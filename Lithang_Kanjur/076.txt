1a1(phal chen): (ca) @#/ ! /sangs rgyas phal po che bzhugs so/ /
1a2(phal chen): (黃) 大方廣佛華嚴經第五部
1b1(phal chen): sangs rgyas phal po che zhes bya ba shin tu rgyas pa chen po'i mdo/ bam po dang po/
1b2(phal chen): kye rgyal ba'i sras bcu po 'di dag ni byang chub sems dpa' rnams kyi bsam gtan yongs su dag
1b3(phal chen): pa ste/ bcu gang zhe na 'di ltar yongs su bzung ba thams cad las 'byung ba'i phyir rtag tu rgyun myi 'chad par
1b4(phal chen): rab tu 'byung bas mngon par 'byung ba'i sems kyi bsam gtan yongs su dag pa dang / lam bstan pa'i phyir
1b5(phal chen): dge ba'i bshes gnyen tshul dang / 'dra ba rnyed pa'i bsam gtan yongs su dag pa dang / bdag
1b6(phal chen): gi myed cing yongs su 'dzin pa myed pa'i phyir bas mtha' dgon pa'i gnas dang / nags tshal na gnas
1b7(phal chen): pa'i bsam gtan yongs su dag pa dang / dben pa la mos pas dga' ba'i phyir 'du 'dzi spong zhing
1b8(phal chen): sems can mi gtong ba'i bsam gtan yongs su dag pa dang / dbang po'i sgo bsdams pa'i phyir
2a1(phal chen): sems dul zhing las su rung ba'i bsam gtan yongs su dag pa dang / sgra'i tsher ma thams cad kyi bsam gtan la sgrib pa med pa'i phyir rang gi ye shes nye bar zhi ba'i bsam gtan yongs su dag pa dang /
2a2(phal chen): rab tu dbye ba thams cad mngon gsum du shes pas lam dang / byang chub kyi yan lag la sbyor ba'i bsam gtan yongs su dag pa dang / da dung 'dod pa'i khams su dmyigs pa'i phyir bsam gtan gyi ro mi myang ba'i thabs
2a3(phal chen): las rnam par mi ldog pa'i bsam gtan yongs su dag pa dang / sems can thams cad kyi dbang po rjes su rtogs par bya ba'i phyir mngon par shes pa dang / rig pa bskyed pa'i bsam gtan yongs su dag pa dang /
2a4(phal chen): sangs rgyas kyi ting nge 'dzin bdag gir bya ba med pa dang ldan pa'i phyir mngon par 'du mi byed pa la mngon par phyogs shing rnam par rtse ba'i bsam gtan yongs su dag pa'o/ /kye rgyal ba'i sras bcu po de dag ni byang chub sems dpa'
2a5(phal chen): rnams kyi bsam gtan yongs su dag pa ste/ de dag la gnas shing byang chub sems dpa' rnams de bzhin gshegs pa'i bsam gtan yongs su dag pa bla na med pa 'thob par 'gyur ba dag go/ /kye rgyal ba'i sras
2a6(phal chen): bcu po 'di dag ni byang chub sems dpa' rnams kyi shes rab yongs su dag pa ste/ bcu gang zhe na 'di ltar 'bras bu chud mi za ba'i tshul gyis rgyu rab tu shes pa'i shes rab yongs su dag pa dang / tshogs dang mi 'gal ba'i
2a7(phal chen): phyir rkyen thams cad la 'jug pa'i shes rab yongs su dag pa dang / rten pa la 'jug pa ji lta ba bzhin du shes pa'i phyir rtag pa dang / chad pa med pa'i shes rab yongasu dag pa dang / sems can du 'dzin pa
2a8(phal chen): spong ba'i phyir lta ba thams cad sel ba'i shes rab yongs su dag pa dang / sgyu ma'i rang bzhin du yongs su brtags pa'i phyir sems can thams cad kyi sems dang spyod pa la rnam par lta ba'i shes rab yongs su dag pa dang /
2b1(phal chen): tshig gi bye brag thams cad bstan pa thogs pa med par lung bstan pa'i phyir so so yang dag par rig pa chen po la 'jug pa'i shes rab yongs su dag pa dang / de bzhin gshegs pa thams cad kyi mkhyen pa dang / mkhas pa'i
2b2(phal chen): rjes su zhugs pa'i phyir bdud dang phas kyi rgol ba dang / nyan thos dang / rang sangs rgyas thams cad kyi gting dpag dka' ba'i shes rab yongs su dag pa dang / thams cad du chags pa med pa'i mtshan nyid kyi rjes su
2b3(phal chen): song ba'i phyir/ sangs rgyas thams cad kyi sku mthong ba dang / sems can thams cad thog ma nas rnam par dag par mthong ba dang / chos thams cad dben par mthong ba dang / zhing thams cad
2b4(phal chen): nam mkha'i rang bzhin du mthong ba'i shes rab yongs su dag pa dang / thams cad la khyad par can gyi ye shes rjes su thob pa'i phyir gzungs dang spobs pa la brten pa'i pha rol tu phyin pa thams cad dang /
2b5(phal chen): thabs kyi lag pa brkyong ba'i shes rab yongs su dag pa dang / chos thams cad kyi spyi bor gyur pa'i ye shes rab tu thob pa'i phyir sems kyi skad cig gcig dang ldan pas chos thams cad mnyam pa nyid
2b6(phal chen): du rtogs pa'i ye shes rdo rje lta bu myi 'khrugs shing dbyer med pa'i mtshan nyid kyis shes rab yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi shes rab yongs su
2b7(phal chen): dag pa ste/ de dag la gnas shing byang chub sems dpa' rnams de bzhin gshegs pa'i ye shes snang ba chen po bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems
2b8(phal chen): dpa' rnams kyi byams pa yongs su dag pa ste/ bcu gang zhe na 'di ltar sems can la bye brag dbye ba med pa'i phyir sems mnyam pa'i byams pa yongs su dag pa dang / sems can thams cad kyi bya ba ci yod
3a1(phal chen): pa la brtson par bya ba'i phyir phan pa'i dngos po'i byams pa yongs su dag pa dang / sems can thams cad rga shi'i nyam nga ba las bsgral ba'i phyir rang gis skyob pa'i byams pa yongs su dag pa dang /
3a2(phal chen): 'dus byas kyi dge ba'i rtsa ba la lhag par dmyigs pa'i phyir 'gro ba thams cad yongs su mi gtong zhing phangs par sems pa dang ldan pa'i byams pa yongs su dag pa dang / 'gro ba thams cad kyi nyon mongs pa yang
3a3(phal chen): dag par gcod pa'i phyir rnam par 'bral ba'i byams pa yongs su dag pa dang / 'gro ba thams cad thams cad mkhyen pa nyid kyi sems la mos par bya ba'i phyir/ byang chub kyi rnam pa mngon par bsgrub pa'i byams pa
3a4(phal chen): yongs su dag pa dang / thams cad du 'od zer mnyam par rab tu 'gyed pa'i phyir 'gro ba thams cad la khong khro ba med pa'i byams pa yongs su dag pa dang / sems can thams cad yongs su bskyob pa'i phyir nam mkha'
3a5(phal chen): rgyas par 'gengs pa'i byams pa yongs su dag pa dang / yang dag pa ji lta ba bzhin du mngon par 'tshang rgya ba'i phyir dmigs pa'i byams pa yongs su dag pa dang / sems can skyon med par gzung ba'i phyir sgrib pa
3a6(phal chen): med pa'i byams pa yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi byams pa yongs su dag pa ste/ de dag la gnas shing byang chub sems dpa' rnams de bzhin
3a7(phal chen): gshegs pa'i byams pa chen po bla na med pa yang dag par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi snying rje chen po yongs su dag pa ste/ bcu gang zhe na 'di ltar khong nas
3a8(phal chen): snying rje'i phyir 'grogs pa med pa'i snying rje chen po yongs su dag pa dang / sdug bsngal gyi phung po thams cad len pa la zhum pa med pa'i phyir yongs su skyo ba med pa'i snying rje chen po yongs su dag pa dang /
3b1(phal chen): ched du bsam te/ skye ba len cing mngon par 'dren pa'i phyir ngan song dang mi khom par skyes pa thams cad la snying rje chen po yongs su dag pa dang / mi rtag pa'i don yongs su bstan pa'i phyir lha dang mir skyes pa thams cad la snying
3b2(phal chen): rje chen po yongs su dag pa dang / bskal pa dpag tu med par go ca mi 'dor ba'i phyir log par nges pa thams cad la snying rje chen po yongs su dag pa dang / sems can thams cad la bde ba thob pa'i phyir bdag gis bde
3b3(phal chen): ba la chags pa med pa'i snying rje chen po yongs su dag pa dang / rang gi sems yongs su sbyang ba'i phyir legs par byas pa thams cad la lan mi re ba'i snying rje chen po yongs su dag pa dang / yang dag pa ji lta ba bzhin du
3b4(phal chen): chos bstan pa'i phyir phyin ci log dang mi shes pa la gnas pa'i 'jig rten gyi rgyud rnam par zlog pa'i snying rje chen po yongs su dag pa dang / kye rgyal ba'i sras gzhan yang byang chub sems dpas chos thams
3b5(phal chen): cad rang bzhin gyis 'od dang zhing gsal ba dang / yongs su gdung ba med pa dang / kun nas 'khrugs pa med pa ste/ glo bur gyi dri ma dang / kun nas nyon mongs pas/ kun nas nyon mongs par gyur to/ /
3b6(phal chen): zhes bya bar shes nas/ sems can thams cad la thog ma nas dag cing rnam par dag pa dang / dri ma med cing yongs su dag pa dang / rang bzhin gyis 'od dang zhing gsal ba'i chos bstan pa'i phyir snying rje
3b7(phal chen): chen po skye ba dang / kye rgyal ba'i sras gzhan yang byang chub sems dpa' chos thams cad nam mkha'i bya lam lta bu yin yang rang gi sgrib pas sgribs pas shes par ma gyur to/ /zhes bya bar shes nas/
3b8(phal chen): sems can thams cad la yang dag pa'i lam theg pa chen po'i 'byung ba yongs su bstan pa'i phyir snying rje chen po 'byung ba'o/ /kye rgyal ba'i sras bcu po de dag ni byang chub sems dpa' rnams kyi snying rje chen po
4a1(phal chen): yongs su dag pa ste/ de dag la gnas shing byang chub sems dpa' rnams de bzhin gshegs pa'i thugs rje chen po bla na med pa yongs su dag pa 'thob par 'gyur ba dag go/ /kye rgyal ba'i sras bcu po
4a2(phal chen): 'di dag ni byang chub sems dpa' rnams kyi dga' ba yongs su dag pa ste/ bcu gang zhe na/ 'di ltar rab tu dga' bas byang chub tu sems bskyed pa ni/ dga' ba yongs su dag pa'o/ /gnod pa med par bdog pa thams
4a3(phal chen): cad yongs su gtong ba ni dga' ba yongs su dag pa'o/ /sems zhum pa med pas sems can tshul khrims ngan pa can yongs su smin par byed pa ni dga' ba yongs su dag pa'o/ /sems can thams cad kyi nyes
4a4(phal chen): byas bzod par bya ba'i phyir dam bcas pa mthar phyin par byed pa ni/ dga' ba yongs su dag pa'o/ /chos don du gnyer ba'i phyir lus dang srog btang ba la 'gyod pa med pa ni/ dga' ba yongs su dag pa'o/ /chos la
4a5(phal chen): mos shing dga' ba ni dga' ba yongs su dag pa'o/ /'dod pa'i dga' ba thams cad spong pa ni/ dga' ba yongs su dag pa'o/ /sangs rgyas blta ba dang / bsnyen bkur bas mi ngom shing chos kyi dbyings tha dad du
4a6(phal chen): mi 'byed pa ni dga' ba yongs su dag pa'o/ /bsam gtan dang rnam par thar pa dang / ting nge 'dzin dang snyoms par 'jug pas 'byung ba thams cad la sems can gzhan la mos par byed pa ni dga' ba yongs su dag
4a7(phal chen): pa'o/ /zhi ba dang thub cing mi 'khrug pa la bsam gtan 'cha' ba shes rab kyi shas che bas lta ba bsam pa dang / brtul zhugs dang dka' thub yongs su rdzogs par bya ba'i bsam pas byang chub sems
4a8(phal chen): dpa'i spyod pa rgyun mi 'chad par byed pa ni dga' ba yongs su dag pa'o/ /kye rgyal ba'i sras bcu po de dag ni byang chub sems dpa' rnams kyi dga' ba yongs su dag pa ste/ de dag la gnas shing byang chub sems
4b1(phal chen): dpa' rnams de bzhin gshegs pa'i dgyes pa chen po yongs su dag pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi btang snyoms yongs su dag pa ste/ bcu
4b2(phal chen): gang zhe na/ 'di ltar sems can thams cad kyis rim gro byas kyang dga' ba med la sems can thams cad kyis rim gro ma byas kyang khong khro bar mi 'gyur ba'i btang snyoms yongs su dag pa dang / 'jig rten
4b3(phal chen): gyi chos brgyad las rnam par 'das par spyod pas btang snyoms yongs su dag pa dang / snod ma yin pa rnams kyang bkol te mi 'dor la/ snod du gyur pa rnams kyi dus dang yang sbyor ba'i btang snyoms yongs su
4b4(phal chen): dag pa dang / nyan thos dang / rang sangs rgyas dang slob pa dang mi slob pa rnam par dag pa'i chos thob par gyur pa rnams la rtsol ba gtong ba'i btang snyoms yongs su dag pa dang / 'dod pa'i dga' ba
4b5(phal chen): dang rtsed mo dang longs spyod dang / kun nas nyon mongs pa'i bag du gyur pa'i chos thams cad la sems 'brel bar mi gtong ba'i btang snyoms yongs su dag pa dang / nyan thos dang / rang sangs rgyas kyi theg
4b6(phal chen): pa pa 'khor ba la skyo ba'i rnal 'byor la spyod pa rnams dang snyen par mi byed pa'i btang snyoms yongs su dag pa dang / 'jig rten brgyang phan pa'i gtam thams cad dang / mya ngan las mi 'da' ba dang / 'dod chags
4b7(phal chen): dang mi bral ba'i gtam dang / mi rigs shing 'du 'dzir gyur pa'i gtam dang / gzhan tho 'tsham pa'i gtam dang / nyan thos dang / rang sangs rgyas kyi gtam dang mdor na byang chub sems dpa'i lam las gol
4b8(phal chen): ba'i gtam thams cad dang 'du ba med pa'i btang snyoms yongs su dag pa dang / dran pa dang / blo'i stobs dang / shugs ji lta ba bzhin du gang la yongs su smin par byas pa'i sems can de dag gis de la
5a1(phal chen): gong ma'i chos shes par mi nus na'ang de dag gi dus bsdad pas btang snyoms yongs su dag pa dang / byang chub sems dpa' sngon yongs su smin par byas pa gang / de bzhin gshegs pa'i sras
5a2(phal chen): 'dul bar gyur pa de dag la bsdad pa'i phyir btang snyoms yongs su dag pa dang / kye rgyal ba'i sras gzhan yang byang chub sems dpa' rnams gyi btang snyoms gnyis dang bral zhing mthon dman med la blang dor med cing
5a3(phal chen): rtogs pa dang / rnam par rtogs pa dang / yongs su rtogs pa dang / bral bas rtag tu mnyam par gzhag cing chos yang dag pa ji lta ba bzhin du khong du chud par gnas pa'i bzod pa thob pa'i btang snyoms yongasu
5a4(phal chen): dag pa'o/ /kye rgyal ba'i sras bcu po de dag ni byang chub sems dpa' rnams kyi btang snyoms yongs su dag pa ste/ de dag la gnas shing byang chub sems dpa' rnams de bzhin gshegs pa'i btang
5a5(phal chen): snyoms chen po yongs su dag pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi don te/ bcu gang zhe na/ 'di ltar nan tan lhur len pa'i phyir
5a6(phal chen): thos pa'i don dang / rab tu dbye ba la mkhas pa'i phyir chos kyi don dang / don dam pa stong pa nyid kyi phyir stong pa nyid kyi don dang / sems can gyi 'du 'dzis dben pa'i phyir dben pa'i don dang / sems can gyi
5a7(phal chen): sgra la mngon par chags pa med pa'i phyir brjod du med pa'i don dang / dus gsum mnyam pa nyid kyi phyir yang dag pa ji lta ba bzhin gyi don dang / ro mnyam pa nyid kyi phyir chos kyi dbyings la 'jug pa'i don dang /
5a8(phal chen): de bzhin nyid kyi rjes su 'brang ba'i phyir de bzhin nyid kyi don dang / yang dag pa'i mtha' rtogs pa'i phyir yang dag pa'i mtha'i don dang / sdug bsngal gyi phung po yang dag par gcad cing byang chub sems dpa'i spyod pa
5b1(phal chen): bsgrub pa bskyed pa'i phyir mya ngan las 'das pa chen po'i don to/ /kye rgyal ba'i sras bcu po de dag ni byang chub sems dpa' rnams kyi don te/ de dag la gnas shing byang chub sems dpa' rnams thams cad mkhyen
5b2(phal chen): pa'i ye shes kyi don bla na med pa thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi chos te/ bcu gang zhe na 'di ltar ji skad du smras pa de bzhin du bya ba'i phyir dben pa'i
5b3(phal chen): chos dang / len cing 'dzin pa thams cad yongs su gcad pa'i phyir yongs su 'dzin pa med pa'i chos dang / nyon mongs pa'i 'bar ba thams cad rab tu zhi bar bya ba'i phyir rtsod pa med pa'i chos dang / yongs su gdung
5b4(phal chen): ba dang bral ba'i phyir zhi ba'i chos dang / 'dod chags kyi dri dang / nyon mongs pa thams cad dang bral ba'i phyir 'dod chags dang bral ba'i chos dang / dmigs pa thams cad rgyun chad pa'i phyir yongs su rtog
5b5(phal chen): pa'i chos dang / nam mkha' dang 'dra' zhing mtshungs pa'i phyir mi skye ba'i chos dang / skye ba dang 'jig pa dang gnas med pa'i phyir 'dus ma byas kyi chos dang / rang bzhin gyis kun nas nyon mongs pa med pa'i
5b6(phal chen): phyir rang bzhin gyi chos dang / byang chub sems dpa'i spyod pa bsgrub cing yongs su bzung ba'i phyir phung po thams cad spangs te/ mya ngan las 'das par 'gro ba'i chos so/ /kye rgyal ba'i sras bcu po de dag ni
5b7(phal chen): byang chub sems dpa' rnams kyi chos te/ de dag la gnas shing byang chub sems dpa' rnams de bzhin gshegs pa'i chos nyid bla na med pa 'thob par 'gyur ba dag go/ /kye rgyal ba'i sras bcu po 'di dag ni
5b8(phal chen): byang chub sems dpa' rnams kyi bsod nams kyi tshogs te/ bcu gang zhe na/ 'di ltar dkon mchog gsum gyi gdung rgyun mi gcod pa'i phyir/ pha rol byang chub kyi sems la yid dam 'char gzhug pa'i
6a1(phal chen): bsod nams kyi tshogs dang / mi dge ba'i chos thams cad spang zhing dge ba'i chos thams cad yang dag par bsdu bar bya ba'i phyir yongs su bsngo ba'i rnam pa bcu'i rjes su 'brang ba'i bsod nams kyi
6a2(phal chen): tshogs dang / 'jig rten gsum gyi bsod nams zil gyis gnon pa'i phyir shes rab dang ye shes bstan pa'i bsod nams kyi tshogs dang / sems can gyi khams thams cad pha rol gyi mthar bsgral
6a3(phal chen): ba'i phyir yongs su skyo ba med pa'i bsod nams kyi tshogs dang / yongs su gzung ba thams cad gtong ba'i phyir phyi nang gi dngos po thams cad yongs su gtong ba'i bsod nams kyi tshogs dang / brtson 'grus chen
6a4(phal chen): po brtsams pas sems kyi sgo gtan 'byed cing mchod sbyin rab tu bya ba'i phyir mtshan dang dpe byad bzang po yongs su rdzogs par bya ba'i bsod nams kyi tshogs dang / thabs dang tshul dang 'thad pas
6a5(phal chen): yongs su gzung ba'i phyir dge ba'i rtsa ba rab 'bring dang tha mas rlom sems med par yongs su bsngo ba'i bsod nams kyi tshogs dang / skyes bu dam pa'i rnam par gnon pa yongs su bstan pa'i phyir
6a6(phal chen): yang dag pa dang / log par nges pa dang nyams dma' zhing dge ba'i rtsa ba ma bsags pa rnams la brnyas pa med cing snying rje chen po dang ldan pa'i bsod nams kyi tshogs dang / lhag pa'i bsam pa brtan
6a7(phal chen): pas yongs su skyong ba'i phyir de bzhin gshegs pa thams cad la mchod cing rim gro bya ba dang / byang chub sems dpa' thams cad la bstan pa ltar dben par sems pa dang / sems can
6a8(phal chen): thams cad kyi bya ba ci yod pa byed pa la brtson pa'i bsod nams kyi tshogs dang / kye rgyal ba'i sras dge ba'i rtsa ba bskal pa grangs med par bsags shing yongs su bsdus te/ lag pa'i mthil du
6b1(phal chen): phyin cing bdag la dbang yod par gyur pa'i byang chub kyang / sems can la la zhig la yongs su btang ste/ byin na mi dge ba med la 'gyod pa med cing de bzhin du sems can ma lus pa thams cad la yang rang dbang yod par
6b2(phal chen): yongs su bsdus te/ lag pa'i 'thil du phyin pa'i byang chub yongs su btang ste/ byin yang mi dga' ba med la/ phyis 'gyod pa med pa 'di ni byang chub sems dpa' rnams kyi bsod nams kyi tshogs nam mkha'i
6b3(phal chen): dbyings rgya chen po'i rjes su song ba zhes bya ba ste/ ye shes chen po yangs pa khong du chud pa'i rgyur gyur pa'o/ /kye rgyal ba'i sras bcu po de dag ni byang chub sems dpa' rnams kyi bsod nams kyi tshogs te/
6b4(phal chen): de dag la gnas shing byang chub sems dpa' rnams de bzhin gshegs pa'i bsod nams kyi tshogs chen po bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams
6b5(phal chen): kyi ye shes kyi tshogs bcu ste/ bcu gang zhe na/ 'di ltar bsam pa sgyu med par bya ba'i phyir/ yang dag pa'i dge ba'i bshes gnyen mang du thos pa rnams la bstan pa dang / bkur ba dang / bsnyen bkur bya ba dang /
6b6(phal chen): rim gro bya ba dang / sti stang du bya ba dang / bla mar bya ba dang / gus par bya ba dang / bka' blo bde zhing 'thun par len pa'i ye shes kyi tshogs dang / bdag snod du bya ba'i phyir nga rgyal med cing 'dud pa dang /
6b7(phal chen): phyag 'tshal ba dang / rab tu gus pa dang / lus dang sems las su rung ba dang / khong bde ba dang / mi slu ba dang / mi rtsub pa dang / des shing 'jam la mnyen pa dang / bzhin 'dzum zhing khro gnyer med pa dang /
6b8(phal chen): 'dor te gsong por smra ba dang / rab tu dga' ba dang / mi 'chos pa dang / g.yo med pa dang / sgyu med pa'i ye shes kyi tshogs dang / ye shes rnam pa bcu la rab tu sbyor ba'i phyir dran pa shes bzhin dang / rtogs pa
7a1(phal chen): khong du chud pa dang / blo gros mi g.yeng ba dang / ngo tsha shes pa dang / mos pa la rab tu gnas pa dang / rjes su dran par bya ba drug dran pa dang / gus pa drug yongs su bstan pa dang / snying por bya ba'i chos drug
7a2(phal chen): gi rjes su 'brang ba'i ye shes kyi tshogs so/ /bsam pa dang yid la bya ba gzhan med par bya ba'i phyir chos don du gnyer ba dang / chos 'dod pa dang / chos la mos shing dga' ba dang / chos btsal ba dang / thos
7a3(phal chen): pas myi ngoms pa dang / 'jig rten rgyang phan pa dang / ma 'dres pa dang / 'jig rten pa'i gtam thams cad spong ba dang / 'jig rten las 'das pa'i gtam lhur len pa dang / theg pa dma' ba spong zhing blo gros yang dag
7a4(phal chen): pa'i theg pa chen po la yang dag par gzhol ba'i ye shes kyi tshogs dang / nan tan lhur blang ba'i phyir pha rol tu phyin pa drug yongs su btsal ba la 'thun par brtson pa dang / tshangs pa'i gnas bzhi rab tu bsgrub pa dang /
7a5(phal chen): rig pa dang mthun pa'i chos dang / bstan pa dang mkhas pa'i skye bo la yongs su 'dri ba dang / lam nyam nga ba dang bral zhing yang dag pa'i lam la ma nor bar gzhol ba dang / bskul ba dang dran par bya ba dang / mos par
7a6(phal chen): bya bas rang gi sems 'dul ba dang / pha rol gyi sems rjes su bsrung ba'i ye shes kyi tshogs dang / bdag dang gzhan gyi sems rnam par sbyang bar ba'i phyir rtag tu rgyun mi chad par 'byung ba'i sems dang /
7a7(phal chen): khams gsum las dben par dga' zhing / rang gi sems rtog par byed pa dang / mi dge ba'i sems kyi skabs mi 'byed cing rnam par rtog pa gsum bstsal bas/ lus dang ngag dang sems las su rung ba dang /
7a8(phal chen): sems kyi rang bzhin gcig tu nges pa rab tu rtogs par byed pa'i ye shes kyi tshogs dang / kye rgyal ba'i sras gzhan yang phung po rnams la sgyu ma lta bur rtogs pa dang / khams rnams la sbrul gdug pa
7b1(phal chen): lta bu'i 'du shes su rtogs pa dang / chos thams cad sgyu ma dang / smig rgyu dang chu'i zla dang / rmi lam dang / mig yor dang / sgra brnyan dang / gzugs brnyan dang 'dra zhing nam mkha' ri mo dang mnyam pa dang / mgal
7b2(phal chen): me bskor ba lta bu ste/ 'jig tshogs dang 'dra ba nyi ma dang zla ba'i 'od lta bu ste/ chos thams cad ni gzung du med pa mtshan ma med pa/ rtag pa med pa chad pa med pa song ba med pa/ 'ong ba med pa ste/ chos
7b3(phal chen): thams cad mi gnas par rab tu rtog cing 'jug pa dang / mos pa dang yid ches pa 'di ni skye ba dang / 'jig pa la ni gnas pa zhes bya ba ye shes kyi tshogs bdun pa ste/ chos thams cad khong du chud pa
7b4(phal chen): dag pa'i rgyur 'gyur ba'o/ /chos thams cad bdag med pa dang / sems can med pa dang / srog med pa dang / gang zag med pa dang / sems med pa dang / don med pa dang / 'dod chags med
7b5(phal chen): pa dang / zhe sdang med pa dang / gti mug med pa dang / nyon mongs pa med pa dang / lus med pa dang / rdzas med pa dang / lta ba med pa dang / dri ma med pa dang / snying rje chen po dang / gos pa med pa dang /
7b6(phal chen): rgyu ba med pa dang / zang zing med pa dang / mya ngan las 'das pa'i rgyud du yang dag par gzhol ba thos na mos shing yid ches la yid gnyis med cing the tsom mi za ba 'di ni ye shes kyi tshogs brgyad pa ste/
7b7(phal chen): mos pa yongs su rdzogs par 'gyur ba'o/ /kye rgyal ba'i sras gzhan yang byang chub sems dpa' tshul gzhan gyi sbyor bas yang dag par bral bas dbang po bsdams pa lhag mthong dang zhi gnas kyis
7b8(phal chen): zhi ba dang / nye bar zhi ba dang / rab tu zhi bar gyur pa/ yid la bya ba thams cad kyis ma byas ma bskyed/ mngon par ma byas pa'i ngang tshul can bdag med pa dang / sems can med pa dang / bdag gi 'du
8a1(phal chen): shes rnam par rgyu bas nan tan du byed pa med pa'i blo dang ldan pa/ zad pa med cing tshad med la mi dmigs pa'i bzod pa can/ lus dang ngag dang sems blang ba med pa dang dor ba med pas/
8a2(phal chen): sngon du 'dor ba'i brtson 'grus dang ldan pa/ sems can thams cad dang chos thams cad la mi gnas par bsam gtan 'chang ba/ tshu rol med pa pha rol med pa/ tshu rol dang pha rol dang bral ba rgyu ba med pa
8a3(phal chen): rgyu ba dang bral ba'i shes rab kyis de ltar nges par rtogs pa 'di ni ye shes kyi tshogs dgu pa ste/ mtshan ma dang yongs su rtogs pa thams cad kyi pha rol tu phyin par 'gyur ba'o/ /kye rgyal ba'i sras rten pa mthong bas
8a4(phal chen): ni chos mthong ba shin tu rnam par dag par 'gyur/ chos mthong bas ni zhing mthong ba shin tu rnam par dag par 'gyur/ zhing mthong bas ni nam mkha' mthong ba shin tu rnam par dag par 'gyur/ nam mkha'
8a5(phal chen): mthong bas ni chos kyi dbyings mthong ba shin tu rnam par dag par 'gyur/ chos kyi dbyings mthong bas ni ye shes mthong ba shin tu rnam par dag par 'gyur ba 'di ni ye shes kyi tshogs bcu pa ste/ thams cad mkhyen
8a6(phal chen): pa'i ye shes yang dag par bsgrub pa'i rgyur 'gyur ba'o/ /kye rgyal ba'i sras bcu po de dag ni byang chub sems dpa' rnams kyi ye shes kyi tshogs te/ de dag la gnas shing byang chub sems dpa' rnams chos
8a7(phal chen): thams cad la ma chags ma bsgrub pa'i ye shes shin tu rnam par dag pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi rig pa skye ba ste/
8a8(phal chen): bcu gang zhe na 'di ltar chos shin tu rnam par phye ba'i blo ni rig pa skye ba'o/ /chos rnams la chags pa med pa'i rnal 'byor ni rigs pa skye ba'o/ /lta ba ma log pa ni rigs pa skye ba'o/ /
8b1(phal chen): dbang po rnams la shes rab snang ba ni rig pa skye ba'o/ /rig pa brtsams pa la yang dag par sbyor ba ni rig pa skye ba'o/ /ye shes mngon par rtogs par bya ba'i phyir bden pa la 'jug pa ni rig pa skye ba'o/ /
8b2(phal chen): las dang nyon mongs pa zad cing mi skye bar shes pa ni rig pa skye ba'o/ /shes rab dang ye shes kyis rnam par 'byed pa'i lha'i mig ni rig pa skye ba'o/ /sngon gyi mtha' nas rnam par sbyangs pa'i sngon gyi
8b3(phal chen): gnas rjes su dran pa ni rig pa skye ba'o/ /mngon par shes pa yongs su sbyangs pas sems can la lta ba'i zag pa zad pa'i ye shes ni rig pa skye ba'o/ /kye rgyal ba'i sras bcu po de dag ni byang chub
8b4(phal chen): sems dpa' rnams kyi rig pa skye ba ste/ de dag la gnas shing byang chub sems dpa' rnams sangs rgyas thams cad kyi chos kyi rig pa snang ba bla na med pa 'thob par 'gyur ba dag go/ /kye rgyal
8b5(phal chen): ba'i sras bcu po 'di dag ni byang chub sems dpa' rnams kyi chos yongs su tshol ba ste/ bcu gang zhe na 'di ltar g.yo dang sgyu med pas bsam pa thag par chos yongs su tshol ba dang / brtson
8b6(phal chen): 'grus lhod pa med par sran 'dzugs pas brtson 'grus kyis chos yongs su tshol ba dang / lus dang srog la mi lta bar chos yongs su tshol ba dang / rnyed pa dang stobs dang bkur sti dang /
8b7(phal chen): grags pa'i phyir ma yin gyi 'gro ba thams cad kyi nyon mongs pa spang ba'i phyir chos yongs su tshol ba dang / bdag 'ba' shig la phan pa'i phyir ma yin gyi bdag dang gzhan dang 'gro ba thams cad la phan
8b8(phal chen): pa'i phyir chos yongs su tshol ba dang / chos kyi mdangs kyis rol gcod pa'i phyir ma yin gyi shes rab la 'jug pa'i phyir chos yongs su tshol ba dang / go ba lob la dga' ba'i phyir ma yin
9a1(phal chen): gyi rab tu rten par bya ba'i phyir chos yongs su tshol ba dang / byang chub kyi sems ma btang bas/ sems can la snying rje'i phyir chos yongs su tshol ba dang / yid gnyis dang bral ba'i phyir
9a2(phal chen): sems can thams cad kyi the tsom gcad pa'i phyir chos yongs su tshol ba dang / rlom sems med cing 'dod pa med pa'i phyir sangs rgyas kyi chos yongs su rdzogs par bya bar chos yongs su
9a3(phal chen): tshol ba'o/ /kye rgyal ba'i sras bcu po de dag ni byang chub sems dpa' rnams kyi chos yongs su tshol ba ste/ chos yongs su tshol ba de dag gis byang chub sems dpa' rnams sangs
9a4(phal chen): rgyas kyi chos thams cad la gzhan gyi dring mi 'jog pa'i ye shes bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi chos
9a5(phal chen): rab tu brjod pa ste/ bcu gang zhe na 'di ltar byis pa so so'i skye bo rnams la kun rdzob la 'jug pa'i dge ba'i rtsa ba bskyed pa dang / dad pa'i rjes su 'brang ba rnams la dad pa mi phyed pa dang /
9a6(phal chen): chags pa'i gnas las bzla zhing chos kyi rang bzhin khong du chud par bya ba dang / chos kyi rjes su 'brang ba rnams la chos la gnas pa dang / chos kyi rjes su brtson pa dang / chos dang
9a7(phal chen): gnyer ba chos la nan tan du byed pa dang / brgyad pa rnams la log pa brgyad las bzla zhing yang dag pa brgyad la 'jug pa dang rgyun tu zhugs pa rnams la kun tu sbyor ba yongs su spang ba dang / 'khor ba'i rgyun gcod pa dang /
9a8(phal chen): don dam pa'i bden pa mthong ba dang / len cig phyir 'ong ba rnams la ro myong ba'i kha na ma tho ba yongs su brtag pa dang / gang du yang ma 'ong la mi 'gro ba'i chos rab tu brjod pa dang / phyir mi 'ong ba rnams la
9b1(phal chen): khams gsum du mngon par dga' ba med pas skad cig 'ga' tsam du yang skye bar mi smon pa'i phyir zag pa zad pa rab tu brjod pa dang / dgra bcom pa rnams la mngon par shes pa drug gis rnam par 'phrul
9b2(phal chen): pa dang / rnam par thar pa brgyad kyis rnam par brtse ba dang / mthar gyis spyod cing snyoms par 'jug pa dgu'i ting nge 'dzin la snyoms par 'jug pa dang / so so yang dag par rig pa bzhi rab tu brjod
9b3(phal chen): pa dang / rang sangs rgyas la rten cing 'brel bar 'byung ba la 'jug pa'i ro gcig pa dang / gcig tu dga' ba dang / dben pa la dga' ba dang / smra ba nyung ba dang / bya ba nyung ba dang / rang 'byung gis
9b4(phal chen): yongs su gnas pa dang / thos pa rang gi ye shes kyis mngon par rtogs par bya ba rab tu brjod pa dang / byang chub sems dpa' rnams la blo gros rgya chen po dang dbang po rno ba dang / rtag tu rgyun
9b5(phal chen): mi gcad par sems can rab tu thar bar byed pa'i sems dang / bsod nams kyi tshogs bsags pa dang / stobs bcu dang / mi 'jigs pa dang / sangs rgyas kyi chos thams cad yongs su
9b6(phal chen): rdzogs par bya ba rab tu brjod pa'o/ /kye rgyal ba'i sras bcu po de dag ni byang chub sems dpa' rnams kyi chos rab tu bstan pa ste/ de dag la gnas shing byang chub sems dpa' rnams de bzhin
9b7(phal chen): gshegs pa'i shes rab dang ye shes chen po rab tu brjod pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi chos kyi nan tan te/ bcu gang zhe na
9b8(phal chen): 'di ltar dge ba'i bshes gnyen la gus par byed pas chos la nan tan byed pa dang / lhas yang dag par bskul zhing chos la nan tan byed pa dang / sangs rgyas bcom ldan 'das rnams la ngo tsha dang khrel gyis
10a1(phal chen): mdzem zhing chos la nan tan byed pa dang / sems can la snying rje ba'i phyir 'khor ba'i rgyun gcod pas chos la nan tan byed pa dang / shin tu mthar phyin par legs par byas pas phyir
10a2(phal chen): 'khrul pa med par chos la nan tan byed pa dang / byang chub sems dpa' brtson 'grus chen po theg pa chen po la zhugs pa gzhan gyi rjes su bslab par bya'o/ /zhes chos la nan tan byed pa dang /
10a3(phal chen): tshul bzhin gyi sbyor bas log pa spang ba'i phyir chos la nan tan byed pa dang / bdud kyi las dang nyon mongs pa thams cad gzhom pa'i phyir chos la nan tan byed pa dang / sangs rgyas su gyur nas sems can
10a4(phal chen): thams cad kyi dbang po mchog dang / 'bring dang tha ma shes pas chos bstan par bya'o/ /zhes chos la nan tan byed pa dang / sems chos kyi dbyings mtha' dang dbus med la yangs shing rgya che bas
10a5(phal chen): yongs su sbyang ba'i phyir chos la nan tan byed pa'o/ /kye rgyal ba'i sras bcu po de dag ni byang chub sems dpa' rnams kyi chos kyi nan tan te/ de dag la gnas shing byang chub sems dpa' rnams
10a6(phal chen): de bzhin gshegs pa'i nan tan bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi bdud te/ bcu gang zhe na/ 'di ltar mngon par chags
10a7(phal chen): pa'i phyir phung po'i bdud dang / glags su gyur ba'i phyir nyon mongs pa'i bdud dang / sgrib pa'i phyir las kyi bdud dang / slong ba'i phyir sems kyi bdud dang / skyes pa dang bral bar byed pas tsham gyi
10a8(phal chen): bdud dang / g.yo ba dang rlom pa dang 'gyur ba dang / bag med par spyod pas lha'i bu'i bdud dang / de la zhen pa'i phyir dge ba'i rtsa ba'i bdud dang / ro myong bar byed pa'i phyir ting nge 'dzin gyi bdud dang /
10b1(phal chen): gzugs brnyan gyi phyir dge ba'i bshes gnyen gyi bdud dang / smon lam mngon par mi bsgrub pas chos kyi ye shes khong du chud pa'i bdud do/ /kye rgyal ba'i sras bcu po de dag ni byang chub sems dpa' rnams
10b2(phal chen): kyi bdud de/ de dag yongs su spang ba'i phyir byang chub sems dpas brtson par bya ba dag go/ /kye rgyal ba'i sras bcu po 'di dag ni byang chub sems dpa' rnams kyi bdud kyi las te/ bcu gang zhe na/ 'di ltar
10b3(phal chen): byang chub kyi sems nyams pa'i dge ba'i rtsa ba thams cad ni bdud kyi las so/ /sems mi nyams pa'i sbyin pa yongs su gtong ba dang / tshul khrims la 'khrug pa dang / ngan sems dang ldan pa yongs su
10b4(phal chen): spong ba dang / le lo can yongs su gtong ba dang / sems 'khrug pa la brnyas pa dang / shes rab 'chal ba can la smod pa ni bdud kyi las so/ /chos la slob dpon gyis btsab pa dang / chos
10b5(phal chen): kyi snod la khyad du gsod pa dang / zang zing la 'brel par chos ston pa ni bdud kyi las so/ /snod ma yin pa la chos rgya chen po ston pa ni bdud kyi las so/ /pha rol tu phyin pa rnams kyi mi thos
10b6(phal chen): pa dang / thos na log par 'jug pa dang / log par zhugs nas le lo byed pa dang / le lo byas nas sems zhum par byed pa dang / sems zhum par gyur nas byang chub kyi lam
10b7(phal chen): yangs pa dang ldan pa'i sems dang sems las byung ba'i chos mi 'byung ba ni bdud kyi las so/ /sdig pa'i grog la sten pa dang / dge ba'i bshes gnyen yongs su spong ba dang / nyan thos dang /
10b8(phal chen): rang sangs rgyas kyi theg pa 'dod pa dang / skye ba'i skye mched la mngon par mi dga' ba dang / mya ngan las 'da' ba dang / 'dod chags dang bral ba dang / sems nye bar zhi ba ni bdud kyi las so/ /byang chub
11a1(phal chen): sems dpa' la zhe sdang ba'i bsam pa dang / mi snyan par brjod pa dang / 'thob pa'i bgegs byed pa dang / 'khrul pa'i skyon tshol ba dang / mi bde ba'i mig gis lta ba ni bdud kyi las so/ /
11a2(phal chen): dam pa'i chos spong ba dang / ma thos pa'i mdo sde thos na smod pa dang / chos smra ba gzhan gyis bshad pa nyan par mi dga' zhing brnyas te/ khyad du bsod pa dang / bdag stod pa dang / gzhan smod pa ni bdud
11a3(phal chen): kyi las so/ /'jig rten brgyang phan pa tshol zhing yi ge sna tshogs dang / 'bru sna tshogs su rang bzor byas pa'i rang bzo la dga' ba dang / nyan thos dang / rang sangs rgyas kyi gtam rjes su dran pa dang /
11a4(phal chen): zab mo'i gtam 'chad cing sbed pa dang / gtam sna tshogs rnam par brjod pa dang / snod ma yin pa la zab mo'i chos ston pa dang / byang chub kyi lam mi tshol ba dang / lam ngan pa'i rgyud la gnas
11a5(phal chen): pa ni bdud kyi las so/ /grol ba dang rgal ba dang / dbugs phyin pa la ni stan cing bsnyen pa dang / bkur ba dang rim gro byed kyi ma grol ba dang / ma rgal ba dang / dbugs ma phyin pa la mi sten
11a6(phal chen): mi bsnyen bkur ba mi byed/ rim gro mi byed yongs su smin par mi byed pa dang / mngon pa'i nga rgyal du lhung ste/ su la 'ang mi 'dud cing nga rgyal yongs su 'phel bar byed pa dang / sems can la khong khro ba
11a7(phal chen): dang / chos kyi ye shes mi tshol ba dang / ye shes kyi gter mi bsrung ba dang / sems rtag tu brlang ba dang / mgu dka' zhing gsol ba gtab par dka' ba ni bdud kyi las so/ /kye rgyal ba'i sras
11a8(phal chen): bcu po de dag ni byang chub sems dpa' rnams kyi bdud kyis las te/ de dag yongs su spangs shing byang chub sems dpa' rnams sangs rgyas kyi chos tshol bar 'gyur ba dag go/ /kye rgyal ba'i
11b1(phal chen): sras bcu po 'di dag ni byang chub sems dpa' rnams kyi bdud kyi las bzlog pa ste/ bcu gang zhe na 'di ltar dge ba'i bshes gnyen bkur ba'i phyir nga rgyal thams cad yongs su spong ba ni
11b2(phal chen): bdud kyi las bzlog pa'o/ /bdag la mi stod mi bsngags pa ni bdud kyi las bzlog pa'o/ /sangs rgyas kyi chos zab mo la mos shing mi spong ba ni bdud kyi las bzlog pa'o/ /thams
11b3(phal chen): cad mkhyen pa'i sems yongs su nyams par mi byed pa ni bdud kyi las bzlog pa'o/ /chos zab mo'i tshul la brtson zhing bag yod par gnas pa ni bdud kyi las bzlog pa'o/ /byang chub sems dpa'i
11b4(phal chen): sde snod la gnas shing chos thams cad yongs su tshol ba ni bdud kyi las bzlog pa'o/ /yang yang mnyen cing yang dag pa'i gtam gyis yongs su mi skyo ba ni bdud kyi las bzlog pa'o/ /'jig
11b5(phal chen): rten gyi khams thams cad na bzhugs pa'i de bzhin gshegs pa thams cad la skyabs dang dpung gnyen tshol ba ni bdud kyi las bzlog pa'o/ /bsgrubs pa la sangs rgyas thams cad kyi byin gyis
11b6(phal chen): rlabs rjes su dran zhing mos pas yang dag par len pa ni bdud kyi las bzlogs pa'o/ /byang chub sems dpa' grogs thams cad dge ba'i rtsa ba dang / mi gnyis par mngon par bsgrub pa ni bdud kyi las
11b7(phal chen): bzlog pa'o/ /kye rgyal ba'i sras bcu po de dag ni byang chub sems dpa' rnams kyi bdud kyi las bzlog pa ste/ de dag gis byang chub sems dpa' rnams bdud kyi las thams cad las 'da' bar 'gyur ba dag go/ /
11b8(phal chen): kye rgyal ba'i sras bcu po 'di dag ni byang chub sems dpa' rnams kyi sangs rgyas mthong bar bya ba ste/ bcu gang zhe na 'di ltar mngon par rdzogs par byang chub pa'i sangs rgyas 'jig rten na bzhugs
12a1(phal chen): pa mngon par chags pa med par mthong bar bya ba dang / smon lam gyi sangs rgyas mngon par bsgrub pa dang / las rnam par smin pa'i sangs rgyas la yid ches par bya ba dang / byin gyi
12a2(phal chen): rlabs kyis sangs rgyas kyi rjes su 'brang bar bya ba dang / mya ngan las 'da' bar sangs rgyas kyi ye shes khong du chud par bya ba dang / chos kyi dbyings kyi sangs rgyas la thams cad du gzhol bar bya ba dang /
12a3(phal chen): sems kyi sangs rgyas gnas par bya ba dang / ting nge 'dzin gyi sangs rgyas la tshad du gnas par mi bya ba dang / rang bzhin 'od gsal ba'i sangs rgyas rab tu rtogs par bya ba dang / bsam pa ji bzhin gyi
12a4(phal chen): sangs rgyas rgya chen pos blang bar bya'o/ /kye rgyal ba'i sras bcu po de dag ni byang chub sems dpa' rnams kyi sangs rgyas mthong bar bya ba ste/ de dag la gnas shing byang chub sems dpa' rnams de bzhin
12a5(phal chen): gshegs pa mthong ba bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi sangs rgyas kyi 'phrin las te/ bcu gang zhe na 'di ltar yang dag pa'i
12a6(phal chen): nan tan la mos par bya ba'i phyir dus su bskul ba ni sangs rgyas kyi 'phrin las so/ /sngon gyi dge ba'i rtsa ba yang dag par bskul pa'i phyir rmi lam du sangs rgyas ston pa ni sangs rgyas kyi 'phrin las so/ /the tsom med pa'i
12a7(phal chen): ye shes kyi phyir ma thos pa'i mdo sde ston pa ni sangs rgyas kyi 'phrin las so/ /the tsom med pa'i sems kyi phyir 'gyod pa kun nas 'khor bas yongs su gnon pa la 'byung ba'i las nye bar bsgrub pa ni sangs rgyas
12a8(phal chen): kyi 'phrin las so/ /'jungs pa'i sems dang shes rab 'chal pa'i bar gyi sems dang nyan thos dang / rang sangs rgyas kyi sems dang / the tsom dang nem nur gyi sems dang / de la zhen pa'i sems
12b1(phal chen): dang / nga rgyal gyi sems shig byung na sngon dge ba'i rtsa ba mngon par bsgrub pa'i phyir mtshan gyis brgyan pa'i de bzhin gshegs pa'i sku mdun du gnas te bzlog pa ni sangs rgyas kyi 'phrin las so/ /chos mnyan
12b2(phal chen): pa'i mu ge byung ba'i tshe/ chos mnyan pa gang thos pas gzungs kyi ye shes thob par 'gyur ba de lta bu'i chos mnyan pa thos par byed cing mngon par shes pa'i ye shes nye bar bstan te/ mos pa shin tu
12b3(phal chen): rnam par dag pa'i phyir sems can gyi don tshad med pa la brtson par sbyang ba 'di ni sangs rgyas kyi 'phrin las drug pa'o/ /bdud kyi las shig byung bar gyur na nam mkha'i dbyings las sgra sgrag pa'i tshul lam/
12b4(phal chen): 'on tam yan lag nas rgyud pa'i tshul lam/ thabs sna tshogs kyis bdud kyi las de dag shes par byed pa dang / khong du chud par byed pa dang / brtsal bar 'dod par byed cing de thos nas lhag pa'i bsam pa
12b5(phal chen): che ba nyid kyis mnan te/ spyod par 'gyur ba 'di ni sangs rgyas kyi 'phrin las bdun pa'o/ /sngon smon lam shin tu bsgrubs pas mtshams med pa'i sems las yongs su bsrung ba dang /
12b6(phal chen): nyan thos dang / rang sangs rgyas kyi skyon med par 'jug pa las bsrung ba dang / dbang po ma smin par rnam par grol bar dmigs pa las bzlog pa ni sangs rgyas kyi 'phrin las so/ /'khor brgyud du
12b7(phal chen): 'brel bar byed pa'i zag pa rnams yongs su gcod pa yongs su 'brel bar byed pa'i kun tu sbyor ba rnams yang dag par bsgrub pa dang / sems can rnams la snying rje chen po mngon par bsgrub pa dang /
12b8(phal chen): spyod pa yongs su bsgrub par mos kyang sbyor ba mya ngan las 'das pa de ni sangs rgyas kyi 'phrin las dgu pa ste/ spyod pa rgyun mi 'chad pa'i rgyur 'gyur ba'o/ /kye rgyal ba'i sras khyod tshur shogs
13a1(phal chen): bdag dang sems can kyang yongs su mya ngan las 'das par shes par gyis la/ sems can ma rgal bas mi 'jigs par bsod nams dang ye shes kyi tshogs btsal bas mi ngoms pa la
13a2(phal chen): sems zhog shig / mngon par 'du byed pa'i rang bzhin gyi mtshan nyid kyang ma btang shig /sangs rgyas kyi gzugs kyi sku yang ma dor cig /'dod chags dang bral ba yang thob par gyis shig /
13a3(phal chen): chos thams cad la chags pa med pa'i thams cad mkhyen pa'i ye shes kyang btsal bar gyis shig /chos thams cad la gzhan gyi dring 'jog pa med par sangs rgyas kyi zhing yang yongs su sbyang bar gyis
13a4(phal chen): shig / zhing gi mtshan nyid nam mkha' lta bur yang shes par gyis shig /sems can yongs su smin par bya bas kyang ma skyes shig /bdag med pa'i mtshan nyid kyang ma spong shig /mngon par shes pa'i
13a5(phal chen): ye shes la 'ang rnam par 'phrul bar gyis shig / chos kyi dbyings las kyang ma g.yo shig /byang chub kyi sems bskyed pa yang ma btang shig /thams cad mkhyen pa'i ye shes la 'ang 'byung bar gyis
13a6(phal chen): shig / chos kyi 'khor lo bskor bas kyang sems can thams cad tshim par gyis shig /chos nyid brjod du med pa las kyang 'da' bar ma byed cig /de bzhin gshegs pa'i rnam par 'phrul pa dang /
13a7(phal chen): byin gyis rlabs kyang yongs su ston cig /byang chub sems dpa'i lus kyang ma dor cig /yongs su mya ngan las 'das pa chen po yongs su ston cig /skye ba'i skye mched thams cad du yang snang
13a8(phal chen): bar gyis shig / kye rgyal ba'i sras rnam pa de lta bu'i chos zung dang snrel bzhir bsgrub pa mngon par bsgrub pa rnams nye bar bsgrub pa 'di ni sangs rgyas kyi 'phrin las yang dag phul gyi chos bcu
13b1(phal chen): pa'o/ /kye rgyal ba'i sras bcu po de dag ni byang chub sems dpa' rnams kyi sangs rgyas kyi 'phrin las te/ de dag la gnas shing byang chub sems dpa' rnams rang 'byung gi 'phrin las gzhan gyis dring mi 'jog pa
13b2(phal chen): bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi nga rgyal gyi las te/ bcu gang zhe na 'di ltar bla ma dang / sbyin pa'i gnas dang / pha dang ma dang dge
13b3(phal chen): sbyong dang / bram ze dang / yang dag par song ba dang / yang dag par zhugs pa la rim gro med pa ni nga rgyal gyi las so/ /chos smra ba dang khyad par gyi chos khong du chud pa dang / chos rgya chen po ston pa dang /
13b4(phal chen): theg pa chen po la yang dag par gnas pa dang / 'byung ba'i lam gyi tshul shes pa dang / gzungs dang mdo sde la shin tu byang ba rnams la mi 'dud te/ khengs shing 'gyod la chos smra ba la gus pa mi bskyed
13b5(phal chen): pa dang / gus par mi nyan pa dang / zhe sa mi byed pa ni nga rgyal gyi las so/ /chos nyan pa dang yang dag pa'i gtam bya bar 'dug pa las chos kyi shugs chen po skyes kyang chos smra ba la legs so bya ba mi
13b6(phal chen): ster cing la la zhig 'di la dad par gyur du 'ong ngo / /snyam pa ni nga rgyal gyi las so/ /lhag pa'i nga rgyal bskyed de bdag gi gzengs bstod cing gzhan gyi nyams smod pa dang / rang gi drod mi 'dzin cing
13b7(phal chen): sems nges par rtogs pa mi bskyed pa ni nga rgyal gyi las so/ /mthong ba'i nga rgyal bskyed de shes bzhin du bsngags par 'os pa'i gang zag rnams kyi legs pa 'chab pa dang / mi snyan par brjod cing
13b8(phal chen): gzhan gyi yon tan bsngags pas dga' bar mi 'gyur ba 'di ni nga rgyal gyi las so/ /'di ni chos so/ /'di ni 'dul ba'o/ /'di ni yang dag pa'i sangs rgyas kyi bka' yin no/ /zhes bya bar shes pa gang
14a1(phal chen): zag la zhe sdang zhing chos la zhe sdang ba dang / chos spong ba dang / gzhan yang dag par ldog par byed pa ni nga rgyal gyi las so/ /bstan mthon po 'dod cing gces pa'i chos tshol ba
14a2(phal chen): gzhan gyi rim gro bya bar sdod cing mngon par dga' ba dang / gnas brtan rgan pa tshangs pa'i spyod pa yun ring du spyod pa rnams la mi ldang zhing mi bstsu ba dang / bsnyan bkur mi byed pa ni nga rgyal gyi las so/ /
14a3(phal chen): bzhin khro gnyer can du byas shing mi 'dzum pa dang tshig 'jam zhing mnyen pa med la rtags tu khengs pa'i sems kyis klan ka tshol zhing glags lta ba ni nga rgyal gyi las so/ /lhag pa'i nga rgyal du
14a4(phal chen): lhung zhing mkhas pa'i drung du mi 'gro mi bsten mi bsnyen rim gro mi byed cing dge ba ni gang / mi dge ba ni gang / bya ba ni ci mi bya ba ni ci zhig byas na yun ring por don dang bde ba dang phan par 'gyur zhes mi 'dri
14a5(phal chen): mi dpyod de/ de rmongs pa las kyang ches rmongs par gyur nas gti mug gis blong zhing nga rgyal gyis rgyal te/ 'byung ba mi mthong ba ni nga rgyal gyi las so/ /de mngon pa'i nga rgyal gyi zil gyis non
14a6(phal chen): pas sangs rgyas skye ba mnyes par mi byed pa dang / sngon gyi dge ba'i rtsa ba zad par byed cing gsar du mi bsgrub la mi bshad pa 'chad pa dang / 'thab mo byed cing rtsod pa mang bar gyur te/ de de
14a7(phal chen): l ta bu'i chos la mang du spyod pas 'dod pa nga rgyal chen por lhung ba'i gnas su gyur kyang byang chub sems dpa'i stobs dang shugs kyis de da dung dbang phyug thob par 'gyur yang bskal pa brgya stong du mar
14a8(phal chen): yang sangs rgyas skye ba mthong bar yang mi 'gyur na chos nyan pa lta smos kyang ci dgos te/ 'di ni nga rgyal gyi las bcu pa'o/ /kye rgyal ba'i sras bcu po de dag ni byang chub sems dpa' rnams kyi
14b1(phal chen): nga rgyal gyi las te/ de dag yongs su spangs shing byang chub sems dpa' rnams ye shes kyi las bcu 'thob par 'gyur ba dag go/ //sangs rgyas rmad ga gcad ces bya ba shin tu rgyas pa chen po'i mdo/ /
14b2(phal chen): bam po gnyis pa/ kye rgyal ba'i sras bcu po 'di dag ni byang chub sems dpa' rnams kyi ye shes kyi las te/ bcu gang zhe na/ 'di ltar las kyi rnam par smin pa la yid ches pas rgyu dang 'bras bu
14b3(phal chen): chud mi za ba ni ye shes kyi las so/ /byang chub kyi sems mi gtong bas rtag tu rgyun mi 'chad par sangs rgyas yid la byed pa ni ye shes kyi las so/ /dge ba'i bshes gnyen la bsnyan cing sten pa dang /
14b4(phal chen): rim gror byed cing de la ldang ba dang / bsnyan bkur dang / bla mar bya ba dang / nyan par dga' ba ni ye shes kyi las so/ /chos don tu gnyer cing chos 'dod pa dang / chos tshol ba dang / thos pa btsal
14b5(phal chen): bas mi ngoms pa dang / tshul bzhin yid la bya bas sbyor ba dang / tshul bzhin ma yin pa'i yid la byed pa yongs su spongs pa ni ye shes kyi las so/ /sems can rnams la nga rgyal med pa dang /
14b6(phal chen): byang chub sems dpa' rnams la ston pa tsam du gces par sems pa dang / chos rnams la bdag tsam du gces par sems pa dang / de bzhin gshegs pa rnams la srog tsam du gces
14b7(phal chen): par sems pa dang / nan tan nyams su blang ba la sangs rgyas tsam du gces par sems pa ni ye shes kyis las so/ /lus dang ngag dang yid kyi las kha na ma tho ba med pa dang / tshol ba'i
14b8(phal chen): dbang po smad du mi rung ba dang / 'tsho ba mkhas pas bsngags pa dang / byang chub kyi las kyi rjes su rtsom pa'i rtsol ba ni ye shes kyi las so/ /rten cing 'brel bar 'byung ba dang /
15a1(phal chen): mi 'gal ba dang thibs po dang bral ba dang / gti mug gi mun pa dang / rab rib sel ba dang / ma rig pa'i mun nag med par byed pa dang / chos thams cad la shes rab kyi snang ba rab tu 'thob
15a2(phal chen): par byed pa ni ye shes kyi las so/ /yongs su bsngo ba bcu'i rjes su 'brang ba dang / pha rol tu phyin pa rnams la mar 'du shes pa dang / thabs mkhas pa la phar 'du shes pa dang / bsam pa
15a3(phal chen): byang chub kyi rnam pa la zhugs pa ni ye shes kyi las so/ /sbyin pa dang / tshul khrims dang / thos pa dang / lhag mthong dang zhi gnas yongs su tshol ba dang / bsod nams dang ye shes kyi
15a4(phal chen): tshogs yongs su tshol bas mi skyo ba ni ye shes kyi las so/ /las gang sangs rgyas kyis bsngags pa bdud kyi dkrugs ma dang / nyon mongs pa thams cad dang bral ba bsgrib pa dang /
15a5(phal chen): gcod pa dang / kun nas 'khor ba thams cad yongs su chad pa sems can thams cad yongs su smin par bya ba dang / rnam par 'dul ba'i ye shes dang mthun pa dam pa'i chos yongs su bzung ba la
15a6(phal chen): brtson pa/ sangs rgyas kyi zhing yongs su dag par byed pa'i mngon par shes pa dang / rig pa'i ye shes mngon sum du gyur cing de lta bu'i las byed pa 'di ni ye shes kyi las yang dag phul gyi chos dang
15a7(phal chen): ldan pa bcu pa'o/ /kye rgyal ba'i sras bcu po de dag ni byang chub sems dpa' rnams kyi ye shes kyi las te/ de dag la gnas shing byang chub sems dpa' rnams de bzhin gshegs pa'i ye shes chen
15a8(phal chen): po sngon du 'gro bas mngon par bsgrub pa la mkhas pa bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi bdud kyi byin gyis rlabs te/ bcu gang
15b1(phal chen): zhe na 'di ltar sems zhum par gyur pa ni bdud kyi byin gyi rlabs so/ /bsam pa 'khrugs pa ni bdud kyi byin gyi rlabs so/ /rgya chung ngus mgu ba ni bdud kyi byin gyi rlabs so/ /gcig las mi bzod pa ni
15b2(phal chen): bdud kyi byin gyi rlabs so/ /smon lam la lhag par mi dmigs pa ni bdud kyi byin gyi rlabaso/ /nyon mongs pa rnam par bzlog pa dang / zhi ba 'dod pa ni bdud kyi byin gyi rlabs so/ /'khor ba'i
15b3(phal chen): rgyun mi gcod pa ni bdud kyi byin gyi rlabs so/ /spyod pa las phyir ldog pa ni bdud kyi byin gyi rlabs so/ /sems can yongs su smin par mi byed pa ni bdud kyi byin gyi rlabs so/ /chos la the
15b4(phal chen): tsom za zhing dam pa'i chos spong ba ni bdud kyi byin gyi rlabs so/ /kye rgyal ba'i sras bcu po 'di dag ni bdud kyi byin gyi rlabs te/ de dag yongs su spangs shing byang chub sems dpa' rnams sangs rgyas kyi
15b5(phal chen): byin gyi rlabs bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi sangs rgyas kyi byin gyi rlabs te/ bcu gang zhe na 'di ltar thog mar byang chub
15b6(phal chen): tu sems bskyed pa ni sangs rgyas kyi byin gyi rlabs so/ /tshe rabs su byang chub kyi sems mi stor ba ni sangs rgyas kyi byin gyi rlabs so/ /bdud kyi las khong du chud cing de rnam par bzlog pa ni sangs rgyas kyi byin
15b7(phal chen): gyi rlabs so/ /pha rol tu phyin pa grag cing thos par 'gyur ba dang / thos nas kyang nan tan byed pa ni sangs rgyas gyi byin gyi rlabs so/ /'khor ba'i sdugs bsngal rab tu shes shing yongs su skyo bar mi byed pa ni
15b8(phal chen): sangs rgyas kyi byin gyi rlabs so/ /chos zab mo rtogs par bya bas 'bras bu thob par byed pa ni sangs rgyas kyi byin gyi rlabs so/ /sems can rnams la nyan thos dang rang sangs rgyas kyi rnam par grol bas
16a1(phal chen): chos ston kyang de'i rnam par grol ba la mi mos pa ni sangs rgyas kyi byin gyi rlabs so/ /'dus byas kyi rang bzhin la rtog cing 'dus ma byas la mi gnas la/ 'dus byas dang 'dus ma byas la mi
16a2(phal chen): gnyis par 'du shes pa ni sangs rgyas kyi byin gyi rlabs so/ /nying gi mtshams sbyor ba la gnas kyang nying gi mtshams sbyor ba sel ba ni sangs rgyas kyi byin gyi rlabs so/ /thams cad mkhyen pa'i ye shes
16a3(phal chen): khong du chud kyang byang chub sems dpa'i spyod pa bsgrub pa'i rigs rgyun mi gcod pa ni sangs rgyas kyi byin gyi rlabs so/ /kye rgyal ba'i sras bcu po de dag ni sangs rgyas kyi byin gyi rlabs te/ de dag la gnas shing
16a4(phal chen): byang chub sems dpa' rnams kyi chos de bzhin gshegs pa'i stobs bcu'i byin gyi rlabs bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi chos kyi
16a5(phal chen): byin gyi rlabs te/ bcu gang zhe na 'di ltar 'dus byas thams cad mi rtag go zhes bya ba ni chos kyi byin gyi rlabs so/ /'dus byas thams cad sdug bsngal lo zhes bya ba ni chos kyi byin gyi rlabs so/ /'du byed
16a6(phal chen): thams cad bdag med do zhes bya ba ni chos kyi byin gyi rlabs so/ /mya ngan las 'das pa zhi ba'o zhes bya ba ni chos kyi byin gyi rlabs so/ /chos rnams ni rten cing 'brel bar 'byung ba ste/ rkyen rnams med par mi
16a7(phal chen): 'byung ba ni chos kyi byin gyi rlabs so/ /tshul bzhin ma yin pa kun nas byung bas ma rig pa kun nas 'byung ngo / /ma rig pa kun nas 'byung bas rga shi'i bar du kun nas 'byung ngo / /tshul bzhin ma yin pa 'gags pas
16a8(phal chen): ma rig pa 'gag go/ /ma rig pa 'gags pas rga shi'i bar du 'gag par 'gyur ba ni chos kyi byin gyi rlabs so/ /nyan thos kyi theg pa rnam par thar pa'i sgo gsum gyis byung ba dang / rang sangs rgyas kyi theg pa
16b1(phal chen): nyon mongs pa med pa'i chos khong du chud pas byung ba ni chos kyi byin gyi rlabs so/ /theg pa chen po pha rol tu phyin pa drug dang / bsdu ba'i dngos po bzhis byung ba ni chos kyi byin gyi rlabs so/ /sangs rgyas kyi yul zhing
16b2(phal chen): thams cad dang / chos thams cad dang / sems can thams cad dang dus thams cad rab tu mkhyen pa'i ye shes mnga' ba ni chos kyi byin gyi rlabs so/ /mya ngan las 'das pa yid la bya ba thams cad yongs su
16b3(phal chen): chad pa dang / 'dzin pa thams cad rnam par spangs pa dang / sngon gyi mtha' dang phyi ma'i mtha'i rang bzhin gyi rjes su song bar shes pa ni chos kyi byin gyi rlabs so/ /kye rgyal ba'i sras bcu po de dag ni byang chub
16b4(phal chen): sems dpa' rnams kyi chos kyi byin gyi rlabs te/ de dag la gnas shing byang chub sems dpa' rnams sangs rgyas thams cad kyi byin gyi rlabs bla na med pa 'thob par 'gyur ba dag go/ /kye rgyal ba'i sras bcu po
16b5(phal chen): 'di dag ni byang chub sems dpa' rnams kyi dga' ldan na gnas pa'i las te/ 'di ltar bcu gang zhe na 'di ltar 'dod pa'i khams kyi lha'i bu rnams la 'dod pa'i bde ba bstan pa dang / dbang phyug mi rtag pa bstan pa dang /
16b6(phal chen): phun sum tshogs pa thams cad rgud par 'gyur ba bstan pa dang de dag byang chub kyi sems la yang dag par dgod pa 'di ni dga' ldan na gnas pa'i las dang po'o/ /gzugs kyi khams kyi lha'i bu rnams la bsam
16b7(phal chen): gtan dang / rnam par thar pa dang / ting nge 'dzin dang snyoms par 'jug pa dang / rnam par ldang ba ston cing bsam gtan dang / bsam gtan gyi yan lag de dag la mngon par zhen pa dang / sred pas byung ba'i 'jig tshogs
16b8(phal chen): su lta ba dang / gti mug gi shas che ba'i nyon mongs pa rnams yang dag pa ji lta ba bzhin du bstan pa dang / gzugs dang gzugs med pa'i phyin ci log la zhugs pa thams cad la sdug par yid la byed pa
17a1(phal chen): thams cad mi sdug cing mi rtag par yongs su bstan te/ byang chub kyi sems la dgod pa 'di ni dga' ldan na gnas pa'i las gnyis pa'o/ /kye rgyal ba'i sras dga' ldan gyi gnas rab tu
17a2(phal chen): gnas pa'i byang chub sems dpa' rnams ni rgyan bzang po'i ting nge 'dzin la gnas te/ lus las 'od bkye zhing stong gsum gyi stong chen po'i 'jig rten gyi khams snang ba chen pos rgyas par bkang nas
17a3(phal chen): sems can rnams la dad pa ji lta ba bzhin du chos sna tshogs kyi sgra skad rab tu brjod de chos kyi sgra skad de dag thos nas sems dang bar gyur te/ dga' ldan gyi lha dang brtul zhugs mthun par skye bar 'gyur zhing /
17a4(phal chen): de ltar skyes nas kyang byang chub kyi sems la 'god pa 'di ni dga' ldan na gnas pa'i las gsum pa'o/ /kye rgyal ba'i sras dga' ldan gyi gnas rab na gnas pa'i byang chub sems dpa' byang chub sems
17a5(phal chen): dpa'i mig sgrib pa med pas/ phyogs bcu'i dga' ldan gyi gnas rab na gnas pa'i byang chub sems dpa' rnams la 'di lta ste/ byang chub sems dpa' de dag gis kyang byang chub sems dpa' de mthong ngo / /
17a6(phal chen): mthong nas kyang chos yang dag par 'gro ba chen po dang / yang dag pa'i chos kyi gtam chen po byed do/ /yum gyi skur gshegs pa dang / skye ba dang 'byung ba dang / snying rje byang chub kyi rgyan rnam par bkod pa yang yang
17a7(phal chen): dag par bgro'o/ /sngon gyi spyod pa gang gis ye shes che ba nyid de thob par gyur pa'i sngon gyi spyod pa dag kyang rab tu brjod do/ /gnas nas mi g.yo yang bya ba de lta bu dag ston pa 'di ni dga' ldan na gnas pa'i las bzhi pa'o/ /
17a8(phal chen): kye rgyal ba'i sras dga' ldan gyi gnas na rab tu gnas pa'i byang chub sems dpa'a'i drung du byang chub sems dpa' de la blta ba dang phyag bya ba dang / bsnyen bkur ba'i phyir phyogs bcu nas dga' ldan gyi gnas
17b1(phal chen): rab na 'khod pa'i byang chub sems dpa' rnams 'ong ste/ byang chub sems dpa' de dag gi sems dang bsam pa yongs su tshim par bya ba dang / smon pa yongs su rdzogs par bya ba'i phyir chos yang dag par
17b2(phal chen): bgro ba'i sgo chen po yang dag par ston te/ so so'i sa la gnas pa'i byang chub sems dpa' rnams kyis gang la bya ba dang / gang spang ba dang gang bsgom pa dang gang mngon du bya ba de dag kyang yang dag par ston to/ /
17b3(phal chen): yang dag par bgro ba'i chos de dag thos nas kyang rab tu dga' zhing mgu ba dang / rangs pas legs par brjod do/ /rang rang gi gnas su 'dong bar 'gyur ba 'di ni dga' ldan na gnas pa'i las lnga pa'o/ /kye
17b4(phal chen): r gyal ba'i sras dga' ldan gyi gnas rab na gnas pa'i gan du nam bdud sdig can 'dod pa'i khams kyi dbang po 'khor mang pos yongs su bskor ba zhig glags btsal ba'i phyir 'ongs par gyur na 'ang de'i tshe byang chub sems
17b5(phal chen): dpa' bdud thams cad tshar gcod pa zhes bya ba'i rdo rje'i tshig la gnas shing shes rab kyi pha rol tu phyin pa dang / thabs mkhas pas yang dag par gzung ba ye shes kyi sgos mnyam zhing mnyan pa'i mtha' gnyis bzung
17b6(phal chen): nas ci nas kyang bdud sdig can gyis glags rnyed par mi 'gyur ba de lta de ltar byin gyis rlobs bo/ /de lta de ltar chos kyang ston te bdud kyi 'khor chen po des byang chub sems dpa'i rnam par 'phrul pa de lta bu mthong nas bla na med pa yang
17b7(phal chen): dag par rdzogs pa'i byang chub tu sems bskyed par 'gyur ba 'di ni dga' ldan na gnas pa'i las drug pa'o/ /kye rgyal ba'i sras byang chub sems dpa' dga' ldan gyi gnas rab na gnas pa ni gang gi tshe 'di ltar 'dod pa'i
17b8(phal chen): khams kyi lha'i bu 'di rnams chos mnyan pa dang / yang dag par bgro bas skyo bar gyur to/ /zhes bya bar shes par gyur pa de'i tshe/ 'dod pa'i khams kyi gnas thams cad du sgra sgrog cing dbyangs 'byin te/ grogs po
18a1(phal chen): dag de ring byang chub sems dpa' btsun mo'i 'khor chen po ston pa mdzad kyi blta bar su 'dod pa de dag myur du shog shig ces nas/ de ltar lha'i bu bye ba khrag khrig brgya stong kun nas 'du bar 'gyur te/ de dag dang
18a2(phal chen): byang chub sems dpa' rnams kun nas 'dus par gyur nas kyang / lha'i bu de dag gis sngan cad ma mthong ma thos pa'i btsun mo'i 'khor de lta bu bstan nas/ de dag nam dga' bas mos par gyur pa de'i tshe/ de dag gis
18a3(phal chen): rol mo brdung ba dang / dkrol ba de dag las kye grogs po rnams 'du byed thams cad ni mi rtag go/ /'du byed thams cad ni sdug bsngal lo/ /chos thams cad ni bdag med pa'o/ /mya ngan las 'das pa ni zhi ba'o/ /
18a4(phal chen): zhes sgra 'byung ba dang / byang chub sems dpa'i spyod pa ni thams cad mkhyen pa'i ye shes yongs su rdzogs par 'gyur ro/ /zhes bya ba'i sgra 'byung ba thos par 'gyur te/ de dag gis chos kyi sgra de thos pa dang / skyo ba skye
18a5(phal chen): bar 'gyur te/ byang chub kyi sems la yang dag par gzhol bar 'gyur ba 'di ni dga' ldan na gnas pa'i las bdun pa'o/ /kye rgyal ba'i sras byang chub sems dpa' dga' ldan gyi gnas rab na 'dug pa ni dga'
18a6(phal chen): ldan gyi gnas nas kyang lus mi snang bar ma gyur la/ phyogs bcur yang de bzhin gshegs pa rnams la blta ba dang / phyag bya ba dang / bsnyen bkur bya ba dang / chos mnyan pa'i phyir 'gro ste/ de la sangs rgyas
18a7(phal chen): bcom ldan 'das de dag gis byang chub sems dpa'i sa mngon par dbang bskur ba thob pa'i mchog tu phyin pas thams cad mngon par shes pa zhes bya ba yang yang dag par bstan par 'gyur ba dang / thams cad
18a8(phal chen): mkhyen pa'i ye shes yan lag dang nye ba'i yan lag thams cad ldan zhing / rnam pa'i mchog thams cad dang ldan pa la 'jug pa sems skad cig gcig gis sbyor ba yang dag par bstan par 'gyur
18b1(phal chen): ba 'di ni dga' ldan na gnas pa'i las brgyad pa'o/ /kye rgyal ba'i sras byang chub sems dpa' dga' ldan gyi gnas rab na gnas pa'i mthus khyad par 'dod pa zhes bya ba'i de bzhin gshegs pa'i mchod pa dang /
18b2(phal chen): rim gro rnam pa tshad med pas rnam par dag pa mtha' yas pa'i rnam pa yongs su ston pa/ chos kyi dbyings kyis klas pa/ nam mkha'i mthas gtugs pa/ 'jig rten gyi khams 'byam klas pa'i de bzhin
18b3(phal chen): gshegs pa'i mchod pa'i las kyi mngon du 'byung ste/ mchod pa de mthong nas sems can grangs med tshad med pa'i rnams bla na med pa yang dag par rdzogs pa'i byang chub tu sems bskyed de/ 'di ni dga' ldan na
18b4(phal chen): gnas pa'i las dgu pa'o/ /kye rgyal ba'i sras byang chub sems dpa' dga' ldan gyi gnas pa mtha' dang dbus med pa'i chos sgyu ma la zhugs pa mig yor lta bus shin tu sgrub pa'i ye shes kyi 'jig rten gyi khams
18b5(phal chen): 'byam klas pa thams cad du gzugs sna tshogs dang / kha dog sna tshogs dang dbyibs sna tshogs dang / spyod lam sna tshogs dang bya ba sna tshogs dang / sbyor ba sna tshogs dang / bstan pa mngon par bsgrub pa sna tshogs
18b6(phal chen): dang / dgongs pa rnam pa sna tshogs kyis sems can rnam par mos pa ji lta ba bzhin du sems dang bsam pa mgu bar bya ba'i phyir chos ston cing gzugs yongs su ston te/ 'di ni dga' ldan na gnas pa'i las
18b7(phal chen): bcu pa'o/ /kye rgyal ba'i sras bcu po de dag ni byang chub sems dpa' rnams kyi dga' ldan na gnas pa'i las te/ de dag byas nas byang chub sems dpa' rnams phyi ma'i 'jig rten du 'ong bar 'gyur ba dag go/ /kye
18b8(phal chen): rgyal ba'i sras bcu po 'di dag ni byang chub sems dpa' rnams kyi dga' ldan gyi gnas nas shi 'phos ston pa ste/ bcu gang zhe na/ kye rgyal ba'i sras 'di la byang chub sems dpa' rnams lha'i ris dga' ldan nas
19a1(phal chen): shi 'pho ba'i tshe/ rkang pa'i mthil gyi 'og nas bde ba'i rgyan ces bya ba'i 'od zer byung ste/ de byung nas kyang stong gsum gyi stong chen po'i 'jig rten gyi khams snang ba chen pos rgyas par bkang zhing ngan song dang mi
19a2(phal chen): khom pa'i rgyud du skyes pa'i sems can rnams kyi lus la bab bo/ /de ltar 'od des lus la bab ma thag tu de nyid kyi tshe/ sems can de dag bde ba thams cad kyis tshim zhing sdug bsngal gyi tshor ba rtse zhil bar 'gyur ro/ /
19a3(phal chen): bde ba'i nyams de nyams su tshor ma thag tu de dag gis 'di ltar grogs po dag sems can gzhan zhig ni 'jig rten gyi khams 'dir skyes so zhes bya bar shes te/ 'di ni dga' ldan gyi gnas nas shi 'pho ston pa dang po'o/ /
19a4(phal chen): kye rgyal ba'i sras gzhan yang byang chub sems dpa' de'i smin mtshams kyi mdzod spu nas yang dag par bskul ba zhes bya ba'i 'od zer 'byung ste/ de byung nas kyang stong gsum gyi stong chen po'i 'jig rten gyi khams
19a5(phal chen): rgyas par bkang zhing sngon lhan cig tu spyod spyod pa'i byang chub sems dpa' rnams kyi lus la 'bab bo/ /'od zer des de ltar lus la bab ma thag tu/ de nyid kyi tshe byang chub sems dpa' de dag gis byang chub
19a6(phal chen): s ems dpa' dga' ldan gyi gnas nas shi 'phos par khong du chud de de dag thams cad 'dus nas byang chub sems dpa' la mchod pa'i las mngon par grub pa 'di ni dga' ldan gyi gnas nas shi 'pho ston pa gnyis
19a7(phal chen): pa'o/ /kye rgyal ba'i sras gzhan yang byang chub sems dpa'i lag pa g.yas pa'i 'thil nas yongs su dag pa'i yul zhes bya ba'i 'od zer 'byung ste/ de byung nas kyang stong gsum gyi stong chen po'i 'jig
19a8(phal chen): rten gyi khams yongs su sbyong zhing de na zag pa med pa'i rang sangs rgyas 'khod pa de dag 'jig rten gyi khams gzhan du sel to/ /de ma yin na yang de dag gang gi shes par gyur pa de dag tshe'i 'du byed 'dor ro/ /gzhan yang
19b1(phal chen): 'dul ba'i dbang du de bzhin gshegs pa'i byin gyis brlabs pa'i sems can ma gtogs par bdud dang mu stegs can dang phas kyi rgol ba dang / kun tu rgyu ba dang / dmigs pa la mngon par zhen pa'i sems can rnams 'jig rten
19b2(phal chen): gyi khams gzhan du sel te/ 'di ni dga' ldan gyi gnas nas shi 'pho ston pa gsum pa'o/ /kye rgyal ba'i sras gzhan yang byang chub sems dpa' de 'ong pus mo g.yas pa'i lha nga gnyis nas dri ma med cing bzang la
19b3(phal chen): 'od gsal ba'i rgyan ces bya ba'i 'od zer 'byung ste/ de byung nas kyang lha'i gnas tha ma nye bar gzung ba yan cad 'og min gyi lha'i gnas man chad du snang bar byed de/ des lha'i bu de dag gis kyang byang chub sems dpa'
19b4(phal chen): dga' ldan gyi gnas kyi gnas nas shi 'phos par shes nas/ de dag kun kyang skyo ba skyo ba'i yid kyis me tog dang / phreng ba dang / spos dang / byug pa dang / phye ma dang / na bza' dang / gdugs dang / rgyal mtshan thogs te/
19b5(phal chen): rol mo brdung ba dang / dkrol ba'i sgra rab tu byung nas byang chub sems dpa'i drung du mchod pa'i las kyi phyir 'dong ste/ shi 'phos nye bar bzung ba nas yongs su mya ngan las 'das pa chen po bstan gyi bar du bsnyen
19b6(phal chen): bkur byed do/ /phyi bzhin 'brang ngo / /'di ni dga' ldan gyi gnas nas shi 'phos ston pa bzhi pa'o/ /kye rgyal ba'i sras gzhan yang byang chub sems dpa' de dpal gyi be'u'i rgyan dang ldan pa/ rdo rje'i khams ltar sra zhing brtan pa'i
19b7(phal chen): snying po can gyi snying ka nas gzhan gyis mi thub pa'i rgyal mtshan zhes bya ba'i 'od zer gtong ste/ de btang nas kyang lag na rdo rje'i 'jig rten thams cad yongs su snang bar byed do/ /de nas lag na rdo rje khrag khrig phrag
19b8(phal chen): brgya 'ongs te/ shi 'pho ston pa nye bar bzung ba nas/ yongs su mya ngan las 'das pa chen po bstan gyi bar du byang chub sems dpa'i phyi bzhin 'brang ste/ 'di ni dga' ldan gyi gnas nas shi 'pho ston pa lnga pa'o/ /
20a1(phal chen): kye rgyal ba'i sras gzhan yang byang chub sems dpa' de'i ba spu'i bu ga thams cad nas 'gro ba thams cad du rnam par phye ba zhes bya ba'i 'od zer 'byung ste/ de byung nas kyang stong gsum gyi stong chen po'i
20a2(phal chen): 'jig rten gyi khams thams cad snang bar byas nas byang chub sems dpa'i lus la 'bab bo/ /byang chub sems dpa'i lus la bab nas lha dang mi'i gnas su 'char ro/ /des byang chub sems dpa' de dag
20a3(phal chen): kyang bdag cag gis 'dir gnas te/ sems can yongs su smin par bya ba dang / de bzhin gshegs pa la mchod par bya bar 'gyur ro/ /snyam du khong du chud pa 'di ni dga' ldan gyi gnas nas shi 'pho ston pa drug pa'o/ /
20a4(phal chen): kye rgyal ba'i sras gzhan yang byang chub sems dpa' de'i khang pa nor bu rin po che chen po'i snying po can nas/ rnam par brtsegs pa shin tu gnas pa zhes bya ba'i 'od zer 'byung ste/ de byung nas kyang khyim gang du byang chub
20a5(phal chen): sems dpa' skye bar 'gyur ba'i khyim der 'char ro/ /'od zer de de ltar shar ma thag tu de nyid kyi tshe/ byang chub sems dpa' de dag khyim mam grong khyer ram grong rdal lam/ 'dzam bu'i gling du sems can 'dul ba nye bar bzung
20a6(phal chen): zhing skye ba rab tu 'dzin te/ 'di ni dga' ldan gyi gnas nas shi 'pho ston pa bdun pa'o/ /kye rgyal ba'i sras gzhan yang byang chub sems dpa' de'i khang pa brtsegs pa lha thams cad kyi gnas kyi rgyan ces bya ba las
20a7(phal chen): gnas thams cad rnam par dag pa'i rgyan ces bya ba'i 'od zer 'byung ste/ de dag byung ma thag tu yum gang gi sku g.yas par skye bar 'gyur ba de'i lus la 'bab bo/ /de ltar bab ma thag tu de nyid kyi tshe byang chub sems dpa'
20a8(phal chen): yum bde ba thams cad 'thob par 'gyur te/ yon tan dang sdom pa thams cad la 'ang gnas par 'gyur ro/ /yum gyi sku der yang pho brang brtsegs pa chen po rin po che'i dam pas brgyan pa byang chub sems dpa' longs spyod
20b1(phal chen): kyi don tu 'byung ste/ 'di ni dga' ldan gyi gnas nas shi 'pho ston pa brgyad pa'o/ /kye rgyal ba'i sras gzhan yang byang chub sems dpa' rkang pa'i mthil gyi 'og nas gnas pa zhes bya ba'i 'od zer 'byung ste/ de byung ma thag tu lha'i
20b2(phal chen): bu'am/ tshangs pa gang la la byang chub sems dpa'i mchod pa'i las kyi don du shi 'pho bar 'dod pa la byang chub sems dpa'as kyang lha'i bu de dag na 'khod pa bzhin du de bzhin gshegs pa la mchod pa'i las mngon par bsgrub
20b3(phal chen): par nus par shes pa de dag gi lus la 'bab bo/ /de ltar 'od zer des bab par gyur ma thag tu de nyid kyi tshe lha'i bu de dag shi 'pho'i las de las rnam par ldang ste/ de dag na 'khod bzhin du byang chub sems dpa' la shi 'pho nye bar bzung ba
20b4(phal chen): nas yongs su mya ngan las 'das par bstan gyi bar du mchod pa'i las byed do/ /'di ni dga' ldan gyi gnas nas shi 'pho ston pa dgu pa'o/ /kye rgyal ba'i sras gzhan yang byang chub sems dpa'i dpe byad bzang po rnams las
20b5(phal chen): nyi ma sna tshogs kyi tshul zhes bya ba'i 'od zer 'byung ste/ de byung nas kyang byang chub sems dpa' lus sna tshogs ston to/ /kye rgyal ba'i sras de la lha dang mi la las ni byang chub sems dpa' dga' ldan gyi gnas rab nyid
20b6(phal chen): na 'dug pa mthong ngo / /la las ni yum gyi skur bzhud pa mthong ngo / /la las ni skye bar mthong ngo / /la las ni 'byung bar mthong ngo / /la las ni rnam par 'tshang rgya bar mthong ngo / /la las ni chos kyi 'khor lo bskor bar
20b7(phal chen): mthong ngo / /la las ni de bzhin gshegs pa mya ngan las 'da' bar mthong ste/ 'di ni dga' ldan gyi gnas nas shi 'pho ston pa bcu pa'o/ /kye rgyal ba'i sras de ltar byang chub sems dpa'i 'od zer bcu po de dag las sogs pa/
20b8(phal chen): 'od zer grangs med pa brgya stong phrag bcu byang chub sems dpa'i lus las 'byung ste/ de bzhin du stan dang / gzhal med khang dang / khang pa brtsegs pa dag nas kyang 'byung ste/ de dag byung nas kyang byang chub sems dpa'i lus sna
21a1(phal chen): tshogs yongs su ston to/ /kye rgyal ba'i sras de ltar las yongs su grub pa'i byang chub sems dpa' rnams chos thams cad rab tu grub pa'i phyir lha'i gnas dga' ldan nas shi 'pho ston to/ /kye rgyal ba'i sras
21a2(phal chen): bcu po 'di dag ni byang chub sems dpa' rnams kyi mngal na gnas par ston pa ste/ bcu gang zhe na/ 'di ltar sems rgya chung ba dang / dma' ba la mos pa rnams yongs su smin par bya ba'i phyir/ byang chub sems
21a3(phal chen): dpa'i dngos po'i bsod nams kyi rtsa ba la yid mi ches par gyur du 'ong zhes byang chub sems dpa' mngal na gnas par ston pa 'di ni mngal na gnas pa ston pa dang po'o/ /pha ma dang gnyen bshes kyi tshogs dang /
21a4(phal chen): sngon lhan cig tu spyod spyod pa'i byang chub sems dpa' rnams dang / sems can gang gi dge ba'i rtsa ba mngal na gnas pas yongs su smin par bya ba de dag gi don du byang chub sems dpa' mngal na gnas par ston
21a5(phal chen): te/ 'di ni mngal na gnas par ston pa gnyis pa'o/ /kye rgyal ba'i sras byang chub sems dpa' ni rmongs pa med cing dran la shes bzhin du ma'i ltor 'gro ste/ ma'i lto na 'dug pa'i tshe 'ang dran pa nyam pa med de/
21a6(phal chen): 'di ni mngal na gnas par ston pa gsum pa'o/ /kye rgyal ba'i sras byang chub sems dpa' ni ma'i mngal na 'dug kyang 'di lta ste phyogs dang / 'jig rten gyi khams nas 'dus pa'i byang chub sems dpa' dang
21a7(phal chen): brgya byin dang / tshangs pa dang / 'jig rten gyi mgon po rnams dang lhan cig 'grogs shing chos bsgrag pa dang / yang dag pa'i gtam bya ba rgyun mi gcod cing byang chub sems dpa'i stobs tshad med pa yang
21a8(phal chen): yongs su ston te/ kye rgyal ba'i sras de dag mngal na gnas kyang de lta bu'i smon lam gyi khyad par bdog pas byang chub sems dpa' de dag ni ye shes mu med pa dang ldan pa ste/ 'di ni mngal na gnas par ston pa
21b1(phal chen): bzhi pa'o/ /kye rgyal ba'i sras byang chub sems dpa' mngal na gnas pa'i tshe/ de na 'khor gyi 'khor kun nas gnas par 'gyur ba yod de/ byang chub sems dpa' de dag gi sngon gyi smon lam gyi de dag
21b2(phal chen): yongs su smin par bya ba'i phyir/ byang chub sems dpa' mngal na gnas par ston te/ 'di ni mngal na gnas par ston pa lnga pa'o/ /kye rgyal ba'i sras byang chub sems dpa' ni mi'i 'jig rten du byung nas kyang mir
21b3(phal chen): skyes pa rnam pa'i mchog thams cad dang ldan pa ston te/ 'di ni mngal na gnas par ston pa drug pa'o/ /kye rgyal ba'i sras byang chub sems dpa' ni ma'i lus na 'dug bzhin du 'di lta ste dper na me long gi dkyil 'khor
21b4(phal chen): yongs su dag pa'i bzhin gyi dkyil 'khor lta bur stong gsum gyi stong chen po'i 'jig rten gyi khamasu snang ste/ de la mos pa chen po dang ldan pa'i lha dang klu dang gnod sbyin dang / dri za dang lha ma yin dang / nam mkha' lding dang /
21b5(phal chen): mi'am ci dang lto 'phye chen po dang / mi dang mi ma yin pa de dag gis shes par gyur nas de dag nye bar 'ongs shing mchod pa dang / rim gro byed de/ 'di ni mngal na gnas par ston pa bdun pa'o/ /kye rgyal ba'i sras byang chub sems
21b6(phal chen): dpa' mngal na gnas pas 'jig rten gyi khams gzhan na 'khod pa'i byang chub sems dpa' srid pa tha mar par gyur pa rnams dang tshogs te/ chos kyi brda'i sgo chen po ye shes chen po'i snying po zhes bya ba yang dag par
21b7(phal chen): 'gro bar bya ba yod de/ de dag dang 'du ba'i phyir byang chub sems dpa' mngal na gnas par ston te/ 'di ni mngal na gnas pa ston pa brgyad pa'o/ /kye rgyal ba'i sras byang chub sems dpa' ni dri ma med pa'i snying po can
21b8(phal chen): zhes bya ba'i ting nge 'dzin la snyoms par zhugs shing ma'i mngal du 'gro ste/ ting nge 'dzin de'i mthus ma la yang gnod par mi 'gyur bar dga' ldan gyi gnas rab bas kyang lhag pa'i rgyan ma'i khong du kun nas gnas par
22a1(phal chen): 'gyur te/ 'di ni mngal na gnas pa ston pa dgu pa'o/ /kye rgyal ba'i sras gzhan yang byang chub sems dpa' ma'i mngal na 'dug pa'i mthus 'jig rten gyi khams 'byam klas pa thams cad du de bzhin
22a2(phal chen): gshegs pa'i mchod pa'i las kyi phyir bsod nams chen po'i me tog kun nas rgyas pa zhes bya ba'i de bzhin gshegs pa'i mchod pa'i rim gro 'byung ste/ sangs rgyas bcom ldan 'das de dag kyang de la byang chub
22a3(phal chen): sems dpa'i rnam par spyod pa chos kyi snying po mtha' dang dbus med pa yang dag par ston te/ shes par bya ba de shes pas byang chub sems dpa' shin tu phra ba'i 'gro ba bcu ston te/ kye rgyal ba'i sras bcu po 'di ni byang
22a4(phal chen): chub sems dpa' rnams kyi shin tu phra ba'i rgyud ston te/ bcu gang zhe na kye rgyal ba'i sras 'di la byang chub sems dpa' ma'i mngal na yang gnas la thog mar sems bskyed pa nye bar bzung ba nas dbang bskur ba'i bar
22a5(phal chen): bar du yang yongs su ston pa dang / ma'i mngal na yang gnas la dga' ldan na gnas pa yang yongs su ston pa dang / ma'i mngal na 'ang gnas la skye ba yang yongs su ston pa dang / ma'i mngal na 'ang gnas la gzhon nu'i sa
22a6(phal chen): yang yongasu ston pa dang / ma'i mngal na 'ang gnas la btsun mo'i 'khor gyi nang du 'dug par yang yongs su ston pa dang / ma'i mngal na 'ang gnas la mngon par 'byung ba yang yongs su ston pa dang / ma'i mngal na yang gnas la
22a7(phal chen): dka' ba spyod pa'i sbyor ba dang / snying po byang chub tu 'gro ba nas rnam par 'tshang brgya ba'i bar du yang yongs su ston pa dang / ma'i mngal na yang gnas la chos kyi 'khor lo bskor ba yang yongs su ston pa dang / ma'i mngal na
22a8(phal chen): gnas la yongs su mya ngan las 'da' ba yang yongs su ston pa dang / ma'i mngal na gnas la shin tu phra la rgya che bar 'jug pa'i tshul gyi mngal gyi gnas de nyid du byang chub sems dpa' de spyod pa thams cad dang /
22b1(phal chen): de bzhin gshegs pa'i rnam par 'phrul pa'i byin gyi rlabs kyi rnam pa dang / sgo yang yongs su ston pa'o/ /kye rgyal ba'i sras bcu po de dag ni byang chub sems dpa' rnams kyi shin tu phra ba'i rgyud ston pa ste/ de dag la gnas
22b2(phal chen): shing byang chub sems dpa' rnams ye shes chen po shin tu phra ba bla na med pa 'thob par 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi tsher skye ba ste/ bcu gang zhe na/
22b3(phal chen): kye rgyal ba'i sras de la byang chub sems dpa' dran zhing shes bzhin du skye ba dang / 'od zer gyi dra ba dang / snang ba chen pos stong gsum gyi stong chen po'i 'jig rten gyi khams rgyas par bkang ste/ lus snang ba dang
22b4(phal chen): ldan par skye ba dang phyir mi ldog cing srid pa tha ma par gyur par skye ba dang / ma skyes shing 'byung ba med par skye ba dang / khams gsum pa sgyu ma'i rnam pa lta bur khong du chud de skye ba dang / phyogs bcu'i 'jig
22b5(phal chen): rten gyi khams su lus yongs su ston cing skye ba dang / lus de nyid kyis thams cad mkhyen pa'i ye shes khong du chud par bya bar skye ba dang / de bzhin gshegs pa ma lus pa thams cad kyi 'od zer bkye bas
22b6(phal chen): yang dag par bskul ba'i lus su skye ba dang / ye shes chen pos rnam par 'byed pa'i ting nge 'dzin la snyom par 'jug pa'i lus su skye ba dang / kye rgyal ba'i sras byang chub sems dpa' skyes nas kyang sangs rgyas
22b7(phal chen): kyi zhing thams cad kyang rab tu g.yo bar 'gyur/ sems can thams cad kyang rab tu 'grol bar 'gyur/ ngan song thams cad kyang rab tu zhi bar 'gyur/ bdud thams cad kyang rab tu spa 'gong par 'gyur/ byang chub
22b8(phal chen): sems dpa' dpag tu med pa yang 'ong bar 'gyur ba'o/ /kye rgyal ba'i sras bcu po de dag ni byang chub sems dpa' rnams kyi tshe rab 'byung ba ste/ de dag ni byang chub sems dpa' rnams sems can 'dul ba'i
23a1(phal chen): don du yongs su ston pa dag go/ /kye rgyal ba'i sras bcu po 'di dag ni byang chub sems dpa' rnams kyi gad mo cher dgod pa ste/ bcu gang zhe na/ 'di ltar kye ma'o/ /'jig rten gnas pas 'di
23a2(phal chen): ni 'dod pa'i 'dam du bying ba ste/ 'di la nged ma gtogs par gzhan 'byin par byed pa su'ang med do snyam nas byang chub sems dpa' rnams gad mo cher dgod pa dang / kye ma'o 'jig rten gnas pa 'di ni nyon mongs pas mdongs
23a3(phal chen): par byas pa'o/ /bdag ni shes rab dang ye shes kyis shin tu brgyan pa'o/ /zhes nas byang chub sems dpa' rnams gad mo cher dgod pa dang / lus kyi gzhi 'di nyid kyis de bzhin gshegs pa'i chos kyi sku bla na med pa
23a4(phal chen): chen po dus gsum du rgyas par 'gengs pa thob par 'gyur ro/ /zhes byang chub sems dpa' rnams gad mo cher dgod pa dang / kye rgyal ba'i sras gzhan yang byang chub sems dpa' rnams byang chub sems
23a5(phal chen): dpa'i mig sgrib pa med pas phyogs bcur tshangs pa'i gnas nye bar bzung ba nas dbang phyug chen po'i gnas kyi bar du rnam par lta zhing 'di snyam du sems te/ sems can 'di dag ni lus su 'phel lo/ /
23a6(phal chen): bdag ni ye shes kyi stobs dang ldan pa'o zhes bya bar mthong nas/ byang chub sems dpa' rnams gad mo cher dgod pa dang / sngon dge ba'i rtsa ba bskyed pa'i sems can rnams da dung phyir mi ldog par mthong nas
23a7(phal chen): byang chub sems dpa' gad mo cher dgod pa dang / sa bon chung ngu las 'bras bu cher 'gyur ba dag mthong nas/ byang chub sems dpa' rnams gad mo cher dgod pa dang / yang dag par rdzogs pa'i sangs rgyas kyis
23a8(phal chen): bstan pa don yod par mthong nas/ byang chub sems dpa' rnams gad mo cher dgod pa dang / sngon theg pa la lhan gcig du zhugs pa'i byang chub sems dpa' rnams chags pa'i gnas gzhan dang gzhan la chags
23b1(phal chen): pas sangs rgyas kyi chos kyi che ba nyid ma thob pa mthong nas byang chub sems dpa' gad mo cher dgod pa dang / kye rgyal ba'i sras gzhan yang sngon 'grogs par gyur pa'i lha dang mi rnams chung ngu na byis pa'i sa las kyang
23b2(phal chen): ma 'das shing yongs su skyo ba'i dbang po dang ldan par 'gyur ba mthong nas byang chub sems dpa' rnams gad mo cher dgod pa dang / de bzhin gshegs pa ma lus pa thams cad kyi 'od zer dbugs phyin pa chen po rnam par
23b3(phal chen): 'phel bar byed pas reg par gyur nas byang chub sems dpa' rnams gad mo cher dgod pa dang / /kye rgyal ba'i sras bcu po de dag ni byang chub sems dpa' rnams kyi gad mo cher dgod pa ste/ de dag gis byang chub sems
23b4(phal chen): dpa' sems can 'dul ba'i dbang gi phyir gad mo cher dgod par 'gyur ba dag go/ /kye rgyal ba'i sras bcu po 'di dag ni byang chub sems dpa'i gom pas rnam par gnon pa ste/ bcu gang zhe na 'di ltar byang chub sems
23b5(phal chen): dpa'i mthu yongs su bstan pa'i phyir byang chub sems dpa' rnams gom pas rnam par gnon pa dang / nor bdun yongs su gtong bar bstan pa'i phyir gom pas rnam par gnon pa dang / sa'i lha'i bsam pa
23b6(phal chen): yongs su rdzogs par bya ba'i phyir gom pas rnam par gnon pa dang / khams gsum las 'das pa'i rnam par gnon pa dang / 'gros yongs su bstan pa'i phyir gom pas rnam par gnon pa dang / glang po'i
23b7(phal chen): 'gros dang / khyu mchog gi 'gros dang / seng ge'i 'gros dang / 'gros thams cad las 'das shing byang chub sems dpa'i 'gros khyad par du 'phags pa yongs su bstan pa'i phyir/ byang chub sems dpa'
23b8(phal chen): rnams 'gros kyis rnam par gnon pa dang / kye rgyal ba'i sras sa chen po yang rdo rje'i dbyings kyis kun nas bzung bar 'gyur te/ sa'i phyogs gzhan gyis byang chub sems dpa'i lus bzung bar mi nus pa bstan
24a1(phal chen): pa'i phyir byang chub sems dpa' rnams gom pas rnam par gnon pa dang / sems can gzhan spro bar bya ba'i phyir byang chub sems dpa' rnams gom pas rnam par gnon pa dang / byang chub kyi yan lag rin
24a2(phal chen): po che bdun gyi nan tan yongs su bstan pa'i phyir byang chub sems dpa' rnams gom pas rnam par gnon pa dang / chos nyid rab tu thob pas gzhan gyi dring mi 'jog pa yongs su bstan pa'i phyir byang chub sems
24a3(phal chen): dpa' rnams gom pas rnam par gnon pa dang / bdag ni 'jig rten na gtso bo yin/ bdag ni 'jig rten na phul du phyin pa yin no/ /zhes tshig brjod pa'i phyir/ byang chub sems dpa' rnams gom pas rnam
24a4(phal chen): par gnon pa'o/ /kye rgyal ba'i sras bcu po de dag byang chub sems dpa' rnams kyis gom pas rnam par gnon pa ste/ de dag ni byang chub sems dpa' rnams sems can 'dul ba'i don du ston pa dag
24a5(phal chen): go/ /kye rgyal ba'i sras bcu po 'di dag ni byang chub sems dpa' rnams kyi gzhon nu'i sa kun tu ston pa'i las te/ bcu gang zhe na/ 'di ltar yi ge dang grangs dang brda dang rtsis kyi sbyor ba thams cad las rab tu 'das
24a6(phal chen): pa'i bya ba kun tu 'ang ston pa'i las dang / rta dang glang po dang / shing rta rgyug pa thams cad dang / 'phong kun las 'phags pa kun tu ston pa'i las dang / cho lo dang brda thabs dang / gar dang / rgyan dang rtsed mo dang /
24a7(phal chen): 'jig rten gyi dga' ba la phal las 'phags pa'i bya ba kun tu ston pa'i lus dang / ngag dang yid kyi las kha na ma tho ba med pa kun tu ston pa'i las dang / mya ngan las 'das pa sgo'i ting nge 'dzin la snyoms par 'jug
24a8(phal chen): pas/ 'jig rten gyi khams tshad med pa rgyas par gang ba kun tu ston pa'i las dang / mi thams cad dang / lha thams cad dang / klu dang gnod sbyin dang / dri za dang / lha ma yin dang / nam mkha' lding dang / mi 'am ci dang lto 'phye chen
24b1(phal chen): po dang / brgya byin dang / tshangs pa dang / 'jig rten gyi mgon po thams cad las shin tu 'das par byang chub sems dpa'i mthu kun tu ston pa'i las dang / brgya byin dang / tshangs pa dang / 'jig rten gyi mgon po'i gzugs
24b2(phal chen): dang kha dog dang gzi brjid las shin tu 'das par byang chub sems dpa'i gzugs dang / kha dog dang / gzi brjid kun tu ston pa'i las dang / 'dod pa dang / dga' ba dang / rtse bas mos pa'i sems can rnams la chos kyi
24b3(phal chen): dga' bas rab tu dga' ba yang dag par bskyed pa kun tu ston pa'i las dang / chos kyi rim gro bskyed pa dang / de bzhin gshegs pa la mchod pa dang / rim gro bya bas 'dod pa'i khams thams cad rgyas par 'gengs pa kun tu ston pa'i
24b4(phal chen): las dang / chos la dga' ba'i snang bas de bzhin gshegs pa'i byin gyi brlabs yang dag par blang ba kun tu ston pa'i las so/ /kye rgyal ba'i sras bcu po de dag ni byang chub sems dpa' rnams kyi gzhon nu'i sa kun tu ston
24b5(phal chen): pa'i las te/ de dag yongs su bstan nas de'i 'og tu byang chub sems dpa' rnams btsun mo'i 'khor gyis nang du 'dong bar 'gyur ba'o/ /kye rgyal ba'i sras bcu po 'di dag ni byang chub sems dpa' rnams kyi btsun mo'i
24b6(phal chen): 'khor nye bar ston pa ste/ bcu gang zhe na/ 'di ltar sngon lhan cig tu spyod spyod pa'i byang chub sems dpa' rnams kyi dge ba'i rtsa ba yongs su smin par bya ba'i don tu byang chub sems dpa' rnams btsun mo'i 'khor nye bar ston
24b7(phal chen): pa dang / byang chub sems dpa'i dge ba'i rtsa ba brjod pa'i phyir btsun mo'i 'khor nye bar ston pa dang / longs spyod dang / skyid pa la chags pa'i lha dang mi rnams la longs spyod dang skyid pa'i che ba nyid
24b8(phal chen): yongs su bstan pa'i phyir btsun mo'i 'khor nye bar ston pa dang / rnyogs pa lnga'i zhing du sems can rnams kyi bsam pa'i rjes su 'brang ba'i phyir btsun mo'i 'khor nye bar ston pa dang / btsun mo'i 'khor gyi nang na ting nge 'dzin
25a1(phal chen): la gnas shing byang chub sems dpa'i mthu dang che ba nyid yongs su bstan pa'i phyir btsun mo'i 'khor nye bar ston pa dang / sngon gyi smon lam dang ldan pa'i sems can rnams kyi bsam pa yongs su rdzogs par bya ba'i
25a2(phal chen): phyir btsun mo'i 'khor nye bar ston pa dang / pha dang ma dang gnyen pa'i tshogs kyi bsam pa yongs su rdzogs par bya ba'i phyir btsun mo'i 'khor nye bar ston pa dang / chos kyi dbyings chen po dang ldan pa'i rol mo brdung ba dang /
25a3(phal chen): dkrol ba'i sgras de bzhin gshegs pa thams cad mchod cing bsnyen bkur ba yongs su grub par bya ba'i phyir btsun mo'i 'khor nye bar ston pa dang / btsun mo'i 'khor gyi nang nas byang chub sems dpa'i ting nge 'dzin
25a4(phal chen): la gnas shing shin tu phra ba'i mngon par rdzogs par 'tshang rgya ba nas yongs su mya ngan las 'das pa chen po'i bar du bstan pa'i phyir/ btsun mo'i 'khor nye bar ston pa dang / chos kyi skyabs dang ldan pa yang dag
25a5(phal chen): par bstan pa'i phyir btsun mo'i 'khor nye bar ston pa'o/ /kye rgyal ba'i sras bcu po de dag ni byang chub sems dpa' rnams kyi btsun mo'i 'khor nye bar ston pa ste/ de dag ni srid pa tha ma'i byang chub sems dpa'i sa
25a6(phal chen): yongs su bstan nas de'i 'og tu mngon par 'byung bar 'gyur ba dag go/ /kye rgyal ba'i sras bcu po 'di dag ni byang chub sems dpa' rnams kyi mngon par 'byung ba ste/ bcu gang zhe na 'di ltar khyim gyi gnas smad
25a7(phal chen): pa'i phyir byang chub sems dpa' mngon par 'byung ba dang / gnas la dga' ba'i sems can gyen du bskyod pa'i phyir byang chub sems dpa' rnams mngon par 'byung ba dang / 'phags pa dang mthun pa'i lam gyi
25a8(phal chen): legs pa yongs su bstan pa'i phyir/ byang chub sems dpa' rnams mngon par 'byung ba dang / rab tu byung ba'i yon tan dang / legs pa yang dag par bsngags pa'i phyir byang chub sems dpa' rnams
25b1(phal chen): mngon par 'byung ba dang / mtha' gnyis kyi lta ba dang bral ba yang dag par bstan pa'i phyir/ byang chub sems dpa' rnams mngon par 'byung ba dang / 'dod pa'i bde ba dang phrad par brtson zhing bdag gi bde ba lhur len pa'i
25b2(phal chen): sems can skyo bar bya ba'i phyir/ byang chub sems dpa' rnams mngon par 'byung ba dang / khams gsum pa thams cad las 'byung ba'i sngon gyi ltas yang dag par bstan pa'i phyir byang chub sems dpa' rnams
25b3(phal chen): mngon par 'byung ba dang / rang la rag las par spyod cing gzhan gyi dring mi 'jog pa la bsten pa'i phyir byang chub sems dpa' rnams mngon par 'byung ba dang / de bzhin gshegs pa'i stobs bcu dang mi 'jigs pa thob
25b4(phal chen): pa dang / mthun par yang dag par bstan pa'i phyir byang chub sems dpa' rnams mngon par 'byung ba dang / kye rgyal ba'i sras chos nyid kyi kyang / byang chub sems dpa' srid pa tha ma pa ni gdon mi za
25b5(phal chen): bar mngon par 'byung ste/ kye rgyal ba'i sras bcu po de dag ni byang chub sems dpa' rnams sems can 'dul ba'i dbang gis phyir mngon par 'byung ba yongs su ston pa dag go/ /kye rgyal ba'i sras bcu po
25b6(phal chen): 'di dag ni byang chub sems dpa' rnams kyi dka' ba spyod pa'i sbyor ba ste/ bcu gang zhe na 'di ltar dma' ba la mos pa'i sems can gyi khams yongs su smin par bya ba'i phyir byang chub sems dpa' rnams dka' ba spyod pa ston pa
25b7(phal chen): dang / lta ba'i rnam pa la gnas pa'i sems can rnams gyen du bskyod pa'i phyir byang chub sems dpa' rnams dka' ba spyod pa ston pa dang / las dang bya bas khyam par gyur pa'i sems can rnams la las kyi rnam par
25b8(phal chen): smin pa mngon sum du bstan pa'i phyir byang chub sems dpa' rnams dka' ba spyod pa ston pa dang / kun nas nyon mongs pa'i 'jig rten gyi khams 'byam klas par chos nyid rjes su 'brang bar bya ba'i phyir/ byang chub sems
26a1(phal chen): dpa' rnams dka' ba spyod pa ston pa dang / bdag gi dub pa nye bar zhi zhing mthu dang ldan pa yongs su bstan pa'i phyir byang chub sems dpa' rnams dka' ba spyod pa ston pa dang / ma yin na chos la chags pa rnams kyi
26a2(phal chen): don du byang chub sems dpa' rnams dka' ba spyod pa ston pa dang / 'dod pa'i bde ba dang phrad par brtson zhing rang gi bde ba lhur len pa'i sems can rnams skyo bar bya ba'i phyir byang chub sems dpa' rnams dka' ba spyod pa
26a3(phal chen): ston pa dang / byang chub sems dpa'i spyod pa brtsams pa'i khyad par yongs su bstan pa'i phyir/ byang chub sems dpa' rnams dka' ba spyod pa ston pa dang / skye bo phyi ma rnams brtson 'grus rtsom pa la yang dag par
26a4(phal chen): sbyar ba'i phyir byang chub sems dpa' rnams dka' ba spyod pa ston pa dang / ma yin na dbang po yongs su ma smin pa'i lha dang mi rnams yongs su smin par bya ba'i dus bsdad pa'i phyir byang chub sems dpa' rnams
26a5(phal chen): dka' ba spyod pa ston pa'o/ /kye rgyal ba'i sras bcu po de dag ni byang chub sems dpa' rnams sems can 'dul ba'i dbang gi phyir dka' ba spyod pa'i sbyor ba yongs su ston pa dag go/ /kye rgyal ba'i sras
26a6(phal chen): bcu po 'di dag ni byang chub sems dpa' rnams kyi snying po byang chub tu 'gro ba ste/ bcu gang zhe na 'di ltar 'jig rten gyi khams thams cad snang bar bya ba'i phyir byang chub sems dpa' rnams snying po byang chub tu
26a7(phal chen): 'dong ba dang / 'jig rten gyi khams thams cad rab tu bskyod pa'i phyir/ byang chub sems dpa' rnams snying po byang chub tu 'dong ba dang / 'jig rten gyi khams thams cad du bdag gis lus rnam par
26a8(phal chen): phye ba yongs su bstan pa'i phyir/ byang chub sems dpa' rnams snying po byang chub tu 'dong ba dang / sngon lhan cig tu spyad pa spyod pa'i grogs kyi byang chub sems dpa' rnams bskul ba'i phyir byang chub
26b1(phal chen): sems dpa' rnams snying po byang chub tu 'dong ba dang / snying po byang chub kyi rgyan rnam par phye ba yongs su bstan pa'i phyir byang chub sems dpa' rnams snying po byang chub tu 'dong ba dang / sems can ji ltar mos
26b2(phal chen): pa rnams la lus dang spyod lam dang / byang chub sems kyi shing gi rgyan rnam par phye ba yongs su bstan pa'i phyir/ byang chub sems dpa' rnams snying po byang chub tu 'dong ba dang / 'jig rten gyi khams
26b3(phal chen): thams cad na bzhugs pa'i de bzhin gshegs pa thams cad mngon du blta ba'i phyir/ byang chub sems dpa' rnams snying po byang chub tu 'dong ba dang / gom pa dor ba dang / 'deg pa thams cad du ting nge 'dzin
26b4(phal chen): gyi sgo la snyoms par 'jug cing / skad cig skad cig du rnam par 'tshang rgya ba las mi 'da' ba'i phyir ro/ /byang chub sems dpa' rnams snying po byang chub tu 'dong ba dang / lha dang klu dang gnod sbyin dang dri za dang lha ma yin
26b5(phal chen): dang nam mkha' lding dang mi'am ci dang / lto 'phye chen po dang / brgya byin dang / tshangs pa dang / 'jig rten gyi mgon po thams cad kyi mchod pa blang ba'i phyir byang chub sems dpa' rnams snying po byang chub tu 'dong ba dang /
26b6(phal chen): chags pa med pa'i ye shes chen pos rnam par phye ba'i byang chub sems dpa'i spyod pa spyad pas 'jig rten gyi khams thams cad rnam par lta ba'i phyir de bzhin gshegs pa thams cad yid la byed cing phyogs
26b7(phal chen): thams cad du rnam par phye ba'i mngon par rdzogs pa'i byang chub tu yongs su bstan pa'i phyir byang chub sems dpa' rnams snying po byang chub tu 'dong ba'o/ /kye rgyal ba'i sras bcu po de dag ni byang chub sems dpa'
26b8(phal chen): rnams kyi snying po byang chub tu 'gro ba sems can 'dul ba'i dbang gi phyir yongs su bstan pa dag go/ / //sangs rgyas rmad ga cad ces bya ba shin tu rgyas pa chen po'i mdo/ bam po gsum pa/ /
27a1(phal chen): kye rgyal ba'i sras bcu po 'di dag ni byang chub sems dpa' rnams kyi snying po byang chub la 'dug pa ste/ bcu gang zhe na/ 'di ltar 'jig rten gyi khams thams cad rab tu skyod cing / byang chub sems dpa'
27a2(phal chen): rnams snying po byang chub la 'khod do/ /'jig rten gyi khams thams cad snang bar byed cing / byang chub sems dpa' rnams snying po byang chub la 'khod do/ /ngan song thams cad rab tu zhi bar byed cing byang chub sems dpa'
27a3(phal chen): rnams snying po byang chub la 'khod do/ /'jig rten gyi khams thams cad rdo rje'i rang bzhin du byin gyis rlob cing / byang chub sems dpa' rnams snying po byang chub la 'khod do/ /de bzhin gshegs pa'i gdan seng ge'i khri
27a4(phal chen): la rnam par lta zhing / byang chub sems dpa' rnams snying po byang chub la 'khod do/ /yid nam mkha' dang mnyam pa la rnam par mi rtog cing byang chub sems dpa' rnams snying po byang chub la 'khod do/ /de ltar mthun pa'i
27a5(phal chen): lus dang spyod lam yongs su ston cing byang chub sems dpa' rnams snying po byang chub la 'khod do/ /rdo rje'i snying po'i ting nge 'dzin rjes su rtogs par byed cing / byang chub sems dpa' rnams snying po byang chub la 'khod do/ /
27a6(phal chen): de bzhin gshegs pa thams cad kyi byin gyi rlabs rnam par dag pa'i gnas yang dag par len cing / byang chub sems dpa' rnams snying po byang chub la 'khod do/ /bdag gi dge ba'i rtsa ba'i mthus 'gro ba thams cad
27a7(phal chen): byin gyis rlob cing / byang chub sems dpa' rnams snying po byang chub la 'khod do/ /kye rgyal ba'i sras bcu po de dag ni byang chub sems dpa' rnams snying po byang chub la 'dug go/ /kye rgyal ba'i sras byang chub sems dpa'
27a8(phal chen): rnams snying po byang chub mchog la 'khod nas kyang ngo mtshar rmad du byung ba'i chos bcu 'byung ste/ bcu gang zhe na/ kye rgyal ba'i sras de la snying po byang chub mchog la 'khod pa'i byang chub sems dpa' rnams la 'jig rten
27b1(phal chen): gyi khams thams cad na bzhugs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis zhal mngon par bstan te/ phyag g.yas pa rkyang zhing / kye ded dpon chen po rgyal bar gyur cig /
27b2(phal chen): rgyal bar gyur cig ces gsung brjod de 'di ni ngo mtshar rmad du byung ba'i chos dang po'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la de bzhin gshegs pa de dag thams cad
27b3(phal chen): dgongs pa dang / byin gyis rlobs pa yang dag par mdzad de 'di ni ngo mtshar rmad du byung ba'i chos gnyis pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la sngon lhan cig du spyod sbyod
27b4(phal chen): pa'i byang chub sems dpa' rnams 'ongs te/ byang chub sems dpa' de dag la kudan nas bskor cing mchod pa'i las rnam par phye ba rnam pa sna tshogs mngon par bsgrub ste/ 'di ni ngo mtshar rmad du byung ba'i chos
27b5(phal chen): gsum pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la 'jig rten gyi khams thams cad kyi rtswa dang gel ba dang / sdong po dang / nags tshal thams cad kyang
27b6(phal chen): bsam pa yod go lta ste/ snying po byang chub gang na ba der 'dud cing phyag 'tshal te/ de ni ngo mtshar rmad du byung ba'i chos bzhi pa'o/ /byang chub sems dpa'i spyod pa thams cad las yang dag par 'da' ba'i tshe yang chos kyi
27b7(phal chen): dbyings rnam par 'byed pa zhes bya ba'i ting nge 'dzin mngon du gyur te/ ting nge 'dzin de thob ma thag tu byang chub sems dpa'i spyod pa thams cad las yang dag par 'da' bar 'gyur te/ 'di ni ngo mtshar rmad du byung ba'i chos lnga pa'o/ /
27b8(phal chen): kye rgyal ba'i sras rgya mtsho mchog gi dam pa dri ma med cing kun nas snang la 'od gsal ba'i sa'i snying po la 'khod pa'i byang chub sems dpa' rnams la de bzhin gshegs pa thams cad kyi chos kyi sprin chen pos kun
28a1(phal chen): nas yog par 'gyur te/ 'di ni ngo mtshar rmad du byung ba'i chos drug pa'o/ /kye rgyal ba'i sras snying po byang chub kyi mchog la 'khod pa'i byang chub sems dpa' rnams kyi mthus de bzhin gshegs pa
28a2(phal chen): la mchod pa dang / rim gror bya ba shin tu rgya chen po rnams de bzhin gshegs pa'i mchod pa'i las kyi phyir 'jig rten gyi khams 'byam klas pa thams cad du 'byung ste/ 'di ni ngo mtshar rmad du byung ba'i chos bdun pa'o/ /
28a3(phal chen): kye rgyal ba'i sras snying po byang chub mchog la 'khod pa'i byang chub sems dpa' rnams la ye shes mchog gis sems can thams cad kyi bsam pa dang / dbang po dang spyod pa mngon du 'gyur te/ 'di ni ngo
28a4(phal chen): mtshar rmad du byung ba'i chos brgyad pa'o/ /kye rgyal ba'i sras snying po byang chub mchog la 'khod pa'i byang chub sems dpa' rnams la blo shin tu rnam par dag pa zhes bya ba'i ting nge 'dzin mngon du 'gyur te/
28a5(phal chen): ting nge 'dzin de thob ma thag tu nam mkha'i dbyings tshad med pa dang / dus gsum rgyas par 'gengs pa'i lus kun nas gnas par 'gyur te/ 'di ni ngo mtshar rmad du byung ba'i chos dgu pa'o/ /kye rgyal ba'i sras snying po byang chub
28a6(phal chen): mchog la 'khod pa'i byang chub sems dpa' rnams kyi lus kyi las dus thams cad la yang dag par gzhol zhing ye shes chen po chags pa med pa rdul dang bral ba'i snang ba dang ldan par 'gyur te/ 'di ni ngo mtshar rmad
28a7(phal chen): du byung ba'i chos bcu pa'o/ /kye rgyal ba'i sras bcu po de dag ni byang chub sems dpa' rnams kyi ngo mtshar rmad du byung ba'i chos rnams te/ byang chub sems dpa' snying po byang chub mchog la gnas pa rnams la
28a8(phal chen): 'byung bar 'gyur ba dag go/ /kye rgyal ba'i sras don rnam pa bcu po 'di dag gi dbang yang dag par mthong nas snying po byang chub mchog la 'dug pa'i byang chub sems dpa' bdud 'dul ba ston te/ bcu gang zhe na kun
28b1(phal chen): nas nyon mongs pa'i 'jig rten gyi khams 'byam klas pa na thab mo dang / g.yul la mos pa'i sems can rnams la byang chub sems dpa'i stobs kyi che ba nyid yang dag par bstan pa'i phyir byang chub sems dpa' bdud
28b2(phal chen): 'dul ba ston to/ /yid gnyis dang the tsom du gyur pa'i mi dang lha rnams kyi yid gnyis dang the tsom gcod pa'i phyir bdud 'dul ba ston to/ /bdud kyi sde yongs su smin par bya ba'i phyir bdud 'dul ba ston to/ /'thab mo dang
28b3(phal chen): g.yul la mos pa'i lha dang mi rnams kun nas bsdu ba dang / kun nas 'dus pa'i lha dang mi rnams 'dul ba'i dbang gis phyir bdud 'dul ba ston to/ /byang chub sems dpa'i mthu la thub pa med pa yongs su bstan
28b4(phal chen): pa'i phyir bdud 'dul ba ston to/ /sems can gzhan mos shing spro bar bya ba'i phyir bdud 'dul ba ston to/ /phyi ma'i skye bo rnams la snying rje ba'i phyir bdud 'dul ba ston to/ /snying po byang chub la 'dug gi bar gyi
28b5(phal chen): bdud kyi las yongs su bstan pa dang / byang chub sems dpa' bdud kyi lam thams cad las 'das pa yongs su bstan pa'i phyir bdud 'dul ba ston to/ /nyon mongs pa'i stobs kyis nyamasmad cing stobs med
28b6(phal chen): par byas pa yongs su bstan pa dang / dge ba'i rtsa ba brjod pa dang / byams pa'i stobs yang dag par bstan pa'i phyir bdud 'dul ba ston to/ /kun nas nyon mongs pa'i 'jig rten gyi khams 'byam
28b7(phal chen): klas pa dag chos nyid rjes su 'brang ba'i phyir/ byang chub sems dpa' bdud 'dul ba ston te/ kye rgyal ba'i sras/ don bcu po de dag gi dbang mthong nas ni/ byang chub sems dpa' bdud
28b8(phal chen): 'dul ba ston to/ /kye rgyal ba'i sras bcu po 'di dag ni byang chub sems dpa' rnams kyi de bzhin gshegs pa'i stobs mngon par rdzogs par byang chub pa ste/ bcu gang zhe na/
29a1(phal chen): kye rgyal ba'i sras de la byang chub sems dpa' rnams bdud dang las dang nyon mongs pa thams cad las 'das shing byang chub sems dpa'i spyod pa thams cad yongs su rdzogs pa yin/ byang chub
29a2(phal chen): sems dpa'i ting nge 'dzin gyi sgo thams cad la rnam par brtse ba yin/ byang chub sems dpa'i bsam gtan 'byam klas pa thams cad dang ldan pa yin/ chos dkar po'i tshogs thams cad yang dag par bstsags pa
29a3(phal chen): yin/ chos snang ba rnam par dpyad par bya ba thams cad shin tu rnam par phye ba yin/ 'jig rten gyi khams thams cad du khyab pa'i lus dang ldan pa yin/ sems can thams cad la snyoms pa'i sems dang
29a4(phal chen): dbyangs su ldan pa yin/ byin gyis rlabs thams cad kyis rab tu chog par byin gyis rlabs pa yin/ 'das pa dang ma byon pa dang da ltar byung ba'i de bzhin gshegs pa thams cad kyi sku dang gsung dang thugs rnam
29a5(phal chen): par mi rtog pa thob pa yin/ skad cig gcig gis dus gsum rnam par 'tshang rgya ba yin/ shin tu rnam par sangs rgyas pa zhes bya ba'i ting nge 'dzin kyang rab tu thob pa yin/ de bzhin gshegs pa'i stobs
29a6(phal chen): dang ldan pa yin te/ 'di ltar gnas dang gnas ma yin pa'i stobs dang ldan pa yin/ zag pa zad pa shes pa'i bar gyi stobs dang ldan pa yin te/ kye rgyal ba'i sras bcu po de dag ni byang chub sems dpa' rnams
29a7(phal chen): kyi de bzhin gshegs pa'i stobs mngon par rdzogs par byang chub pa ste/ stobs bcu po de dag dang ldan pa'i de bzhin gshegs pa rnams ni de bzhin gshegs pa zhes bya ba'i grangasu 'gro'o/ /kye rgyal ba'i sras
29a8(phal chen): de ltar mngon par sangs rgyas pa'i de bzhin gshegs pa dgra bcom pa yang dag par rdzogs pa'i sangs rgyas ni chos kyi 'khor lo chen po rnam pa bcur bskor te/ rnam pa bcu gang zhe na 'di ltar myi 'jigs pa shin tu
29b1(phal chen): sbyangs pa'i ye shes dang ldan pa dang / so sor yang dag par rig pa bzhi sgra rjes su bsgrags pa dang / bden pa bzhi'i tshul gyis shin tu rtogs pa dang / sangs rgyas kyi rnam par thar pa sgrib pa myed pa'i rjes su song
29b2(phal chen): ba dang / sems can thams cad kyi sems dga' bar 'gyur ba dang / thogs pa myed cing blta bar dka' la g.yo ba myed cing sdug bsngal gyi gsal shing 'byin pa dang / sngon gyi snying rje chen po'i byin gyis rlabs pa dang /
29b3(phal chen): 'jig rten gyi khams thams cad du grag pa dang / bskal pa grangs myed par chos ston pa rgyun mi 'chad pa dang / dbang po dang stobs dang byang chub kyi yan lag dang / bsam gtan dang rnam par thar pa dang / ting nge 'dzin dang
29b4(phal chen): snyoms par 'jug pa dang / legs par spyod pas bskor ba'o/ /kye rgyal ba'i sras sgo rnam pa bcu po de dag la stsogs pa rnam pa tshad myed par de bzhin gshegs pa chos kyi 'khor lo skor ro/ /kye rgyal ba'i sras
29b5(phal chen): de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi 'khor lo de ni sems can gzhan gyi rgyud la chos dkar po'i rnam pa bcus thogs pa myed pa dang / mngon par chags pa myed
29b6(phal chen): par 'byung bar 'gyur te/ bcu gang zhe na/ 'di ltar smon lam thams cad kyi stobs kyi shugs dang / snying rje chen po'i byin gyi rlabs dang / sems can gyi khams thams cad myi gtong ba dang / ye shes kyi rnam par 'phrul
29b7(phal chen): pa bsam pa ji lta ba bzhin du ston pa dang / dus la bab par thob par byed pa dang / rigs pa'i tshul bzhin du myi 'khrul pa dang / dus gsum shes par bya ba rab tu rtogs pa dang / lus kyi dbang zil gyis mi non
29b8(phal chen): pa dang / tshig gi dbang dmyigs par dka' ba dang / ye shes kyi dbang tshigs bzhin du khong du chud par byed pa ste/ kye rgyal ba'i sras chos dkar po rnam pa bcu po de dag gis de bzhin gshegs pa dgra bcom pa yang
30a1(phal chen): dag par rdzogs pa'i sangs rgyas rnams kyi chos kyi 'khor lo sems can gzhan gyi sems kyi rgyud la thogs pa myed pa dang / mngon pa myed par 'byung bar 'gyur ro/ /kye rgyal ba'i sras sangs rgyas kyi phrin
30a2(phal chen): las rdzogs par mdzad zin pa'i de bzhin gshegs pa dgra bcom pa yang dag par rdzogs pa'i sangs rgyas ni don bcu'i dbang gzigs nas yongs su mya ngan las 'da' ba chen po ston te/ bcu gang zhe na 'di ltar yang dag pa'i
30a3(phal chen): lta ba bzhin du 'du byed mi rtag pa yongs su ston pa dang / 'dus byas thams cad yid brtan du mi rung bar bstan pa dang / mya ngan las 'da' ba'i phyogs bde bar 'gro bas 'jigs pa dang bag tsha ba thams cad dang bral ba yang
30a4(phal chen): dag par bstan pa dang / gzugs kyi lus la zhen pa'i lha dang myi rnams la gzugs kyi lus myi rtag pa nyid du yang dag par bstan pa dang / chos kyi sku la yang dag par sbyar ba dang / rnam par 'gyur ba'i mthu phyir
30a5(phal chen): myi zlog par yongs su bstan pa dang / 'du byed thams cad 'dod dgur myi rung zhing dbang bsgyur du myed pa yongs su bstan pa dang / sa gsum gyi 'khor ba thams cad sgyu ma'i rnam pa lta bur yongs su bstan pa dang /
30a6(phal chen): mya ngan las 'das pa ni snying po dam pa ste/ myi 'jigs pa'i chos nyid du yang dag par bstan pa dang / kun 'byung zhing 'jig pas 'bral bar 'gyur ba yongasu bstan pa dang / kye rgyal ba'i sras sangs rgyas
30a7(phal chen): bcom ldan 'das kyi chos nyid kyis kyang de bzhin te/ sangs rgyas kyi phrin las thams cad rdzogs par mdzad de/ dgongs pa thams cad yongs su rdzogs shing chos kyi 'khor lo shin tu bskor te/ 'dul ba thams cad
30a8(phal chen): shin tu dul nas byang chub sems dpa' thams cad shin tu lung bstan par 'gyur te/ mnyam pa med pa'i go 'phang yongs su mya ngan las 'da' ba chen por yongs su mya ngan las 'da'o/ /kye rgyal ba'i sras
30b1(phal chen): bcu po de dag yang dag par gzigs nas/ de bzhin gshegs pa dgra bcom pa yang dag par rdzogs pa'i sangs rgyas mnyam pa myed pa'i go 'phang yongs su mya ngan las 'das pa chen po yongs su ston to/ /kye
30b2(phal chen): rgyal ba'i sras 'di ni byang chub sems dpa' rnams kyi spyod pa yongs su sbyongs ba zhes bya ba'i chos kyi sgo ste/ yang dag par rdzogs pa'i sangs rgyas mang pos gsungs pa'o/ /don tshad myed pa khong du chud par 'gyur
30b3(phal chen): ba'o/ /mkhas pa'i skye bo dga' bar byed pa'o/ /byang chub sems dpa' thams cad kyi spyod pa dang / smon lam chen po rgyun myi 'chad par byed pa'o/ /sems can gang gi 'di thos par gyur te/ thos nas
30b4(phal chen): kyang mos par byed pa dang / mos par gyur nas kyang nan tan gyis yang dag par bsgrub pa de dag thams cad myur du bla na myed pa yang dag par rdzogs pa'i sangs rgyas su mngon par 'tshang rgya bar 'gyur ro/ /
30b5(phal chen): kye rgyal ba'i sras de ci'i phyir zhe na/ byang chub ni byang chub sems dpa' nan tan lhur byed pa rnams kyis 'grub pa'o/ /nan tan dang myi ldan pa rnams kyis ma yin no/ /kye rgyal ba'i sras de lta bas
30b6(phal chen): n a byang chub sems dpa' sems dpa' chen po nan tan la gnas pas 'jig rten las 'das pa'i chos kyi sgo'i le'u byang chub sems dpa'i spyod pa dang yon tan gyi 'byung gnas don rnam par gdon mi za ba'i me tog chos
30b7(phal chen): gyi sgo thams cad la yang dag par gzhol ba/ ye shes kyi sgo la 'jug pa 'jig rten gyi lam thams cad las yang dag par 'das pa nyan thos dang / rang sangs rgyas thams cad kyi lam dang bral ba/ 'gro ba thams
30b8(phal chen): cad dang mthun mong ma yin pa/ chos thams cad kyi sgo snang bar byed pa 'gro ba thams cad kyi 'jig rten dang / 'jig rten las 'das pa'i dge ba'i rtsa ba rnam par 'phel bar byed pa 'di rim gror byas te/ mnyan par
31a1(phal chen): bya'o/ /blang bar bya'o/ /yongs su gzung bar bya'o/ /yongs su gzung nas kyang nges par rtogs pa'i sgo yongs su sbyang ba dang / smon lam mngon par bsgrub pa la brtson par bya'o/ /kye rgyal ba'i
31a2(phal chen): sras de ltar brtson pa'i byang chub sems dpa' rnams la ni bla na med pa yang dag par rdzogs pa'i byang chub dkon pa ma yin no/ /'jig rten las 'das pa'i chos kyi sgo'i le'u chos thams cad kyi sgor yang dag par
31a3(phal chen): g zhol ba'i chos kyi rnam grangs 'di bstan pa'i tshe sangs rgyas kyi mthu dang chos kyi rnam grangs 'di'i chos nyid thob pas phyogs bcu'i 'jig rten gyi khams tshad myed grangs myed pa rnams rab tu g.yos par gyur
31a4(phal chen): to/ /'jig rten gyi khams g.yos par gyur pa de dag thams cad kyang snang ba chen pos rgyas shing gsal bar gyur to/ /phyogs bcu'i sangs rgyas bcom ldan 'das kyang dgyes par gyur to/ /byang chub sems
31a5(phal chen): dpa' kun tu bzang po la zhal bstan nas gsung brjod pa/ kye rgyal ba'i sras legs so legaso/ /ji ltar khyod kyi byang chub sems dpa' sems dpa' chen po rnams la 'jig rten las 'das pa'i chos
31a6(phal chen): kyi sgo'i le'u byang chub sems dpa'i spyod pa dang / yon tan gyi 'byung gnas don rnam par gdon myi za ba'i me tog nos kyi sgo thams cad la yang dag par gzhol ba ye shes kyi sgo la 'jug pa'i 'jig rten gyi lam
31a7(phal chen): thams cad las yang dag par 'das pa dang / nyan thos dang rang sangs rgyas thams cad kyi lam dang bral ba 'gro ba thams cad dang thun mong ma yin pa chos thams cad kyi sgo snang bar byed pa/ 'gro ba thams cad kyi
31a8(phal chen): 'jig rten dang 'jig rten las 'das pa'i dge ba'i rtsa ba rnam par 'phel bar byed pa 'di bstan pa ni rgyal ba'i bu khyod chos 'di dag la legs par bslab pas shin tu byang ba ste/ rgyal ba'i bu khyod kyis chos kyi byin
31b1(phal chen): gyis rlabs dang mthus/ mos pa'i chos kyi rnam grangs 'di legs par bshad de nged kyis kyang mngon par bsngagaso/ /de bzhin du de bzhin gshegs pa thams cad kyis kyang mngon par bsngags so/ /kye rgyal
31b2(phal chen): ba'i bu khyod kyi chos kyi rnam grangs 'di da ltar dang ma 'ongs pa'i byang chub sems dpa' rnams kyis ma thos pa'i chos thos par bya ba'i phyir nged kyis byin gyis rlab pa mdzad do/ /de nas byang chub sems dpa' sems
31b3(phal chen): dpa' chen po kun tu bzang pos sangs rgyas kyi byin gyis rlabs kyis phyogs bcur bltas te/ 'khor gyi dkyil 'khor thams cad la bltas nas/ chos kyi dbyings thams cad la bltas te/ de'i tshe tshigs su bcad pa
31b4(phal chen): 'di dag smras so/ /gang rnams de dag bskal pa bye ba khrag khrig stong du brtul zhugs dka' spyad pa/ /gang rnams de dag sangs rgyas bye ba khrag khrig stong las byung ba'i chos kyi sras/ /gang rnams de dag sems
31b5(phal chen): can bye ba khrag khrig stong rnams byang chub rab 'god pa/ /dpe zla myed pa de dge rnams kyi spyod ngas bshad kyis rtse gcig mnyan par byos/ /gang dag sangs rgyas khrag khrig mtha' yas mchod kyang bdag ni sangs rgyas
31b6(phal chen): myi gnas pa/ /gang dag nyon mongs bcings pa'i 'gro ba thar byed sems can 'du shes mi gnas dang / /gang rnams de dag sangs rgyas yon tan rtag tu tshol yang yon tan myi gnas pa/ /de dag 'jig rten rab tu
31b7(phal chen): dga' bar byed pa'i spyod mchog mdzes pa brjod par byed/ /gang rnams de dag dug gsum las dang nyon mongs bdud kyi dbang song snang / /gang rnams de dag 'phags pa'i yon tan ldan zhing khyu mchog spyod pa ston
31b8(phal chen): pa po/ /gang rnams de dag gti mug nyon mongs nyes bral bsam pa zhi zhing rab zhi ba/ /'gro ba rnams la spyod pa'i rim pa ston pa de dag yon tan brjod par bya/ /gang rnams de dag bdud g.yo 'gro ba kun las
32a1(phal chen): rgal te thams cad dbang byed pa/ /'gro ba thams cad bdag la sprul pa sna tshogs tha dad mtha' yas rab tu ston/ /sems bskyed gyur ma thag tu gnas dang 'jig pa'i bya ba thams cad ston byed
32a2(phal chen): pa/ /de dag yon tan sna tshogs mdzes pa sems can dga' bar byed pa brjod par bya/ /srid pa'i rgyud na sems can sdug bsngal nyen cing skye dang rga bas gzir ba dang / /'chi dang mya ngan dag gis gtses shing gnod
32a3(phal chen): byas nyon mongs kun tu gzir mthong nas/ /de dag thar bar bya phyir snying rje rgya cher bskyed nas ye shes mchog dgod pa/ /de dag yon tan shin tu dge ba phyogs tsam bshad kyis rtse gcig mnyan par byos/ /
32a4(phal chen): sbyin dang tshul khrims bzod pa brtson 'grus dga' bar bsam gtan la'ang rnam par rtsen/ /shes rab thabs kyi pha rol phyin cing byams dang snying rje lhag pa'i bsam pa dang / /dga' ba'i chos la brtson zhing
32a5(phal chen): btang snyoms dga' bas bskal pa brgyar yang spyod spyad pa/ /de dag spyod ldan yon tan ldan pa rnams kyi yon tan bstan gyis de dag nyon/ /gang rnams de dag byang chub gnyer phyir bye ba khrag khrig stong gis
32a6(phal chen): lus skems pa/ /gang rnams byang chub zhi ba tshol phyir srog la lta ba myed par gyur pa dang / /gang rnams de dag sems can phan phyir rtag brtson bdag gi bde ba myi tshol ba/ /byams dang snying rje'i sems ldan
32a7(phal chen): thub pa de dag kun gyi spyod mchog brjod par bya/ /rgya mtsho'i chu thigs bgrangs bar ris thams cad zad par bya bar rung srid kyi/ /de dag yon tan bskal pa bye ba khrag khrig du ma stong du brjod byas kyang / /dpe tsam bya bar
32a8(phal chen): mi nus legs par brjod cing bstan par myi nus 'on kyang go/ /sems can phan pa'i don du sangs rgyas yul rnams bstan par bya ba mnyan par byos/ /gang dag 'gro ba rnams kyi don phyir dag pa kun 'dzin dkar po
32b1(phal chen): 'phel byed kyang / /mtho bar myi sems dma' bar sems myed myi dman chos tshol ngoms par yangs par gyur/ /'gro ba kun nas don gnyer chu klung ye shes mtsho chen shes rab shing sdong ste/ /ston pa'i mkhas pa
32b2(phal chen): de dag rnams ni sa ltar 'gro ba thams cad 'tsho ba yin/ /byams pas rlan zhing snying rje rtsa ba dag pa stong po brtan pa sdom pa ste/ /ze ba ye shes dri ni tshul khrims bzang po lo ma me tog yon tan can/ /sangs rgyas
32b3(phal chen): 'od kyis rab tu rgyas byas blo gros ldan pa sems can dga' byed pa/ /de dang de dag pad+mo lta bur 'dus byas ma gos 'gro ba rnams la snang / /sa bon mos pa sa gzhi bsam pa byams dang snying rje dag gi rtsa ba ste/ /
32b4(phal chen): sdong po shes rab thabs ni yal ga lcug ma dag ni pha rol phyin rab lnga/ /bsam gtan shes rab mngon shes me tog rgyas pa kun mkhyen ye shes 'bras bu ste/ /chos kyi shing mchog rdzu 'phrul bya ba 'khod de des
32b5(phal chen): ni 'jig rten gsum po khebs/ /rim kyis dkar yangs yongs su spel ba lus yin dben pa rnams ni rkang pa ste/ /dran pa mgrin pa spyod mchog shes rab mgo yin ral pa rnam par grol ba dge/ stong
32b6(phal chen): pa don dam sul dang phug yin byams dang snying rje dag ni myig gnyis ste/ /de dag seng ge lta bur bdag myed sgra 'byin bdud sde rab tu skrag par byed/ /'gro ba ma lus rnams ni 'khor ba'i 'brog dgon nyon mongs
32b7(phal chen): mi zad 'khyams 'gyur te/ /bdud kyi bya ma rta dang rkun por bcas pas zin gyis gti mug mdongs gyur pa/ /lam ni rab ston myi mkhas sems can mthong nas ded dpon mkhas pa de dag ni/ /lam gyi mthar
32b8(phal chen): khrid 'jigs pa myed pa'i grong khyer dam pa mchog la rab tu dgod/ /'gro ba dag ni 'dod chags zhe sdang mun pa nyon mongs sna tshogs nad btab cing / /yun ring nas ni 'dus byas sdug bsngal dag la gzhol zhing
33a1(phal chen): sdug bsngal rab 'bar ba/ /sems can mthong nas snying rje bskyed de nyon mongs pa yi nad pa kun gso zhing / /nad rnams zhi bar byed pa stong phrag brgyad bcu rtsa bzhi dam pa dag kyang ston/ /
33a2(phal chen): rgyal po lta bu de dang de dag 'khor rnams dga' byed 'gro la chos kyang ston/ /sdig pa spongs la dge la snyen cing sangs rgyas yon tan rnams kyang tshol cig ces/ /rkang gnyis dbang po'i chos kyi yul la kun mkhyen ye shes
33a3(phal chen): dbang po dbang bskur ba/ /rgya chen byang chub yan lag rin chen 'byung gnas de dag 'gro ba'i 'phags pa'i nor/ /tshul khrims lte ba ting 'dzin mu khyud brgyan pa'i ye shes 'od dang shes rab mtshon/ /ye shes rna
33a4(phal chen): ba'i gzhu can nyon mongs 'joms zhing bdud kyi sde rnams dkrug byed pa/ /chos kyi sgron ma che 'byin mchog rnams de dang de dag sangs rgyas bskor ba yin/ /'khor lo mchog rnams bskor zhing pha rol rgol ba dag dang mu
33a5(phal chen): stegs thams cad 'joms/ /ye shes chu ni zab cing myi zad shin tu rgya chen chos kyi ro dang ldan/ /byang chub yan lag de bzhin bsam gtan rin chen gang ba 'gro kun shes par dka'/ /thams cad mkhyen
33a6(phal chen): pa'i gnas kyi mtha' rlabs mtha' yas yul rnams dag cing lhag bsam dge/ de dang de dag ye shes rgya mtsho mtshungs myed bstan pa zad par myi 'gyur ro/ /'jig rten rab 'phags rtag tu yul gyis myi
33a7(phal chen): gos 'gro ba rnams kyi gnas gyur pa/ /bsam gtan mngon shes rab 'phel ye shes rtse mo lhag pa'i bsam pa myi sgul ba/ /gang dag de dang nyer phrad shes rab ye shes mchog gis rab tu 'dra bar 'gyur/ /
33a8(phal chen): de dang de dag yon tan ri rab shes rab rab brtan 'gro ba kun gyi bltas/ /lhag pa'i bsam pa mchog gi rdo rje mtshungs shing 'dra ste brtul zhugs thams cad brtan/ /sangs rgyas chos dang dge 'dun thams cad
33b1(phal chen): mkhyen pa'i spyod yas bsam pa mi phyed de/ /bdud dang sems can nyon mongs 'jig rten rlung dag gis ni myi skyod rab brtan pa/ /de dang de dag 'jig rten dam pa nyon mongs 'bar ba dag las bzlog par byed/ /
33b2(phal chen): byams pa'i sprin rnams kun 'dus snying rje stug po rig pa'i glog chen rgyu ldog pa/ /thub pa rnams ni rdzu 'phrul gnas bzhi dbyangs kyi 'brug sgra 'byin cing rab tu sgrog /so so yang dag rig dang tshul khrims
33b3(phal chen): yan lag brgyad ldan chu'i char 'bebs pa/ /de dang de dag sprin chen nyon mongs zhi byed sems can don phyir mngon par 'phags/ /shes rab dga' dang khrel ba dag ni 'obs te chos kyi rgyal mtshan bsgreng / /
33b4(phal chen): ye shes shing thags yin te thar pa'i sgo phye dran pa de dag sgo ba yin/ /bden pa rnams ni lam chen bzhi ste shin tu dge ba'i rdzu 'phrul rab brgyan pa/ /srid pa gsum na bdud sde dag gis myi thul grong khyer chos nyid
33b5(phal chen): dag tu ston/ /thams cad mkhyen gyi sems mchog shing la rab 'dug rdzu 'phrul rkang pa'i brtan/ /gshog pa thabs kyi stobs te pha rol non mthu byams dang snying rje myig gnyis yin/ /ston pa de dag 'gro
33b6(phal chen): kun thub med mkha' lding dbang po'i drag shul 'dra/ /srid pa'i mtsho nas 'don cing lha mi rnams kyang mya ngan 'da' ba'i mchog la 'god/ /tshul khrims dkyil 'khor rdzu 'phrul rkang pa'i shug ldan ye shes 'od zer phreng ba
33b7(phal chen): mdzes/ /'od snang kun 'char nyon mongs 'joms zhing srid pa'i rgya mtsho rab tu skem par byed/ /stobs dang dbang po dge ba'i sman 'phel sems can bde mo yongs su rgyas byed pa/ /de dang de dag snang byed chos kyi nyi
33b8(phal chen): ma'i khyu mchog 'gro ba kun tu 'byung / /chos dbyings rnam par dag pa dkyil 'khor 'gro ba kun gyis blta na mdzes pa ste/ /nyan thos rang rgyal rnams kyi tshogs mang skar ma 'dra ba dag ni zil gyis mnan/ /
34a1(phal chen): sems kyi rgyud rnams mthong nas srid pa gsum du 'phel dang 'grib pa rnam par ston/ /de dang de dag ye shes zla ba 'gro la 'char zhing mkhas pa nam mkha'i mtha'/ /chos kyi dbang po 'gro ba kun
34a2(phal chen): la dbang byed gzugs dang yon tan dag gis brgyan/ /ye shes rdo rje mnga' ba thabs ni myig ste chos la dbang chen bsgyur gnas pa/ /lus dang mtshan dang dpe byad bzang po sna tshogs kun gyi blta ba'i dbang po ste/ /
34a3(phal chen): chos kyi 'gro ba kun las rgyal ba de dang de dag chos kyi dbang po yin/ /srid pa gsum na 'dod pa'i 'dam dang nyon mongs las las rab 'das kun dbang po/ /byams pa snang dang thugs rje bsam gtan dga'
34a4(phal chen): dang btang snyoms rnams la mos/ /srid pa gsum po kun tu tha dad lus ston chos kyi sgras kyang go byed pa/ /de dang de dag tshangs pa lta bur rnam dag mos shing lta ba'i rnam pa sel/ /'khor las rab tu
34a5(phal chen): 'das shing rnam dag yul dang ldan pa bdag po chos kyi dbang / /phyir ldog myi 'gyur blo gros che 'chang gang rnams theg pa dma' dang tha dad la/ /chos kyi dbang por dbang bskur 'jig rten dam pa ye shes
34a6(phal chen): phyir ldog myi 'gyur ba/ /thams cad mkhyen pa'i yon tan dbang phyug grags chen de dang de dag 'jig rten dbang / /nam mkha'i mkha' dbyings lta bur dngos dang rnam bral dmyigs pa thams cad rnam
34a7(phal chen): bstsal ba/ /'gro ba kun tu bya ba nyams len khyu mchog ci la'ang gnas pa myed pa ste/ /'gro ba kun tu spyod pa dkar zhugs mkhas pa de dag rab tu myi gnas pa/ /de dang de dag ye shes dge zhing dag pas shes
34a8(phal chen): rab nam mkha'i dbyings dang 'dra/ /de dang de dag shin tu rgya chen thabs ldan sa ltar 'gro ba kun gyis gsol/ /chu 'dra de dang de dag byams dang snying rjes nyon mongs rnams ni rab tu sel/ /de dang de dag ye shes
34b1(phal chen): myes ni nyon mongs sreg cing bag chags bcas pa bstsal/ /ston pa de dag myi gnas rlung dang 'dra bar srid pa gsum na rab tu rgyu/ /de dang de dag rin chen 'dra ste shin tu dkon zhing 'gro ba dbul yang sel/ /de dang
34b2(phal chen): de dag rdo rje lta bur srid pa gsum na lta ba kun tu 'joms/ /de dang de dag yon tan kun gyi 'phral ba sna tshogs 'jig rten gsum mdzes byed/ /ston pa de dag nor bu rin chen mtshungs 'dra spyod pa kun gyi gtsug tu
34b3(phal chen): phyin/ /de dang de dag me tog lta bur yon tan rab rgyas byang chub yan lag rtse/ /phreng ba lta bur de dang de dag smon lam bcings shing 'jig rten mgon la gnas/ /de dang de dag tshul khrims ma nyams skyon
34b4(phal chen): med rnam dag dri ni dri rab zhim/ /de dang de dag 'jig rten gsum na chos dang ye shes kyi ni bag chags dag /gdugs 'dra de dang de dag stobs kyi bla res nyon mongs rdul las skyob par byed/ /ye shes rgyal
34b5(phal chen): mtshan bsgreng ba'i thugs mnga' de dang de dag nga rgyal rgyal mtshan snyol/ /de dang de dag spyod pa'i ba dan sna tshogs yid 'ong ye shes kun tu 'phags/ /gos 'dra de dang de dag rdzu 'phrul yon tan 'gro ba kun
34b6(phal chen): la khebs par byed/ /theg pa 'dra ba khyu mchog mtha' yas de dang de dag 'jig rten gsum las 'byin/ /de dang de dag rab dul glang po lta bur yid kyis rtag tu dul la gnas/ /de dang de dag rdzu 'phrul rtas ni
34b7(phal chen): khal chen khyer zhing 'jig rten gsum las 'da'/ /klu yi dbang po lta bu de dang de dag sems kyi yul la chos char 'bebs/ /de dag 'gro ba kun la me tog u dum ba ra mtshungs 'dra shin tu dkon/ /dpa'o
34b8(phal chen): lta bu de dang de dag nyon mongs 'joms zhing bdud kyi sde rnams 'khrug / myi ldog 'khor lo lta bu de dang de dag 'dren pa rnams kyis rab tu btsud/ /de dang de dag sgron ma lta bur mun pa sel cing sems can lam yang
35a1(phal chen): ston/ /de dang de dag chu klung lta bur yon tan ded cing lam rgyun rjes su 'gro/ /de dang de dag zam pa lta bur ngal ba myed par rtag tu 'gro ba sgrol/ /gru dang gru chen lta bur smon lam rtag btab ye
35a2(phal chen): shes gangs chen mtsho thob byed/ /de dang de dag mnyan pa lta bur 'gro ba ye shes thang chen mchog la 'god/ /de dag bskyed mos tshal gyi dga' la rtse zhing 'gro la yang dag spyod pa ston/ /de dag chos kyi rnam thar mngon
35a3(phal chen): shes me tog ye shes gzhal myed khang dag pa/ /mkhas pa de dang de dag sman ltar nad zhi byed cing nyon mongs rab tu sel/ /sman gyis rgyas pa'i gangs ri lta bur de dang de dag ye shes 'byung gnas so/ /de dag sangs rgyas lta
35a4(phal chen): bur ye shes kyis ni 'gro ba gnyid log mun pa sel/ /yang dag sangs rgyas lta bur gzhan myin yid kyis 'gro ba yang dag rtog par byed/ /de dang de dag rgyal ba ci 'dra de ltar 'ongs te mkhas pa de nyid gnas/ /de dang de dag
35a5(phal chen): thams cad mkhyen pa lta bur ye shes 'byung gnas kun nas sgor yang zhugs/ /zhi ba skyed pa de dang de dag ston pas rab bsngags 'gro ba kun la ston/ /de dang de dag rang gi ye shes yul dang thams cad mkhyen pa'i spyod yul
35a6(phal chen): shes/ /de dang de dag tshad myed dpung dang 'dra bar 'gro ba kun na thub pa myed/ /de dag ye shes myi 'jigs blo gros 'chang ba thams cad mkhyen pa'i chos kyang shes/ /gang na gang dag 'gro ba kun gyi gzugs dang myi rnams
35a7(phal chen): ji snyed snang yod pa/ /kun tu gzugs snyoms gzugs kyi rjes su song zhing mying dbyangs rjesu song ba yin/ /gzugs rnams kun las 'das shing mying dang rnam par bral yang bya ba thams cad ston/ /de dag mthu ni 'gro ba
35a8(phal chen): rnams kyis rnam pa kun tu brjod par myi nus so/ /gang dag 'di 'dra'i yon tan thob cing dngos bral dngos po myed pa'i chos gnas shing / /yod dang med pa'i mdud pa thams cad bral ba mkhas pa ye shes mngon sum can/ /
35b1(phal chen): thams cad shes kyang ye shes rten pa ma yin ye shes de la gnas pa min/ /de dag spyod la 'jug pa yid 'ong 'jig rten dga' bar byed pa bshad par bya/ /chos kyi tshul ni sgyu ma'i rang bzhin dngos po dben pa lta bur rab rtogs
35b2(phal chen): nas/ /mkhas pa sangs rgyas byin gyis rlabs kyis smon lam thabs dang snying rje dag kyang byed/ /sprul pa'i ye shes sgo dang ldan pas khyu mchog bya ba sna tshogs rab bsten pa'i/ /byang chub sems dpa' ma nor yid can
35b3(phal chen): rtse gcig mnyam pa myed pa legs par grags/ /lus cig la ni mtha' yas lus dang rgya chen lus rnams tha dad rab tu ston/ /sems myed yid myed sems kyi yul myed 'on kyang 'gro ba kun tu de dag ston/ /khyu mchog
35b4(phal chen): brjod pa'i pha rol phyin pa de dag dbyangs gcig rnam par brjod byed kyang / /'gro ba dag gi sgra skad ji snyed yod pa de dag thams cad rab tu brjod/ /nyon mongs rgyud byung lus dang bral yang sems can rnam kyi lus la dbang bsgyur te/ /
35b5(phal chen): brjod du myed pa'i tshul gyis zhi ba rtogs shing sgra rnams thams cad rab tu ston/ /de dag sems kyi rang bzhin zhi zhing 'od gsal nam mkha' mtshungs par yang dag shes/ /'gro ba kun la bya ba rnam pa sna tshogs sgo nas 'jig
35b6(phal chen): rten sna tshogs ston/ /de dag lus rnams gang la'ang gnas pa myed de lus kyang de dang de dag ston pa byed/ /'gro ba thams cad kyi ni skye ba dag dang rgyu mthun gnas pa ji snyed pas/ /thams cad kun tu skye ba'i lus dang
35b7(phal chen): ldan yang skye ba dag la gnas pa myed/ /rang gi lus la mkha' 'dra dngos bral sems can sems la sna tshogs rnam pa ste/ /mkhas pa kun la dbang bsgyur de dag lus ni mtha' yas kun tu ston byed cing / /me tog dri dang
35b8(phal chen): byug pa phye ma sil snyan gdugs dang ba dan dang / rgyal mtshan rnams dang thams cad mkhyen la mchod pas rkang gnyis gtso bo 'jig rten mchog la mchod byed cing / /mkhas pa bsam pa thag pas lus
36a1(phal chen): kyi 'du byed mchod pa dam pa kun tu ston/ /mkhas pa de dag rgyal ba'i zhabs kyi drung 'khod rgyal ba thams cad kyi/ /'khor rnams kun na snang zhing mtshungs med de dag zhu ba kun kyang zhu ba byed/ /chos kyi
36a2(phal chen): dam pa thos nas ting 'dzin re re mtha' yas sgo ldan thob gyur cing / /blo gros ldan pa de snyed rnam par ldan pa ston pa byed kyang zad pa myed/ /'gro ba sgyu ma lta bur rtogs nas shes rab ye shes thabs kyi pha rol
36a3(phal chen): phyin/ /sgyu ma lta bu'i chos dang gzugs spobs mtha' yas dang ba 'gro ba kun la ston/ /sna tshogs gzugs dang sgra rnams mtha' yas shin tu rgya che sems kyang rab tu ston/ /'gro ba thams cad la ni 'du
36a4(phal chen): shes dra ba 'jug pa ston kyang gnas pa myed/ /'gro don rjes 'gro de dag la lar thog ma'i sems su 'gro la ston/ /la lar 'gro ba kun la byang chub spyod pa mtha' yas rgya chen dag kyang ston/ /la lar sbyin dang
36a5(phal chen): tshul khrims bzod pa brtson 'grus brtan dang shes rab rnams/ /la lar tshangs pa'i lam sdud kha cig tu ni spyod pa mchog kyang rab tu ston/ /mkhas pa rtog myed de dag la lar spyod pa rdzogs shing bzod pa thob pa
36a6(phal chen): ston/ /la lar skye ba gcig gis thogs par nges shing la las rgyal bas dbang bskur ba/ /la lar nyan thos gzugs su gyur cing la la dag du rang rgyal gzugs su 'gyur/ /bye ba khrag khrig mang po'i zhing du mya ngan
36a7(phal chen): 'da' yang spyod las ldog pa myed/ /de dag la lar lha dbang brgya byin lha dang bcas pa la lar tshangs par 'gyur/ /de dag la lar lha'i bu mo brgyas bskor la lar gcig pu spyod par ston/ /la lar dge slong
36a8(phal chen): rab tu zhi zhing yid zhi la lar rgyal po dbang phyug 'gyur/ /la lar chos kyi dra bar 'jug pa'i ye shes khyu mchog gzugs kyang rab tu ston/ /la lar bud myed sgyu rtsal pha rol rab phyin la la dka' thub can du gyur/ /
36b1(phal chen): la lar 'dod pa'i longs spyod rgya chen ston cing la lar bsam gtan thub pa myed/ /la lar mya ngan 'da' dang tshe'i sa dang la lar rgan dang byis par ston/ /de dag spyod pa bsams na skye bo mos par 'gyur te yid
36b2(phal chen): gnyis rnyed par 'gyur/ /la lar lha dang 'grogs shing la lar shi 'pho la lar mngal 'gro gnas par ston/ /la lar mngal zhugs la lar rnam par sangs rgyas la lar 'khor lo rab tu bskor/ /la lar skye ba
36b3(phal chen): la lar mya ngan 'das pa la lar bzo yang rab tu slob/ /la lar bud myed tshogs kyi dbus gnas la lar ting 'dzin la lar mngon par 'byung / /la lar khyu mchog byang chub dam par sangs rgyas byang chub shing dbang drung
36b4(phal chen): na bzhugs/ /la lar 'khor lo rab tu bskor zhing la lar sna tshogs chos rnams yongs su tshol/ /la lar sangs rgyas gyur cing zhing rnams bye ba brgyar khyab 'gro bar ston byed kyang / /byang chub don du spyod pa de
36b5(phal chen): dag tshogs rnams las kyang phyir ldog ma yin no/ /bskal pa'i grangs la 'jug pa'i pha rol phyin pas bskal pa bye ba phrag brgya dag /khyu mchog sems gcig nang ston sems gcig bskal pa brgyar yang de
36b6(phal chen): bzhin ston pa byed/ /'gro ba thams cad la'ang rtog dang myi rtog pa yi yul rnams thams cad ston/ /stsogs pa myed cing phyogs la gnas med spyod pa de dag kun kyang rab tu ston/ /gang phyir rgyal ba nye rgyal
36b7(phal chen): de dag nyi tse'i phyogs myed kun na bzhugs pas na/ /'gro ba kun gyi rgyal ba ji snyed pa dag thams cad rdul cig steng du mthong / /sangs rgyas zhing rnams bsgrub dang sems can yul dang chos kyi rgyu tshul rnams kyang
36b8(phal chen): mthong / /de ltar brtson pas bskal pa khrag khrig brtson byed 'on kyang cha shas zad mi 'gyur/ /de ltar 'gro ba kun gyi sems can tshul rnams mtha' yas rgya che rab tu shes/ /sems can gcig la mtha'
37a1(phal chen): yas lus dang rgyu dang bye ba khrag khrig yod pa rnams/ /de dag 'gro ba gcig dang ma lus thams cad dag la rnam pa kun tu ston pa byed/ /bslab pa 'di yi phyogs la pha rol phyin te ma bslabs rnams ni
37a2(phal chen): ston pa byed/ /dbang po rnon po 'bring dang gang dag dbang po rtul ba'ang rab shes nas/ /'gro bar skal ba yod dang skal ba med pa'i dbang po'i 'khor lo skor bar byed/ /dbang po re re la yang dbang po thams cad rnam par
37a3(phal chen): phan tshun gnas pa dang / /dbang po'i dngos po phra ba'i tshul dang gang dag dbang po brtan pa 'ang rab tu shes/ /de ltar khams dang mos dang bsam pa spyod dang nyon mongs bag chags rnams kyang shes/ /sngon gyi mtha'
37a4(phal chen): dang phyi ma'i mtha' yi sems spyod da ltar byung ba'ang de bzhin te/ /sems can kun gyi spyod pa'i pha rol phyin kyang 'ong dang 'gro ba yod ma yin/ /ma nor spyod pa shes nas 'gro la chos kyi dam pa ston pa byed/ /
37a5(phal chen): de ltar sems kyi sems spyod sna tshogs kun nas nyon mongs med pa dag /sems gcig la ni khong du chud nas byang chub mchog tu kun mkhyen rnam sangs rgyas/ /sems kyi skad cig gcig gis 'gro ba rnams phye rang
37a6(phal chen): gi shes pas rtogs gyur nas/ /sems kyi tshul shes sems med rab tu gzhol bas ye shes mchog la kun kyang 'god/ /rdzu 'phrul mchog thob ye shes khyu mchog mngon par shes pa kun gyis rab tu 'phags/ /
37a7(phal chen): sems bskyed gcig gis khrag khrig mtha' yas zhing dang phyogs rnams thams cad du yang 'gro/ /de ltar ye shes dbang bsgyur 'gro zhing bskal pa bye ba khrag khrig zad byed kyang / /sgra rgyud shin tu phra ba gcig la
37a8(phal chen): zhugs par gnas las gar yang 'pho ba med/ /'tsho ba'i don du sgyu mkhan gzugs rnams sna tshogs 'gro ba kun la bstan byed kyang / /sgyu ma kun brtsal gzugasu myi dmyigs gzugs yod ma yin par
37b1(phal chen): yang dmyigs pa myed/ /de ltar mkhas pa ye shes thabs dang shes rab rgya chen sgyu mar zhugs pa rnams/ /sprul pa phun sum tshogs pas 'jig rten phal chen khyab par byas shes rab tu ston/ /nyi ma zla ba rgyu
37b2(phal chen): zhing mdzes la shin tu 'phags pa rnams/ /ma rnyogs chu rnams ji snyed dag tu snang yang de ni chu dang 'dres ma yin/ /de ltar chos nyid dag pa'i dkyil 'khor mchog la shes pas shin tu 'phags pa rnams/ /'gro ba
37b3(phal chen): dag pa'i sems kyi yul la snang yang 'gro ba dag dang mdzes ma yin/ /la la gnyid log rmyi lam dag na bya ba rnam pa sna tshogs tha dad byed/ /lo ni bye ba khrag khrig mang po zad par rmis kyang mtshan mo de ma zad/ /de ltar
37b4(phal chen): chos nyid rang bzhin mtshungs par rjes rtogs bya ba sna tshogs kun ston cing / /skad cig gcig la bskal pa bye ba zad byed de dag ye shes zad myi 'gyur/ /ri yi dbang po'i ri sul gnas pa 'jig rten dag dang mnyam du
37b5(phal chen): thos pa'i sgra/ /kun las sgra brnyan de dang 'dra bar brjod kyang rtog cing g.yo ba med/ /de bzhin chos kyi rang bzhin shes pa'i khyu mchog byang chub sems dpa' mkhas pa dag /rtog pa myed par sems can sgra
37b6(phal chen): rnams ji snyed par ni chos dang spyod pa ston/ /dpyid zla dag gi smyig rgyu g.yos la ji ltar sems can chur ni 'du shes nas/ /de nas chu rnyed myi 'gyur btung du myed cing je bas je skom rnam par 'phel/ /de ltar
37b7(phal chen): mkhas pa thar la zhugs pa sems can dag gi nyon mongs g.yo ba rnams/ /shes pas rtogs nas sems can 'du shes bya myed phyir zhing bya ba rnam par 'phel/ /gzugs ni dbu ba lta bur khyu mchog ston te tshor ba
37b8(phal chen): chu'i chu bur 'dra/ /'du shes thams cad smyig rgyu lta bur rag las 'du shes chu skyes shing dang 'dra/ /sems ni sgyu 'dra bsgrub bya bskyed byed de bzhin bya ba sna tshogs rab tu ston/ /phung po dgod pa bstan kyang dbang bsgyur
38a1(phal chen): dag ni de la gnas pa myed/ /skye mched stong ba'i rang bzhin dbang myed 'khrul 'khor bya ba kun tu 'byin byed dang / /khams ni chos kyi dbyings mtshungs dngos po dag dang bral bar 'gro ba rnams la ston/ /
38a2(phal chen): dam pa'i don tshul zhi ba las ni bden pa sna tshogs rnams kyang rab tu ston/ /de ltar de dag chos tshul rnam par 'god pa ston pa byed kyang gnas pa med/ /'ong ba med cing phyogs su 'gro ba myed la rgyud du gnas myed pa'i/ /
38a3(phal chen): nyon mongs rgyu las byung ba'i las dang las la sdug bsngal de ltar lam gsum 'du/ /rkyen la rag las 'byung ba rnams dang yod dang myed las rab tu 'das pa yi/ /yang dag don dam dbu ma'i lam ni dngos po med la
38a4(phal chen): gnas pa rab tu ston/ /skad cig gcig la dus gsum khong du chud kyang skad cig sna tshogs rnams kyang bstan/ /'dod dang gzugs myed khams kyi yul dang bya ba sna tshogs ston pa byed/ /sdom pa gsum gyi spyod
38a5(phal chen): dang rab tu ldan zhing thar pa gsum yang rab tu ston/ /thams cad mkhyen pa nyid du gcig la theg pa gsum du rnam par dgod pa de bzhin ston/ /gnas dang gnas ma yin pa rab tu dbye ba'i chos dang dbang po pha rol phyin/ /
38a6(phal chen): khams dang mos pa dag dang nyon mongs rnam 'byed kun tu 'gro ba thob gyur pa/ /myig gi yul gyur sngon gyi gnas pa dran zhing nyon mongs zhi bar mkhas pa dag /sangs rgyas stobs bcu dag gis ye shes shin tu
38a7(phal chen): 'das kyang stobs la dmyigs pa med/ /sangs rgyas thams cad rjes su dpog stong 'gro ba kun tu mngon sum chos bzhed de/ /nyon mongs zag pa lhan cig skyes pa myi mnga' byang ba'ang brnyes par 'gyur ba med/ /
38a8(phal chen): 'byung ba thugasu chud pa'i ye shes rgya chen des ni 'gro ba 'don pa mdzad/ /'di yi gnas la rgyal sras 'jigs pa myed cing 'on kyang zhi bar spyod pa myed/ /'khrul pa myi mnga' lam las g.yo ba'ang mi mnga' dgongs
38b1(phal chen): pa nyams pa'ang mi mnga' ste/ /mos dang brtson 'grus ting 'dzin shes rab rnam par 'byed pa ye shes gang du nyams pa med/ /thams cad mkhyen mdzad sdom pa gsum mdzad dus gsum kun la mngon sum mkhyen
38b2(phal chen): mnga' ba/ /'gro ba kun gyis ma thob byams pa'i chos nyid mi 'phrogs chags pa myed brnyes pa/ /chos sgo gang dag gis ni spyod pa 'di dag rab tu thob pa smra ba'i mchog /de dag yon tan mang po don gyis brgyan pa'i phyogs tsam
38b3(phal chen): bdag gis brjod par bya/ /de dag spyod pa bskal pa khrag khrig dag tu brjod kyang zad par mi nus te/ /'on kyang ci ltar sa yi rdul 'dra ye shes spyod pa phyogs tsam brjod par bya/ /sangs rgyas ye shes rten ldan bsam pa
38b4(phal chen): thob pas ngo mtshar 'du shes gnas pa rnams/ /spyod pa mchog dang ldan zhing byams pa'i rjes song brtson 'grus brtan pas rnam gnon cing / /tshul khrims mi g.yo dbugs phyin de dag 'gro ba thams cad yongasu smin
38b5(phal chen): par byed/ /lung bstan rab tu thob nas rgyal sras rnams kyi spyod pa tshul bzhin thob par byed/ /sangs rgyas yon tan dag la zhugs kyang sems can sems dang zhing la sems pa byed/ /bskal pa'i dus la 'jug pa'i ye
38b6(phal chen): shes ldan zhing mkhas pa skyo ba'i 'du shes med/ /gzungs kyi tshul dang yang dag tha dad stobs rnams thob cing yang dag don gyis brgal/ /bstan pa mtshungs med sems kyis mkhas pa byang chub zhi ba rnam par 'tshang yang rgya/ /
38b7(phal chen): sems kyi spyod pa thams cad bzang po'i yon tan spyod pa'i mchog tu smon pa byed/ /snying rje'i rkyen dang byams pa mchog sten byang chub dam pa spyod par byed dang ldan/ /brtson pas pha rol phyin rtogs rab tu mkhas shing skyo ba'i
38b8(phal chen): pha rol phyin gyur pas/ /khyu mchog mos dang rab tu rtogs pa'i stobs thob byang chub dam pa mngon 'tshang rgya/ /mnyam pa nyid kyi mnyam pa thob cing ye shes tshul gyis chos mchog ston byed pa/ /yon tan thob byed spobs dang ldan pa
39a1(phal chen): de dag chos kyi dbang phyug mchog tu 'gyur/ /dbang la gnas kyang gnas pa med pas mnyam pa myed pa'i sems kyi 'brug sgra sgrog /ye shes mchog dang de bzhin sprul pa bsgrub cing byang chub nye bar 'gro/ /mkhas
39a2(phal chen): pa de dag bskal pa 'byam klas byin rlabs shes pas dbugs phyin rab tu 'thob/ /zab la gnas pas brten par 'gro na gnas shing nem nur bstsal bas mkhas pa rnams/ /ye shes bsam gyis mi khyab chos kyi dgongs
39a3(phal chen): pa mkhas shing rnam phye pha rol phyin/ /snyom par 'jug pa'i ye shes yul la zhugs nas thams cad mkhyen par 'tshang yang rgya/ /ye shes rnam thar kun gyi pha rol phyin cing mngon par shes pas rnam par brtsen/ /rig
39a4(phal chen): pa'i snang ldan rnam grol nyon mongs bral bas 'gro la skyed mos tshal dang 'dra/ /gang la dkar ba'i spyod pa'i gzhal med khang mdzes sna tshogs spyod pa ston pa po/ /'gro ba kun la rgyan rnams du ma rab tu ston kyang sems las
39a5(phal chen): g.yo ba med/ /bsam pa shin tu shes pas brtan pa rab tu mkhas shing pha rol phyin gyur pas/ /mkhas pa dag ni dag cing sbyangs pa'i byang chub phyag rgya snang ba'i ye shes kyi/ /'gro ba dag dang mi mtshungs zhum med khyu mchog lhag
39a6(phal chen): pa'i bsam pa ri bo 'dra/ /ye shes rgya mtsho 'dra dang yon tan myi zad don du spyod pa chen po spyod/ /de dag rin chen 'dra ba'i gnas la rdo rje lta bu'i go cha bgos pas gnas/ /shin tu rgya chen rtsom la rab tu mkhas shing 'gro ba kun
39a7(phal chen): na thob med pa/ /byang chub mchog tu lung bstan skyon med khong du chud pa'i rgya chen sems la gnas/ /sangs rgyas gter mchog mi zad thob nas thams cad mkhyen pa nyid du 'tshang rgya'o/ /rtag tu kun rdzob shes pas dbang
39a8(phal chen): 'gyur rnam par 'phrul pa rnams la mkhas pas na/ /zhing rnams kun dang chos kyi yul la rnam par 'phrul ba'i ye shes rgyud la gnas/ /gnas dang smon lam spyod yul ye shes rnam par 'phrul pa'ang de
39b1(phal chen): bzhin te/ /'gro ba dag la rnam par rtse ba bye ba khrag khrig du ma mang po ston/ /mngon par shes pa'i rdzu 'phrul stobs kyi rnam par 'phrul zhing nges par rnam par rtse/ /khyu mchog de dag sangs rgyas yul la stobs thob 'gro ba kun
39b2(phal chen): gyi thub pa myed/ /mkhas pa 'jigs pa med dang bag tsha med dang ma 'dres rnams kyis shin tu brgyan/ /sangs rgyas sras dag las rnams thams cad byed cing shin tu mdzes pa'i lus dang ldan/ /de dag lus kyi las kyi dngos
39b3(phal chen): po shin tu rgya che dag kyang dag cing dge/ de 'ang 'byin pa'i tshe na rgyal bas byin gyis rlabs shing las ni mchog kyang byed/ /dam pa de dag sems bskyed gcig la sems rgyas byed pa'i sems kyang rab tu ston/ /rgyal ba'i sras
39b4(phal chen): po thob pas rtag tu dbang po'i ting 'dzin dbang la rab tu gnas/ /bsam pa dag cing g.yo sgyu rnams dang bral te lhag pa'i bsam pa mngon sum gyur/ /mos pa'i 'jug pa rnam pa sna tshogs tha dad 'gro ba dag la rab tu ston/ /
39b5(phal chen): bag chags thams cad spangs nas spyod pa dam pa rab tu 'dzin/ /nan tan bya ba 'grub pa'i ye shes mkhas pas thams cad mkhyen pa 'tshang yang rgya/ /bsam pa rnam par spangs nas de dag skyon med gnas pa zhi ba'i
39b6(phal chen): mchog kyang thob/ /mkhas pa 'di lam shin tu bslabs pa de dag ming ni yon tan sgo nas grags/ /mtha' yas sems kyi yul ldan gnas pa med par lam rnams yang du sgom pa byed/ /ye shes tshul la gnas shing 'gro ba
39b7(phal chen): rnams la lam gyi rgyan rnams shin tu ston/ /spyod pa lag pa lta bu dga' dang ldan pa khrag khrig shin tu phra ba'i rdul byas lag gis brdus khyer zhing / /zhing rnams khrag khrig bye ma snyed du 'dor byed gcig tu gnyis
39b8(phal chen): kyang gzhog par byed/ /zhing rnams de dag rdul du byas te de bzhin gzhan dang rnam par 'jig byed de/ /de 'dra'i rjes su dpag pa zad par gyur kyang 'jug pa de dag mi zad do/ /'jig rten kun gyi nyi ma zla ba skar ma gang dag stong
40a1(phal chen): rnams ji snyed dang / /gang yang nor bu'i 'od dang me yi 'od dang gang na gang rnams lha dbang 'od/ /mang po de dag rab tu 'das pa'i 'od zer khrag khrig spu gcig khung nas 'gyed/ /'jig rten kun gyi ngan song
40a2(phal chen): sdug bsngal zhi bar byed cing chos kyi dam pa ston/ /'gro ba ma lus sgra yi rnam pa sna tshogs skad rnams thams cad ji snyed pa/ /khyu mchog de dag tshig gcig rab tu brjod pas sgra rnams thams cad tshang bar brjod/ /srog chags bye ba
40a3(phal chen): rnams kyis yid du 'ong ba'i sgra thos dga' zhing mgu bar 'gyur/ /rgyal bas bstan pa'i chos kyi rnam pa ji snyed thams cad de las thos par 'gyur/ /gang yang ji snyed 'das pa'i skal pa yod pa de dag ma 'ongs bskal
40a4(phal chen): par ston/ gang yang ma 'ongs pa dang da ltar byung ba ji snyed de dag 'das par ston/ /khyu mchog dag ni zhing rnams 'tshig dang gnas pa rnam pa tha dad ston par byed/ /'gro ba ji snyed thams cad mkhas pa de dag skra rtse gcig
40a5(phal chen): la rab tu dgod/ /'das dang ma byon pa dang phyogs bcu kun na bzhugs pa'i rgyal ba ji snyed pa/ /de dag thams cad rang gi lus las ma nor dbang bsgyur rnam par 'phrul pa ston/ /sprul pa'i byin gyis rlabs la
40a6(phal chen): shes pa'i mkhas pa de dag 'gro ba ji snyed sems/ /de snyed lus rnams rdul dang bral ba ston kyang lus la gnas pa gang yang med/ /lam rgyud drug po gang rnams ji snyed yod pa'i 'gro ba kun gyi lus bsdus shing / /
40a7(phal chen): brgya byin 'tshangs pa'i 'jig rten mgon po rnams dang de bzhin lha dang myi yi rnams/ /gang yang nyan thos rang rgyal rnams la dad cing sangs rgyas sku la mos pa la/ /sangs rgyas byang chub 'grub pa'i spyod
40a8(phal chen): pa dag dang thams cad mkhyen pa'i spyod pa ston/ /'gro ba kun gyi 'du shes dra ba rab dang 'bring dang tha mar 'jug pa rnams/ /thams cad shes shing byin rlob byang chub 'tshang rgya zhing rnams kun kyang rab tu ston/ /'du shes
40b1(phal chen): dra ba rnams sgoms blo ldan 'jig rten 'du shes rnams la dbang bsgyur ba/ /bya ba dang ni sbyor ba ji snyed pa dang dkon mchog byang chub spyod pa ston/ /de dag de dang rnam par 'phrul pa shin tu rgya chen dam pa gzhan yang ston/ /
40b2(phal chen): de dag gang la 'jig rten sa myin pa dang yul myin de dag bya ba ston/ /ston kyang lta ba lhur len ma yin gzhan yang phyir zhing gong du ston pa byed/ /de dag sems can rnams kyi bsam pa ji bzhin spyod pa ji bzhin yang dag
40b3(phal chen): 'jug / lus ni nam mkha' lta bu dag dang yid la chags myed 'jig rten gsum gyi gtso/ /tshul khrims spos kyi byug pa rab tu zhi ba gos yin yon tan sna tshogs brgyan/ /chos kyi go 'phang skyon med thob cing
40b4(phal chen): thams cad mkhyen pa yid bzhin nor bu ste/ /bde gshegs kun gyi ye shes dbang skur thams cad mkhyen pa'i rgyal po'i thabs la gnas/ /pha rol phyin pa rtag 'byung 'khor lo yin te glang po mngon par shes pa mchog /
40b5(phal chen): ye shes rdzu 'phrul rta ste chags pa myed 'gro shes rab nor bu dam pa yin/ /spyod pa btsun mo bzang mo bsdu ba rnam pa bzhi po khyim bdag dam pa'o/ /thabs la shin tu mkhas pa blon po yin te mkhas pa de dag 'khor los
40b6(phal chen): bsgyur/ /stong pa lto yin snying po ye shes mchog /snying ni rdo rje lta bu snying rje'i go bogs ye shes gdab pa'i mtshon cha yin/ /shes rab mgo ste chos rtogs mig yin byang chub spyod pa yang ni rna ba yin/ /tshul khrims
40b7(phal chen): dag cing nyon mongs med la gtsang ste mun pa zhi byed sna yin te/ /spobs pa lce yin lus ni rig pa yin te sems ni ye shes dam pa yin/ /spyod pa rgyu ba yin te byang chub shing gnas seng ge'i khri ni 'dug pa yin/ /tshangs pa'i
40b8(phal chen): lam rnams dag ni lam yin stong pa chags med dam pa spyod yul lo/ /gang gi de dag snang bar 'gyur ba'i snang ba bde bar gshegs kyi ye shes yul/ /sems can spyod la rnam par lta ba ye shes mchog ste rnam pa sna
41a1(phal chen): tshogs bsgyings/ /sems can dben zhing chags dang bral ba'i sbyin pa bsnyems pa med pa'i tshul khrims dang / /bzod pa mi 'khrug brtson 'grus myi ldog dbang bsgyur ba ni bsam gtan dam pa yin/ /rgyu ba
41a2(phal chen): myed cing nam mkha' 'dra ba shes rab byams pa sems can rnam par 'dren/ /skyon myed snying rje rnam dag chos ni dga' ba nyon mongs gnas las btang yang snyoms/ /don ni zhi ba chos kyi yul la nye bar 'gro ba bsod nams
41a3(phal chen): 'gro la bsngos/ /ye shes tshogs ni ral gri rnon po lta bu snang ba chen po rig pa ste/ /'gro ba rnams la thos pa ston pas myi ngoms bskal par 'dren kyang 'jigs pa myed/ /nan tan byed la gnas te bdud rnams btul
41a4(phal chen): nas bdud kyi lam yang rab tu bcad/ /rgyal ba rnams kyi 'phrin las gang yin ye shes spyod dang lhag pa'i bsam pas 'dzin/ /nga rgyal las rnams rnam par spong te rtag tu ye shes kyi'ang bya ba byed/ /bdud rnams byin
41a5(phal chen): gyis rlabs bcom mkhas pa de dag sangs rgyas byin gyis rlabs kyis 'phags/ /chos kyi byin gyis rlabs thob blo gros chen po 'chang ba lha yi gnas su 'dong / /lha rnams byas te 'chi 'phos bsod nas mchog gi
41a6(phal chen): mngal ni shin tu phra bar 'gro/ /skye ba mchog ni nye bar bstan nas mchog gi gom pa bdun ni 'dor ba byed/ /mkhas pa de dag sems can kun la bzo dang spyod dang btsun mo'i 'khor kyang ston/ /chags pa med par mngon par
41a7(phal chen): byung nas byang chub shing drung chos kyi rgyan kyang byed/ /stong pa'i bstan las 'od zer dra ba yangs pa bkye zhing yang dag bskul ba byed/ /bdud rnams btul te byang chub go 'phang sangs rgyas chos kyi 'khor lo rab tu skor/ /sangs
41a8(phal chen): rgyas sa yang rab tu bstan nas 'dren pa de dag mtshungs pa med par bzhud/ /gang gis mkhas pa bskal pa bye bar rnam par rtse zhing yang dag byung gyur nas/ /sems can bye ba khrag khrig stong phrag du ma sangs rgyas yon tan
41b1(phal chen): rab 'god kyang / /rnam pa kun tu sems can myi gnas chos la ma yin spyod lam ma yin pa/ /de dag gi ni spyod pa 'di 'dra mtha' yas shin tu rgya chen mdor bstan to/ /de 'dra'i spyod dang ldan pa'i ye shes khyu mchog rdzu
41b2(phal chen): 'phrul dag gis rnam par rtse/ /zhing rnams bye ba stong yang skra rtse gcig la bskal pa khrag khrig brgyar 'dzin te/ /lag tu khyer te zhing rnams bye bar 'gro yang lus la ngal dub gang yang myed/ /mkhas pas khyer nas ji lta'i
41b3(phal chen): gnas su bkod kyang 'gro ba dag la gnod pa myed/ /'jig rten mkhyen pa'i zhing gi rgyan rnams ji snyed rnam pa tha dad bstan pa dag /kun kyang ba spu gcig gi bu gar khyu mchog de dag yang dag rab tu ston/ /mkhas pa
41b4(phal chen): ba spu'i bu gar rgya mtsho'i chu rnams ma lus khong chud rab ston kyang / /'phel zhing 'grib myed 'gro ba dag la gnod par 'gyur myed bya ba de yang ston/ /khor yug khyim ste ting 'dzin grong khyer mchog yin byams dang
41b5(phal chen): snying rje go ca'o/ /shes rab ral gri yin te dran pa gzhu mdzes dbang po rno ba mda' yang yin/ /'jig rten mkhyen pa rnams kyi byin gyis rlabs ni gdugs te ye shes rgyal mtshan bsgreng / /de dang de dag bzod pa'i
41b6(phal chen): stobs kyis bdud kyi dpung dang sde rnams 'dus pa 'joms/ /gzungs ni sa ste byang chub spyod pa chu klung ye shes lu ma shes rab shing / /me tog byang chub yan lag ting nge 'dzin ni rta ste rdzu 'phrul rgyal mtshan brgyan/ /
41b7(phal chen): stong pa rnam thar brgyad pa rdzing bu yin te rnam par dpyod pa bzang mo btsun mo yin/ /thar pa bdud rtsi bza' ba yin te chos ni btung ba theg pa gsum gyis rtse/ /de dag spyod pa de 'dra yid 'ong khyad par 'phags te de bas gong
41b8(phal chen): du mang / /gang gis bskal pa bye ba khrag khrig stong du skyo ba yongasu mi skye bar/ /ston pa mchod cing rnam dag zhing la brtson pas 'gro ba ye shes mchog la 'god/ /kha na ma tho kun med ye shes rab gnas thams cad mkhyen pa nyid rgyas
42a1(phal chen): byed/ /zhing rnams rdul gyi 'brur blags re re nas kyang bgrang zhing brtsi bar nus gyur la/ /bar snang mkha' chen 'di yang skra yis gzhal te zad par bya bar nus srid te/ /skad cig gcig la 'gro ba rnams kyis
42a2(phal chen): sems ni bgrang tshul shes par nus srid kyi/ /sangs rgyas sras rnams spyod pa dag ni bskal pa brgyar brjod zad par myi nus so/ /gang zhig yon tan rnam dag 'di dag thob par 'dod cing gong du gzhan 'dod dang / /gang zhig sdug
42a3(phal chen): bsngal rnams las 'gro ba thar byas bde la 'god pa dang / /gang zhig bde bar gshegs pa'i sku gsung thugs dang mnyam du 'gyur bar 'dod pa dag /des ni rdo rje lta bur brtan pa'i sems su byas te yon tan bslab par
42a4(phal chen): byos/ /shin tu rgyas pa chen po'i mdo sangs rgyas phal po che zhes bya ba las/ 'jig rten las 'das pa'i le'u ste/ bzhi bcu rtsa bzhi pa'o// // sangs rgyas rmad ga cad ces bya ba shin tu rgyas pa chen po'i
42a5(phal chen): mdo/ bam po bzhi pa/ bcom ldan 'das mnyan du yod pa'i dze ta'i tshal skyabs myed pa zas sbyin gyi kun dga' ra ba na pho brang brtsegs pa rgyan chen po can na/ byang chub sems dpa' kun tu bzang po dang
42a6(phal chen): 'jam dpal la stsogs pa 'di lta ste/ byang chub sems dpa' sems dpa' chen po shes pa dam pa'i ye shes dang / brtan pa dam pa'i ye shes dang / chags med dam pa'i ye shes dang / me tog dam pa'i ye shes
42a7(phal chen): dang / nyi ma dam pa'i ye shes dang / zla ba dam pa'i ye shes dang / dri myed dam pa'i ye shes dang / rdo rje dam pa'i ye shes dang / rdul med dam pa'i ye shes dang / byang chub sems dpa' rnam par snang ba dam pa'i ye shes dang /
42a8(phal chen): byang chub sems dpa' skar ma'i rgyal mtshan dang / ri rab rgyal mtshan dang / rin chen rgyal mtshan dang / chags med rgyal mtshan dang / me tog rgyal mtshan dang / dri myed rgyal mtshan dang / nyi ma'i rgyal
42b1(phal chen): mtshan dang mdzes pa'i rgyal mtshan dang / rdul med rgyal mtshan dang / byang chub sems dpa' rnam par snang ba'i rgyal mtshan dang / byang chub sems dpa' rin chen gzi brjid dang / blo gros chen po'i gzi brjid
42b2(phal chen): dang / ye shes rdo rje'i gzi brjid dang / dri ma myed pa'i gzi brjid dang / chos kyi nyi ma'i gzi brjid dang / bsod nams ri bo'i gzi brjid dang / ye shes snang ba'i gzi brjid dang / kun nas dpal gyi gzi brjid dang /
42b3(phal chen): kun nas 'od dpal gzi brjid dang / byang chub sems dpa' phyogs bcu snang bas rgyas par 'gengs pa'i gzi brjid dang / byang chub sems dpa' sa'i snying po dang / nam mkha'i snying po dang / pad+ma'i snying po dang /
42b4(phal chen): rin po che'i snying po dang / nyi ma'i snying po dang / yon tan rnam dag snying po dang / chos rgya mtsho'i snying po dang / rnam par snang ba'i snying po dang / gtsug gi snying po dang / byang chub sems dpa' pad+mo dpal gyi snying po dang /
42b5(phal chen): byang chub sems dpa' bzang po'i myig dang / rnam par dag pa'i myig dang / dri ma myed pa'i myig dang / chags pa myed pa'i myig dang / kun nas lta ba'i myig dang / shin tu rnam par dag pa'i myig dang / ud pa la'i
42b6(phal chen): myig dang / rdo rje'i myig dang / rin po che'i myig dang / byang chub sems dpa' nam mkha'i myig dang / byang chub sems dpa' lha'i cod pan dang / chos kyi dbyings snang ba'i blo gros cod pan dang / byang chub dam pa'i cod
42b7(phal chen): pan dang / phyogs rnam par snang ba'i cod pan dang / sangs rgyas thams cad yang dag par 'byung ba'i snying po'i cod pan dang / 'jig rten thams cad las mngon par 'phags pa'i cod pan dang / kun nas rnam par
42b8(phal chen): snang ba'i cod pan dang / zil gyis non pa myed pa'i cod pan dang / de bzhin gshegs pa thams cad kyi seng+ge'i khri 'dzin pa'i cod pan dang / byang chub sems dpa' chos kyi dbyings nam mkha' kun nas snang ba'i cod
43a1(phal chen): pan dang / byang chub sems dpa' tshangs pa'i dbang po'i gtsug phud dang / klu'i dbang po'i gtsug phud dang / sangs rgyas thams cad kyi sprul pa snang ba'i gtsug phud dang / byang chub dam pa'i gtsug phud
43a2(phal chen): dang / smon lam rgya mtsho thams cad rab tu sgrog pa'i rin chen rgyal po'i gtsug phud dang / de bzhin gshegs pa thams cad kyi 'od kyi dkyil 'khor rab tu 'gyed pa'i nor bu rin che 'brug sgra'i gtsug phud dang /
43a3(phal chen): nam mkha'i dbyings thams cad tha myi dad par rnam par dmyigs pa'i rin chen rgyal pos brgyan pa'i gtsug phud dang / de bzhin gshegs pa thams cad rnam par 'phrul pa snang ba'i rgyal mtshan dang / rin po che'i dra
43a4(phal chen): bas kun nas yog pa'i rgyal po'i gtsug phud dang / de bzhin gshegs pa thams cad kyi chos kyi 'khor lo sgrog pa'i gtsug phud dang / byang chub sems dpa' dus gsum gyi myings thams cad rab tu sgrog pa'i gtsug
43a5(phal chen): phud dang / byang chub sems dpa' rgya chen po'i 'od dang / gzi brjid dri ma myed pa'i 'od dang / rin po che'i 'od dang / rdul dang bral ba'i 'od dang / skar ma'i 'od dang / chos kyi 'od dang zhi ba'i 'od dang / nyi ma'i 'od dang rnam
43a6(phal chen): par 'phrul pa'i 'od dang / byang chub sems dpa' lha'i 'od dang / byang chub sems dpa' bsod nams dpal dang / ye shes dpal dang / chos dpal dang / mngon par shes pa'i dpal dang / 'od kyi dpal dang / me tog
43a7(phal chen): dpal dang / rin po che'i dpal dang / byang chub gyi dpal dang / tshangs pa'i dpal dang / byang chub sems dpa' kun nas snang ba'i dpal dang / byang chub sems dpa' tshangs pa'i dbyangs dang / rgya mtsho'i dbyangs dang sa sgra'i
43a8(phal chen): dbyangs dang / 'jig rten dbang po'i dbyangs dang / ri dbang rgyal po'i 'thab pa'i dbyangs dang / chos kyi dbyings kun tu rgyas pa'i dbyangs dang / chos rgya mtsho thams cad rab tu sgrog pa'i dbyangs dang / bdud kyi dkyil 'khor
43b1(phal chen): thams cad rab tu 'dul ba'i dbyangs dang / snying rje chen po'i tshul gyi sprin rab tu sgrog pa'i dbyangs dang / byang chub sems dpa' 'gro ba thams cad sdug bsngal rab tu zhi bar byed pa dbugs 'byin pa'i dbyangs dang /
43b2(phal chen): byang chub sems dpa' chos kyi 'phags pa dang / khyad par gyis 'phags pa dang / ye shes kyi 'phags pa dang / bsod nams ri bos 'phags pa dang / yon tan gyi tshogs kyis 'phags pa dang / grags pas
43b3(phal chen): 'phags pa dang / kun tu snang bas 'phags pa dang / byams pa chen pos 'phags pa dang / ye shes rgya mtshos 'phags pa dang / byang chub sems dpa' de bzhin gshegs pa'i rgyud kyi gdung gis 'phags pa
43b4(phal chen): dang / byang chub sems dpa' 'od kyi dpal dang / mchog gi dpal dang / kun tu 'phags pa'i dpal dang / rnam par snang ba'i dpal dang / chos kyi dpal dang / zla ba'i dpal dang / nam mkha'i dpal dang /
43b5(phal chen): rin po che dpal dang / dpal gyi dpal dang / byang chub sems dpa' ye shes kyi dpal dang / byang chub sems dpa' ri'i dbang po'i rgyal po dang / chos kyi dbang po'i rgyal po dang / 'gro ba'i dbang po'i rgyal po dang /
43b6(phal chen): tshangs pa'i dbang po'i rgyal po dang / tshogs kyi dbang po'i rgyal po dang / lha'i dbang po'i rgyal po dang / zhi ba'i dbang po'i rgyal po dang / mi g.yo ba'i dbang po'i rgyal po dang / khyu mchog gi dbang po'i rgyal po dang / byang
43b7(phal chen): chub sems dpa' mchog gi dbang po'i rgyal po dang / byang chub sems dpa' rab tu zhi ba'i sgra dang / chags pa med pa'i sgra dang / sa'i dbyangs kyi sgra dang / rgya mtsho'i 'brug gi sgra dang / sprin gyi dbyangs kyi sgra dang /
43b8(phal chen): chos snang ba'i rgyal po'i sgra dang / nam mkha'i dbyangs kyi sgra dang / sems can kun gyi dge ba'i rtsa ba rab tu sgrog pa'i sgra dang / sngon gyi smon lam yongs su bskul pa'i sgra dang / byang chub sems dpa' bdud kyi dkyil
44a1(phal chen): 'khor bcom pa myed pa'i sgra dang / byang chub sems dpa' rin po che'i blo dang / ye shes ri bo'i blo dang / nam mkha'i blo dang / dri ma myed pa'i blo dang / chags pa myed pa'i blo dang / rnam par sangs rgyas pa'i blo
44a2(phal chen): dang / dus gsum snang ba'i blo dang / yangs pa'i blo dang / kun tu snang ba'i blo dang / byang chub sems dpa' chos kyi dbyings su snang ba'i blo dang / de dag la stsogs pa'i byang chub sems dpa' lnga stong tsam ste/ kun
44a3(phal chen): kyang byang chub sems dpa' kun tu bzang po'i spyod pa dang / smon lam gyis byung ba sangs rgyas kyi zhing thams cad rgyas par 'gengs pa/ chags pa myed pa'i spyod yul can de bzhin gshegs pa'i tshogs su 'gyur/
44a4(phal chen): drung du 'dong bas lus mtha' yas pa'i byin gyis rlabs dang ldan pa/ sangs rgyas thams cad kyi rnam par 'phrul pa yongs su bstan pa'i rnam par 'phrul pa yongs su bstan par dmyigs par bya ba la sgrib pa
44a5(phal chen): myed pa'i myig gis dkyil 'khor rnam par dag pa dang / de bzhin gshegs pa thams cad mngon par 'tshang rgya ba'i tshe/ nye bar 'dong ba rgyun myi gcod pas/ tshad myed par phyin pa/ chos rgya mtsho'i tshul thams
44a6(phal chen): cad la ye shes snang ba/ rab tu thob pas snang ba mtha' yas pa dang ldan pa/ so so yang dag par rig pa rnam par dag pas bskal pa mtha' yas par shin tu ston pa myi zad pa 'gro ba'i bsam pa ci lta ba bzhin du
44a7(phal chen): gzugs kyi lus yongs su ston pas nam mkha'i dbyings kyi klas pa'i ye shes kyi spyod yul rnam par dag cing mi gnas pa/ sems can gyi khams sems can myed pa dang / srog med pa yongs su shes pas
44a8(phal chen): rab rib myed pa/ chos kyi dbyings thams cad du 'od zer gyi dra bas rgyas par 'gengs pas nam mkha' dang mnyam pa sha stag dang thabs gcig tu bzhugs so/ /nyan thos rdzu 'phrul chen po dang ldan pa lnga brgya ste/
44b1(phal chen): thams cad kyang bden pa'i tshul gyi rang bzhin mngon par khong du chud pa/ yang dag pa'i mtha' mngon sum du gyur pa/ chos kyi rang bzhin la zhugs pa/ srid pa'i rgya mtsho las gyen du 'phags pa/ de bzhin
44b2(phal chen): gshegs pa'i tshogs su 'gyur ba'i spyod yul can kun nas sbyor ba dang / bag la nyal ba dang bcings pa rnam par bzlog pa/ chags pa myed pa'i gnas la brtan pa/ nam mkha' ltar zhi ba la rnam par sbyong ba/
44b3(phal chen): sangs rgyas la the tsom dang nem nur dang / yid gnyis yongs su chad pa/ sangs rgyas kyi ye shes rgya mtsho la mos pa'i lam du zhugs pa sha stag dang / 'jig rten gyi dbang po sngon gyi rgyal ba la bya ba byas pa/
44b4(phal chen): 'gro ba thams cad la phan pa dang / bde ba'i don du zhugs pa/ gsol ba ma btab par dge ba'i bshes gnyen du gyur pa/ sems can gzhan bsrung ba la zhugs pa/ 'jig rten thams cad las 'phags pa'i khyad
44b5(phal chen): par dang ldan pa'i ye shes kyi sgo la zhugs pa/ sems can thams cad yongs su mi gtong ba'i sems dang ldan pa/ sangs rgyas thams cad kyi bstan pa'i spyod yul la byung ba de bzhin gshegs pa'i bstan pa yongs
44b6(phal chen): su bsrung ba la zhugs pa/ sangs rgyas kyi rigs yang dag par bzung ba'i smon lam gyis yang dag par skyes pa/ de bzhin gshegs pa'i gdung gi rgyud tu byung ba/ mngon du gyur pa thams cad mkhyen pa nyid la
44b7(phal chen): mngon par mos pa sha stag dang yang thabs gcig go/ /de nas byang chub sems dpa' 'khor dang bcas pa de dag dang / nyan thos rdzu 'phrul chen po dang ldan pa/ de dag dang 'jig rten gyi dbang po 'khor dang bcas pa de dag
44b8(phal chen): 'di snyam du gyur te/ de bzhin gshegs pa'i yul dang de bzhin gshegs pa'i ye shes kyi yul dang / de bzhin gshegs pa'i byin gyis rlabs dang / de bzhin gshegs pa'i stobs dang / de bzhin gshegs pa'i myi
45a1(phal chen): bsnyengs pa dang / de bzhin gshegs pa'i ting nge 'dzin dang / de bzhin gshegs pa'i rnam par spyod pa dang / de bzhin gshegs pa'i mnga' dang / de bzhin gshegs pa'i ye shes la ni de bzhin
45a2(phal chen): gshegs pa'i byin gyis rlabs dang / de bzhin gshegs pa'i rnam par 'phrul pa dang / de bzhin gshegs pa'i mthu dang / de bzhin gshegs pa'i sngon gyi smon lam dang / sngon legs pa spyod pa'i dge ba'i rtsa ba
45a3(phal chen): dang / dge ba'i bshes gnyen gyi skyabs dang / dad pa'i myigs yongs su dag pa dang / rgya chen po la mos pa'i snang ba rab tu thob pa dang / byang chub sems dpa'i lhag pa'i bsam pa rnam par dag pa dang / bsam pa thag
45a4(phal chen): pa'i thams cad mkhyen pa nyid du yongs su smon cing yang dag par zhugs pa ma gtogs par lha dang bcas pa'i 'jig rten gyis 'jug pa'am/ khong du chud pa 'am yid ches pa'am/ yongs su shes pa'am/
45a5(phal chen): rnam par rtog pa'am/ bzung ba'am rnam par spyod pa'am/ rnam par bsgom pa'am/ rnam par dbye ba'am/ rnam par dgrol ba'am/ rab tu brjod pa'am/ sems can pha rol gyi rgyud du phyin par bya bar
45a6(phal chen): ni myi nus na/ bcom ldan 'das nyid kyis bdag cag byang chub sems dpa' rnams kyi bsam pa'i tshul ji lta ba dang / sems can bsam pa rnam pa tha dad pa dang / mos pa sna tshogs dang / shes pa sna tshogs kyi tshig
45a7(phal chen): dang / brda sna tshogs su gyur pa/ dbang bsgyur ba'i sa gzhan dang / gzhan la gnas pa dbang po sna tshogs su rnam par dag pa/ bsam pa dang sbyor ba rnam pa gzhan dang gzhan can/ sems dang bsam pa'i yul
45a8(phal chen): gzhan dang gzhan can de bzhin gshegs pa'i yon tan gzhan dang gzhan la gnas pa/ chos bstan pa gzhan dang gzhan la mos pa dag la sngon thams cad mkhyen pa nyid du zhugs pa lta yang yang dag par bstan
45b1(phal chen): grang / sngon byang chub sems dpa'i smon lam mngon par bsgrubs pa lta'ang yang dag par bstan grang / sngon gyi byang chub sems dpa'i pha rol tu phyin pa'i dkyil 'khor yongs su dag pa lta'ang yang dag par bstan
45b2(phal chen): grang / sngon gyi byang chub sems dpa'i sa yongs su dag pa'i rnam par 'phrul pa lta'ang yang dag par bstan grang / sngon byang chub sems dpa'i spyod pa'i dkyil 'khor mngon par bsgrubs pa yongs su rdzogs par
45b3(phal chen): mdzad pa lta'ang yang dag par bstan grang / sngon gyi byang chub sems dpa'i tshul mngon par bsgrub pa rnam par phye ba'i snang ba lta'ang yang dag par bstan grang / sngon byang chub sems dpa'i lam gyi rgyan yongs su
45b4(phal chen): dag par mdzad pa lta'ang yang dag par bstan grang / sngon byang chub sems dpa'i 'byung ba'i tshul rgya mtsho mngon par bsgrub pa lta'ang yang dag par bstan grang / sngon gyi byang chub sems dpa'i yang dag par bsgrub
45b5(phal chen): pa dang / rnam par 'phrul pa'i rgyan phun sum tshogs pa lta'ang yang dag par bstan grang / byang chub sems dpa'i sngon gyi sbyor ba rgya mtsho lta'ang yang dag par bstan grang / mngon par rdzogs pa'i byang chub gyi sgos
45b6(phal chen): rnam par 'phrul pa lta'ang yang dag par bstan grang / de bzhin gshegs pa'i chos kyi 'khor lo rab tu bskor ba'i rnam par 'phrul pa dang / khyu mchog gi mthu lta'ang yang dag par bstan grang / de bzhin gshegs
45b7(phal chen): pa'i sangs rgyas kyi zhing yongs su dag par/ rnam par 'phrul pa lta'ang yang dag par bstan grang / de bzhin gshegs pa'i sems can gyi khams 'dul ba'i thabs kyi sgo lta'ang yang dag par bstan grang / de bzhin
45b8(phal chen): gshegs pa thams cad mkhyen pa nyid chos kyi grong khyer la mnga' mdzad pa lta'ang yang dag par bstan grang / de bzhin gshegs pa sems can thams cad kyi lam snang bar mdzad pa lta'ang yang dag par bstan grang /
46a1(phal chen): de bzhin gshegs pa sems can thams cad kyi gnas su gshegs shing rnam par 'phrul pa mdzad pa lta'ang yang dag par bstan grang / de bzhin gshegs pa sems can thams cad kyi yon bzhes pa mdzad
46a2(phal chen): pa lta'ang yang dag par bstan grang / de bzhin gshegs pa sems can thams cad kyi bsod nams dang yon tan ston pa'i cho 'phrul mdzad pa lta'ang yang dag par bstan grang / de bzhin gshegs pa sems can
46a3(phal chen): thams cad kyi sems kyi tshul la sangs rgyas kyi gzugs brnyan dmyigs pa mdzad pa lta'ang yang dag par bstan grang / de bzhin gshegs pa sems can thams cad la/ rnam par 'phrul pa'i cho 'phrul mdzad pa
46a4(phal chen): lta'ang yang dag par bstan grang / de bzhin gshegs pa sems can thams cad la yongs su bstan grang / rjes su bstan pa'i cho 'phrul mdzad pa lta'ang yang dag par bstan grang / de bzhin gshegs pa sems
46a5(phal chen): can thams cad la sangs rgyas kyi ting nge 'dzin gyi spyod yul bsam gyis myi khyab pas rnam par 'phrul pa mdzad pa lta'ang yang dag par bstan grang snyam pa dang / de nas bcom ldan 'das kyi byang chub sems dpa'
46a6(phal chen): de dag gis sems kyi yongs su rtog pa thugs kyis mkhyen nas/ seng ge rnam par bsgyings pa zhes bya ba'i ting nge 'dzin nam mkha' dang mnyam pas dpe med pa 'gro ba thams cad du rnam par snang ba'i rgyan dang ldan pa/
46a7(phal chen): thugs rje chen po'i sgo'i rang bzhin can/ thugs rje chen po'i sgo dang ldan pa/ thugs rje chen po sngon du 'gro ba/ thugs rje chen po'i chos can la mnyam par gzhag go/ /bcom ldan 'das kyi de ltar mnyam
46a8(phal chen): par bzhag ma thag tu pho brang brtsegs pa rgyan chen po can yang mtha' dang dbus myed par yangs shing rdo rje thub pa med pa'i rgyal mtshan gyis sa'i gzhi rab tu bkod pa dang / nor bu rin po che'i rgyal po thams cad kyi dra ba
46b1(phal chen): kun tu bkram pa/ rin po che du ma'i me tog sil mas chal bar gang ba/ nor bu rin po che dam pa mdzes par bkram pa dang / bai DUr+ya'i ka bas mdzes par byas pa/ rin po che'i rgyal po 'gro ba rnam par snang bas rgyan shin
46b2(phal chen): tu rnam par phye ba/ rin po che bzang po mang po dang ldan pa'i nor bu rin po che 'dzam bu'i chu klung gi phung pos shin tu brgyan pa dang / rin po che thams cad las sgo gang dang / rta babs dang / pu shu dang / skar khung byas
46b3(phal chen): shing khri 'phang grangs myed pa rnam par dag pas brgyan pa dang / 'jig rten gyi dbang po thams cad dang 'dra ba'i nor bu rin po che rgyan dang ldan pa dang / 'gro ba rgya mtsho dang nor bu rin po che rnam par phye ba dang / nor bu rin po
46b4(phal chen): che thams cad kyi dra bas kun nas yog pa'i gdugs dang / rgyal mtshan rab tu bsgreng ba dang / sgo dang rta babs thams cad las 'od zer chos kyi dbyings su rgyas par 'gengs pa rab tu 'byung bas rnam par mdzes
46b5(phal chen): par byas pa dang / phyi rol gyi 'khor gyi dkyil 'khor gyi sa'i gzhi stegs bu brjod du myed pas brgyan pa dang / phyogs kun nas them skas kyi phreng ba nor bu rin po ches brtsegs shing shin tu rnam par phye bas
46b6(phal chen): rab tu mdzes par kun nas gnas par gyur to/ /dze ta'i tshal thams cad kyang chu zheng gab par shin tu yangs shing rgya che bar kun nas gnas par gyur te/ sangs rgyas kyi mthus sangs rgyas kyi zhing brjod du
46b7(phal chen): myed pa'i rdul shin tu phra ba snyed kyi sangs rgyas kyi zhing rnams kyang chu zheng kun tu rgya che zhing yangs pa dang / rin po che thams cad kyi rgyan sna tshogs dang ldan zhing / sa'i gzhi nor bu rin po che sna tshogs brjod du med
46b8(phal chen): pas kun nas grub pa dang / nor bu rin po che grangs med pa'i ra bas kun nas bskor ba dang / rin po che sna tshogs kyi shing ta la'i phreng bas mdzes par brgyan par kun nas gnas par gyur to/ /sangs rgyas kyi zhing
47a1(phal chen): de dag na spos kyi chu klung tshad myed pa klong mtha' yas pas 'khyil pa'i spos kyi chus yongs su gang ba/ rin po che sna tshogs kyi me tog mang po dang 'dres par gyur la g.yas phyogs su 'khyil cing
47a2(phal chen): 'bab pa/ sangs rgyas kyi chos thams cad dbyangasu sgrogs pas rab tu brgyan pa dag kyang kun nas gnas par gyur to/ /rin po che'i me tog pun da ri ka'i phreng ba dang / rin po che'i shing gam yo'i rin po che
47a3(phal chen): thams cad kyi pad+mo rab tu rgyas shing / shin tu 'phags pas mdzes par brgyan pa dang / rin po che sna tshogs kyi khang pa brtsegs pa'i phreng ba bsam gyis myi khyab pa nor bu rin po che thams cad kyi dra bas kun
47a4(phal chen): nas yog pa nor bu rin po che grangs med pa'i dra bas kun nas snang bas brgyan cing mdzes pa dang / nor bu rin po che'i gzhal myed khang nor bu rin po che thams cad kyis brgyan pa'i grangs med pa spos thams cad
47a5(phal chen): kyi ngad kun nas 'byung ba spos kyi sprin gyi rgyan dang ldan pa dag kyang kun nas gnas par gyur to/ /rin po che'i rgyal mtshan grangs myed pa dang / gos kyi rgyal mtshan dang / ba dan gyi rgyal mtshan dang / rin po che
47a6(phal chen): snam bu'i rgyal mtshan dang / me tog gi rgyal mtshan dang / rgyan gyis rgyal mtshan dang / phreng ba'i rgyal mtshan dang / rin po che sna tshogs kyi dril bu'i rgyal mtshan dang / rin po che'i rgyal ba'i gdugs kyi
47a7(phal chen): rgyal mtshan dang / nor bu rin po che snang bas kun tu rgyas par 'gengs pa'i rgyal mtshan dang / nor bu rin po che'i rgyal po de bzhin gshegs pa thams cad kyi mtshan gyi 'khor lo'i dbyangs rab tu sgrog pa'i rgyal mtshan dang /
47a8(phal chen): nor bu rin po che'i rgyal po seng ge yid du 'ong ba'i rgyal mtshan dang / nor bu rin po che'i rgyal po de bzhin gshegs pa thams cad kyi sngon gyi sbyor ba rab tu sgrogs pa'i rgyal mtshan dang / nor bu rin po che'i rgyal
47b1(phal chen): po chos kyi dbyings thams cad rab tu snang ba'i rgyal mtshan dang / rgyal mtshan gyi rgyan rnam par phye ba thams cad phyogs kun nas rgyan tu gyur pa dag kyang kun nas gnas par gyur to/ /dze ta'i 'tshal gyi nam
47b2(phal chen): mkha'i dbyings thams cad kyang lha'i gzhal myed khang gi sprin bsam gyis mi khyab pas brgyan par kun nas gnas par gyur to/ /dze ta'i tshal nyid kyang spos sna tshogs kyi shing grangs med pa'i sprin gyis kun
47b3(phal chen): nas yog cing brgyan pa dang / brjod du med pa'i rgyan sna tshogs dang ldan pa'i ri rab kyi kun nas 'khor cing rgyan dang ldan pa dang / rol mo brdung ba dang / dkrol ba brjod du myed pa'i sprin las de bzhin gshegs
47b4(phal chen): pa thams cad la bstod pa'i dbyangs nga ro snyan pa 'byung bas kun nas brgyan pa dang / rin po che'i pad+mo brjod du myed pa'i sprin gyis kun nas yog cing brgyan pa dang / rin po che'i seng ge'i khri brjod du med pa'i steng
47b5(phal chen): lha rdzas kyi rin po che'i stan bting ba la/ byang chub sems dpa' 'khod cing de bzhin gshegs pa la bstod pa'i sgra dbyangs snyan pa 'byin pa'i sprin gyi kun nas brgyan pa dang / lha'i dbang po brjod du med pa'i gzugs
47b6(phal chen): brnyan mngon par 'byung ba'i nor bu rin po che'i 'bru'i sprin gyis kun nas brgyan pa dang / mu tig dkar po'i dra ba'i sprin brjod du med pas kun nas brgyan pa dang / mu tig dmar po'i khang pa brtsegs pa'i sprin brjod du med pas kun nas yog cing brgyan pa dang / rdo rje lta bu
47b7(phal chen): sra ba'i mu tig gi sprin brjod du med pa'i char mngon par 'bab pas rab tu brgyan par kun nas gnas par gyur to/ /de ci'i phyir zhe na/ de ni de bzhin gshegs pa'i dge ba'i rtsa ba bsam gyis myi khyab pa'i phyir ro/ /
47b8(phal chen): de bzhin gshegs pa'i chos dkar po'i tshogs bsam gyis myi khyab pa'i phyir ro/ /de bzhin gshegs pa'i khyu mchog gi mthu dang / byin gyis rlabs pas bsam gyis myi khyab pa'i phyir ro/ /de bzhin
48a1(phal chen): gshegs pa'i sku gcig gis 'jig rten gyi khams thams cad du rgyas par 'gengs pa rnam par 'phrul pa bsam gyis myi khyab pa'i phyir ro/ /de bzhin gshegs pa thams cad kyi sku gcig tu
48a2(phal chen): zhugs pas/ sangs rgyas kyi zhing rnam par phye ba thams cad la yang dag par gzhol ba'i byin gyis rlabs yongs su ston pa bsam gyis myi khyab pa'i phyir ro/ /de bzhin gshegs pa rnams rdul shin tu phra ba gcig
48a3(phal chen): la chos kyi dbyings thams cad kyi gzugs brnyan rnam par dmyigs par yongs su ston par mdzad pa bsam gyis myi khyab pa'i phyir ro/ /de bzhin gshegs pa rnams ba spu'i bu ga gcig tu sngon gyi mtha'i de bzhin
48a4(phal chen): gshegs pa gcig nas gcig tu brgyud pa yongs su ston par mdzad pa bsam gyis myi khyab pa'i phyir ro/ /de bzhin gshegs pa rnams kyi 'od zer gyi sgo nas 'jig rten gyi khams 'byam klas pa snang bar
48a5(phal chen): 'gyur ba bsam gyis myi khyab pa'i phyir ro/ /de bzhin gshegs pa rnams ba spu'i rtse mo gcig las sprul pa'i sprin 'jig rten gyi khams thams cad kyi rdul shin tu phra ba snyed kyis sangs rgyas kyi zhing thams
48a6(phal chen): cad rgyas par 'gengs pa bsam gyis myi khyab pa'i phyir ro/ /de bzhin gshegs pa rnams ba spu'i sgo gcig nas 'jig rten gyi khams 'du ba dang / 'jig pa'i bskal pa yongs su ston pa bsam gyis myi khyab pa'i
48a7(phal chen): phyir ro/ /ji ltar dze ta'i tshal de lta bu'i sangs rgyas kyi zhing yongs su dag pas yongs su dag par kun nas gnas par gyur pa de bzhin du phyogs bcu'i 'jig rten gyi khams chos kyi dbyings kyis klas pa/ nam mkha'i
48a8(phal chen): mthas gtugs pa thams cad kyang yongs su dag par kun nas gnas shing rab tu brgyan pa dang / shin tu spyad pa dang / de bzhin gshegs pa'i sku yongs su rgyas pa dang / dze ta'i tshal du yang dag par gzhol ba dang /
48b1(phal chen): byang chub sems dpa' yongs su rgyas pa dang / de bzhin gshegs pa'i 'khor gyi dkyil 'khor rgya mtsho shin tu rnam par gnas pa dag rgyan thams cad kyi brgyan gyi char mngon par 'bab pa dang / rin po che thams cad kyi 'od
48b2(phal chen): kyis rab tu snang ba dang / rin po che sna tshogs thams cad kyi sprin gyi char mngon par bab pas brgyan pa dang / zhing thams cad kyi rgyan gyi sprin gyis kun nas yog par brgyan pa dang / lha rdzas kyi lus thams cad sprin
48b3(phal chen): gyi char rab tu 'bab pas brgyan pa dang / me tog sna tshogs thams cad kyi sprin shin tu rgyas pa'i lhun gyis kun tu rgyas shing brgyan pa dang / gos thams cad kyi shing gi sprin gyi mdzod nas gos kha dog sna
48b4(phal chen): tshogs su mdzes pa'i char rab tu 'bab pas brgyan pa dang / phreng ba dang lda ldi dang se mo do'i rgyan thams cad kyi sprin gyi char rgyun mi chad par mngon par 'bab pas brgyan pa dang / spos sna tshogs kyi bdug spos
48b5(phal chen): phyogs kun nas 'thul ba'i sprin dang na bun gyi char thams cad kyi dbyibs ltar mngon par 'bab pas brgyan pa dang / rin po che thams cad kyi me tog gi dra ba'i sprin las rin po che'i rgyal po'i phye ma zhib bu'i char
48b6(phal chen): rgyun mi chad par rab tu 'bab pa dang / rin po che thams cad kyi rgyal mtshan dang ba dan gyi sprin lha'i bu mo'i lag na khyer ba nam mkha'i dbyings kun tu rgyu zhing 'khor bas brgyan pa dang / rin po che thams cad kyi pad+mo
48b7(phal chen): rin po che sna tshogs kyi 'dab ma'i dkyil 'khor can chu ba mthon po dang ldan pa'i ze ba'i rol mo bkod pa kun nas sgra 'byin cing dbyangs snyan par sgrog pas brgyan pa dang / rin po che'i 'bru sna tshogs kyi dra ba
48b8(phal chen): dang / rin po che seng+ge'i dra ba sna tshogs rnam pa tha dad pa'i phreng ba dang / se mo dos brgyan par kun nas gnas shing snang bar gyur to/ /de ltar bcom ldan 'das de bzhin gshegs pa'i ting nge 'dzin chen po seng+ge
49a1(phal chen): rnam par bsgyings pa de la mnyam par bzhag ma thag du/ de'i tshe shar phyogs kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig
49a2(phal chen): r ten gyi khams gser gyi sprin sgron ma'i rgyal mtshan zhes bya ba de bzhin gshegs pa rnam par snang mdzad dpal gyi gzi brjid rgyal po sangs rgyas kyi zhing nas byang chub sems dpa' rnam par snang ba'i smon
49a3(phal chen): l am gyi gtsug gi 'od zer snang ba zhes bya ba byang chub sems dpa' sangs rgyas kyi zhing brjod du med pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil 'khor rgya
49a4(phal chen): mtsho de dag 'phags te/ nam mkha'i dbyings rgyan sna tshogs kyis brgyan pa dang / lha rdzas kyi me tog gi sprin gyi char mngon par 'phags pa dang lha rdzas kyi spos kyi sprin gyi char rab tu dgyed pa dang / lha rdzas kyi
49a5(phal chen): rin po che'i pad+mo'i sprin gyi char mngon par bab pa dang / lha rdzas kyi phreng ba'i sprin gyi char rab tu btang ba dang / lha rdzas kyi rin po che'i sprin gyi char mngon par 'bab pa dang / lha rdzas kyi rgyan gyi sprin gyi char
49a6(phal chen): mngon par 'gyed pa dang / lha rdzas kyi rin po che'i gdugs kyi sprin gyi char mngon par bsgrub pa dang / kha dog sna tshogs rnam pa tha dad cing shin tu phra ba'i lha rdzas kyi gos kyi sprin gyi char mngon par 'bab pa dang /
49a7(phal chen): lha rdzas kyi rin po che'i rgyal mtshan dang / ba dan gyi sprin nam mkha'i dbyings las byin gyis rlabs pa dang / rin po che sna tshogs kyi sprin gyi rgyan yid du 'ong bas nam mkha'i dbyings rgyas par 'gengs par
49a8(phal chen): byed cing / mi 'jed kyi 'jig rten gyi khams gang na ba der lhags nas bcom ldan 'das ga la ba der dong ste/ 'khor dang bcas pas bcom ldan 'das la phyag 'tshal nas shar phyogs su brten te/
49b1(phal chen): khang pa brtsegs pa rgyan kun dang ldan zhing nor bu rin po che'i dra bas kun nas khyab pa dang / seng ge'i khri nor bu rin po che phyogs rab tu snang ba'i pad+mo'i snying po can dag mngon par sprul nas nor bu rin po che
49b2(phal chen): yid bzhin gyi rgyal po'i dra ba'i rgyan gyi kun nas brgyan pa'i byang chub sems dpa'i lus su byin gyis rlabs nas skyil mo dkrung bcas te 'khod do/ /lho phyogs kyi 'jig rten gyi khams rgya mtsho sangs
49b3(phal chen): r gyas kyi zhing brjod du myed pa'i rdul shin tu phra ba snyed kyi pha rol gyi 'jig rten gyi khams rdo rje rgyal mtshan gyi snying po zhes bya ba de bzhin gshegs pa dpal gyi snying po kun nas snang ba'i rgyal po'i sangs rgyas
49b4(phal chen): k yi zhing nas byang chub sems dpa' sems dpa' chen po brtson 'grus kyi shugs thub par dka' ba'i rgyal po zhes bya ba byang chub sems dpa' sangs rgyas kyi zhing brjod du med pa'i rdul shin tu phra ba
49b5(phal chen): snyed dang lhan gcig tu bcom ldan 'das des gnas nas 'khor gyi dkyil 'khor rgya mtsho de nas 'phags te/ 'jig rten gyi khams rgya mtsho thams cad spos kyi lda ldi dang dra bas kun tu 'brel bar
49b6(phal chen): byin gyis rlab pa dang / sangs rgyas kyi zhing 'byam klas pa thams cad rin po che sna tshogs kyi lda ldi dang dra ba chen pos kun tu 'brel bar byin gyis rlab pa dang / sangs rgyas kyi zhing gi rgyud thams
49b7(phal chen): cad me tog thams cad kyi lda ldi dang / phreng ba'i dra bas kun tu 'brel bar byin gyis brlab pa dang / sangs rgyas kyi zhing gi 'khor thams cad phreng ba dang lda ldi dang / se mo do'i dra bas kun nas 'brel bar
49b8(phal chen): byin gyis brlab pa dang / sangs rgyas kyi zhing gi dkyil 'khor thams cad 'og gi 'jig rten rdo rje thams cad kyi phreng bas yongs su gzung bar byin gyis brlab pa dang / sangs rgyas kyi zhing gi tshul
50a1(phal chen): thams cad nor bu rin po che sna tshogs kyi dra bas kun nas 'brel bar byin gyis brlab pa dang / 'jig rten gyi khams thams cad gos sna tshogs kyi lda ldis kun nas yongs su blangs shing
50a2(phal chen): bzung bar byin gyis brlab pa dang / sangs rgyas kyi zhing thams cad rin po che sna tshogs kyi lus kyi phreng ba dang lda ldi mang po'i dra bas kun nas 'brel bar mngon par bsgrub pa dang / zhing thams cad nor bu rin po
50a3(phal chen): che dpal gyi 'od zer gyi lda ldi dang / phreng ba'i dra bas kun nas 'brel bar byin gyis brlab pa dang / sangs rgyas kyi zhing thams cad rin po che rnam par snang ba'i lda ldi dang / dra bas kun tu 'brel bar byin gyis
50a4(phal chen): brlab pa dang / 'jig rten gyi khams thams cad kyi gzhi nor bu rin po che seng+ge yid du 'ong ba'i phreng ba dang / lda ldi'i dra bas yongs su bzung bar byin gyis brlab pa byed cing / myi mjed kyi 'jig rten
50a5(phal chen): gyi khams gang na ba der lhags nas bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ lho phyogs su brten te/ nor bu rin po che 'gro ba la rnam par snang
50a6(phal chen): ba'i khang pa brtsegs pa dang / seng+ge'i khri nor bu rin po che phyogs kun tu rnam par snang ba'i pad+mo'i snying po can dag mngon par sprul te/ rin po che thams cad kyi me tog gi dra ba'i rgyan gyis kun nas brgyan
50a7(phal chen): pa'i byang chub sems dpa'i lus su byin gyis brlabs nas bskyil mo dkrung bcas te 'khod do/ /nub phyogs kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed
50a8(phal chen): k yi pha rol gyi 'jig rten gyi khams rin po che'i ri rab rnam par snang ba'i rgyal mtshan mar mye zhes bya ba de bzhin gshegs pa chos kyi dbyings kyi ye shes sgron ma'i sangs rgyas kyi zhing nas byang chub sems
50b1(phal chen): d pa' dpal kun nas 'phags pa'i gzi brjid ces bya ba byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil
50b2(phal chen): 'khor rgya mtsho de nas 'phags te/ chos kyi dbyings thams cad bdug spos kha dog sna tshogs dang / dri sna tshogs su ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis
50b3(phal chen): rgyas par gang ba dang / chos kyi dbyings thams cad spos kha dog sna tshogs dang ldan pa'i ri rab kyi sprin sangs rgyas kyi zhing brjod du myed pa'i rdul shin tu phra ba snyed kyis rgyas par gang ba dang / chos kyi dbyings
50b4(phal chen): thams cad bdug spos kha dog dang dri du ma dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par gang ba dang / chos kyi dbyings thams cad spos kha dog sna tshogs dang
50b5(phal chen): ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par gang ba dang / chos kyi dbyings thams cad nor bu rin po che'i rgyal po mdangs 'byung bas thams cad kyi rdul gyi
50b6(phal chen): kha dog dang 'dra ba'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par gang ba dang / chos kyi dbyings thams cad nor bu rin po che skar ma'i rgyal mtshan 'od kyi dkyil 'khor sna
50b7(phal chen): tshogs kyi rgyan dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par gang ba dang / chos kyi dbyings thams cad rin po che'i rgyal po rdo rje'i snying po kha dog sna tshogs
50b8(phal chen): can/ rgyan rnam pa tha dad pa'i yul dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par gang ba dang / chos kyi dbyings thams cad nor bu rin po che 'dzam
51a1(phal chen): bu'i chu klung 'jig rten gyi khams thams cad du snang ba'i yul dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyis rgyas par gang ba dang / n
51a2(phal chen): am mkha'i dbyings thams cad nor bu rin po che'i rgyal po chos kyi dbyings thams cad rab tu snang ba'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyi kun nas khyab par byin gyis brlab
51a3(phal chen): pa dang / sems can gyi khams kyi yul thams cad nor bu rin po che'i rgyal po de bzhin gshegs pa thams cad kyi mtshan rab tu snang ba'i ri rab kyi sprin sangs rgyas kyi zhing brjod du med pa'i rdul shin tu phra ba snyed
51a4(phal chen): kyis rgyas par gang ba dang / chos kyi dbyings thams cad kyi nam mkha' rin po che'i rgyal po de bzhin gshegs pa thams cad kyi sngon gyi sbyor ba rab tu snang bar yongs su ston cing / byang chub sems dpa'i spyod pa'i
51a5(phal chen): sgra 'byin pa'i ri rab kyi sprin gyi zhing brjod du med pa'i rdul shin tu phra ba snyed kyis rgyas par gang ba dang / phyogs bcu thams cad rin po che'i rgyal po de bzhin gshegs pa thams cad kyi snying po byang chub pa'i 'od
51a6(phal chen): dang ldan pa'i ri rab kyi sprin sangs rgyas kyi zhing brjod du med pa'i rdul shin tu phra ba snyed kyi rgyas par 'gengs pa byed cing / myi mjed kyi 'jig rten gyi khams gang na ba der lhags nas bcom ldan 'das gang na
51a7(phal chen): ba der dong ste/ 'khor dang bcas pas bcom ldan 'das la phyag 'tshal nas/ nub phyogs su brten te/ khang pa brtsegs pa spos kyi rgyal po thams cad kyi lhun dang ldan pa mu tig gi dra bas kun nas
51a8(phal chen): khyab pa dang / seng ge'i khri nor bu rin po che lha'i dbang po rab tu snang ba'i rgyal mtshan gyi pad+mo'i snying po can dag mngon par sprul nas/ rin po che gser gyi dra bas kun nas brgyan pa dang / yid bzhin gyi
51b1(phal chen): nor bu rin po che cod pan bcings pa'i byang chub sems dpa'i lus su byin gyis brlab nas skyil mo krung bcas te 'khod do/ /byang phyogs kyi 'jig rten gyi khams rgya mtsho sangs rgyas kyi zhing brjod du med pa'i
51b2(phal chen): r dul shin tu phra ba snyed kyi pha rol gyi 'jig rten gyi khams rin po che'i gos yongs su snang ba zhes bya ba de bzhin gshegs pa chos kyi dbyings nam mkha'i dpal rnam par snang ba'i sangs rgyas kyi zhing nas byang
51b3(phal chen): c hub sems dpa' chags pa myed pa'i dpal gyi rgyal po zhes bya ba byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang
51b4(phal chen): nas 'khor gyi dkyil 'khor rgya mtsho de nas 'phags te/ nam mkha'i dbyings rin po che'i snam bu'i sprin gyi rgyan gyi brgyan par byin gyis brlab pa dang / nam mkha'i dbyings rin po che'i gos kha
51b5(phal chen): dog ser po dang / mdog ser po'i sprin gyi rgyan gyis brgyan par byin gyis brlab pa dang / nam mkha'i dbyings rin po che'i gos spos sna tshogs kyis dri zhim por byas pa'i sprin gyi char rab tu 'bab pa rgyan gyis
51b6(phal chen): brgyan par byin gyis brlab pa dang / nam mkha'i dbyings rin po che'i rgyal po nyi ma'i rgyal mtshan gyi sprin gyi rgyan gyis brgyan par byin gyis brlab pa dang / nam mkha'i dbyings nor bu rin po che gser gyi mdog
51b7(phal chen): shin tu 'bar ba'i sprin gyi rgyan gyis brgyan par byin gyis brlab pa dang / nam mkha'i dbyings nor bu'i rgyal po rin po che 'bar ba'i gos kyi sprin gyi rgyan gyis brgyan par byin gyis brlab pa
51b8(phal chen): dang / nam mkha'i dbyings nor bu rin po che skar ma thams cad kyi gzugs brnyan gyi sna tshogs su gyur pa'i gos kyi sprin gyi rgyan gyis brgyan par byin gyis brlab pa dang / nam mkha'i dbyings phyogs
52a1(phal chen): bcu kun nas nor bu rin po che'i snam bu khra bo'i rdo rje ltar snang ba'i sprin gyis yongs su rgyas par byin gyis brlab pa dang / nam mkha'i dbyings phyogs bcu kun nas rin po che'i rgyal po rnam
52a2(phal chen): par snang ba'i dpal rab tu 'bar ba'i 'od dang ldan pa'i gos kyi sprin gyis yongs su rgyas par byin gyis brlab pa dang / nam mkha'i dbyings phyogs bcu kun nas nor bu'i rgyal po snang ba shin tu gsal bas
52a3(phal chen): phyogs kyi dbyings rnam par snang ba'i gos kyi sprin gyis yongs su rgyas par byin gyis brlab pa dang / nam mkha'i dbyings rin po che'i rgyal po rgya mtsho'i rgyan gyi gos kyi sprin gyis kun nas yog par byin
52a4(phal chen): gyis brlab pa byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ byang
52a5(phal chen): phyogs su brten te/ rin po che'i rgyal po rgya mtsho yongs su 'byung ba'i khang pa brtsegs pa dang / seng ge'i khri bai DUr+ya'i pad+mo'i snying po can dag mngon par sprul nas/ nor bu rin po che'i rgyal po seng ge mdzes
52a6(phal chen): pa'i dra bas yongs su brgyan pa dang / rin po che skar ma'i rgyal mtshan mgo la thogs pa'i byang chub sems dpa'i lus su byin gyis brlabs nas bskyil mo dkrung bcas te 'khod do/ /byang dang shar gyi phyogs
52a7(phal chen): ' tshams kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams rin po che thams cad du mdzes pa'i rin po che 'od zer gyi dra ba rab tu
52a8(phal chen): ' gyed pa zhes bya ba de bzhin gshegs pa myi dmyigs pa'i sprin gyi sangs rgyas kyi zhing nas byang chub sems dpa' chos kyi dbyings su shin tu 'phrul ba'i smon lam zla ba zhes bya ba byang chub sems dpa'
52b1(phal chen): 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil 'khor rgya mtsho de nas 'phags te/ 'jig rten gyi khams 'byam
52b2(phal chen): klas pa thams cad rin po che'i khang pa brtsegs pa'i sprin gyi kun nas khebs par byin gyis brlab pa dang / 'jig rten gyi khams 'byam klas pa thams cad spos kyi khang pa brtsegs pa'i sprin gyis kun nas khebs
52b3(phal chen): par byin gyis brlab pa dang / 'jig rten gyi khams 'byam klas pa thams cad bdug spos kyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams 'byam klas
52b4(phal chen): pa thams cad tsan dan gyi khang pa brtsegs pa'i sprin gyis kun nas khebs par byin gyis brlab pa dang / 'jig rten gyi khams 'byam klas pa thams cad me tog gi khang pa brtsegs pa'i sprin gyis kun nas
52b5(phal chen): khebs par byin gyis brlabs pa dang / 'jig rten gyi khams 'byam klas pa thams cad rin po che'i khang pa brtsegs pa'i sprin gyi kun nas khebs par byin gyis brlab pa dang / 'jig rten gyi khams
52b6(phal chen): 'byam klas pa thams cad rdo rje'i khang pa brtsegs pa'i sprin gyis kun nas khebs par byin gyis brlabs pa dang / 'jig rten gyi khams 'byam klas pa thams cad gser gyi khang pa brtsegs pa'i sprin
52b7(phal chen): gyis kun nas khebs par byin gyis brlab pa dang / 'jig rten gyi khams 'byam klas pa thams cad gos kyi khang pa brtsegs pa'i sprin gyis kun nas khebs par byin gyis brlabs pa dang / 'jig rten gyi
52b8(phal chen): khams 'byam klas pa thams cad pad mo brtsegs pa'i sprin gyis kun nas khebs par byin gyis brlab pa byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba
53a1(phal chen): der dong ste/ 'khor dang bcas pas bcom ldan 'das la phyag 'tshal nas byang dang shar gyi phyogs 'tshamasu brten te/ nor bu rin po che'i khang pa brtsegs pa sgo chos kyi dbyings thams cad la mngon
53a2(phal chen): par blta ba dang / seng+ge'i khri rin po che'i rgyal po spos mtshungs pa myed pa'i pad+mo'i snying po can dag mngon par sprul nas rin po che'i khang pa'i me tog gi dra bas yongs su brgyan pa dang / rin po che'i rgyal po
53a3(phal chen): mdzod sna tshogs kyi dra ba'i cod pan bcings pa'i byang chub sems dpa'i lus su byin gyis brlabs nas skyil mo dkrung bcas te 'khod do/ /shar dang lho'i phyogs 'tshams kyi 'jig rten gyi khams rgya
53a4(phal chen): m tsho sangs rgyas kyi zhing brjod du myed pa'i rdul shin tu phra ba snyed kyi pha rol gyi 'jig rten gyi khams spos kyi sprin gyis brgyan pa'i rgyal mtshan zhes bya ba de bzhin gshegs pa klu dbang gi rgyal po'i sangs
53a5(phal chen): r gyas kyi zhing nas byang chub sems dpa' chos kyi 'od 'phro ba dang ldan pa'i rgyal po zhes bya ba byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan gcig
53a6(phal chen): tu bcom ldan 'das des gnang nas 'khor gyi dkyil 'khor rgya mtsho de nas 'phags te/ nam mkha'i dbyings thams cad 'od kyi dkyil 'khor gser gyi kha dog lta bu'i sprin gyis kun tu khyab
53a7(phal chen): par bya ba dang / nam mkha'i dbyings thams cad rin po che mtha' yas pa'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad de bzhin gshegs
53a8(phal chen): pa'i mdzod spu'i kha dog gi 'od kyi dkyil 'khor sprin gyis kun tu khyab par bya ba dang / nam mkha'i dbyings thams cad ni rin po che sna tshogs kyi kha dog lta bu'i 'od kyi dkyil 'khor gyi
53b1(phal chen): sprin gyis kun tu khyab par bya ba dang / nam mkha'i dbyings thams cad pad+mo'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad nor bu'i rgyal po rin po
53b2(phal chen): che'i shing gi yal ga'i dkyil 'khor lta bu'i 'od kyi dkyil 'khor gyi sprin gyis kun nas khyab par bya ba dang / nam mkha'i dbyings thams cad de bzhin gshegs pa'i gtsug tor lta bu'i 'od kyi
53b3(phal chen): dkyil 'khor gyis kun tu khyab par bya ba dang / nam mkha'i dbyings thams cad 'dzam bu'i chu klung gi gser gyi kha dog lta bu'i 'od kyi dkyil 'khor gyi sprin gyis kun tu khyab par bya ba dang / nam mkha'i
53b4(phal chen): dbyings thams cad nyi ma'i kha dog lta bu'i 'od kyi dkyil 'khor gyi sprin gyis kun tu khyab par bya ba dang / nam mkha'i dbyings thams cad zla ba dang / skar ma'i tshogs kyi kha dog lta bu'i 'od kyi dkyil
53b5(phal chen): 'khor gyi sprin gyis kun tu khyab par byed cing / mi mjed kyi 'jig rten gyi khams gang na ba der lhags nas bcom ldan 'das gang na ba der dong ste/ 'khor dang bcas pas bcom ldan 'das la
53b6(phal chen): phyag 'tshal nas/ shar dang lho'i phyogs 'tshams su brten te/ rin po che rdul dang bral zhing rnam par snang ba phun sum tshogs pa'i me tog gi khang pa brtsegs pa dang / seng ge'i khri rin po che'i
53b7(phal chen): s eng ge'i rdo rje'i pad+mo'i snying po can dag mngon par sprul nas nor bu'i rgyal po rin po che'i 'od zer rab tu 'bar ba'i dra bas yongs su brgyan pa'i byang chub sems dpa'i lus su byin gyis brlabs nas skyil
53b8(phal chen): mo dkrung bcas te 'khod do/ /lho dang nub kyi phyogs 'tshams kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams rin po che nyi
54a1(phal chen): m a rab tu snang ba'i snying po zhes bya ba de bzhin gshegs pa chos kyi 'khor lo'i ye shes kun tu snang ba'i rgyal po'i sangs rgyas kyi zhing nas byang chub sems dpa' bdud kyi dkyil 'khor thams
54a2(phal chen): cad rnam par 'thor ba'i ye shes rgyal mtshan zhes bya ba byang chub sems dpa' 'jig rten gyi khams rgya mtsho brjod du med pa rdul shin tu phra ba snyed dang lhan cig tu bcom ldan 'das des gnang nas/ 'khor
54a3(phal chen): gyi dkyil 'khor rgya mtsho de nas 'phags te/ ba spu'i bu ga thams cad nas me tog 'od 'phro ba'i sprin nam mkha'i dbyings ltar yangs pa rab tu dkye ba dang / ba spu'i bu ga thams cad nas rol mo'i 'od 'phro
54a4(phal chen): ba'i sprin nam mkha' ltar yangs pa rab tu dkye ba dang / ba spu'i bu ga thams cad nas nor bu rin po che'i 'od 'phro ba'i sprin nam mkha'i dbyings ltar yangs pa rab tu dkye ba dang / ba spu'i bu ga thams cad nas
54a5(phal chen): rin po che'i gos 'od 'phro ba'i spos dang / bdug spos sna tshogs kyi rnam par bdug pa'i sprin nam mkha'i dbyings ltar yangs pa rab tu dkye ba dang / ba spu'i bu ga thams cad nas klus rnam par sprul pa'i
54a6(phal chen): glog gi 'od 'phro ba'i sprin nam mkha'i dbyings ltar yangs pa rab tu dkye ba dang / ba spu'i bu ga thams cad nas nor bu rin po che rnam par snang ba'i 'od zer dkye ba'i sprin nam mkha'i dbyings ltar yangs pa rab tu
54a7(phal chen): dkye ba dang / ba spu'i bu ga thams cad nas nor bu rin po che gser rab tu 'bar ba 'od 'phro ba'i sprin nam mkha'i dbyings ltar yangs pa rab tu dkye ba dang / ba spu'i bu ga thams cad nas rin po che'i rgyal po
54a8(phal chen): dpal gyi snying po 'bar ba 'od 'phro ba'i dbyings ltar yangs pa rab tu dkye ba dang / ba spu'i bu ga thams cad nas nor rin po che de bzhin gshegs pa'i dgongs pa rgya mtsho ltar dus gsum gyi rgyud rab tu snang ba'i
54b1(phal chen): tshul dang ldan pa'i 'od 'phro ba'i sprin nam mkha'i dbyings ltar yangs pa rab tu dkye ba byed cing / mi mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/
54b2(phal chen): 'khor dang bcas pas bcom ldan 'das la phyag 'tshal nas/ lho dang nub kyi phyogs 'tshams su brten te/ nor bu rin po che chen po 'od zer gyi dra ba phyogs kun nas mngon par gzhol ba'i thig les
54b3(phal chen): chos kyi dbyings thams cad du rab tu snang ba'i khang pa brtsegs pa dang / seng ge'i khri nor bu rin po che spos kyi sgron ma 'od 'phro ba'i pad+mo'i snying po can dag mngon par sprul nas/ rin po che'i rgyal po dri ma
54b4(phal chen): med pa'i snying po'i dra bas yongs su brgyan pa dang / rin po che'i rgyal po sems can thams cad rab tu 'dzud pa'i dbyangs dang ldan pa'i cod pan bcings pa'i byang chub sems dpa'i lus su byin gyis brlab
54b5(phal chen): nas skyil mo dkrung bcas te 'khod do/ /nub dang byang gi phyogs 'tshams kyi 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams
54b6(phal chen): r nam par snang mdzad kyi snying po zhes bya ba de bzhin gshegs pa dpal gyi ri bo kun nas rnam par snang ba'i rgyal po'i sangs rgyas kyi zhing nas byang chub sems dpa' rnam par snang ba'i smon lam ye shes dpal
54b7(phal chen): z hes bya ba byang chub sems dpa' 'jig rten gyi khams rgya mtsho brjod du med pa'i rdul shin tu phra ba snyed dang lhan cig tu bcom ldan 'das des gnang nas 'khor gyi dkyil 'khor rgya mtsho de nas 'phags
54b8(phal chen): te/ mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du de bzhin gshegs pa de thams cad kyi sku'i gzugs rnyan gyi sprin du dkye ba dang /
55a1(phal chen): mtshan dang dpe byad bzang po thams cad dang ba spu'i sgo thams cad dang / las thams cad nas dus gsum du gshegs pa thams cad kyi sku'i gzugs rnyan gyi sprin kun tu bkye ba dang / mtshan
55a2(phal chen): dang dpe byad bzang po thams cad dang / ba spu'i sgo thams cad dang / lus thams cad nas dus gsum du byung bas byang chub sems dpa' thams cad kyi las kyi gzugs rnyan gyi sprin kun tu bkye ba dang / mtshan
55a3(phal chen): dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs pa'i de bzhin gshegs pa thams cad kyi 'khor gyi dkyil 'khor thams cad kyi
55a4(phal chen): lus kyi gzugs rnyan gyi sprin kun tu bkye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs pa'i sangs
55a5(phal chen): rgyas thams cad kyi sprul pa'i tshogs kyi gzugs rnyan mang po'i sprin kun tu bkye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas
55a6(phal chen): dus gsum du gshegs pa'i de bzhin gshegs pa thams cad sngon gyi spyod pa'i gzugs rnyen mang po'i sprin kun tu bkye ba dang / mtshan dang dpe byad bzang po thams cad dang / ba spu'i
55a7(phal chen): sgo thams cad dang / lus thams cad nas dus gsum du byung ba'i nyan thos dang / rang sangs rgyas thams cad kyi lus kyi gzugs rnyan rab tu bkye ba dang / mtshan dang dpe byad bzang
55a8(phal chen): po thams cad dang / ba spu'i sgo thams cad dang / lus thams cad nas dus gsum du gshegs pa'i de bzhin gshegs pa thams cad kyi snying po byang chub dang / byang chub kyi shing gi
55b1(phal chen): gzugs kyi gzugs brnyan gyi sprin kun tu bkye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du gshegs pa'i sangs rgyas
55b2(phal chen): thams cad kyi rnam par 'phrul pa'i gzugs rnyan mang po'i sprin kun tu bkye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus gsum du 'byung
55b3(phal chen): ba'i 'jig rten gyi dbang po thams cad kyi lus kyi gzugs rnyan gyi sprin kun tu bkye ba dang / mtshan dang dpe byad bzang po thams cad dang / ba spu'i sgo thams cad dang / lus thams cad nas dus
55b4(phal chen): gsum du byung ba'i sangs rgyas kyi zhing yongs su dag pa thams cad kyi gzugs rnyan gyi sprin kun tu bkye ba dang / skad cig skad cig tu nam mkha'i dbyings thams cad rgyas par 'gengs shing mi
55b5(phal chen): mjed kyi 'jig rten gyi khams gang na ba der lhags nas/ bcom ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ nub dang byang gi phyogs
55b6(phal chen): 'tshams su brten te/ rin po che'i rgyal po phyogs kun nas rnam par snang ba'i snying po seng ge'i khri rin po che 'gro ba rnam par snang ba'i pad+mo'i snying po can dag mngon par sprul nas me tog 'od thub pa
55b7(phal chen): med pa'i 'od dra bas yongs su brgyan pa dang / rin po che 'od kun tu snang ba'i cod pan bcings pa'i byang chub sems dpa'i lus su byin gyis brlabs nas bskyil mo dkrung bcas te 'khod do/ /'og
55b8(phal chen): g i phyogs su 'jig rten gyi khams rgya mtsho sangs rgyas kyi zhing brjod du med pa'i rdul shin tu phra ba snyed kyi pha rol gyi 'jig rten gyi khams de bzhin gshegs pa thams cad kyi 'od kyi dkyil 'khor rnam par
56a1(phal chen): s nang ba zhes bya ba de bzhin gshegs pa ye shes nam mkha' lta bur chags pa myed pa'i dpal rgyal mtshan rgyal po'i sangs rgyas kyi zhing nas byang chub sems dpa' sgrib pa thams cad rnam par
56a2(phal chen): ' thor ba'i ye shes kyi rnam par rol pa zhes bya ba byang chub sems dpa' 'jig rten gyi khams rgya mtsho brjod du myed pa'i rdul shin tu phra ba snyed dang lhan cig tu bcom ldan 'das des gnang nas 'khor gyi
56a3(phal chen): dkyil 'khor rgya mtsho de nas 'phags te/ ba spu'i bu ga thams cad nas 'gro ba thams cad kyi skad dang sgra dang dbyangs dang nges pa'i tshig mngon par bsgrub pa rgya mtsho rab tu brjod pa dang / dus gsum
56a4(phal chen): gyi byang chub sems dpa' thams cad 'byung ba'i tshul rgya mtsho'i sprin gyi 'brug sgra rab tu bsgrag pa dang / byang chub sems dpa' thams cad kyi smon lam mngon par bsgrub pa'i tshul rgya mtsho'i dbyangs
56a5(phal chen): rab tu bsgrag pa dang / byang chub sems dpa' thams cad kyi pha rol tu phyin pa yongs su rdzogs par bya ba'i tshul rgya mtsho'i sprin gyi sgra rab tu bsgrag pa dang / byang chub sems dpa' thams cad kyi spyod pa'i
56a6(phal chen): dkyil 'khor zhing thams cad du rgyas par 'gengs pa'i tshul rgya mtsho'i dbyangs rab tu bsgrag pa dang / byang chub sems dpa' thams cad kyi yang dag par bsgrub pa dang / rnam par 'phrul pa'i tshul
56a7(phal chen): rgya mtsho'i dbyangs rab tu bsgrag pa dang / de bzhin gshegs pa thams cad snying po byang chub tu gshegs pa bdud kyi dkrugs ma rnam par 'thor ba dang / snying po byang chub tu rnam par 'tshang rgya ba dang /
56a8(phal chen): rnam par 'phrul pa mdzad pa'i dbyangs rgya mtsho rab tu bsgrag pa dang / de bzhin gshegs pa thams cad kyi chos kyi 'khor lo bskor ba dang / mdo sde'i tshul dang ming rgya mtsho'i dbyangs kyi sprin gyi 'brug
56b1(phal chen): sgra bsgrag pa dang / 'gro ba 'dug pa thams cad dus la bab pa'i 'khor los 'dul ba'i chos kyi tshul dang thabs kyi sgra rab tu bsgrag pa dang / ye shes thams cad khong du chud par bya ba'i phyir smon
56b2(phal chen): lam ji ltar btab pa dang / dge ba'i rtsa ba'i khyad par dang dus dang thabs dang / chos kyi tshul rgya mtsho'i dbyangs rab tu bsgrag par byed cing / myi mjed kyi 'jig rten gyi khams gang na ba der lhags nas/ bcom
56b3(phal chen): ldan 'das gang na ba der dong ste/ 'khor dang bcas pas bcom ldan 'das la phyag 'tshal nas/ 'og gi phyogs su brten te/ de bzhin gshegs pa thams cad kyi gzhal myed khang gzugs brnyan
56b4(phal chen): rab tu snang ba rin po che sna tshogs thams cad kyi mdzod khang pa brtsegs pa dang / seng ge'i khri rin po che thams cad kyi gzugs kyi pad mo'i snying po yongs su gzungs ba dag mngon par sprul nas/
56b5(phal chen): rin po che'i snying po byang chub thams cad kyi gzugs brnyan rab tu snang ba'i rgyal mtshan gyi gcod pan mgo la bcings pa'i byang chub sems dpa'i lus su byin gyis brlab nas/ skyil mo dkrung
56b6(phal chen): bcas te 'khod do/ /steng gi phyogs kyi 'jig rten gyi khams rgya mtsho sangs rgyas kyi zhing brjod du myed pa'i rdul shin tu phra ba snyed kyi pha rol gyi 'jig rten gyi khams sangs rgyas kyi rigs mi zad
56b7(phal chen): p a shin tu ston pa zhes bya ba de bzhin gshegs pa ye shes kyi dkyil 'khor kun tu snang ba'i dbyangs kyi sangs rgyas kyi zhing nas byang chub sems dpa' chos kyi dbyings kyi smon lam gyi gzhi rab tu
56b8(phal chen): rtogs pa zhes bya ba byang chub sems dpa' 'jig rten gyi khams rgya mtsho brjod du myed pa'i rdul shin tu phra ba snyed dang / lhan cig tu bcom ldan 'das des gnang
57a1(phal chen): nas/ 'khor gyi dkyil 'khor rgya mtsho de nas 'phags te/ mtshan dang dpe byad bzang po thams cad dang / ba spu'i sgo thams cad dang / lus thams cad dang / yan lag dang nying lag thams cad dang /
57a2(phal chen): tshig gi lam thams cad dang / gos dang smad yog thams cad nas byang chub sems dpa'i 'khor thams cad dang / bdag dang bcom ldan 'das rnam par snang mdzad dang / sngon gyi mtha'i mur thug pa'i
57a3(phal chen): de bzhin gshegs pa 'das pa thams cad dang / phyi ma'i mtha'i mur thug pa'i de bzhin gshegs pa lung bstan pa dang / lung ma bstan pa ma byon pa thams cad dang / da ltar byung ba phyogs bcu'i sangs rgyas
57a4(phal chen): kyi zhing 'byam klas pa thams cad na bzhugs pa rnams kyi sbyin pa'i pha rol tu phyin pa mdzad pa dang ldan pa'i sngon gyi sbyor ba rgya mtsho dang / len pa dang sbyin pa'i dngos po thams cad kyi gzugs brnyan dang mtshan
57a5(phal chen): dang dpe byad bzang po dang / ba spu'i sgo dang lus thams cad dang / yan lag dang nying lag dang tshig gi lam dang gos dang smad yogs thams cad la rab tu snang bar rnam par bstan pa dang / tshul khrims kyi
57a6(phal chen): pha rol tu phyin pa thams cad dang ldan pa'i sngon gyi sbyor ba rgya mtsho dag kyang rab tu snang bar yongs su bstan pa dang / bzod pa'i pha rol tu phyin pa dang ldan pa'i yan lag dang nying lag thams cad
57a7(phal chen): thub pa rab tu bstan pa dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / byang chub sems dpa' thams cad kyi brtson 'grus dang drag shul dang / rnam par gnon
57a8(phal chen): pa dang ldan pa'i sngon gyi sbyor ba rgya mtsho rab tu snang bar gyur pa yongs su bstan pa dang / de bzhin gshegs pa thams cad kyi bsam gtan rgya mtsho yongs su tshol zhing rab tu bsgrub pa dang ldan pa'i
57b1(phal chen): sngon gyi sbyor ba rgya mtsho rab tu snang bar gyur pa yongs su bstan pa dang / de bzhin gshegs pa thams cad chos kyi 'khor lo bskor ba'i tshul yongs su bsgrub cing / chos yongs su tshol ba dang ldan pa dang /
57b2(phal chen): bdog pa thams cad yongs su gtong zhing shin tu zhe non pa'i lus dang po'i gzugs brnyan rnam par dmigs par bya bas sngon gyi sbyor ba rgya mtsho rab tu snang bar gyur pa yongs su bstan pa
57b3(phal chen): dang / de bzhin gshegs pa thams cad mthong zhing dga' ba dang / byang chub sems dpa' thams cad kyi lam la 'gro ba thams cad mngon par mos par byed pa dang ldan pa'i sngon gyi sbyor ba rgya mtsho rab tu snang bar
57b4(phal chen): gyur pa yongs su bstan pa dang / byang chub sems dpa' thams cad kyi smon lam rgya mtsho mngon par bsgrub pa'i sgo yongs su dag pa'i rgyan dang ldan pa'i sngon gyi sbyor ba rgya mtsho rab tu snang bar gyur pa yongs su
57b5(phal chen): bstan pa dang / byang chub sems dpa' thams cad kyi stobs kyi pha rol tu phyin pa rab tu grub pa dang / rnam par dman pa dang / rnam par dag par byas pa dang ldan pa'i sngon gyi sbyor ba rgya mtsho rab tu snang bar
57b6(phal chen): gyur pa yongs su bstan pa dang / chos kyi dbyings rgya chen po rnam par 'phrul pa thams cad kyi sprin gyis rgyas par bkang ste/ byang chub sems dpa' thams cad kyi ye shes kyi dkyil 'khor dang ldan
57b7(phal chen): pa'i sngon gyi sbyor ba rgya mtsho rab tu snang bar gyur pa yongs su bstan pa byed cing / myi mjed kyi 'jig rten gyi khams gang na ba der lhag nas/ bcom ldan 'das ga na ba der dong ste/ 'khor dang
57b8(phal chen): bcas pas bcom ldan 'das la phyag 'tshal nas/ steng gi phyogs su brten te/ rdo rje'i dbang po sna tshogs thams cad kyis rgyan gyi snying po can gyi khang pa brtsegs pa dang / seng+ge'i khri rdo rje dang /
58a1(phal chen): in dra nI la'i pad+mo'i snying po can dag mngon par sprul nas nor bu'i rgyal po rin po che thams cad rab tu 'bar ba'i dra bas kun nas brgyan pa dang / rin po che'i rgyal po dus gsum gyi de bzhin gshegs pa'i
58a2(phal chen): mtshan dbyangs su sgrog pa'i phreng ba rab tu 'phyang ba dang / mgo la rin po che'i cod pan thogs pa'i byang chub sems dpa'i lus su byin gyis rlabs nas skyil mo krung bcas te 'khod do// //
58a3(phal chen): sangs rgyas rmad ga cad ces bya ba shin tu rgyas pa chen po'i mdo/ bam po lnga pa/ byang chub sems dpa' de dag thams cad kyang 'khor dang bcas par byang chub sems dpa' kun tu bzang po'i spyod pa dang smon lam
58a4(phal chen): gyis byung ba de bzhin gshegs pa thams cad kyi zhabs kyi drung nas zhal du lta ba/ ye shes yongs su dag pa'i myig dang ldan pa de bzhin gshegs pa thams cad kyi chos kyi 'khor lo dang / mdo sde'i tshul gyis
58a5(phal chen): gsung rgya mtsho la rna ba yongs su gzhol ba/ byang chub sems dpa' thams cad kyi dbang rab tu thob par bya ba la dam pa'i pha rol tu bgrod par phyin pa'i mchog thob pa/ de bzhin gshegs pa thams cad
58a6(phal chen): kyi drung du 'dong ba/ skad cig skad cig tu yongs su bstan par rnam par 'phrul pas byung ba/ 'jig rten gyi khams thams cad lus gcig gis rgyas par dgang ba'i lus dang ldan pa/ de bzhin gshegs
58a7(phal chen): pa thams cad kyi 'khor gyi dkyil 'khor du lus mngon par 'byung zhing rnam par snang ba/ rdul shin tu phra ba gcig la 'jig rten gyi khams thams cad khams gcig tu snang zhing khongasu chud par yang dag par
58a8(phal chen): ston pa'i lus dang ldan pa 'gro ba thams cad yongs su smyin par bya ba dang / 'dul ba'i dus la sdod par gzhol ba/ de bzhin gshegs pa thams cad kyi chos kyi 'khor lo'i sprin gyi 'brug sgra ba spu'i
58b1(phal chen): bu ga thams cad nas rab tu sgrog pa'i yul dang ldan pa/ sems can gyi khams thams cad sgyu ma lta bur yongs su shes pa rab tu thob pa/ de bzhin gshegs pa thams cad mig yor lta bur khong du chud
58b2(phal chen): pa/ srid pa'i rgyud du skye ba thams cad rmi lam lta bu shes par byung ba las dang rnam par smyin pa thams cad gzugs rnyan lta bur shes pas rnam par dag pa/ ye shes mngon par grub pa thams cad smig rgyu
58b3(phal chen): lta bur mngon par shes pa/ 'jig rten gyi khams 'byam klas pa thams cad sprul pa lta bur khong du chud pa/ de bzhin gshegs pa'i stobs bcu dang ye shes kyi snang ba rab tu thob pa/ mi 'jigs pa'i
58b4(phal chen): khyu mchog dang / seng ge'i nga ros rnam par gnon pa/ so so yang dag par rig pa myi zad pa'i rgya mtshor zhugs pa/ 'gro ba thams cad kyi skad rgya mtshor zhugs pa/ chos kyi nges pa'i tshig gi ye
58b5(phal chen): shes rab tu thob pa/ chos kyi dbyings nam mkha' ltar chags pa med pa'i ye shes kyi spyod yul dang ldan pa/ chos thams cad la sgrib pa med pa'i ye shes rab tu thob pa/ byang chub sems dpa'
58b6(phal chen): thams cad kyi mngon par shes pa la ye shes kyi dkyil 'khor rnam par dag pa bdud kyi dkyil 'khor thams cad rnam par dkrug pa'i brtson 'grus dang ldan pa/ dus gsum thams cad shes pa'i stobs
58b7(phal chen): la rab tu gnas pa/ chos thams cad la ye shes sgrib pa med pa rab tu thob pa/ gnas myed pas nam mkha'i spyod yul dang ldan pa/ thams cad mkhyen pa'i sa len pa myed pa/ nam mkha'
58b8(phal chen): lta bu'i brtson 'grus dang ldan pa/ srid pa thams cad myi dmyigs pa'i ye shes kyi spyod yul can/ chos kyi dbyings thams cad kyi tshul rgya mtsho la zhugs pa/ 'jig rten gyi khams thams cad
59a1(phal chen): tha myi dad pa'i ye shes kyi sgor zhugs pa/ 'jig rten gyi khams thams cad gcig nas gcig tu gzung ba'i rnam par 'phrul pas byung ba dang 'jig rten gyi khams kyi rgyud thams cad du skyes pa'i lus
59a2(phal chen): yongs su ston pa/ 'jig rten gyi khams thams cad kyi dbyibs phra ba dang / rgya che ba dang yangs pa dang / dog pa sna tshogs rab tu rtogs pa shin tu phra zhing rgya chen po yang dag par gzud pa'i ye shes khong du chud pa/
59a3(phal chen): dmyigs pa rgya chen po shin tu phra bar shes pa dang ldan pa/ sangs rgyas thams cad dang sems kyi skad cig la 'grogs pa rab tu thob pa/ de bzhin gshegs pa thams cad kyi byin gyis rlabs kyi ye shes
59a4(phal chen): kyi lus dang ldan pa/ phyogs rgya mtsho thams cad du mgo rmongs pa myed pa'i ye shes rab tu thob pa sems kyi skad cig gis phyogs rgya mtsho thams cad du rnam par 'phrul pas rgyas par 'gengs pa sha stag
59a5(phal chen): ste/ de bzhin gshegs pa'i byin gyis rlabs kyis de lta bu'i yon tan tshad myed pa dang ldan pa'i byang chub sems dpa' sha stag gis dze ta'i tshal thams cad yongs su rgyas par gyur kyang / nyan
59a6(phal chen): thos chen po shA ri'i bu dang / mo'u gal gyi bu dang 'od srungs chen po dang / nam 'gru dang rab 'byor dang / 'gag med dang / mos pa dang / ka ta'i bu dang / byams gang gi bu la stsogs pas dze ta'i tshal
59a7(phal chen): na 'khod bzhin du de bzhin gshegs pa'i rnam par 'phrul pa de dag ma mthong ngo / /sangs rgyas kyi bkod pa de dag dang / sangs rgyas kyi khyu mchog gi mthu dang / sangs rgyas kyi rnam par rol pa dang /
59a8(phal chen): sangs rgyas kyi cho 'phrul dang / sangs rgyas kyi mnga' chen po dang / sangs rgyas sbyong ba'i rnam par 'phrul pa dang / sangs rgyas kyi mthu dang / sangs rgyas kyi byin gyis rlabs dang / sangs rgyas kyi zhing yongs su
59b1(phal chen): dag pa yang ma mthong ngo / /byang chub sems dpa'i yul bsam gyis mi khyab pa de dag dang / byang chub sems dpa' kun nas 'ongs pa dang / byang chub sems dpa' kun nas 'dus pa dang / byang chub sems
59b2(phal chen): dpa' kun nas tshogs pa dang / byang chub sems dpa' nye bar 'ongs pa dang / byang chub sems dpa'i rnam par 'phrul pa dang / byang chub sems dpa'i cho 'phrul dang / byang chub sems dpa'i
59b3(phal chen): 'khor gyi dkyil 'khor dang / byang chub sems dpa'i phyogs su 'khod pa dang / byang chub sems dpa'i seng ge'i khri bkod pa dang / byang chub sems dpa'i khang pa dang / byang chub sems dpa'i rnam par
59b4(phal chen): spyod pa dang / byang chub sems dpa'i ting nge 'dzin gyis rnam par brtse ba dang / byang chub sems dpa'i rnam par lta ba dang / byang chub sems dpa'i rnam par bsgyings pa dang byang chub sems dpa'i rnam par gnon pa
59b5(phal chen): dang byang chub sems dpa'i de bzhin gshegs pa mchod pa dang / byang chub sems dpa'i lung bstan pa dang / byang chub sems dpa'i yongs su smin par gyur pa dang / byang chub sems dpa'i sngon du 'dor ba dang /
59b6(phal chen): byang chub sems dpa'i chos kyi lus rnam par dag pa dang / byang chub sems dpa'i ye shes kyi lus yongs su rdzogs pa dang / byang chub sems dpa'i smon lam gyi lus rnam par dmigs pa dang / byang chub
59b7(phal chen): sems dpa'i gzugs kyi lus yongasu grub pa dang / byang chub sems dpa'i mtshan phun sum tshogs pa yongasu dag pa dang / byang chub sems dpa'i 'od kyi dkyil 'khor kha dog mtha' yas pa'i bkod pa dang /
59b8(phal chen): byang chub sems dpa'i 'od zer gyi dra ba rab tu 'gyed pa dang / byang chub sems dpa'i sprul pa'i sprin kun tu 'gyed pa dang / byang chub sems dpa'i phyogs kyi dra ba rgyas par 'gengs pa dang / byang chub sems dpa'
60a1(phal chen): spyod pa'i dkyil 'khor rnam par sprul pa yang ma mthong ngo / /de ci'i phyir zhe na/ dge ba'i rtsa ba mi mtshungs pa'i phyir te/ de dag gis ni sngon sangs rgyas kyi rnam par 'phrul pa mthong ba'i rgyur 'gyur ba'i
60a2(phal chen): dge ba'i rtsa ba ma bstsagaso/ /de dag la ni sngon sangs rgyas bcom ldan 'das rnams kyis phyogs bcu'i 'jig rten gyi khams su gtogs pa'i sangs rgyas kyi zhing thams cad kyi yon tan dang / bkod pa
60a3(phal chen): yongs su dag pa yang dag par bstan pa ma mdzad do/ /de dag la ni sangs rgyas bcom ldan 'das rnams kyi sangs rgyas kyi rnam par 'phrul pa yang dag par brjod pa ma mdzad do/ /de dag gi ni sngon 'khor ba na
60a4(phal chen): 'khor ba'i tshe sems can rnams/ bla na med pa yang dag par rdzogs pa'i byang chub tu yang dag par bskul ba ma byas so/ /de dag gis ni gzhan gyi sems kyi rgyud la byang chub tu sems bskyed pa rab tu bzhag
60a5(phal chen): pa ma byas so/ /de dag ni de bzhin gshegs pa'i gdung rgyun myi gcad pa'i phyir zhugs pa ma yin no/ /de dag ni sems can thams cad yongs su bsdu ba'i phyir brtson pa ma yin no/ /de dag gis ni byang chub sems
60a6(phal chen): dpa' rnams pha rol tu phyin pa la yang dag par bskul ba ma byas so/ /de dag gis ni sngon 'khor ba na 'khor ba'i tshe/ 'gro ba thams cad las khyad par du 'phags pa'i ye shes kyi sa la dmigs par ma
60a7(phal chen): byas so/ /de dag gis ni thams cad mkhyen pa nyid du 'gyur ba'i dge ba'i rtsa ba nye bar bstsags pa ma byas so/ /de dag gis ni de bzhin gshegs pa'i 'jig rten las 'das pa'i dge ba'i rtsa ba yongasu ma
60a8(phal chen): bsgrubs so/ /de dag gis ni sangs rgyas kyi zhing yongs su dag pa thams cad du rnam par 'phrul pa'i mngon par shes pa khong du ma chud do/ /de dag gis ni byang chub sems dpa'i mig gi lam gyi rnam par dmigs
60b1(phal chen): par bya ba 'jig rten las 'das pa thun mong ma yin pa'i byang chub tu dmigs pa'i dge ba'i rtsa ba byang chub sems dpa'i smon lam chen po las byung ba khong du ma chud do/ /nyan thos dang rang sangs rgyas kun gyis ni
60b2(phal chen): byang chub sems dpa'i 'du shes sna tshogs yongs su 'dzin lags kyis/ rnam par dmigs pa thun mong ma yin pa de bzhin gshegs pa'i byin gyis rlab las byung ba'i sgyu ma'i rnam pa'i chos nyid kyi grub pa/
60b3(phal chen): byang chub sems dpa' 'du shes sna tshogs yongasu 'dzin pa byin gyis rlob pa/ byang chub sems dpa'i dge ba'i shugs chen po rnam par 'phel bar byed pa khong du ma chud do/ /de bas na nyan thos chen po mchog gi
60b4(phal chen): gzung dang / bzang po'i gzung la sogs pa de dag gis de bzhin gshegs pa'i rnam par 'phrul pa de mi mthong mi thos so/ /mi shes so/ /khong du mi chud do/ /mi rtogaso/ /mi rig go/ /yid mi ches so/ /mi sems so/ /
60b5(phal chen): rnam par myi lta'o/ /rtogs par mi lta'o/ /nges par mi sems so/ /nye bar mi sems so/ /de ci'i phyir zhe na/ de ni sangs rgyas kyi spyod yul te nyan thos kyi spyod yul ma yin no/ /de bas na nyan thos chen po de dag
60b6(phal chen): dze ta'i tshal de nyid na 'khod kyang / sangs rgyas kyi rnam par 'phrul pa de dag mi mthong ngo / de dag la de dang 'thun pa'i dge ba'i rtsa ba med do/ /de dag gis sangs rgyas kyi rnam par 'phrul pa de dag mthong du
60b7(phal chen): de lta bu'i ye shes kyi myig rnam par ma dag go/ /dmyigs pa chung ngu la rgya chen po'i byin gyis rlabs kyis 'jug tu ting nge 'dzin de lta bu med do/ /de dag shes pa dang / khong du chud par bya ba 'am/ rtogs par
60b8(phal chen): bya ba 'am/ rgyas par dgang par bya ba 'am/ 'jug par bya ba 'am/ rnam par lta ba 'am/ nyams su myong bar bya ba 'am/ gnan pa 'am/ rnam par gnan pa 'am/ gzhan gyis thos par bya ba 'am/
61a1(phal chen): bstan par bya ba 'am/ smos par bya ba 'am/ yang dag par bstan par bya ba 'am/ bstabs par bya ba 'am/ sbyin par bya ba 'am/ de la sems can rnams yongs su bskul bar bya ba 'am/ sbyar bar
61a2(phal chen): bya ba 'am/ rab tu 'god par bya ba 'am/ sangs rgyas kyi rnam par 'phrul pa'i chos nyid la sems can dgod par bya bar yang de dag la de lta bu'i rnam par thar pa myed do/ /de lta bu'i rdzu 'phrul med do/ /de lta bu'i khyu
61a3(phal chen): mchog gi mthu med do/ /de lta bu'i stobs med do/ /de lta bu'i gnas med do/ /de lta bu'i 'du shes med do/ /de lta bu'i myig gi mthu med do/ /de lta bu'i ye shes med do/ /de ci'i phyir zhe na/ de dag ni de ltar nyan thos kyi theg
61a4(phal chen): pa las byung ba nyan thos kyi lam gyis yongs su grub pa/ nyan thos kyi spyod pa'i dkyil 'khor yongs su rdzogs pa/ nyan thos kyi 'bras bu la gnas pa/ bden pa snang ba shes pas nges par rtog pa/ yang dag pa'i
61a5(phal chen): mtha' la gnas pa/ shin tu zhi ba'i mthar thug pa/ snying rje chen po'i bsam pa med pa/ 'jig rten thams cad la myi lta mi sdod pa/ rang gi don grub pa dag ste/ de dag ni dze ta'i tshal de nyid du kun nas 'dus te
61a6(phal chen): 'khod la/ bcom ldan 'das kyi spyan snga dang g.yas g.yon dang / snam na bcom ldan 'das la mngon du lta bar gnas kyang / dze ta'i tshal der sangs rgyas kyi rnam par 'phrul pa de dag mthong bar ma gyur to/ /
61a7(phal chen): de ci'i phyir zhe na/ thams cad mkhyen pa yang dag par ma bsgrub pa dang / thams cad mkhyen pa'i ye shes yang dag par ma bsdus pa dang / thams cad mkhyen pa'i ye shes la yang dag par ma zhugs pa dang /
61a8(phal chen): thams cad mkhyen pa'i ye shes la smon lam yang dag par ma btab pa dang / thams cad mkhyen pa'i ye shes mngon par ma bsgrub pa dang / thams cad mkhyen pa'i ye shes yongasu ma bsgoms pa dang /
61b1(phal chen): thams cad mkhyen pa'i ye shes ma sbyangs pa de dag gis ni/ de bzhin gshegs pa'i ting nge 'dzin gyi rnam par 'phrul pa de la 'jug cing rtogs par bya ba 'am/ blta zhing khong du chud par bya bar mi nus so/ /
61b2(phal chen): de ci'i phyir zhe na/ de ni byang chub sems dpa' rigs dang ldan pa rnams kyi mig gi lam gyis blta ba yin gyis/ nyan thos kyi myig gi blta ba ma yin no/ /de bas na nyan thos chen po de dag dze ta'i tshal
61b3(phal chen): de nyid na 'khod kyang de bzhin gshegs pa'i rnam par 'phrul pa dang / sangs rgyas kyi byin gyi rlabs dang / sangs rgyas kyi zhing yongasu dag pa dang / byang chub sems dpa' kun nas 'dus pa yang mthong bar ma
61b4(phal chen): gyur to/ /de 'ang 'di lta ste dper na/ gang ga'i chu klung chen po'i ngogs pha rol tshur rol du yi dags bkres pa dang / skom pas rab tu mnan pa gcer bu/ gos myed pa/ lus kyi mdog dang kha dog tshig cing mtshungs
61b5(phal chen): pa rlung dang nyi mas bskams pa/ bya rog mang pos gtses ba/ spyang ku dang / was tho btsam pa/ brgya stong mang po kun nas 'dus kyang / gang ga'i chu klung chen po myi mthong ste/ sgrib pa'i las gyi sgrib pa'i
61b6(phal chen): phyir la las ni bskams te chu med par mthong ngo / /la las ni thal bas yongs su gang bar mthong ngo / /de bzhin du nyan thos chen po gnas brtan de dag dze ta'i tshal de nyid na 'khod kyang thams cad
61b7(phal chen): mkhyen pa nyid dang mi 'thun pa'i phyogs ma rig pa'i ling thog gis myig kun nas khebs pa dang / thams cad mkhyen pa nyid kyi sa yis dge ba'i rtsa ba'i mthus yongasu ma bzung ba'i phyir/ de bzhin
61b8(phal chen): gshegs pa'i rnam par 'phrul pa de dag ma mthong ma shes so/ /'di lta ste dper na 'dun ma chen po 'dus pa'i skye bo mang po'i dbus su myi la la zhig gnyid kyi myos te/ log par gyur nas de gnyid kyis
62a1(phal chen): log pa'i rmyi lam du gnas te de nyid na lha'i grong brdal brgya byin gyi gnas blta na mdzes pa dang / ri rab kyi steng shing dang bcas pa/ bza' shing gi ra ba'i 'khor dang bcas pa/ lha'i bu mo bye ba khrag khrig
62a2(phal chen): brgya stong gis gang ba/ lha'i bu khrag khrig brgya phrag stong snyed gnas pa na lha'i me tog sna tshogs kyis yongs su gang ba dang / yid bzhin gyi shing lha rdzas kyi gos dang mu tig gi phreng ba dang / rin po che'i rgyan dang /
62a3(phal chen): se mo do sna tshogs mang po 'byin pa dang / lha rdzas kyi sil snyan rnam pa sna tshogs rlung gis yongs su bskyod cing sgra dbyangs yid du 'ong la snyan pa 'byin pa'i sil snyan gyi shing mang po dang / dga' ba'i rtse mo
62a4(phal chen): bkod pa rnam pa sna tshogs mthong bar gyur la/ lha'i bu mo mang pos glu blangs pa dang / lha rdzas kyi rol mo byas pa'i sgra yid du 'ong zhing snyan pa thos par gyur to/ /bdag nyid kyang de na 'dug pa snyam byed la/
62a5(phal chen): lha rdzas kyi bkod pas klubs pa'i gnas de dag thams cad mthong bar gyur kyang / skye bo'i tshogs mang po de dag gis gnas de nyid na 'khod bzhin du mi mthong / ye shes khong du mi chud do/ /de ci'i phyir zhe na/
62a6(phal chen): de ni skyes bu gnyid kyi log pa de nyid kyi rmi lam gyis blta ba yin gyi/ gnas de nyid na 'khod kyang skye bo mang po de dag gis blta ba ma yin no/ /de bzhin du byang chub sems dpa' de dag dang / 'jig rten gyi
62a7(phal chen): dbang po byang chub la mngon par mos pa de dag sangs rgyas kyi byin gyi rlabs rgya chen po dang / rang gi dge ba'i rtsa ba'i stobs ma nor bar shin tu bstsags pa dang / thams cad mkhyen pa nyid du smon lam shin tu mngon
62a8(phal chen): par bsgrub pa dang / de bzhin gshegs pa'i yon tan thams cad la shin tu zhugs pa dang / byang chub sems dpa'i lam bkod pa chen po dang ldan pa la shin tu gnas pa dang / thams cad mkhyen pa'i ye shes kyi chos
62b1(phal chen): nyid dang / yan lag rnam pa thams cad du shin tu rdzogs pa dang / byang chub sems dpa' kun tu bzang po'i spyod pa'i khyad par dang / smon lam yongs su rdzogs par bya ba rnam par dag pa dang / byang chub sems dpa'i
62b2(phal chen): sa thams cad kyi ye shes kyi dkyil 'khor yongs su gnon pa dang / byang chub sems dpa'i ting nge 'dzin gyis rnam par spyod pa thams cad la rnam par rtse ba dang / byang chub sems dpa'i ye shes kyi spyod yul thams
62b3(phal chen): cad la chags pa myed par rnam par spyod pas bsam gyis mi khyab pa'i sangs rgyas kyi khyu mchog gi mthu phyung ba de dag dang / sangs rgyas kyi rnam par rol pa de dag mthong zhing khong du chud la nyamasu myong bar gyur kyang /
62b4(phal chen): nyan thos chen po mchog gi zung dang / bzang po'i zung la stsogs pa de dag la byang chub sems dpa'i myig myed pas mthong bar ma gyur shes par ma gyur to/ /'di lta ste dper na/ ri'i rgyal po kha ba can sman
62b5(phal chen): gyi 'byung gnas kyis gang ba la sngags dang / rig sngags dang / sman gyi tshul dang / blang ba'i rgyus shes shing rig sngags grub pa'i skyes bu gnas pa/ sman gyi cho ga thams cad shes pa sman blang ba'i las
62b6(phal chen): byed kyang / ri bo'i dbang po de nyid la gnas pa'i phyugs dang / ba lang dang ra lug 'tsho ba dang / rngon pa dang de ma yin pa'i myi sman gyi tshul myi shes pa gzhan dag gis/ sman de dag gi cho ga dang / sman gyi ro dang mthu
62b7(phal chen): dang yon tan dang byin dang / thabs dang 'phrod pa mi shes so/ /de bzhin du byang chub sems dpa' de bzhin gshegs pa'i ye shes kyi yul la zhugs pa byang chub sems dpa'i rnam par 'phrul pa'i yul gyi
62b8(phal chen): byung ba/ de dag gis de bzhin gshegs pa'i ting nge 'dzin gyi rnam par 'phrul pa'i yul de dag mthong yang nyan thos chen po mchog gi zung dang / bzang po'i zung la stsogs pa rang gi dgos pas tshim par
63a1(phal chen): gyur pa/ gzhan gyi dgos pa yal bar gzhog pa/ btang snyoms can de dag dze ta'i tshal de nyid na gnas kyang / tshe 'di la bde bar spyod pas bde zhing dga' bar gnas pa/ las phar de bzhin gshegs
63a2(phal chen): pa'i ting nge 'dzin gyi rnam par 'phrul pa'i yul de dag khong du mi chud do/ /'di lta ste dper na/ sa chen po rin po che thams cad kyi 'byung gnas phun sum tshogs pa/ gter brgya stong du mas gang ba rin po che
63a3(phal chen): sna tshogs rnam pa tha dad pas yongs su gang ba 'di la'ang rin po che'i 'byung gnas dang / gter gyi rgyus la mkhas shing byang ba'i myi rin po che brtag pa'i gtsug lag gis blo shin tu byang ba gter gyi gtsug
63a4(phal chen): lag dang rgyus dang / dan rtags gya nom par lob pa/ bsod nams rgya chen po'i stobs kyis brten pa de dag de las rin po che ci 'dod par blangs shing / bdag kyang yongasu tshim par byed pa dang / pha dang ma la'ang legs
63a5(phal chen): par rim gror byed/ bu pho smos kyang legs par gso bar byed cing / de ma yin pa'i sems can rgan pa dang / na ba dang / dbul ba dang / nyam nyes pa dang / kha zas dang / gos kyis myi 'byor pa rnams la
63a6(phal chen): sdud cing khyab par bgo bsha' byed la/ nor gyi dga' ba sna tshogs nyams su myong bar byed kyang / sems can rin po che'i 'byung gnas dang / gter gyi rgyus myi shes pa bsod nams ma byas pa/
63a7(phal chen): rin po che la shes pa'i myig yongs su ma dag pa/ de dag de nyid ni 'khod kyang / rin po che'i 'byung gnas dang / rin po che'i gter de dag khong du myi chud myi shes pas rin po che'ang blang du med do/ /rin po
63a8(phal chen): che'i don kyang byar med do/ /de bzhin du byang chub sems dpa' de bzhin gshegs pa'i yul bsam gyis myi khyab pa la ye shes kyi myig shin tu rnam par dag pa de bzhin gshegs pa'i
63b1(phal chen): ye shes kyi yul bsam gyis mi khyab pa la zhugs pa/ de dag dze ta'i tshal na 'khod cing sangs rgyas kyi rnam par 'phrul pa de dag mthong la chos kyi tshul rgya mtsho la 'jug cing ting nge 'dzin gyi phyag rgya
63b2(phal chen): yongasu bsgrub ste/ de bzhin gshegs pa'i mchod pa dang / rim gro la brtson zhing dam pa'i chos yongasu bzung ba la mngon par brtson te/ bsdu ba'i dngos po bzhis sems can de dag yongasu sdud kyang / nyan thos chen po
63b3(phal chen): de dag gis de bzhin gshegs pa'i rnam par 'phrul pa de dag dang / byang chub sems dpa'i tshogs chen po kun nas 'dus pa de lta bu'ang ma mthong ma shes so/ /'di lta ste dper na/ skyes bu la la zhig
63b4(phal chen): myig gnyis gos kyis bkab ste/ rin po che'i gling du phyin par gyur na/ des rin po che'i gling der phan tshun 'gro ba dang / 'greng ba dang 'dug pa dang nyal ba byas kyang rin po che'i 'byung gnas de mi mthong ngo / /
63b5(phal chen): rin po che'i shing dang gos kyi rin po che dang / spos rin po che dang / rin po che thams cad kyang mi mthong la/ rin po che de dag gi spyod yul lam/ rin thang ngam/ yongs su spyod pa'i rgyus kyang mi shes pas/ de ni rin po
63b6(phal chen): che de dag len kyang mi len la/ rin po che'i don kyang nyams su myong bar myi byed do/ /gang gi mig la sgrib pa med pa de dag gis ni de dag thams cad mthong zhing shes so/ /de bzhin du byang chub sems dpa' chos rin
63b7(phal chen): po che'i gling chen por phyin pa de dag gis bla na med pa'i de bzhin gshegs pa rin po che 'jig rten gyi khams thams cad kyi rgyan tu gyur pa mngon du gyur te/ dze ta'i tshal na bzhugs shing sangs rgyas kyi rnam par
63b8(phal chen): 'phrul pa bsam gyis mi khyab pa yongs su ston pa mthong yang nyan thos chen po de dag / de bzhin gshegs pa'i zhabs kyi drung de nyid na gnas shing spyod kyang / de bzhin gshegs pa'i ting nge 'dzin
64a1(phal chen): gyi yul rnam par 'phrul pa'i cho 'phrul de dag ma mthong ngo / /byang chub sems dpa'i tshogs mang po de lta bu'i rin po che'i 'byung gnas chen po yang mthong bar ma gyur to/ /de ci'i phyir zhe na/
64a2(phal chen): de bzhin gshegs pa'i ting nge 'dzin gyi khyu mchog gi mthu phyung ba dang / cho 'phrul bsam gyis mi khyab pa de dag ltar thams cad mkhyen pa nyid kyi mi 'thun pa'i phyogs kyi ma rig pa'i gos kyis
64a3(phal chen): ye shes kyi myig bkab pa de dag la byang chub sems dpa'i ye shes kyi mig yongs su dag pa de lta bu med do/ /de dag gis chos kyi dbyings gcig nas gcig tu rgyud pa la 'jug pa de lta bu khong du mi chud do/ /
64a4(phal chen): 'di lta ste dper na/ mig yongs su dag pa rdul dang bral bas rab tu snang ba dang ldan pa zhes bya ba rab rib dang / mun pa thams cad dang mi 'grogs pa yod de/ de myi la la zhig gis thob par gyur na/ de rdul dang
64a5(phal chen): bral bas rab tu snang ba dang ldan pa'i mig yongs su dag pa dang ldan pas mtshan mo mun pa'i mun nag shin tu gnag par gyur pa'i nang na sems can bye ba khrag khrig brgya stong kun nas 'dus pa dang / cho ga
64a6(phal chen): dang spyod lam rnam pa sna tshogs dang ldan zhing mun pa'i rab rib kyis mig yongs su 'khrug par gyur pa myi'i khrod na 'dug cing rnam par rgyu la phan tshun 'gro ba dang / 'greng ba dang spyod lam rnam pa sna tshogs
64a7(phal chen): kyis spyod kyang mi de dag gis skyes bu spyod lam sna tshogs kyi spyod pa de mi mthong mi shes so/ /skyes bu des ni 'gro ba'i tshogs chen po spyod lam dang tshogs sna tshogs kyis rnam par spyod pa/ phyogs
64a8(phal chen): tha dad du mngon par bltas pa/ dbyibs kyi rnam pa tha dad pa kha dog gi rnam pa tha dad pa dmigs pa'i tshul tha dad pa thams cad kyang mi mthong ba myed do/ /de bzhin du de bzhin gshegs pa byang chub sems
64b1(phal chen): dpa'i tshogs kyi 'khor mnga' ba/ rnam par dag cing chags pa mi mnga' ba'i spyan dang ldan pas 'jig rten thams cad mkhyen cing gzigs te/ sangs rgyas kyi ting nge 'dzin gyi rnam par 'phrul pa dang cho 'phrul
64b2(phal chen): chen po bstan pa mdzad kyang / nyan thos chen po de dag gi de bzhin gshegs pa'i ye shes dang ting nge 'dzin gyis rnam par sprul pa'i cho 'phrul chen po de dag mthong bar ma gyur to/ /byang chub sems dpa'
64b3(phal chen): sems dpa' chen po'i tshogs chen po de lta bu yang mthong bar ma gyur to/ /'di lta ste dper na/ dge slong la la zhig skye bo mang po'i tshogs kyi dbus su sas khyab pa'i ting nge 'dzin la snyoms par zhugs pa 'am/
64b4(phal chen): chus khyab pa 'am/ mes khyab pa 'am/ rlung gis khyab pa 'am/ sngon pos khyab pa 'am/ ser pos khyab pa 'am/ dmar pos khyab pa dang / dkar pos khyab pa 'am/ lhas khyab pa 'am/ sems can sna tshogs kyi
64b5(phal chen): lus kyis khyab pa 'am/ sgra dbyangs kun gyi khyab pa 'am/ dmigs pa thams cad kyi khyab pa'i ting nge 'dzin la snyoms par zhugs na 'gro ba mang po'i tshogs de dag gi chu'i phung po de mi mthong ngo / /me'i
64b6(phal chen): snang ba de yang mi snang ngo / /sems can sna tshogs kyi lus kyis khyab pa dang / dmyigs pa thams cad kyi khyab pa'i bar du yang mi mthong ste/ ting nge 'dzin de la snyoms par zhugs shing rnam par spyod
64b7(phal chen): pa rnams ni ma gtogaso/ /de bzhin du de bzhin gshegs pas sangs rgyas kyi ting nge 'dzin gyi yul gyi rnam par sprul pa bsam gyis mi khyab pa de dag yongasu bstan pa mdzad na nyan thos chen po
64b8(phal chen): de dag gi mthong zhing shes par ma gyur te/ byang chub sems dpa' de bzhin gshegs pa'i lam la zhugs pa de dag gis ni de bzhin gshegs pa'i yul de dag mthong ngo / /khong du chud do 'di lta ste dper na/
65a1(phal chen): sku 'grub pa'i myi ni mig gnyis bskus ma thag tu/ skye bo mang po thams cad kyi lus mi mthong ngo / /des ni 'gro 'am 'dug gam/ 'greng yang rung ste/ 'gro ba mang po thams cad mthong ngo / /de bzhin du
65a2(phal chen): de bzhin gshegs pa 'jig rten las 'das par 'gro ba thams cad kyi yul las yongasu 'das pa thams cad mkhyen pa'i ye shes kyi yul du zhugs pa/ byang chub sems dpa'i ye shes kyi mig gi
65a3(phal chen): shes par bya ba des 'gro ba thams cad gzigs kyang nyan thos chen po de dag gi de bzhin gshegs pa'i rnam par 'phrul pa de dag ma mthong ngo / /'di lta ste dper na/ myi'i tsher 'grogs pa'i lha rtag tu rjesu
65a4(phal chen): 'brang ba ni/ des myi de mthong yang myis lha de mi mthong ngo / /de bzhin gshegs pa thams cad mkhyen pa'i ye shes kyi yul la zhugs pa/ byang chub sems dpa'i tshogs kun nas 'dus pa chen po'i dbusu
65a5(phal chen): sangs rgyas kyi rnam par 'phrul pa chen po yongasu bstan pa mdzad kyang / nyan thos chen po de dag gis de bzhin gshegs pa'i rnam par 'phrul pa dang / cho 'phrul chen po dang byang chub sems dpa'i dkyil
65a6(phal chen): 'khor gyi rnam par 'phrul pa de dag kyang ma mthong ngo / /ma shes so/ /'di lta ste dper na/ dge slong sems can thams cad la dbang dam pa'i pha rol tu bgrod par phyin pa'i 'du shes dang tshor ba 'gog
65a7(phal chen): pa la snyoms par zhugs pa ni shes pa med la tshor ba med pas dbang po drug gi kyang bya ba gang yang nyams su mi myong ste/ mya ngan las 'das pa'ang ma yin la 'jig rten gyi tha snyad thams cad gnas de
65a8(phal chen): yod kyang snyoms par zhugs pa de nyid kyi byin gyis rlabs pa dang mthus des mi shes myi mthong ngo / /de bzhin du nyan thos chen po de dag dze ta'i tshal de na'ang rnam par spyod la de dag la dbang po drug kyang yod de/ de bzhin
65b1(phal chen): gshegs pa'i ting nge 'dzin dang / rnam par 'phrul pa dang khyu mchog gi mthu phyung ba dang / cho 'phrul de dag mthong bar ma gyur/ khong du chud par ma gyur shes par ma gyur to/ /byang chub sems dpa'i
65b2(phal chen): cho 'phrul chen po de dag dang / byang chub sems dpa'i rnam par 'phrul pa de dag kyang khong du ma chud ma mthong ma shes so/ /de ci'i phyir zhe na/ sangs rgyas kyi yul ni zab cing yangs la tshad med de/ blta bar
65b3(phal chen): dka' zhing rtogs par dka' ste/ khong du chud par dka' la 'jig rten thams cad las yongasu 'das pa'o/ /sangs rgyas kyi yul ni bsam gyis mi khyab ste/ nyan thos dang / sangs rgyas thams cad
65b4(phal chen): kyi myi 'dus pa'o/ /de bas na nyan thos chen po de dag dze ta'i tshal de nyid na 'khod cing / bcom ldan 'das kyi zhabs kyi drung na spyod kyang sangs rgyas kyi rnam par 'phrul pa de dag dang byang chub sems dpa'i
65b5(phal chen): tshogs chen po de dag kyang ma mthong ngo / /dze ta'i tshal 'jig rten gyi khams grangs med pa bsam gyis mi khyab pa rnam par dag pa'i yon tan dang / rgyan yongasu 'dus pa de 'ang ma mthong ma shes so/ /
65b6(phal chen): de ni snod du ma gyur pa'i phyir ro/ /de nas byang chub sems dpa' rnam par snang mdzad kyis smon lam gyi gtsug gi 'od zer rab tu snang bas sangs rgyas kyi byin gyis rlabs kyis de'i tshe tshigasu bcad pa
65b7(phal chen): 'di dag smras so/ /ltos shig sems can dam pa yi/ /sangs rgyas byang chub bsam mi khyab/ /rgyal bas sangs rgyas rnam 'phrul pa/ dze ta'i tshal chen 'dir bstan to/ /rang byung rnams kyi byin
65b8(phal chen): gyis rlabs/ /bgrang du med par 'byung ba la/ /sangs rgyas chos tshul mi shes pa'i/ /'jig rten kun kyang mgo rmongs so/ /chos kyi rgyal po'i cho 'phrul dag /tshad med bsam gyis mi
66a1(phal chen): khyab cing / /shin tu zab pa 'byung ba ni/ /de la 'jig rten 'bab mi nus/ /rdzogs pa'i sangs rgyas kha dog mdog /mtshan gyis shin tu rnam par klubs/ /yang dag sangs rgyas bskyed pa
66a2(phal chen): yis/ /chos rab de dag mtshan nyid myed/ /rnam 'phrul mtha' dang dbus myed pa/ /tshig gi lam gyis rjod dka' ba'i/ /rnam 'phrul shin tu zab pa dag /rgyal bas dze ta'i tshal du bstan/ /
66a3(phal chen): rgyal sras bdag nyid che ba'i rnams/ /zhing rnams bsam yas bye ba nas/ /rgyal ba'i zhal ltar mos dga' ste/ /kun nas 'dus pa'i tshogs la ltos/ /smon lam yongasu phun sum tshogs/ /
66a4(phal chen): smon lam spyod pa chags myed pa/ /de dag bsam pa shes par ni/ /'jig rten kun gyis mi nus so/ /de dag sems dang spyod yul dang / /spyod pa dag kyang nyan thos dang / /rang rgyal thams
66a5(phal chen): cad yongs kyis kyang / /rnam pa kun tu shes mi nus/ /rgyal sras shes rab chen po rnams/ /gzhan gyis thub dka' pham byed la/ /dpa' ba'i rgyal mtshan ma 'dres shing / /ye shes sa la
66a6(phal chen): gzhol gyur pa/ /ting 'dzin dpag tu tshad myed la/ /grangs chen mnyam par bzhag pa rnams/ /chos dbyings thams cad rgyas bkang zhing / /rnam par 'phrul pa kun kyang ston/ /de nas byang chub
66a7(phal chen): sems dpa' thub par dka' ba'i brtson 'grus kyi shugs kyi rgyal pos sangs rgyas kyi byin gyis rlabs kyis/ phyogs bcur rnam par bltas nas/ de'i tshe tshigs su bcad pa 'di dag smras so/ /
66a8(phal chen): bsod nams snying po shes rab che/ /byang chub spyod pa'i tshul rtogs shing / /'jig rten kun la bde byed pa'i/ /bde gshegs sku las skyes pa ltos/ /yid gzhungs blo gros mtha' yas shing / /
66b1(phal chen): shin tu mnyam bzhag sems ldan pa/ /mtha' dang dbus med zab pa yi/ /ye shes rgya chen spyod yul can/ /rgyan rab mang pos mdzes byas pa'i/ /dze ta'i nags tshal rgya che ba/ /byang chub sems
66b2(phal chen): dpas kun rgyas shing / /bde gshegs bzhugs pa'i gnas gyur pa/ /gnas med mi gnas gyur pa rnams/ /phyogs rnams bcu nas kun 'dus te/ /pad+mo'i stan la 'khod pa dag /rgya mtsho mang la
66b3(phal chen): blta ba gyis/ /gnas myed len pa med pa rnams/ /spros pa med cing myi rten la/ /rdul bral chags pa'i sems med pa/ /chos kyi dbyings la gzhol ba dang / /ye shes rgyal chen rab dpa' ba/ /
66b4(phal chen): rdo rje'i sems ni mi g.yo zhing / /grub pa med pa'i chos rnams la/ /mya ngan 'da' bar gang ston pa/ /phyogs bcu'i zhing mang bye ba rnams/ /grangs kyi myi chod kun nas 'dus/ /yang dag sangs rgyas
66b5(phal chen): drung du lhags/ /gnyis kyi 'du shes rnam par spangs/ /rang 'byung shAkya seng ge yis/ /rnam par 'phrul pa 'di dag mthong / /de yi byin rlabs dam pa yi/ /byang chub sems dpa' 'di dag lhags/ /
66b6(phal chen): sangs rgyas chos la byed pa myed/ /chos dbyings gzhi la'ang de bzhin te/ /tha snyed tsam du yongs 'byed pa'i/ /pha rol phyin pa rgyal ba'i sras/ /chos kyi dbyings la dbyer med pa'i/ /
66b7(phal chen): mtha' la thug pa de dag gnas/ /tshig rnams yongs su zad med pas/ /chos la dbye ba'ang rab tu 'byed/ /de nas byang chub sems dpa' kun nas 'phags pa'i gzi brjid rgyal pos/
66b8(phal chen): sangs rgyas kyi byin gyis rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /ltos shig sems can dam pa yi/ /ye shes dkyil 'khor shin tu yangs/ /
67a1(phal chen): dus dang dus myin mkhyen mdzad cing / /sems can rnams la chos kyang ston/ /mu stegs ldan pa tshogs 'dus pa'i/ /rgol ba thams cad rab tu 'joms/ /sems can bsam pa ji
67a2(phal chen): bzhin du/ /rnam par 'phrul pa yongs su ston/ /phyogs na mi bzhugs bde gshegs rnams/ /sangs rgyas yul gyi rjes su bzhud/ /tshad myed pa dang tshad yod pas/ /thub pa chen po 'das pa myin/ /
67a3(phal chen): nyi ma mkha' las 'gro ba ni/ /nyin par bgrang bar mos pa byed/ /de bzhin mkhyen pas mkhas ston pa/ /dus gsum chags pa med pas brjod/ /zla ba nya ba'i mtshan mo la/ /zla ba'i dkyil 'khor
67a4(phal chen): 'phags par snang / /de bzhin chos dkar yongs rdzogs pa'i/ /mgon po rnams kyang mthong ba yi/ /bar snang namakha'i dbyings 'di las/ /nyi ma'i dkyil 'khor rgyu ba na/ /gar yang thogs pa med par
67a5(phal chen): 'gro/ /sangs rgyas rnam 'phrul de bzhin no/ /ji ltar nam mkha'i phyogs rnams kyi/ /zhing rnams kun la mi gnas pa/ /de bzhin 'jig rten sgron ma yi/ /sangs rgyas rnam 'phrul shes par bya/ /
67a6(phal chen): ji ltar sa ni 'jig rten na/ /lus can kun gyi gnas yin pa/ /'jig rten sgron ma'i 'jig rten na/ /chos kyi 'khor lo de ltar gnas/ /ji ltar rlung ni chags med par/ /mkha' las mgyogs
67a7(phal chen): par rab rgyu ba/ /de bzhin sangs rgyas chos nyid kyang / /'jig rten khams su rab tu rgyu/ /ji ltar chu yi phung po la/ /zhing rnams bgrangs pa kun gnas pa/ /de bzhin dus gsum sangs rgyas kyang / /
67a8(phal chen): ye shes tshogs la rab tu gnas/ /de nas byang chub sems dpa' dpal gyi snying po chags pa med pa'i rgyal pos/ sangs rgyas kyi byin gyis rlabs kyis phyogs bcur rnam par bltas te/ de'i tshe
67b1(phal chen): tshigasu bcad pa 'di dag smras so/ /ji ltar rdo rje ri dang brag /zang yag shin tu mtho yangs pa/ /ji ltar 'jig rten kun skyob pa'i/ /sangs rgyas mngon par 'phags pas mtho/ /ji ltar rgya mtsho'i chu chen
67b2(phal chen): dag / tshad med rnyog pa med pa ltar/ /sangs rgyas mthong ba'ang de bzhin te/ /'jig rten kun gyi skom pa gcod/ /rgya mtsho chu las 'phags pa yi/ /ri bo ri rab ci 'dra ba/ /de bzhin 'jig rten sgron ma
67b3(phal chen): yang / /chos kyi mtsho las mngon par 'phags/ /rin chen kun gyi 'byung gnas kyis/ /rgya mtsho rgyas pa ji bzhin du/ /rang byung ye shes de bzhin te/ /mi zad skad cig rab mkhyen pa/ /mgon po'i ye
67b4(phal chen): shes shin tu zab/ /tshad med de bzhin bgrang du myed/ /de bas sangs rgyas rnam 'phrul pa/ /bsam gyis mi khyab tshad med ston/ /sgyu ma'i mtshan nyid ston pa yi/ /sgyu mkhan mkhas pa ji lta ba/ /
67b5(phal chen): da ltar sangs rgyas mkhyen dbang yang / /rnam par 'phrul pa rab tu ston/ /yid bzhin nor bu rnam dag pa/ /bsam don rdzogs byed ji lta ba/ /de bzhin bsam pa dag pa la/ /rgyal ba smon lam
67b6(phal chen): rdzogs pa mdzad/ /'od snang gsal ba byed pa yi/ /rin chen rnam snang ji lta ba/ /de ltar thams cad mkhyen dag pa/ /'gro ba'i bsam pa gsal bar mdzad/ /ji ltar phyogs la mngon blta'o/ /
67b7(phal chen): rin chen zur brgyad rab gnas pa/ /de bzhin chags med sgron ma yang / /chos dbyings rab tu snang ba mdzad/ /chu dang rin chen 'od gsal ba/ /ji ltar dri med chu 'dang byed/ /de bzhin sangs rgyas
67b8(phal chen): mthong bas kyang / /'gro ba'i dbang po dag par 'gyur/ /de nas byang chub sems dpa' chos kyi dbyings su smon lam rab tu 'phrul ba'i zla ba'i rgyal pos/ sangs rgyas kyis
68a1(phal chen): byin gyis rlabs kyi phyogs bcur rnam par bltas te/ de'i tshe tshigs su bcad pa 'di dag smras so/ /phyogs 'di in dra nI la yi/ /kha dog mdog gcig byas pa ltar/ /sangs rgyas mthong
68a2(phal chen): bas skye dgu rnams/ /de bzhin byang chub mdog tu 'gyur/ /sangs rgyas rdul phran re re la/ /rnam par 'phrul pa sna tshogs rnams/ /tshad myed gzhal du med pa ston/ /byang chub sems dpa' rnam
68a3(phal chen): dag mdzad/ /de ni rmad byung shin tu zab/ /mtha' yas bsgrub par dka' ba ste/ /blo ldan ye shes yul de la/ /'jig rten rnams ni 'bab mi nus/ /byang chub sems dpa' bsgrubs don du/ /
68a4(phal chen): bkod pa phun sum tshogs pa dang / /sangs rgyas tshul gyis rnam sbyangs pa'i/ /chos kyi dbyings la 'jug pa ston/ /sangs rgyas zhing rnams mtha' yas pa/ /blo ldan bskor ba'i
68a5(phal chen): sangs rgyas kyis/ /kun nas gang bar gyur pa yang / /rgyal ba de la ston pa mdzad/ /chos kun mnga' sgyur ston pa ste/ /shAkya'i khyu mchog skyes par gyur/ /de yi cho 'phrul tshad med pas/ /
68a6(phal chen): 'di dag rab tu byung ba yin/ /brtan pa'i spyod pa sna tshogs rnams/ /tshad med rnam par gzigs kun nas/ /rnam par 'phrul pa mtha' yas pa/ /tshad med gzi can ston pa mdzad/ /
68a7(phal chen): 'jig rten mgon po rgyal sras rnams/ /chos kyi dbyings la slob pa mdzad/ /chos rnams thams cad yongs la yang / /chags med ye shes spyod yul 'gyur/ /skyes bu dbang po'i byin rlabs
68a8(phal chen): kyis/ /cho 'phrul brgya dang rab ldan zhing / /'jig rten thams cad rnam sbyong ba'i/ /chos kyi 'khor lo rab tu bskor/ /sems can gtso bo'i yul la yang / /ye shes dkyil 'khor yongs sbyongs shing /
68b1(phal chen): shes rab chen po'i klu chen rnams/ /'jig rten thams cad 'grel bar 'gyur/ /de nas byang chub sems dpa' chos kyi don gyi blo gros gzi brjid rgyal pos/ /bcom ldan 'das kyi byin gyi rlabs kyis/ /
68b2(phal chen): phyogs bcur rnam par bltas te/ de'i tshe tshigasu bcad pa 'di dag smras so/ /drang srong dam pa'i mchog rnams kyi/ /dus gsum nyan thos gang byung ba/ /de dag kun gyis bde gshegs kyis/ /gshegs
68b3(phal chen): thabs 'jog 'deg mi shes so/ /dus gsum ma lus thams cad kyi/ /ma nor rang rgyal gang byung ba/ /de dag gis kyang mgon po yi/ /gshegs thabs 'jog 'deg mi rig go/ /ma rig mun pas
68b4(phal chen): bsgribs pa rnams/ /khyi ltar ltung la rgyus pa yi/ /sems can de 'dra kun gyis ni/ /mgon po myi shes smos mi dgos/ /rgyal ba tshad mas gzhal ba myin/ /de ni shes par mi nus te/ /sangs rgyas
68b5(phal chen): chags myed ye shes can/ /tshig gi lam las shin tu 'das/ /zla ba nya rgyas 'od mnga' ba/ /brtan pa mtshan gyis rnam par bris/ /de ni bskal pa dpag yas par/ /rnam 'phrul thogs med
68b6(phal chen): spyod pa mdzad/ /tshul sgo re res sangs rgyas la/ /shin tu mnyam bzhag bsam byas kyang / /bskal pa bye ba bsam yas pa/ /brjod du med pa zad gyur gyi/ /rang byung rnams kyi yon tan ni/ /
68b7(phal chen): phyogs gcig cha yis mthar myi phyin/ /sangs rgyas de yi zhal bltas kyang / /sangs rgyas chos ni bsam myi khyab/ /gang zhig de la smon byed cing / /gang zhig yid kyis dga' mos pa/ /de dag
68b8(phal chen): kun gyi de 'dra ba'i/ /spyod yul blta dka' 'thob par 'gyur/ /bsod nams ye shes mtha' yas dang / /tshogs can yangs pas rnam gnon la/ /dri med blo ldan sems gnas pa/ /de dag 'di yi tshul
69a1(phal chen): la 'jug / de dag smon lam rgya che bas/ /sems dang sdom pa rgya che ste/ /rgyal ba'i spyod yul thob gyur cig /byang chub rgya chen gnon par 'gyur/ /de nas byang chub sems dpa' bdud kyi
69a2(phal chen): dkyil 'khor rnam par 'thor ba'i ye shes rgyal mtshan gyi rgyal pos/ sangs rgyas kyi byin gyis rlabs kyis phyogs bcur rnam par bltas te/ /de'i tshe tshigs su bcad pa 'di dag smras so/ /chags med ye shes
69a3(phal chen): sku mnga' bas/ /rang byung rnams ni sku med de/ /bsam yas ye shes yul mnga' bas/ /de dag bsam par mi nus so/ /phrin las dkar po bsam yas pas/ /sangs rgyas sku rab bsgrub pa'i phyir/ /de la
69a4(phal chen): 'jig rten gsum gyi mgon/ /mtshan dang dpe byad bzang pos mdzes/ /chos kyi dbyings kyis rnam sbyangs pas/ /'jig rten kun tu snang ba mdzad/ /sangs rgyas byang chub sgo yin te/ /ye shes kun gyis
69a5(phal chen): gnas chen no/ /chags pa thams cad rnam spangs pas/ /rdul med spros pa mi mnga'o/ /ye shes 'od zer rab 'gyed pas/ /'jig rten kun tu nyi ma 'dra/ /khams gsum thams cad rnam sbyongs pas/ /
69a6(phal chen): srid pa'i 'jigs pa rnam par gcod/ /byang chub sems dpa' bsgrub pa mdzad/ /byang chub 'byung gnas de bzhin no/ /kha dog mtha' yas ston mdzad kyang / /kha dog kun la gnas pa med/ /
69a7(phal chen): sems can kun gyis bsam yas pa'i/ /kha dog tshad med yongs su ston/ /skad cig gcig la sangs rgyas kyi/ /byang chub bsam yas sbyangs pas na/ de yis ye shes mthar phyin par/ /rtag par
69a8(phal chen): sus kyang mi nus so/ /ye shes bstan pa zad myi shes/ /rang bzhin rnam par 'gyur ba med/ /de la dus gsum rgyal ba kun/ /skad cig gcig gis rab tu brjod/ /rtag par las gzhan yongs btang ste/ /
69b1(phal chen): shes ldan byang chub don gnyer bas/ /sems la sems shes bya ba yang / /de la sems skye myed par bsam/ /gang gi sangs rgyas bskyed pa yi/ /sangs rgyas chos rnams bsam mi khyab/ /de dag brjod
69b2(phal chen): pa'i yul ma yin/ /shin tu zab pas tshig lam spangs/ /de nas byang chub sems dpa' rnam par snang mdzad kyi smon lam dpal gyi rgyal mtshan gyis/ /sangs rgyas kyi byin gyis rlabs kyi phyogs
69b3(phal chen): bcur rnam par bltas te/ /de'i tshe tshigs su bcad pa 'di dag smras so/ /dran pa rmongs myed dag pa rnams/ /chos 'dzin shin tu nges rtogs shing / /blo gros bsam gyis mi khyab la/ /byang chub rgya
69b4(phal chen): mtsho myi zad pa/ /de dag yid ni 'di la nges/ /de dag spyod pa'i spyod yul yin/ /de dag shes pa 'dir myi g.yo/ /de dag 'di la the tsom chad/ /de dag skyo bar myi 'gyur te/ /de dag yid kyang zhum mi
69b5(phal chen): 'gyur/ /sangs rgyas chos la rab gzhol bar/ /de dag sems kyang rab tu 'byung / de dag dad pa rting tshugs shing / /yang dag 'phags pa rab tu bskyed/ /dmigs med gnas pa med pa yi/ /ye shes
69b6(phal chen): 'di la de dag dga'/ /bskal pa bye bar bstsags pa yi/ /yongasu rdzogs pa'i dge ba'i chos/ /ye shes 'di 'dod mtshungs pa med/ /de dag thams cad yongs su bsngo/ /'khor ba'i nang na rgyu ba yang / /
69b7(phal chen): 'khor ba dag la gnas pa myin/ /sangs rgyas chos rnams rab rtogs pas/ /sangs rgyas yul la rab tu brtse/ /sems can khams ni ji snyed du/ /'jig rten phun sum tshogs rgyu ba/ /de dag thams cad
69b8(phal chen): brtan pas spangs/ /sangs rgyas phun sum tshogs la gnas/ /sangs rgyas rtag tu 'byung gyur kyang / /'jig rten don myed rab tu gnas/ /chags med spyod pa de dag ni/ /rtag tu sems can don la gnas/ /
70a1(phal chen): de dag spyod pa mtshungs med de/ /lus can kun gyis bsam mi khyab/ /'jig rten bde ba kun sems pas/ /de dag sdug bsngal rnam par bzlog /'jig rten kun la snying brtse zhing / /byang chub ye shes
70a2(phal chen): rnam dag pas/ /de dag 'jig rten snang bar 'gyur/ /'jig rtan thams cad rab tu 'grol/ /de nas byang chub sems dpa' sgrib pa thams cad rnam par grol ba'i rgyal pos/ sangs rgyas kyi byin gyi rlabs
70a3(phal chen): kyis phyogs bcur rnam par bltas te/ de'i tshe tshigs su bcad pa 'di dag smras so/ /bskal pa bye ba phrag brgyar yang / /sangs rgyas sgra ni rab bkod na/ /the tsom thams cad gcod pa yi/ /dam pa'i
70a4(phal chen): mthong ba ci zhig smos/ /chos kun thugasu chud rtogs pa/ /'jig rten gsum po'i bsod nams stegs/ /sems can thams cad rnam sbyong ba'i/ /'jig rten sgron ma mthong gi dga'/ /sems can gtso bo
70a5(phal chen): ma smad pa'o/ /gzugs kyi sku ni mthong gyur na/ /bskal pa bye ba khrag khrig tu/ /ngoms shing tshim pa skyer mi btub/ /myi'i dbang po'i sku gzugs la/ /rgyal ba'i sras rnams lta lta zhing / /rang gi dge
70a6(phal chen): ba'i chags myed pa/ /gzhan don brtson pa byang chub bsngo/ /thub pa chen po'i gzugs kyi sku/ /de las so so yang dag rig /chags myed ye shes 'byung gyur bas/ /de ni sangs rgyas byang chub bsngo/ /
70a7(phal chen): sems can bsam yas tshad myed pa/ /snang bar mdzad de theg chen la/ /btsud nas thub pa med pa'i mchog /byang chub dam par lung yang bstan/ /bsod nams chen po'i rang bzhin zhing / /ye shes dkyil
70a8(phal chen): 'khor shar cing byung / /'jig rten tshad myed kun tu snang / /bsod nams phung po rnam 'phel mdzad/ /sdug bsngal dra ba rab tu gcad/ /ye shes phung po rnam par spyod/ /gang gis rgyal ba bsnyen bkur ba/ /
70b1(phal chen): de dag ngan song 'jigs pa med/ /rkang gnyis dam pa mthong gyur na/ /shin tu yangs pa'i sems skye ste/ /'di snang gsal ba'i shes rab mthu/ /grangs med de bzhin skye bar 'gyur/ /sangs rgyas skyes
70b2(phal chen): bu'i mchog mthong zhing / /byang chub dam par nges par 'gyur/ /de bzhin gshegs par 'gyur bya zhes/ /de dag kun kyang nges par sems/ /de nas byang chub sems dpa' chos kyi dbyings kyi smon lam gyi
70b3(phal chen): gzhi rab tu rtog pas/ sangs rgyas kyi byin gyi rlab kyi de'i tshe tshigasu bcad pa 'di dag smraso/ /yon tan mtha' yas phun ldan pa/ /shAkya'i khyu mchog thub mthong nas/ /yongasu bsngo ba byed pa'i sems/ /
70b4(phal chen): theg pa che la rnam par dag /sems can kun gyi don gyi phyir/ /thugs rje che mnga'i brten pa rnams/ /chos kyi 'khor lo bskor mdzad pa/ /de bzhin gshegs pa 'byung bar 'gyur/ /bskal pa
70b5(phal chen): khrag khrig phrag brgyar yang / /sems can don la brtson mdzad pa'i/ /sangs rgyas rnams la lus can rnams/ /kun gyis lan glan cis kyang nus/ /ngan song gsum po mi zad par/ /bskal pa bye bar
70b6(phal chen): bcos bla yi/ /chags pa thams cad bzlog mdzad pa'i/ /ston pa mi mthong ma yin no/ /sems can kun gyi rgyud rnams na/ /sdug bsngal phung po ji yod pa/ /ma lus nyams su bzod nus kyi/ /
70b7(phal chen): sangs rgyas mi mthong ma yin no/ /'jig rten 'di dag thams cad na/ /tha dad ngan song rgyud yod pa/ /de dag yun ring gnas bla yi/ /sangs rgyas mi mthong ma yin no/ /sems can dmyal ba re re
70b8(phal chen): yang / /bskal pa tshad med gnas bla yi/ /mtha' yas rgyal bas brnyes pa yis/ /byang chub mchog las ring gnas myin/ /ci zhig phyir ni ngan song du/ /yun ring gnas par 'dod chen na/ /rgyal ba'i
71a1(phal chen): dbang po mthong ba ni/ /ye shes 'phel ba'i rgyur 'gyur phyir/ /rgyal ba 'jig rten mchog mthong na/ /sdug bsngal thams cad 'chad par 'gyur/ /rdzogs pa'i sangs rgyas spyod yul gyi/ /
71a2(phal chen): ye shes khong du chud par 'byung / /sangs rgyas myi yi mchog mthong zhing / /sgrib pa thams cad zad par 'gyur/ /byang chub gang gis 'thob pa yi/ /bsod nams tshad med 'phel bar 'gyur/ /
71a3(phal chen): sangs rgyas mthong bas sems can rnams/ /the tsom yid gnyis chad par 'gyur/ /'jig rten 'das dang 'jig rten gyi/ /bsam pa'ang yongasu rdzogs par 'gyur/ /de nas byang chub sems dpa'
71a4(phal chen): sems dpa' chen po kun tu bzang pos byang chub sems dpa'i tshogs thams cad la rnam par bltas te/ de bzhin gshegs pa'i ting nge 'dzin seng+ge rnam par bsgyings pa 'di nyid de bas kyang rnam par dbye
71a5(phal chen): ba dang rgya cher brjod pa dang / gsal bar bya ba dang rab tu brjod pa dang / yang dag par bstan pa dang / shin tu snang bar bya ba dang / rab tu gsal bar bya ba dang man ngag bstan pa'i phyir/ chos kyi dbyings kyi tshul
71a6(phal chen): nam mkha'i dbyings dang mnyam pas/ dus gsum mnyam pa nyid dang / chos kyi dbyings mnyam pa nyid dang sems can gyi khams mnyam pa nyid dang / 'jig rten thams cad mnyam pa nyid dang las kyi rgyud thams
71a7(phal chen): cad mnyam pa nyid dang sems can gyi bsam pa mnyam pa nyid dang / sems can gyi mos pa mnyam pa nyid dang chos kyi snang ba mnyam pa nyid dang / sems can yongasu smin par bya ba'i dus mnyam pa nyid dang /
71a8(phal chen): 'gro ba thams cad kyi dbang po mnyam pa nyid kyis/ de bzhin gshegs pa'i ting nge 'dzin seng ge rnam par bsgyings pa/ 'di nyid byang chub sems dpa' de dag la bstan pa'i tshul bcus yang dag par
71b1(phal chen): rab tu ston te/ bcu gang zhe na/ 'di ltar chos kyi dbyings thams cad du gtogs pa'i sangs rgyas kyi zhing gi rdul shin tu phra ba rnams la/ sangs rgyas gcig nas gcig tu rgyud pa bstan pa dang /
71b2(phal chen): 'di lta ste/ nam mkha'i dbyings kyis klas pa'i sangs rgyas kyi zhing thams cad du/ phyi ma'i mtha'i mur thug pa'i skal par de bzhin gshegs pa'i yon tan rjes su brjod pa bstan pa dang / 'di lta ste/
71b3(phal chen): sangs rgyas kyi zhing thams cad du de bzhin gshegs pa yongs su skye ba dang / mtha' dang dbus myed pa'i mngon par rdzogs pa'i byang chub kyi sgo rgya mtsho yongs su brjod cing bstan pa dang / 'di lta ste nam mkha'i
71b4(phal chen): dbyings kyi klas pa'i sangs rgyas kyi zhing gi de bzhin gshegs pa'i 'khor gyi dkyil 'khor gyi byang chub sems dpa'i dge 'dun snying po byang chub la mngon du gyur pa'i gnas dang / 'di lta ste dus gsum
71b5(phal chen): gyi sangs rgyas kyi sku dang 'od zer sprul pa ba spu'i sgo thams cad nas/ sems skad cig la rab tu bkye zhing chos kyi dbyings rgyas par dgang ba bstan pa dang / 'di lta ste phyogs rgya mtsho thams cad du sangs
71b6(phal chen): rgyas kyi zhing rgya mtsho gzhi mnyam par byin gyis rlabs cing lus gcig gi rgyas par dgang ba bstan pa dang / 'di lta ste dmigs pa'i gzhi thams cad la sangs rgyas kyi rnam par sprul pa dus gsum
71b7(phal chen): thams cad yang dag par gzhol bar 'gyur ba'i byin gyi rlabs yang dag par bstan pa dang / 'di lta ste zhing thams cad kyi rdul shin tu phra ba rnams la/ dus gsum gyi zhing gcig nas gcig tu brgyud pa'i sangs rgyas
71b8(phal chen): kyi rnam par 'phrul pa dang / bskal pa rgya mtsho yongs su bshad cing bstan pa dang / 'di lta ste dus gsum gyi sangs rgyas kyi smon lam rgya mtsho thams cad ba spu'i sgo thams cad nas rab tu brjod pa
72a1(phal chen): phyi ma'i mthar byin gyis rlabs pas/ byang chub sems dpa' yang dag par 'byung ba bstan pa dang / 'di lta ste chos kyi dbyings dang mnyam pa'i seng ge'i khri dang / byang chub sems dpa'i 'khor
72a2(phal chen): gyi dkyil 'khor dang / snying po byang chub kyi rgyan tha myi dad pa dang / chos kyi 'khor lo rnam pa tha myi dad pa rab tu bskor ba/ phyi ma'i mthar byin gyis rlabs pa bstan pa'o/ /kye rgyal ba'i sras de ltar seng+ge
72a3(phal chen): rnam par bsgyings pa/ ting nge 'dzin 'di la bstan pa bcu po de dag la stsogs pa shin tu bstan pa sangs rgyas kyi zhing brjod du med pa'i rdul shin tu phra ba snyed yod de/ kye rgyal ba'i sras dag de ni
72a4(phal chen): de bzhin gshegs pa'i ye shes kyi spyod yul lo/ /de nas byang chub sems dpa' kun tu bzang pos de bzhin gshegs pa'i ting nge 'dzin chen po seng+ge rnam par bsgyings pa'i 'di nyid kyi don gyi phyogs
72a5(phal chen): bstan pa'i phyir sangs rgyas kyi byin gyis rlabs kyi de bzhin gshegs pa'i zhal du lta zhing 'khor gyi dkyil 'khor rgya mtsho thams cad la rnam par bltas nas/ sangs rgyas kyi yul bsam gyis mi
72a6(phal chen): khyab pa dang / de bzhin gshegs pa'i ting nge 'dzin gyi rnam par 'phrul pa mtha' dang dbus med pa la rnam par bltas te/ 'jig rten gyi khams bsam gyis mi khyab par gzhol ba la rnam par ltas
72a7(phal chen): nas ye shes bsam gyis mi khyab pa'i sgyu ma'i chos nyid la rnam par bltas te/ dus gsum gyi sangs rgyas mnyam pa nyid bsam gyis mi khyab pa la rnam par bltas nas/ mtha' dang dbus med pa'i
72a8(phal chen): ngag gi lam dang nges pa'i tshig dang / chos kyi tshul thams cad la rnam par bltas te/ de'i tshe tshigasu bcad pa 'di dag smras so/ /ba spu gcig la rgya mtsho rgal ba'i zhing / /zhing kun shin tu phra ba'i rdul dang mnyam/ /
72b1(phal chen): de nas sangs rgyas byang chub sems dpa'i 'khor/ /kun gyis yongs bskor sangs rgyas gdan la bzhugs/ /spu gcig rtse la zhing mang rgya mtsho rnams/ /snying po byang chub pad+mo'i gdan gnas pas/ /
72b2(phal chen): chos dbyings rgya chen yongs su rgyas bkang zhing / /shing drung dam pa kun na mgon po snang / /zhing rnams kun gyi rdul phran rab mang rnyed/ /rgyal ba spu rtse gcig la yongs zhugs pa/ /byang chub sems dpa'i
72b3(phal chen): 'khor los yongasu bskor/ /kun kyang bzang po'i spyod pa ston pa mdzad/ /zhing mchog gcig na rgyal ba bzhugs gyur kyang / /byang chub sems dpa'i sprin mang mi zad pa/ /de dag phyogs bcu ma lus
72b4(phal chen): thams cad nas/ /'byam klas zhing kun bkang zhing kun kyang 'ong / /zhing rnams bye ba'i rdul phran mnyam pa yi/ /byang chub sems dpa' yon tan rgya mtsho'i 'od/ /phyogs bcu'i chos dbyings rgyas pa
72b5(phal chen): kun bkang zhing / /ston pa de la kun kyang 'khor nas ldang / /zhing rnams kun tu gzugs rnyan rab tu ston/ /chos kyi rgyal po rgyal ba'i ye shes mtsho/ /de dag kun kyang bzang po'i spyod la gnas/ /
72b6(phal chen): sangs rgyas kun gyi 'khor du nye bar 'dong / /'byam klas zhing rnams kun na 'khod spyod cing / /byang chub sems dpa'i dga' ba rab gnas te/ /chos kyi sprin mnyan dpa' bo de dag ni/ /
72b7(phal chen): zhing gcig du yang bskal pa bye bar spyod/ /byang chub sems dpa'i spyad pa spyod par byed/ /chos kyi gangs chen mtsho spyod rnam par snang / /smon lam rgya mtsho kun la rab tu 'jug /de dag
72b8(phal chen): sangs rgyas sa yi spyod yul gnas/ /rgyal ba'i chos rnams gzhan dang gzhan 'byung ba'i/ /de dag kun tu bzang po'i spyod pa shes/ /sangs rgyas yon tan legs pa rgya mtsho dang / /rnam par
73a1(phal chen): 'phrul pa rgya chen yangs la 'jug / bde gshegs chos dbyings kun tu rgyas bkang zhing / /zhing rnams kun gyi rdul phran ji snyed pa'i/ /sku yi sprin rnams rtag tu 'gyed mdzad cing / /
73a2(phal chen): chos kyi char gyis byang chub rab la 'khod// //sangs rgyas rmad ga cad ces bya ba shin tu rgyas pa chen po'i mdo/ bam po drug pa/ de nas bcom ldan 'das kyis byang chub
73a3(phal chen): sems dpa' de dag sangs rgyas kyi ting nge 'dzin seng ge rnam par bsgyings pa 'di nyid la de bas kyang bstan te/ 'god pa mdzad pa'i don du smyin mtshams kyi mdzod spu'i nang na chos kyi dbyings sgo
73a4(phal chen): kun nas rnam par dmigs pas dus gsum snang ba zhes bya ba'i 'od zer chen po 'od zer gyi dkyil 'khor sangs rgyas kyi zhing brjod du myed pa'i rdul shin tu phra ba snyed dang ldan pa bkye ste/ phyogs bcu'i 'jig rten gyi khams rgya mtsho thams cad kyi sangs rgyas kyi zhing 'byam klas pa thams cad snang bar mdzad do/
73a5(phal chen): /de nas byang chub sems dpa' dze ta'i tshal du tshogs pa de dag gi
73a6(phal chen): chos kyi dbyings thams cad du gtogs pa'i sangs rgyas kyi zhing nam mkha'i dbyings kyi mtha' klas pa thams cad dang / sangs rgyas kyi zhing thams cad kyi rdul shin tu phra ba'i khong du chud pa'i/
73a7(phal chen): sangs rgyas kyi zhing thams cad kyi rdul shin tu phra ba dag la/ sangs rgyas kyi zhing gi mying du bya ba kha dog sna tshogs dang / rnam pa sna tshogs su rnam par dag pa dang / zhing sna tshogs dang /
73a8(phal chen): dbyibs sna tshogs dang ldan pa'i sangs rgyas kyi zhing dag na/ byang chub sems dpa' snying po byang chub tu phyin te/ seng ge'i khri la 'dug pa 'jig rten gyi dbang po thams cad kyis shin tu
73b1(phal chen): mchod pa/ byang chub sems dpa'i tshogs kyis kun nas bskor ba/ bla na med pa yang dag par rdzogs pa'i byang chub tu mngon par 'tshang rgya bar mthong ste/ la la ni sangs rgyas kyi zhing brjod du
73b2(phal chen): myed pa tsam du shin tu yangs pa'i 'khor gyi dkyil 'khor na/ chos kyi dbyings rgyas par khyab pa'i dbyangs kyi dkyil 'khor gyis chos kyi 'khor lo bskor ba mthong ngo / /la la na ni lha'i gnas na 'dug /
73b3(phal chen): la la na ni klu'i gnas na 'dug /la la na ni gnod sbyin gyi gnas na 'dug /la la na ni lha ma yin gyi gnas na 'dug /la la na ni nam mkha' lding gi gnas na 'dug /la la na ni mi'am ci'i
73b4(phal chen): gnas na 'dug / la la na ni lto 'phye chen po'i gnas na 'dug /la la na ni mi'i dbang po'i nang na 'dug /la la na ni mi'i 'jig rten gyi grong dang / grong khyer dang / grong brdal dang ljongs dang /
73b5(phal chen): khams dang / rgyal po'i pho brang 'khor dag na rnam par 'phrul pa sna tshogs dang / spyod lam sna tshogs dang / lus sna tshogs dang / ting nge 'dzin gyi sgo rnam par dmyigs pa sna tshogs dang /
73b6(phal chen): ting nge 'dzin gyi mngon par shes pa sna tshogs dang / rigs dang rgyud sna tshogs su byung ba dang / kha dog rnam par dmyigs pa sna tshogs dang / 'od kyi dkyil 'khor sna tshogs dang / 'od zer
73b7(phal chen): gyi dra ba dkye ba sna tshogs dang / dbyangs kyi dkyil 'khor sna tshogs dang / gtam gyi skyes bu'i gzhi sna tshogs dang / bstan pa'i gzhi sna tshogs dang / tshig dang yi ge dang nges pa'i
73b8(phal chen): tshig sna tshogs kyis 'khor gyi dkyil 'khor sna tshogs na chos ston pa mthong bar gyur to/ /byang chub sems dpa' ji snyed kyi 'jig rten gyi khams chos kyi dbyings kyis klas pa/
74a1(phal chen): nam mkha'i mthas gtugs pa phyogs bcu na rnam par gnas pa/ phyogs kyi rgyud mtha' yas par 'dus pa/ phyogs rgya mtsho thams cad du gtogs pa/ chos sna tshogs
74a2(phal chen): kyi sgo dang ldan pa/ phyogs kyi mying du bya ba sna tshogs su gtogs pa/ phyogs sna tshogs kun tu gzhol ba/ phyogs cha rnam pa tha dad par gtogs pa/ phyogs sna tshogs kyi rjes
74a3(phal chen): su song ba/ phyogs rgya mtsho sna tshogs su gtogs pa 'di lta ste/ shar phyogs dang / lho phyogs dang / nub phyogs dang / byang phyogs dang / byang dang shar gyi phyogs mtshams dang /
74a4(phal chen): shar dang lho'i phyogs mtshams dang / lho dang nub kyi phyogs mtshams dang / nub dang byang gi phyogs mtshams dang / 'og dang steng gi phyogs kyi zhing gi lhun gyi phyogs dang / sems can
74a5(phal chen): gyi lus kyi phyogs dang / sems can gyi mying du bya ba'i phyogs dang / sngon gyi mtha'i mur thugs pa'i phyogs dang / phyogs bcu'i da ltar byung ba'i phyogs dang / nam mkha'i khongs thams
74a6(phal chen): cad du skra'i rtse mo shin tu phra ba dgod pas dmigs pa'i phyogs dang / zhing thams cad kyi rdul shin tu phra ba gcig nas gcig tu brgyud pa'i phyogs la 'jug pa khong du chud par bya ba'i phyogs
74a7(phal chen): dang / las kyi 'du byed sna tshogs kyis yongs su grub pa'i phyogs dang / skra'i rtse mo gcig la mtha' dang dbus med pa'i nam mkha'i dbyings kyi mying du bya bar gtogs pa'i phyogs kyi
74a8(phal chen): khongasu chud pa'i dus gsum gyi dbyings mnyam pa nyid du gzhol bas/ kun tu gtogs pa'i 'gro ba thams cad tha mi dad pas/ sems can thams cad kyi 'du shes kyi rnam pa la mnyam
74b1(phal chen): pa'i sgra dbyangs su gyur pa'i 'gro ba thams cad kyi sems la gzugs brnyan rab tu snang bar gyur pa'i de bzhin gshegs pa'i sangs rgyas kyi ting nge 'dzin rnam par 'phrul ba/ sems can thams cad
74b2(phal chen): kyi lus la mngon par lta ba/ dmyigs par bya bas 'khor gyi dkyil 'khor thams cad du 'gro ba'i tshul dang ldan pa/ bskal pa thams cad la ye shes tha myi dad pa zhing thams cad la kun tu snyoms
74b3(phal chen): pas sems can gyi bsam pa ji lta ba de bzhin du gzugs mngon sum du bstan pa rnam par dmigs pa dang / de bzhin gshegs pa'i rnam par 'phrul pa sangs rgyas kyi chos thams cad yang
74b4(phal chen): dag par stan pas/ sems can thams cad 'dul ba rgyun mi 'chad pa mthong bar gyur pa de dag thams cad ni sngon/ bcom ldan 'das rnam par snang mdzad kyis dge ba'i spyod pa bskal ba mnyam pa dang /
74b5(phal chen): bsdu ba'i dngos po bzhis yongs su bsdus pa mthong ba dang mnyam pa dang / rjes su dran pa bsnyen bkur bas yongasu smyin par byas pa dag go/ /sngon bla na med pa yang dag par rdzogs pa'i
74b6(phal chen): byang chub tu sems bskyed pa la btsud pa dag go/ /de bzhin gshegs pa de dang de dag gi drung du gshegs pa'i tshe dge ba'i rtsa bas yongasu bsdus pa dag ste/ de ltar dge ba'i rtsa ba bskal pa
74b7(phal chen): mnyam pas/ thams cad mkhyen pa nyid du yongs su smyin par 'gyur ba'i thabs kyis shin tu bzung ba'i phyir/ bcom ldan 'das rnam par snang mdzad kyi ting nge 'dzin gyi rnam par 'phrul pa
74b8(phal chen): chos kyi dbyings ltar yangs shing nam mkha'i dbyings kyi mthas gtugs par gyur pa dag kyang mthong zhing khong du chud par gyur pa yin te/ la la ni chos kyi sku la 'jug go/ /la la ni
75a1(phal chen): gzugs kyi sku la 'jug go/ /la la ni sngon gyi byang chub sems dpa'i yongs su bsgrub pa la 'jug go/ /la la ni pha rol tu phyin pa yongs su rdzogs pa la 'jug go/ /la la ni spyod pa'i
75a2(phal chen): dkyil 'khor yongs su dag pa'i rgyan la 'jug go/ /la la ni byang chub sems dpa'i sa yi rnam par 'phrul pa la 'jug go/ /la la ni mngon par byang chub pa'i rnam par 'phrul pa la 'jug go/ /
75a3(phal chen): la la ni sangs rgyas rnam par spyod pa'i ting nge 'dzin tha myi dad pa'i rnam par 'phrul pa la 'jug go/ /la la ni de bzhin gshegs pa'i stobs dang myi bsnyengs pa la 'jug go/ /la la ni sangs rgyas kyi
75a4(phal chen): so so yang dag par rig pa rgya mtsho la 'jug go/ /de dag la stsogs pa sangs rgyas kyi rnam par 'phrul pa rgya mtsho sangs rgyas kyi zhing brjod du med pa'i phrag bcu'i rdul shin tu phra ba snyed la 'jug ste mos pa sna
75a5(phal chen): tshogs dang lam sna tshogs dang / sgo sna tshogs dang 'jug pa sna tshogs dang / 'bab pa sna tshogs dang rnam pa sna tshogs dang / rjes su 'brang ba sna tshogs dang phyogs sna tshogs dang snod sna tshogs dang yul
75a6(phal chen): sna tshogs dang / 'jig rten sna tshogs dang khong du chud pa sna tshogs dang / tshogs sna tshogs dang rnam 'phrul sna tshogs dang / thabs sna tshogs dang ting nge 'dzin sna tshogs kyis sangs rgyas kyi rnam par
75a7(phal chen): 'phrul pa rgya mtsho de dag la 'jug go/ /ting nge 'dzin sna tshogs kyis 'jug pa 'di lta ste/ byang chub sems dpa'i ting nge 'dzin chos kyi dbyings kun nas brgyan pa dang / byang chub sems dpa'i ting
75a8(phal chen): nge 'dzin dus gsum thams cad la thogs pa med par yul snang bar byed pa dang / byang chub sems dpa'i ting nge 'dzin chos kyi dbyings kyi gzhi tha myi dad pa'i ye shes snang ba dang / byang chub
75b1(phal chen): sems dpa'i ting nge 'dzin de bzhin gshegs pa'i yul gyi dbyings la 'jug pa dang / byang chub sems dpa'i ting nge 'dzin nam mkha'i dbyings su snang ba dang / byang chub sems dpa'i ting nge 'dzin de bzhin
75b2(phal chen): gshegs pa'i stobs bcu 'thob pas rnam par 'byed pa dang / byang chub sems dpa'i ting nge 'dzin sangs rgyas kyi snyengs pa mi mnga' ba'i rgyan gyis rnam par gnon cing rnam par bsgyings pa dang /
75b3(phal chen): byang chub sems dpa'i ting nge 'dzin chos kyi dbyings kyi tshul thams cad kyi klong gi snying po dang / byang chub sems dpa'i ting nge 'dzin chos kyi dbyings thams cad du thogs pa med par sgra sgrog pas rgyas par
75b4(phal chen): 'gengs pa'i zla ba dang / byang chub sems dpa'i ting nge 'dzin chos kyi dbyings mnyam pa nyid kyi brgyan pa'i 'od kyi byang chub sems dpa' de dag bcom ldan 'das rnam par snang mdzad kyi sangs rgyas kyi rnam par
75b5(phal chen): 'phrul pa rgya mtsho de dag la rab tu 'jug go/ /byang chub sems dpa'i ting nge 'dzin chos kyi rgyal po'i thabs chags pa myed pa'i rgyal mtshan dang / byang chub sems dpa'i ting nge 'dzin dmyigs pa
75b6(phal chen): thams cad la sangs rgyas rgya mtsho rnam par lta ba dang / byang chub sems dpa'i ting nge 'dzin gyi rgyud thams cad du tha myi dad pa'i lus snang ba'i rgyal mtshan dang / byang chub sems dpa'i ting nge 'dzin de bzhin gshegs
75b7(phal chen): pa'i sku tha dad pa'i yul la 'jug pa dang / byang chub sems dpa'i ting nge 'dzin 'jig rten thams cad kyi rgyud kyi rjes su 'jug pa snying rje chen po'i snying po can dang / byang chub sems dpa'i ting nge 'dzin chos
75b8(phal chen): thams cad kyi gnas la brten pa'i byin gyis rlabs dang / byang chub sems dpa'i ting nge 'dzin shin tu zhi la rab tu zhi bas kun tu snang ba'i dkyil 'khor dang / byang chub sems dpa'i ting nge 'dzin
76a1(phal chen): sprul pa bzang po dmigs su med pas/ kun tu 'phrul pa'i gzugs brnyan dang / byang chub sems dpa'i ting nge 'dzin zhing thams cad yongs su 'du ba'i byin gyis rlabs dang / byang chub sems
76a2(phal chen): dpa'i ting nge 'dzin zhing thams cad du mngon par 'tshang rgya ba'i rnam par bsgrub pa dang / byang chub sems dpa'i ting nge 'dzin 'gro ba thams cad du dbang po'i kha dog gis rnam par spyod pa dang / byang chub
76a3(phal chen): sems dpa'i ting nge 'dzin 'gro ba thams cad du khyad du 'phags pa'i dkyil 'khor chags pa med pa'i rnam par spyod pa dang / byang chub sems dpa'i ting nge 'dzin de bzhin gshegs pa thams cad
76a4(phal chen): bskyed pa las byung ba'i byin gyis rlabs dang / byang chub sems dpa'i ting nge 'dzin yon tan rgya mtsho thams cad la nan tan gyi 'jug pa dang / byang chub sems dpa'i ting nge 'dzin dmyigs pa ma lus
76a5(phal chen): pa thams cad du rnam par 'phrul pa mngon par bsgrub pas/ phyi ma'i mthar byin gyis rlob pa dang / byang chub sems dpa'i ting nge 'dzin de bzhin gshegs pa thams cad kyi sngon gyi sbyor ba rgya mtsho
76a6(phal chen): la 'jug pa dang / byang chub sems dpa'i ting nge 'dzin phyi ma'i mthar de bzhin gshegs pa thams cad kyi rigs yang dag par 'dzin pa'i byin gyis rlabs dang / byang chub sems dpa'i ting nge 'dzin
76a7(phal chen): phyogs bcu'i zhing rgya mtsho da ltar byung ba thams cad yongs su dag par mos pa'i byin gyis rlabs dang / byang chub sems dpa'i ting nge 'dzin sems kyi skad cig gcig la sangs rgyas thams cad dang
76a8(phal chen): rnam par spyod cing 'grogs pa dang / byang chub sems dpa'i ting nge 'dzin dmyigs pa thams cad la chags pa med pa'i mthar 'jug pa dang / byang chub sems dpa'i ting nge 'dzin 'jig rten gyi khams
76b1(phal chen): thams cad sangs rgyas kyi zhing gcig tu byin gyis rlobs pa dang / byang chub sems dpa'i ting nge 'dzin sangs rgyas thams cad kyi skur 'phrul pa mngon par sgrub pa dang / byang chub sems dpa'i ting nge 'dzin dbang po
76b2(phal chen): rgya mtsho rdo rje'i dbang po lta bu thams cad khong du chud pa dang / byang chub sems dpa'i ting nge 'dzin de bzhin gshegs pa thams cad sku gcig pa'i snying po'i byin gyis rlabs dang / byang chub sems dpa'i ting nge 'dzin
76b3(phal chen): sems kyi skad cig gcig gi cha la chos kyi dbyings kyi tshul thams cad khong du chud pas khom par gnas pa dang / byang chub sems dpa'i ting nge 'dzin chos kyi dbyings thams cad du zhing 'byam klas pa sgrub pa
76b4(phal chen): yongs su ston pa'i byin gyis rlabs dang / byang chub sems dpa'i ting nge 'dzin spyi'u tshugasu gzhi la rnam par spyod pa'i byin gyis rlabs pa dang / byang chub sems dpa'i ting nge 'dzin sangs rgyas kyi zhing thams
76b5(phal chen): cad kyi sems can gyi lus tha mi dad par byin gyis rlob pa dang / byang chub sems dpa'i ting nge 'dzin ye shes kyi klong thams cad la mngon sum du yang dag par gzhol ba dang / byang chub sems dpa'i ting nge
76b6(phal chen): 'dzin chos thams cad kyi rang bzhin mtshan nyid yongs su shes pas rab tu 'byed pa dang / byang chub sems dpa'i ting nge 'dzin dus gsum sems kyi skad gcig la tha myi dad pa'i dkyil 'khor dang byang chub
76b7(phal chen): sems dpa'i ting nge 'dzin sems kyi skad cig thams cad chos kyi dbyings kyi tshul gyi rang bzhin dam pa dang / byang chub sems dpa'i ting nge 'dzin de bzhin gshegs pa thams cad kyi rigs kyi rjes su 'brang ba'i
76b8(phal chen): ye shes kyi rnam par gnon pa'i seng ge dang / byang chub sems dpa'i ting nge 'dzin dmyigs pa thams cad chos kyi dbyings su shes pa'i mig gi dkyil 'khor dang / byang chub sems dpa'i ting nge 'dzin stobs
77a1(phal chen): bcu'i rtsal gyis rnam par gnon pas yang dag par rtsom pa dang / byang chub sems dpa'i ting nge 'dzin gyi dmigs pa thams cad kun nas mthong ba'i mig gi dkyil 'khor dang byang chub sems
77a2(phal chen): dpa'i ting nge 'dzin kha dog thams cad dkyil 'khor gyis 'gro bar shin tu mdzes pa mngon par bsgrub pa dang / byang chub sems dpa'i ting nge 'dzin glong mi g.yo ba'i snying po dang / byang chub sems dpa'i
77a3(phal chen): ting nge 'dzin chos gcig la chos thams cad yongs su 'du bar ston pa dang / byang chub sems dpa'i ting nge 'dzin chos gcig gi tshig gi lam la nges pa'i ngag gi rab tu 'byed pas/ byang chub sems dpa' de dag
77a4(phal chen): bcom ldan 'das rnam par snang mdzad kyi sangs rgyas kyi rdzu 'phrul gyis rnam par 'phrul gyis rnam par 'phrul ba rgya mtsho de dag la rab tu 'jug go/ /byang chub sems dpa'i ting nge 'dzin sangs rgyas thams cad kyi
77a5(phal chen): rgyal mtshan byin gyi rlabs kyi chos ston pa dang / byang chub sems dpa'i ting nge 'dzin dus gsum gyi mu la mthar thug pa med pa dang / byang chub sems dpa'i ting nge 'dzin bskal pa thams cad khong du chud
77a6(phal chen): pas tha myi dad pa'i ye shes dang / byang chub sems dpa'i ting nge 'dzin tshul shin tu phra bas stobs bcu khong du chud pa dang / byang chub sems dpa'i ting nge 'dzin mi 'phrog pa'i byang chub sems dpa'i spyod pa
77a7(phal chen): bskal pa thams cad du mngon par bsgrub pa dang / byang chub sems dpa'i ting nge 'dzin phyogs thams cad kun tu shugs kyis mngon du thar pa'i sprin dang / byang chub sems dpa'i ting nge 'dzin mngon par 'tshang
77a8(phal chen): rgya ba'i rnam par 'phrul pa rnam par bsgrub pa dang / byang chub sems dpa'i ting nge 'dzin tshor ba thams cad kyis reg pa med pas bde ba'i rgyal mtshan dang / byang chub sems dpa'i ting nge 'dzin rgyan thams cad du
77b1(phal chen): nam mkha'i rgyan mngon par bsgrub pa dang / byang chub sems dpa'i ting nge 'dzin skad cig skad cig tu 'gro ba snyed kyi sprul pa'i gzugs rnyan gyi sprin mngon par sgrub pa dang / byang chub sems dpa'i ting nge 'dzin
77b2(phal chen): de bzhin gshegs pa'i zla ba'i 'od nam mkha' ltar rdul dang bral ba dang / byang chub sems dpa'i ting nge 'dzin de bzhin gshegs pa thams cad nam mkha' ltar byin gyis rlob pa dang / byang chub sems dpa'i ting nge 'dzin
77b3(phal chen): chos thams cad la dbang po'i rgyan rab tu snang ba dang / byang chub sems dpa'i ting nge 'dzin chos thams cad kyi don rnam par 'byed pa'i sgron ma dang / byang chub sems dpa'i ting nge 'dzin stobs bcu'i dkyil
77b4(phal chen): 'khor snang ba dang / byang chub sems dpa'i ting nge 'dzin dus gsum gyi sangs rgyas dpal gyi rgyal mtshan dang / byang chub sems dpa'i ting nge 'dzin sangs rgyas thams cad gcig tu 'dres pa'i snying
77b5(phal chen): po dang / byang chub sems dpa'i ting nge 'dzin skad cig skad cig la brtsams pa thams cad mthar phyin par byed pa dang / byang chub sems dpa'i ting nge 'dzin bsod nams mi zad pa'i snying po dang /
77b6(phal chen): byang chub sems dpa'i ting nge 'dzin sangs rgyas mtha' yas pa mthong ba'i yul rab tu snang ba dang / byang chub sems dpa'i ting nge 'dzin chos thams cad la rdo rje'i seng ge ltar rab tu gnas pa dang /
77b7(phal chen): byang chub sems dpa'i ting nge 'dzin de bzhin gshegs pa thams cad kyi sprul pa yongs su bstan pas rdul phra rabs kyi dmigs pa mngon par bsgrub pa dang / byang chub sems dpa'i ting nge 'dzin de bzhin gshegs
77b8(phal chen): pa thams cad kyi mnyan pa'i nyi ma gnon pa dang / byang chub sems dpa'i ting nge 'dzin dus gsum gcig tu spyod pa dang / byang chub sems dpa'i ting nge 'dzin chos thams cad rang bzhin gyi rab tu zhi bar
78a1(phal chen): sgra dbyangs kun tu sgrogs pa dang / byang chub sems dpa'i ting nge 'dzin sangs rgyas thams cad mthong ba'i sa mtshams 'dzin pa dang / byang chub sems dpa'i ting nge 'dzin chos kyi dbyings ma lus pa
78a2(phal chen): thams cad kyi gnas kyi pad mo'i tshal rab tu rgyas pa dang / byang chub sems dpa'i ting nge 'dzin gnas myed pa'i chos kyi dbyings nam mkha' la rnam par lta ba dang / byang chub sems dpa'i ting nge 'dzin phyogs gcig
78a3(phal chen): tu phyogs bcu rgya mtsho yongs su sdud pa'i klong dang / byang chub sems dpa'i ting nge 'dzin chos kyi dbyings kyi gzhi thams cad kyi sgor 'jug pa dang / byang chub sems dpa'i ting nge 'dzin chos rgya mtsho thams
78a4(phal chen): cad dang ldan pa dang / byang chub sems dpa'i ting nge 'dzin sems can thams cad la 'od rab tu 'gyed pas/ rab tu zhi ba'i lus su 'gyur ba dang / byang chub sems dpa'i ting nge 'dzin sems kyi skad gcig
78a5(phal chen): gcig la mngon par shes pa dang / smon lam thams cad mngon par bsgrub pa dang / byang chub sems dpa'i ting nge 'dzin rtag par thams cad kun tu mngon par rdzogs par 'tshang rgya ba'i byin gyis rlabs
78a6(phal chen): dang / byang chub sems dpa'i ting nge 'dzin chos kyi dbyings thams cad rgyan cig tu khong du chud par 'jug pa dang / byang chub sems dpa'i ting nge 'dzin sangs rgyas thams cad dran pa'i rang bzhin gyi rab tu
78a7(phal chen): snang ba dang / byang chub sems dpa'i ting nge 'dzin 'gro ba thams cad du khyad par chen po dang ldan pa'i ye shes mngon par shes pa dang / byang chub sems dpa'i ting nge 'dzin sems kyi skad cig gcig
78a8(phal chen): gis chos kyi dbyings kyi tshul mtha' yas pa rang gi lus kyis rgyas par 'gengs pa dang / byang chub sems dpa'i ting nge 'dzin chos kyi dbyings tshul gcig gis chos thams cad tshul gcig par
78b1(phal chen): rnam par dgod pa'i 'od dang / byang chub sems dpa'i ting nge 'dzin sangs rgyas kyi chos kyi dkyil 'khor gyi 'khor lo gzi brjid kyi byin rlabs dang / byang chub sems dpa'i ting nge 'dzin sems can gyi khams mig
78b2(phal chen): 'phrul lta bu yongs su bsdu ba'i smon lam dang / spyod pa byin gyis rlob pa dang / byang chub sems dpa'i ting nge 'dzin chos kyi dbyings kyi gzhi thams cad tha myi dad pa dang / byang chub sems dpa'i ting nge 'dzin pad+mo'i byin
78b3(phal chen): rnam par 'phrul pas kun tu rnam par gnon pa dang / byang chub sems dpa'i ting nge 'dzin sems can thams cad kyi lus kyi rgyud khong du chud pas mngon par shes pa dang / byang chub sems dpa'i ting nge 'dzin lus
78b4(phal chen): sems can thams cad la mngon par byin gyis rlob pa dang / byang chub sems dpa'i ting nge 'dzin sems can thams cad kyi dbyangs kyi yan lag rgya mtshor 'gro ba thams cad kyi skad yongs su 'byed pa'i tshul
78b5(phal chen): mngon par shes pa dang / byang chub sems dpa'i ting nge 'dzin 'gro ba'i gzhi tha dad pa thams cad khong du chud pas mngon par shes pa dang / byang chub sems dpa'i ting nge 'dzin snying rje chen po'i mdzod tha dad pa'i
78b6(phal chen): snying po dang / byang chub sems dpa'i ting nge 'dzin sangs rgyas thams cad de bzhin nyid du rtogs pa'i mtha' la 'jug pa dang / byang chub sems dpa'i ting nge 'dzin de bzhin gshegs pa thams cad kyi rnam
78b7(phal chen): par thar pa'i pho brang la rnam par lta bas seng ge rnam par bsgyings pa dang / de dag la stsogs pa byang chub sems dpa'i ting nge 'dzin gyi lam la 'jug pa dang / sangs rgyas kyi zhing brjod du med pa'i
78b8(phal chen): rdul shin tu phra ba snyed kyis/ byang chub sems dpa' de dag de bzhin gshegs pa rnam par snang mdzad kyi sangs rgyas kyi rnam par 'phrul pa rgya mtsho de dag la rab tu 'jug go/ /sems kyi skad cig
79a1(phal chen): re re la chos kyi dbyings thams cad du rgyas par 'gengs par 'jug pa'i tshul gyis sngon bskal pa mnyam par spyad pa yang rjes su dran no/ /de ltar byang chub sems dpa' de dag dze ta'i tshal
79a2(phal chen): du phyin cing / bcom ldan 'das kyi spyan snga na 'khod pa/ seng ge'i khri rin po che sna tshogs kyi pad mo'i snying po can 'jig rten gyi khams sangs rgyas kyi zhing bcu'i rdul shin tu phra ba dang mnyam par
79a3(phal chen): yangs pa la 'khod pa/ ye shes dang mngon par shes pa chen po'i rnam par 'phrul pas byung ba/ ye shes dang mngon par shes pa rno ba dang ldan pas rjes su thob pa/ ye shes kyi kun tu
79a4(phal chen): rnam par dpyod pa/ shes rab kyi 'byung gnas kyi rigs su byung ba/ thams cad mkhyen pa'i ye shes la mngon du gyur pa/ ye shes kyi mig rab rib med pa dang ldan pa/ sems can gyi kha lo bsgyur
79a5(phal chen): ba'i rang bzhin thob pa/ sangs rgyas thams cad dang mnyam pa nyid kyi rjes su song ba/ rtag tu rnam par rtogs pa med par chos la spyod pa/ chos kyi dmigs pa thams cad rab tu rtogs pa/
79a6(phal chen): chos thams cad rang bzhin gyis zhi bar dmigs pa 'jig rten gyi khams thams cad shin tu zhi bas/ gnas tha dad pa med pa la rab tu gzhol ba/ 'jig rten tha dad pa thams cad du rab tu zhugs pa/
79a7(phal chen): gnas med par zhing thams cad du 'dong ba/ chos kyi gnas thams cad la brten pa med par chos thams cad bla gab med pa'i gzhal med khang du phyin pa/ 'gro ba thams cad yongasu smyin par bya ba dang /
79a8(phal chen): gdul ba la zhugs pa sems can thams cad la bde ba'i lam ston pa/ ye shes dang rnam par thar pa shin tu 'phags pa'i gnas kyi spyod yul can/ 'dod chags dang bral ba'i mthar phyin pa'i
79b1(phal chen): ye shes kyi lus dang ldan pa/ srid pa'i rgya mtsho thams cad las gyen du 'phags pa/ 'gro ba thams cad la yang dag pa'i mtha' rnam par ston pa/ chos rgya mtsho shes rab snang ba'i dkyil 'khor
79b2(phal chen): can/ ting nge 'dzin gangs chen mtsho dang ldan pa'i dkyil shin tu mnyam par bzhag cing / snying rje chen po rab tu sems pa/ chos kyi tshul sgyu ma'i rnam pa 'di lta bu rab tu rtogs pa/ 'jig rten gyi khams
79b3(phal chen): thams cad la myig lam lta bur zhugs pa/ de bzhin gshegs pa mthong ba thams cad myig yor lta bur khong du chud pa/ sgra skad dang dbyangs thams cad sgra snyan lta bur rnam par rig pa/ chos thams
79b4(phal chen): cad mngon par bsgrub pa'i ye shes sprul pa lta bur rab tu rtogs pa/ khyad par du 'phags pa'i smon lam shin tu bstsags pa/ ye shes kyi dkyil 'khor kun nas rnam par dag pa'i mkhas pa
79b5(phal chen): dang ldan pa/ sems shin tu zhi zhing rab tu zhi ba dang ldan pa gzungs kyi rgyud thams cad kyi yul dang ldan pa/ ting nge 'dzin gyi stobs kyis dogs pa myed par kun nas rab tu gnon pa
79b6(phal chen): chos kyi dbyings kyi gnas kyi mthar phyin pa'i myig dang ldan pa/ chos thams cad la dmyigs pa med par rnam par spyod pa rab tu thob pa/ shes rab rgya mtsho mtha' yas pa la rnam par spyod
79b7(phal chen): pa/ ye shes kyi pha rol tu phyin pa'i pha rol tu song ba/ shes rab kyi pha rol tu phyin pa'i stobs dang / shugs thob pa/ rdzu 'phrul gyi pha rol tu phyin pas 'gro ba thams cad kyi pha rol tu
79b8(phal chen): phyin pa ting nge 'dzin gyi pha rol tu phyin pa dbang du gyur pa/ de bzhin gshegs pa thams cad kyi don mkhas pa la phyin ci log myed pa'i ye shes dang ldan pa/ chos kyi
80a1(phal chen): mdzod dbye ba'i cho ga la mkhas pa/ nges pa'i tshig shes pa la mngon par mkhas pa ma spobs pa'i stobs dang / chos kyi sprin zad myi shes pa dang ldan pa/ mi 'jigs pas khyu mchog dang seng ge'i nga ro 'byin pa/
80a2(phal chen): gnas med pa'i chos kyi dga' ba la dga' bas mos pa/ chos thams cad la rab rib myed pa'i myig gis lta ba/ 'jig rten thams cad kyi 'byung ba dang / 'jig pa shes pa'i zla bar gyur pa/ shes
80a3(phal chen): rab kyi dkyil 'khor gyis bden pa'i tshul thams cad la rnam par spyod pa'i 'od zer can/ ye shes kyi rdo rje bsod nams kyi khor yug du gyur pa/ dper bya ba thams cad las shin tu 'das pa/
80a4(phal chen): chos thams cad la dbang po dang ye shes kyi myu gu rab tu skyes pa/ dpa' ba'i rgyal mtshan dang ldan pa/ bdud thams cad kyi rgyal mtshan rab tu snyol ba la dpa' ba ye shes mtha' yas pa'i
80a5(phal chen): dkyil 'khor gyi gzi brjid can/ 'gro ba thams cad las mngon par 'phags pa'i lus dang ldan pa/ chos thams cad la shes rab sgrib pa myed par zad pa dang / myi zad pa'i mtha'i ye shes
80a6(phal chen): kyis rnam par sangs rgyas pa/ yang dag pa'i mtha'i kun gyi mthar phyin pa la gnas pa/ mtshan ma myed pa la rnam par lta ba'i ye shes kyi myig mngon sum can/ byang chub sems dpa'i
80a7(phal chen): spyod pa thams cad mngon par bsgrub pa'i rgyu la mkhas pa/ myi gnyis pa'i ye shes kyi spyod yul dang ldan pa 'jig rten gyi rgyud thams cad la rnam par blta ba/ sangs rgyas kyi zhing gi rgyud
80a8(phal chen): gnas myed pa la thams cad du gzugs brnyan snang bar gyur pa/ chos thams cad la mun pa dang rnam par bral ba ye shes kyi dkyil 'khor mun pa myed pa la rab tu zhugs pa/ phyogs kun tu
80b1(phal chen): chos gyi snang ba rab tu bkye ba/ 'gro ba thams cad kyi bsod nams kyi zhing mchog tu gyur pa/ thos pa dang mthong ba dang / smon lam don yod pa'i zla ba/ bsod nams kyi ri rab 'jig rten thams
80b2(phal chen): cad las mngon par 'phags pa/ phas kyi rgol ba'i tshogs thams cad tshar gcod pa la shin tu dpa' ba/ sangs rgyas kyi zhing thams cad du sgra skad dang dbyangs kyi nga ro 'byin pa/ sangs rgyas thams
80b3(phal chen): cad kyi sku mthong bas myi ngoms pa/ sangs rgyas kyi sku'i gzugs brnyan gyi dbang sgyur ba dang ldan pa/ 'gro ba gdul ba dang 'thun pa'i lus su byin gyis rlob pa/ zhing 'byam klas pa thams
80b4(phal chen): cad du lus gcig gis rgyas par 'gengs pa/ mngon par 'du bya ba myed pa'i rdzu 'phrul gyi dkyil 'khor yongs su dag pa/ thogs pa myed par 'gro ba'i ye shes chen po'i theg pa'i gru dang ldan pa/ ye shes
80b5(phal chen): kyi dkyil 'khor gyis chos kyi dbyings thams cad du lus rab tu snang ba/ ye shes kyi nyi ma 'gro ba thams cad du shar ba/ 'gro ba thams cad bsam pa ji lta ba bzhin du dga' ba'i kha dog dang ldan pa/
80b6(phal chen): 'gro ba thams cad kyi bsam pa dang / dbang po rab tu rtogs pa'i ye shes can/ chos thams cad sgrib pa myed pa'i yul khong du chud pa/ chos thams cad kyi rang bzhin skye ba myed pa rnam par rig pa
80b7(phal chen): phra ba dang yangs pa phan tshun du yongs su bsdu ba la dbang sgyur ba/ sangs rgyas kyi zab mo'i tshul nges par rtogs pa/ don zab mo'i tshig dang / yi ge'i tha snyad la mkhas pa/ tshig dang yi ge dang /
80b8(phal chen): don myi zad pa rab tu brjod pa/ mdo sde rgya mtsho thams cad tshig gcig du chud par rab tu ston pa/ gzugs dang ye shes kyi lus rgya chen po byin gyis rlob pa/ bskal pa mtha' yas par yongs su
81a1(phal chen): 'dzin pa'i gzungs dang ldan pa'i byin gyi rlabs can/ sems kyi skad cig gcig gis bskal pa brjod du myed par gnas pa/ rab tu rtogs pa'i ye shes can/ sems kyi skad cig gcig
81a2(phal chen): gis dus gsum shes pas/ 'jig rten thams cad mngon par shes pas/ chos kyi gzugs kyis sangs rgyas kyi chos rgya mtsho mtha' yas pa dran zhing spobs pa 'gro ba thams cad kyis shes
81a3(phal chen): par 'gyur ba'i thabs kyis chos kyi 'khor lo bskor ba las phyir myi ldog pa/ sangs rgyas kyi yul la ye shes snang ba rab tu thob pa/ gya nom par snang ba'i ting nge 'dzin la rtag tu mnyam par bzhag pa
81a4(phal chen): chags pa myed pa'i mtha'i chos thams cad rab tu dbye ba'i ye shes la mngon par mkhas pa/ chos thams cad las khyad par du 'phags pa'i rnam par 'phrul pa'i yul la ye shes kyis rnam par rtse ba/
81a5(phal chen): dmyigs pa thams cad rgyan bzang por byin gyis rlob pa/ chos kyi dbyings phyogs myed pa la phyogs kyi rjes su 'brang bas rab tu zhugs pa phyogs thams cad rnam par dbye bas chos kyi dbyings la yang dag
81a6(phal chen): par gzhol ba shin tu phra ba ste/ yangs pa'i rdul shin tu phra ba la byang chub tu rnam par 'tshang rgya ba/ rang bzhin kha dog myed pa las kha dog thams cad yongs su ston pa/ phyogs gcig la yang dag par
81a7(phal chen): gzhol ba de lta bu'i yon tan dang ye shes mtha' yas pas yang dag par bskyed de/ bsod nams dang ye shes kyi snying po dang ldan par gyur pa/ sangs rgyas thams cad kyis bstod pa bsngags pa
81a8(phal chen): bskur ba tshig dang yi ge mi zad pas yon tan dang legs pa brjod du myed pa'i byang chub sems dpa' dze ta'i tshal du 'dus te/ 'khod pa de bzhin gshegs pa'i yon tan rgya mtsho la 'jug pa/
81b1(phal chen): de bzhin gshegs pa'i 'od zer gyis rab tu snang bar gyur pa/ de dag gi lus thams cad dang / khang pa brtsegs pa de dag dang / byang chub sems dpa'i longs spyod de dag dang / byang chub sems
81b2(phal chen): dpa'i stan de dag dang / dze ta'i tshal thams cad nas kyang / dga' ba chen po'i shugs rab tu thob pa'i chos nyid dang / byang chub sems dpa'i chos snang ba bsam gyis myi khyab pa rab tu
81b3(phal chen): thob pas dga' ba'i shugs las byung ba'i rnam par 'phrul pa chen po'i rgyan mngon par 'thon nas/ chos kyi dbyings thams cad rgyas pa khyab par gyur to/ /'di lta ste sems kyi skad cig
81b4(phal chen): re re la 'od zer gyi dra ba'i sprin shin tu yangs pa/ 'gro ba thams cad yongs su tshim par byed pa mngon par 'thon te/ phyogs bcu rgyas pa khyab par gyur to/ /rin po che sna tshogs kyi dril
81b5(phal chen): bu'i sprin mngon par 'thon te/ dus gsum gyi de bzhin gshegs pa thams cad yon tan dang legs pa rab tu brjod pa'i sprin gyi nga ro rjes su bsgrags pas phyogs bcu rgyas par khyab par gyur to/ /dmyigs pa
81b6(phal chen): thams cad las 'gro ba thams cad rol mo'i sprin mngon par 'thon te/ sems can thams cad kyi las dang rnam par smin pa rol mo'i sgra snyan par blangs bas rjes su sgrog cing phyogs bcu rgyas pa khyab par
81b7(phal chen): gyur to/ /byang chub sems dpa' thams cad kyi smon lam dang / byang chub sems dpa'i spyod pa sna tshogs yang dag par ston pa'i tshul gyi sprin mang po mngon par 'thon nas/ byang chub sems dpa'
81b8(phal chen): thams cad kyi smon lam gyi sgra dbyangs rab tu sgrog pas phyogs bcu rgyas par khyab par gyur to/ /de bzhin gshegs pa thams cad kyi sprul pa dang / rnam par 'phrul ba'i sprin mang po mngon par 'thon
82a1(phal chen): nas/ de bzhin gshegs pa thams cad kyi gsung gi dbyangs rjes su brjod cing / phyogs bcu rgyas par khyab par gyur to/ /byang chub sems dpa'i lus dang / mtshan dang dpe byad bzang pos
82a2(phal chen): rnam par brgyan pa'i sprin mang po mngon par 'thon nas/ zhing thams cad du 'byung ba'i sangs rgyas skye ba gcig nas/ gcig tu brgyud pa rab tu brjod cing phyogs bcu rgyas par khyab par gyur to/ /
82a3(phal chen): dus gsum gyi de bzhin gshegs pa thams cad dang mnyam pa'i snying po byang chub kyi sprin mang po mngon par 'thon nas/ de bzhin gshegs pa thams cad mngon par byang chub pa'i rgyan byung ba yongs su
82a4(phal chen): ston cing / phyogs bcu rgyas par khyab par gyur to/ /dmyigs pa thams cad las klu'i dbang po'i las kyi sprin mang po mngon par 'thon nas/ spos sna tshogs kyi char rab tu 'bebs
82a5(phal chen): shing phyogs bcu rgyas par khyab par gyur to/ /'gro ba thams cad kyi dbang po lus dang 'dra ba'i sprin mang po mngon par 'thon nas/ byang chub sems dpa' kun tu bzang po'i spyod pa yongasu brjod pa byed cing /
82a6(phal chen): phyogs bcu rgyas par khyab par gyur to/ /zhing yongs su dag pa rin po che thams cad kyi rang bzhin yongs kyi gzugs brnyan gyi sprin mang po mngon par 'thon nas/ de bzhin gshegs pa thams cad
82a7(phal chen): kyi chos kyi 'khor lo bskor ba mngon par ston cing / phyogs bcu rgyas par khyab par gyur to/ /de dag la stsogs pa byang chub sems dpa' de dag gis byin gyi brlabs dang / chos kyi snang ba rgya mtsho bsam gyis
82a8(phal chen): myi khyab pa rab tu thob pa'i chos nyid kyis rgyan chen po rnam par sprul pa'i sprin sangs rgyas kyi zhing brjod du myed pa'i rdul shin tu phra ba snyed byung bar gyur to/ /de nas byang chub sems dpa' 'jam dpal
82b1(phal chen): gyis sangs rgyas kyi byin gyi rlabs kyis rnam par 'phrul pa de dag yongs su ston pa byed cing phyogs bcur rnam par bltas nas/ de'i tshe tshigs su bcad pa 'di dag smras so/ /dze ta'i tshal du sangs
82b2(phal chen): rgyas byin gyis rlabs/ /mtha' yas rgya chen yongs su byung la ltos/ /dmigs pa kun las lus kyi sprin chen rnams/ /mngon par 'thon zhing phyogs rnams kun tu khyab/ /bde gshegs sras po rnams
82b3(phal chen): kyi sna tshogs brgyan/ /kha dog mtha' yas rgya chen rnam dag pa/ /stan dang dmyigs pa yongs su bcas pa la/ /de dag thams cad gzugs brnyan 'byung ba snang / /rgyan rnams sna tshogs rin chen 'od
82b4(phal chen): 'phro'i sprin/ /bde gshegs sras po rnams kyi spu rtse las/ /sangs rgyas gsung rnams rab tu sgrog byed cing / /zhing rnams kun gyi dbyings su khyab par 'phro/ /tshangs pa'i dbang po'i gzugs 'dra lus
82b5(phal chen): rnams dang / /spyod lam rab tu zhi ba dag pa'i gzugs/ /zhing gi me tog kun las mngon 'thon te/ /bsam gtan yan lag brjod cing kun tu 'dong / /kun tu bzang po 'dra ba'i rgyal ba'i sras/ /
82b6(phal chen): mtshan rab dpe byad bzang pos brgyan pa'i lus/ /grangs myed bsam yas bde gshegs ba spu las/ /sprul pa de 'dra thogs pa myed par 'byung / /bde gshegs sras po dus gsum byung ba rnams/ /yon tan rgya
82b7(phal chen): mtsho'i legs pa brjod pa dag / rgya mtsho che mnyam rgyan sprin de dag kun/ /dze ta'i tshal na gnas shing rab tu brjod/ /phyogs rnams kun gyi sems can yongs kyi las/ /rgya mtsho chen po sna tshogs ma lus
82b8(phal chen): par/ /dze ta'i tshal gyi shing gi gzugs rnams kyi/ /gseb nas byung bar gyur pa kun tu grag /dus gsum byung ba'i rgyal ba thams cad kyi/ /zhing rnams kun gyi ma lus rnam 'phrul ba/ /zhing rnams
83a1(phal chen): rgya mtsho'i rdul snyed de dag kyang / /so so'i dmyigs kyis dmyigs par 'gyur ba snang / /sangs rgyas phyogs kyi zhing rnams rgya mtsho'i sprin/ /spu rtse re rer sna tshogs rnam phye ba'i/ /sangs
83a2(phal chen): rgyas gnas rnams skad cig re rer yang / /de dag la yang sangs rgyas sprin mang bzhugs/ /'gro dang mnyam par phyogs rnams kun bkang zhing / /sems can thabs kyis yongs su smyin par byed/ /de dag 'od
83a3(phal chen): las spos kyi 'od 'phro dang / /me tog phal chen rgya mtsho'i sprin kyang 'byung / /mkha' ltar tshad myed rin chen gzhal myed khang / /ma lus rgyan rab kun gyis rnam mdzes pa/ /de dag thams cad phyogs rnams
83a4(phal chen): kun khyab byed/ /zhing dang snying po byang chub de bzhin no/ /dus gsum byung ba'i rgyal ba'i sras rnams kyis/ /kun tu bzang po'i spyod pa'i rnam tshul du/ /zhing rnams rgya mtsho rnam par dag byas pa'i/ /rgyan
83a5(phal chen): rab sna tshogs 'gro ltar tshad myed pa/ /phyogs rnams dus gsum kun tu gang byung rnams/ /bskal pa rgya mtsho chen por rnam sbyangs pa/ /de dag kun kyang dze ta'i nags tshal gyi/ /bar snang mkha' la
83a6(phal chen): gzugs brnyan tshul du snang / /de nas byang chub sems dpa' sangs rgyas kyi ting nge 'dzin gyis/ rgyud shin tu snang bar byas pa de dag las/ byang chub sems dpa' re res kyang / snying rje chen po'i sgo sangs
83a7(phal chen): rgyas kyi zhing brjod du myed pa'i rdul shin tu phra ba snyed du zhugs par gyur nas/ de dag de bas kyang 'gro ba thams cad la phan pa dang / yongs su bsdu ba'i don du zhugs par gyur te/ de ltar mnyam par bzhag pa de dag gi
83a8(phal chen): ba spu'i sgo re re nas kyang / 'od zer sangs rgyas kyi zhing brjod du med pa'i rdul shin tu phra ba snyed mngon par 'thon par gyur te/ 'od zer de dag gi sgo re re nas kyang / byang chub sems dpa' 'phrul ba'i sprin 'jig rten gyi
83b1(phal chen): dbang po thams cad dang 'dra ba'i lus dang / 'gro ba thams cad la mngon par lta ba'i lus dang / sems can thams cad yongs su smin par bya ba dang / 'phrod pa'i lus dang ldan pa mngon par 'thon te/ mngon
83b2(phal chen): par 'thon nas kyang / phyogs thams cad kyi chos kyi dbyings rgyas par bkang nas/ sems can thams cad yang dag par skul zhing yongs su smyin par bya ba dang / gdul bar byed do/ /lha'i gnas na shi
83b3(phal chen): 'pho ba yongs su bstan pa'i sgo dang / 'jig rten gyi khams thams cad du skye ba yongs su bstan pa'i sgo dang / byang chub sems dpa'i spyod pa'i dkyil 'khor yongs su bstan pa'i sgo dang / rmi lam
83b4(phal chen): yongs su bstan pa'i sgo sangs rgyas kyi zhing brjod du myed pa'i rdul shin tu phra ba snyed kyis sems can yongs su bskul ba byed do/ /byang chub sems dpa' thams cad kyi smon lam gyis 'byung
83b5(phal chen): ba'i sgo dang / 'jig rten gyi khams yongs su bskyod pa'i sgo dang / sbyin pa'i pha rol tu phyin pa'i spyod pa yongs su bstan pa'i sgo dang / de bzhin gshegs pa thams cad kyi yon tan bya ba dang /
83b6(phal chen): rab tu bsgrub pa'i sgo dang / yan lag dang nying lag gcod pa'i bzod pa'i pha rol tu phyin pa yongs su bstan pa'i sgo dang / byang chub sems dpa'i rnam par 'phrul pa chen pos brtson 'grus kyi pha rol tu phyin
83b7(phal chen): pa yongs su bstan pa'i sgo dang / byang chub sems dpa'i bsam gtan dang rnam par thar pa dang / ting nge 'dzin dang snyoms par 'jug pa thams cad dang / sangs rgyas kyi ye shes kyi lam gyi dkyil 'khor
83b8(phal chen): snang ba rab tu brjod pa'i sgo dang / sangs rgyas kyi chos thams cad yongs su btsal ba'i phyir/ chos kyi tshig dang yi ge re re'i phyir/ lus grangs myed pa yongs su bstan pa'i sgo dang / de bzhin gshegs pa
84a1(phal chen): thams cad kyi drung du 'gro zhing chos thams cad yongs su dri nga ba'i sgo dang / dus la ji ltar 'bab pa dang / bsam pa ji ltar 'bab bzhin du 'gro ba'i drung du 'gro zhing thams
84a2(phal chen): cad mkhyen pa nyid du yongs su smyin par 'gyur ba thob par bya ba'i tshul rgya mtsho snang ba'i rnam par dmyigs par bya ba'i sgo dang / byang chub sems dpa'i bsod nams dang ye shes kyi tshogs thams cad bdud dang /
84a3(phal chen): phas kyis rgol bas myi tshugs pa'i stobs kyi rgyal mtshan yongs su bstan pa'i sgo dang / bzo thams cad shes shing mkhas pa dang ldan pa'i shes pa'i sa bon yongs su bstan pa'i sgo dang / 'gro ba thams
84a4(phal chen): cad las khyad par du 'phags par shes shing mkhas pa dang ldan pa'i ye shes kyis yongs su bstan pa'i sgo dang / sems can thams cad kyi bsam pa'i khyad par shes shing mkhas pa dang ldan pa'i
84a5(phal chen): ye shes kyis yongs su bstan pa'i sgo dang / sems can thams cad kyi dbang po la 'jug pa'i dbang po nyon mongs pa dang / bag chags sna tshogs yang dag par gzhom pa la shes shing mkhas pa dang ldan pa'i
84a6(phal chen): ye shes kyis yongs su bstan pa'i sgo dang / de dag la stsogs pa sems can thams cad yongs su smyin par bya ba dang / gdul ba'i thabs dang bsdu ba'i sgo/ sangs rgyas kyi zhing brjod du myed pa'i rdul shin
84a7(phal chen): tu phra ba snyed kyis byang chub sems dpa' de dag sems can thams cad kyi gnas su phyin par snang ste/ la la ni lha'i gnas su phyin par snang ngo / /la la ni klu'i gnas su phyin par snang ngo / /la la ni
84a8(phal chen): gnod sbyin gyi gnas su phyin par snang ngo / /la la ni dri za'i gnas su phyin par snang ngo / /la la ni lha ma yin gyi gnas su phyin par snang ngo / /la la ni nam mkha' lding gi gnas su phyin par snang ngo / /
84b1(phal chen): la la ni mi 'am ci'i gnas su phyin par snang ngo / /la la ni lto 'phye chen po'i gnas su phyin par snang ngo / /la la ni tshangs pa'i dbang po'i gnas su phyin par snang ngo / /la la ni mi'i gnas su phyin par
84b2(phal chen): snang ngo / /la la ni gshin rje'i gnas su phyin par snang ngo / /la la ni yi dags kyi gnas su phyin par snang ngo / /la la ni sems can dmyal ba'i 'jig rten thams cad du phyin par snang ngo / /la la ni yi
84b3(phal chen): dgas kyi skye gnas kyi rgyud thams cad du phyin par snang ngo / mthong bas 'dul ba'i sems can dang / thos pas 'dul ba dang rjes su dran pas 'dul ba dang / dbyangs kyi dkyil 'khor gyis 'dul
84b4(phal chen): ba dang / mying gi chu klung gi sgras 'dul ba dang / 'od kyi dkyil 'khor gyis 'dul ba dang / 'od zer gyi dra ba rab tu 'gyed pas 'dul ba dang / sems can rnams kyi bsam pa'i tshul ji lta ba bzhin
84b5(phal chen): du yongs su smyin par bya ba dang / gdul ba'i phyir snying rje chen po tha myi dad pa dang / smon lam tha myi dad pa dang / ye shes tha myi dad pa dang / sems can yongs su bsdu ba tha myi dad pa'i tshul du byang chub
84b6(phal chen): sems dpa' de dag 'dze ta'i tshal nas rnam par 'phrul pa'i rgyan rnam pa sna tshogs kyis 'jig rten gyi khams 'byam klas pa thams cad dang / sems can gyi khams 'byam klas pa thams cad du rgyas
84b7(phal chen): par 'gengs par byed par snang yang de bzhin gshegs pa'i zhabs kyi drung nas myi g.yo ste/ la la ni rang gi gnas dang khang pa brtsegs pa dang / stan dang 'khor dang bcas pas/ phyogs bcu
84b8(phal chen): rgyas par byed par snang yang / de bzhin gshegs pa'i zhabs kyi drung nas myi g.yo'o/ /la la ni sprul pa'i sprin rab tu 'gyed par snang ngo / /la la ni sems can yongs su smyin par bya ba'i don du
85a1(phal chen): gcig pa gnyis su myed par 'gro bar snang yang / de bzhin gshegs pa'i 'khor gyi dkyil 'khor nas myi g.yo'o/ /la la ni dge sbyong gi gzugs/ la la ni tshangs pa'i gzugs/
85a2(phal chen): la la ni rtul zhugs can thams cad kyi cha byad dang / cho ga dang chu zheng gi gzugs/ la la ni sman pa'i gzugs/ la la ni tshong pa'i gzugs/ la la ni nyan pas 'tsho ba'i gzugs/ la la ni gar
85a3(phal chen): mkhan gyi gzugs/ la la ni lha khyer ba'i gzugs/ la la ni bzo thams cad dang ldan pa'i gzugs su grong dang grong khyer dang / grong rdal dang / ljongs dang / khams dang / rgyal po'i pho brang 'khor
85a4(phal chen): du phyin par snang ste/ dus kyi dbang gis dus kyi rjes su 'brang zhing mying dang gzugs dang lus mngon par bsgrub pa tha dad pa dang / lus kyi kha dog dang dbyibs tshul dang 'dra ba dang dbyangs rnam pa tha dad pa
85a5(phal chen): dang / skad rnam pa tha dad pa dang / spyod pa rnam pa tha dad pa dang / gnas rnam pa tha dad pas byang chub sems dpa'i spyod pa dang / 'gro ba thams cad myig 'phrul lta bur shes pa dang / bzo'i 'khor
85a6(phal chen): thams cad rab tu brjod pa dang / 'gro ba thams cad kyi shes pa brjod pas snang ba'i sgron ma dang / bde ba thams cad kyi byin gyi rlabs kyis brgyan pa dang / las thams cad snang bar byed pa'i 'od dang ldan
85a7(phal chen): pa dang / phyogs thams cad theg pa la gnas pas rab tu sbyong ba dang / byang chub sems dpa'i spyod pa chos thams cad kyi dkyil 'khor rab tu snang ba la spyod cing / sems can yongs su smyin par bya ba
85a8(phal chen): dang / gdul ba'i don du grong dang grong khyer dang / grong rdal dang ljongs dang / khams dang / rgyal po'i gnas dag du phyin par snang ngo / /de nas 'jam dpal gzhon nur gyur pa gnas pa myed pa'i khang pa
85b1(phal chen): brtsegs pa na 'dug 'dug pa las bskal pa 'thun pa'i byang chub sems dpa' de dag dang / rtag tu phyi bzhin 'brang ba'i lag na rdo rje dag dang / 'jig rten thams cad kyi nyams blta ba la brtson zhing sangs
85b2(phal chen): rgyas thams cad bsnyen bkur bar smon pa'i sems dang ldan pa'i lus kyi ris su gtogs pa'i lha dag dang / sngon gyi smon lam gyis rjes su 'brang ba'i rkang gis 'gro ba'i ris su gtogs pa'i lha
85b3(phal chen): dag dang / chos mnyan pa la mngon par mos pa'i sa'i lha dag dang / snying rje chen po la brtson pa'i lus dang / mtsho dang mtshe'u dang / rdzing bu dang khron pa dang / chu klung gi lha dag dang / shes rab kyi
85b4(phal chen): 'od snang bas rab tu gsal ba'i me'i lha dag dang / rin po che'i gcod pan thogs pa'i rlung gi lha dag dang / chos kyi phyogs snang bar khong du chud pa'i phyogs kyi lha dag dang / ma rig pa'i mun pa gsal
85b5(phal chen): ba la brtson pa'i mtshan mo'i lha dag dang / de bzhin gshegs pa'i nyi ma mngon par bsgrub pa la brtson pa'i nyi ma'i lha dag dang / chos kyi dbyings thams cad kyi nam mkha' brgyan pa la brtson pa'i nam
85b6(phal chen): mkha'i lha dag dang / 'gro ba thams cad srid pa'i rgya mtsho las bsgral bar brtson pa'i gangs chen mtsho'i lha dag dang / thams cad mkhyen pa nyid du tshogs yang dag par bstsags pa la brtson zhing /
85b7(phal chen): dge ba'i rtsa ba'i spo mngon par 'phags pa'i sems dang ldan pa'i ri'i lha dang / 'gro ba thams cad kyi lus brgyan par brtson zhing sangs rgyas thams cad kyi kha dog dang byin gyis rlabs la smon cing
85b8(phal chen): brtson pa'i chu klung gi lha dag dang / 'gro ba thams cad kyi sems kyi grong rdal yongs su bskyang bar brtson pa'i grong gi lha dag dang / thams cad mkhyen pa'i chos kyi grong khyer du smon cing mos
86a1(phal chen): pa'i klu'i dbang po dag dang / sems can thams cad yongs su bsrung ba la zhugs pa'i gnod sbyin gyi dbang po dag dang / sems can thams cad kyi dga' ba'i shugs rnam par
86a2(phal chen): 'phel bar bya ba la brtson pa'i dri za'i dbang po dag dang / yi dags kyi rgyud thams cad rnam par bzlog pa la brtson pa'i grul bum gyi dbang po dag dang / sems can thams cad srid pa'i rgya mtsho nas gdon pa'i
86a3(phal chen): smon lam gyis zhugs pa'i nam mkha' lding gi dbang po dag dang / 'jig rten thams cad las 'phags pa'i de bzhin gshegs pa'i sku dang / stobs yongs su bsgrub par smon lam yongs
86a4(phal chen): su bskyed pa'i lha ma yin gyi dbang po dag dang / de bzhin gshegs pa'i mthong bas dga' bar gyur cing / lus rab tu 'dud pa'i lto 'phye chen po'i dbang po dag dang / 'khor ba las skyo ba'i yid
86a5(phal chen): dang ldan zhing ngor blta ba'i lha'i dbang po dag dang / rim gro chen po rab tu byed cing lus rab tu 'dud pa'i tshangs pa'i dbang po dag dang / lhan cig tu de dag gis rim gro chen pos mngon par bstod de
86a6(phal chen): mchod cing / de lta bu'i byang chub sems dpa'i rnam par gnon pa'i rgyan phun sum tshogs pa dang ldan par rang gi gnas nas byung ste/ bcom ldan 'das la g.yas phyogs su bskor ba lan brgya phrag
86a7(phal chen): du ma zhig tu byas nas/ mchod pa rnam pa du mas mchod de/ bcom ldan 'das kyi spyan snga nas phyir byung nas/ lho phyogs logs su yul rgyu zhing song ngo // //sangs rgyas rmad ga cad
86a8(phal chen): ces bya ba shin tu rgyas pa chen po'i mdo/ bam po bdun pa/ de nas sangs rgyas kyi byin gyi rlabs kyis/ tshe dang ldan pa sha ra dwa ti'i bus 'jam dpal gzhon nur gyur pa/
86b1(phal chen): byang chub sems dpa'i rnam par 'phrul pa'i rgyan phun sum tshogs pa de 'dra bas/ dze ta'i tshal nas byung ste/ lho phyogs logs su 'gro ba mthong nas/ de 'di snyam du gyur te/ bdag kyang 'jam
86b2(phal chen): dpal gzhon nur gyur pa dang lhan cig du yul rgyu zhing 'gro snyam nas/ de dge slong drug bcu tsam gyis bskor cing mdun du byas te/ rang gi gnas nas byung nas/ bcom ldan 'das gang na ba der song ste/
86b3(phal chen): bcom ldan 'das kyi zhabs gnyis la spyi bos phyag 'tshal nas/ bcom ldan 'das la zhus te/ bcom ldan 'das kyis gnang ba dang / bcom ldan 'das la lan gsum du bskor ba byas
86b4(phal chen): nas/ bcom ldan 'das kyi spyan snga nas phyir byung ste/ 'jam dpal gzhon nur gyur pa gang na ba der dge slong lhan cig tu spyod pa rab tu byung nas ring po ma lon par gsar du zhugs pa
86b5(phal chen): sha stag ste/ 'di ltar dge slong rgya mtsho'i blo dang / legs par byin pa chen po dang / bsod nams kyi 'od dang / bu chen po dang kun khyab sbyin pa dang / rnam dag spyod pa dang /
86b6(phal chen): lha'i dpal dbang po'i blo gros dang / tshangs pa'i dam pa dang / dge slong zhi ba'i blo gros dang / de dag la stsogs pa'i dge slong drug bcu rtsam kun kyang / sngon gyi rgyal ba la bya ba byas pa/ dge ba'i
86b7(phal chen): rtsa ba bskyed pa/ mos pa zab mor gyur pa/ dad pa'i myig yongs su dag pa/ sems rgya chen pos yongs su spyod pa/ sangs rgyas kyi phyogs kyi rnam par blta ba la mthu yod pa/ chos
86b8(phal chen): kyi ngo bo nyid dang / rang bzhin nges par rtogs pa'i sems dang ldan pa/ gzhan la phan par gyur pa'i blo can/ de bzhin gshegs pa'i yon tan la mngon par mos pa/ 'jam dpal
87a1(phal chen): gzhon nur gyur pas chos bstan pas 'dul ba sha stag dang 'grogs shing mdun du byas te sngon du bdar nas/ 'jam dpal gzhon nur gyur pa gang na ba der dong ngo / /de nas tshe dang ldan pa sha ra dwa ti'i bus de ltar lam
87a2(phal chen): du zhugs te/ 'dong ba'i tshe dge slong de dag kun la bltas nas/ dge slong rgya mtsho'i blo la smras pa/ rgya mtsho'i blo byang chub sems dpa' 'jam dpal gyi lus mtshan dang dpe byad bzang pos rnam par brgyan cing /
87a3(phal chen): yongs su dag pa/ lha dang mir bcas pa bsam gyis mi khyab pa dang / 'od kyi dkyil 'khor yongs su dag cing sems can tshad med pa'i dga' ba yongs su bskyed pa dang / 'od zer gyi dra ba'i rgyan sems
87a4(phal chen): can dpag tu med pa'i sdug bsngal rab tu zhi bar byed pa dang / 'khor phun sum tshogs pa sngon gyi dge ba'i rtsa bas yongs su bzung ba dang / lam gyi rgyan 'gro na lam myigs mangs ris su gnas pa dang lam
87a5(phal chen): rnam par gnon pa'i rgyan phyogs kyi dkyil 'khor thams cad la mngon par lta bas gnas pa dang / bsod nams phun sum tshogs pa'i rgyan g.yas g.yon nas gter chen por mngon par 'thon pa dang sngon
87a6(phal chen): gyi sangs rgyas la rim gro byas pa'i dge ba'i rtsa ba dang rgyu mthun pas/ shing gi gseb thams cad nas rgyan mang po 'byung ba dang / 'jig rten gyi dbang po thams cad la mchod pa'i sprin gyi char mngon par 'bebs
87a7(phal chen): shing btud de phyag 'tshal ba dang / phyogs bcu nas de bzhin gshegs pa thams cad kyis 'od zer gyi dra ba'i dkyil 'khor mang po bkye ba/ sangs rgyas kyi chos thams cad rab tu sgrog cing spyi bor 'char ba
87a8(phal chen): la ltos shig ces/ de dag la sogs pa tshe dang ldan pa sha ri'i bus/ 'jam dpal gzhon nur gyur pa lam du zhugs pa'i yon tan gyi rgyan tshad med pa dag /dge slong de dag la yongs su bstan to/ /brjod do bshad
87b1(phal chen): do/ /smos so/ /bkrol lo/ /rab tu brjod do/ /rnam par phye'o/ /gsal bar byas so/ /de ltar gnas brten sha ri'i bus 'jam dpal gzhon nur gyur pa'i yon tan ci tsam du brjod pa de tsam du dge slong de dag gi sems rnam
87b2(phal chen): par dag par gyur to/ /rab tu dang bar gyur to/ /dga' ba'i shugs rnam par 'phel bar gyur to/ /mos pa skyes par gyur to/ /de dag gis sems rgyud las su rung bar gyur to/ /dbang po rab tu dang bar gyur to/ /yid
87b3(phal chen): bde ba rnam par 'phel bar gyur to/ /yid mi bde ba rab tu byung bar gyur to/ /sems kyi skyon dang bral bar gyur to/ /sgrib pa thams cad phyir ldog par gyur to/ /sangs rgyas blta ba la mngon par mos par gyur to/ /
87b4(phal chen): sangs rgyas kyi chos la sems rab tu gzhol bar gyur to/ /byang chub sems dpa'i dbang po yongs su dag par gyur to/ /byang chub sems dpa'i dad pa'i shugs skye bar gyur to/ /snying rje chen po 'byung bar gyur to/ /
87b5(phal chen): pha rol tu phyin pa'i dkyil 'khor gnon par gyur to/ /snying rje chen po yongs su skye bar 'gyur ro/ /phyogs bcu'i sangs rgyas rgya mtsho yongs su snang bar gyur to/ /de ltar de dag thams cad mkhyen pa nyid du mos
87b6(phal chen): pa'i shugs thob par gyur nas 'di skad 'dzer to/ /mkhan po bdag cag kyang skyes bu dam pa de'i drung du phyin par mdzad du gsol zhes nas/ de nas tshe dang ldan pa sha ri'i bu dge slong de dag dang 'grogs te/
87b7(phal chen): 'jam dpal gzhon nur gyur pa gang na ba der song nas 'di skad ces smras so/ /'jam dpal dge slong 'di dag ni khyod la blta bar 'dod pa dag go/ /de nas 'jam dpal gzhon nur gyur pas dge slong de dag dang /
87b8(phal chen): 'khor gyi dkyil 'khor gyi sa'i phyogs de tsam dang bcas par glang po'i lta stangs kyi gzi dang ldan par khyab par bltas pa dang / de yi rjes la dge slong de dag gis 'jam dpal gzhon nur
88a1(phal chen): gyur pa'i rkang pa gnyis la spyi bos phyag 'tshal nas/ thal mo sbyar te 'di skad ces smras so/ /skyes bu dam pa khyod mthong ba dang / khyod la phyag 'tshal ba'i dge ba'i rtsa ba 'di dang bdag cag gi dge
88a2(phal chen): ba'i rtsa ba gzhan khyod kyis mkhyen pa dang / mkhan pos thugs su chud pa dang / gang yang bcom ldan 'das de bzhin gshegs pa shAkya thub pas mngon du gzigs pa'i dge ba'i rtsa ba des/ khyod ci 'dra ba de 'dra
88a3(phal chen): bar gyur te/ rnam pa 'di 'dra ba'i lus thob par shog shig /rnam pa 'di 'dra ba'i dbyangs dang / rnam pa 'di 'dra ba'i mtshan dang / 'di lta bu'i rnam par 'phrul pa dag kyang khyod ji lta ba bzhin du thob par shog
88a4(phal chen): shig ces dge slong de dag gis de skad du smras pa dang / 'jam dpal gzhon nur gyur pas dge slong de dag la 'di skad ces smras so/ /dge slong dag yongs su mi skyo ba'i sems bskyed pa bcu dang ldan pa'i rigs
88a5(phal chen): kyi bu'am rigs kyi bu mo theg pa chen po la zhugs pa ni byang chub sems dpa'i lta smos kyang ci dgos kyi/ de bzhin gshegs pa'i sa yang gnon par 'gyur ro/ /bcu gang zhe na/ 'di lta ste/ de bzhin
88a6(phal chen): gshegs pa thams cad blta ba dang / bsnyen bkur ba dang / mchod pa dang rim gro bya ba la yongs su mi skyo ba'i sems bskyed pa dang / dge ba'i rtsa ba thams cad bstsags pa las phyir mi ldog cing yongs su mi
88a7(phal chen): skyo ba'i sems bskyed pa dang / chos thams cad btsal ba la yongs su mi skyo ba'i sems bskyed pa dang / byang chub sems dpa'i pha rol tu phyin pa thams cad sbyor ba la yongasu mi skyo ba'i sems bskyed pa dang /
88a8(phal chen): byang chub sems dpa'i ting nge 'dzin thams cad yongs su bsgrub pa la yongasu mi skyo ba'i sems bskyed pa dang / dus gcig nas gcig tu brgyud pa thams cad du 'jug pa la yongs su mi skyo ba'i
88b1(phal chen): sems bskyed pa dang / phyogs bcu'i sangs rgyas kyi zhing rgya mtsho rgyas par dgang zhing yongs su dag par bya ba la/ yongs su mi skyo ba'i sems bskyed pa dang / sems can gyi khams thams
88b2(phal chen): cad yongs su smin par bya ba dang / gdul ba la yongs su mi skyo ba'i sems bskyed pa dang / zhing dang bskal pa thams cad du byang chub sems dpa'i spyod pa mngon par bsgrub pa la yongs su mi skyo ba'i
88b3(phal chen): sems bskyed pa dang / sangs rgyas kyi zhing thams cad kyi rdul shin tu phra ba snyed kyi pha rol tu phyin pa sbyar bas sems can gcig yongs su smin par bya ba'i tshul du sems can thams cad yongs su smin
88b4(phal chen): par bya bas/ de bzhin gshegs pa'i stobs gcig yongs su bsgrub pa la yongs su mi skyo ba'i sems bskyed pa'o/ /dge slong dag yongs su mi skyo ba'i sems bskyed pa bcu po 'di dag dang ldan pa'i rigs
88b5(phal chen): kyi bu'am rigs kyi bu mo dad pa dang ldan pa ni dge ba'i rtsa ba thams cad la yongs su 'grub par 'gyur ro/ /'khor ba'i rgyud thams cad las phyir ldog par 'gyur ro/ /'jig rten gyi khams rgyud
88b6(phal chen): thams cad las gyen du 'phags par 'gyur ro/ /nyan thos dang rang sangs rgyas kyi sa thams cad las phyir yongs su 'da' bar 'gyur ro/ /de bzhin gshegs pa thams cad kyi rigs dang rgyud du 'byung
88b7(phal chen): bar 'gyur ro/ /byang chub sems dpa' thams cad kyi smon lam la yang dag par 'grub par 'gyur ro/ /de bzhin gshegs pa thams cad kyi yon tan gyi nan tan la rnam par dag par 'gyur ro/ /byang
88b8(phal chen): chub sems dpa'i spyod pa thams cad la yongs su dag par 'gyur ro/ /de bzhin gshegs pa thams cad kyi stobs la yang dag par 'byung bar 'gyur ro/ /bdud dang phas kyi rgol ba thams cad rab tu
89a1(phal chen): 'dul bar 'gyur ro/ /byang chub sems dpa'i sa yongs su gnon par 'gyur ro/ /de bzhin gshegs pa'i sa dang shin tu nye bar 'gyur ro/ /de nas dge slong de dag gis chos kyi tshul 'di thos nas/
89a2(phal chen): sangs rgyas thams cad rnam par mthong ba la chags pa med pa'i mig gi yul zhes bya ba'i ting nge 'dzin thob par gyur to/ /de'i mthus phyogs bcu mtha' yas mu med pa'i 'jig rten gyi khams na bzhugs pa/
89a3(phal chen): de bzhin gshegs pa'i 'khor gyi dkyil 'khor mthong bar gyur to/ /'jig rten gyi khams de dag gi 'gro ba'i rgyud du skyes pa'i sems can de dag kyang ma lus pa mthong bar gyur to/ /'jig rten gyi khams de dag gi
89a4(phal chen): sems can rnams kyang ma lus par mthong bar gyur to/ /'jig rten gyi khams de dag kyang rnam par phye ba sna tshogs su mthong bar gyur to/ /'jig rten gyi khams de dag na rdul shin tu phra ba ji snyed yod pa de dag
89a5(phal chen): kyang bgrangs ba'i tshul gyis rab tu shes par gyur to/ /sems can de dag gi rin po che'i gnas dang / longs spyod de dag kyang mthong bar gyur to/ /de bzhin gshegs pa de dag gi dbyangs kyi yan lag rgya mtsho
89a6(phal chen): yang thos par gyur to/ /chos bstan pa de dag kyang tshig dang yi ge dang nges pa'i tshigs dang skad dang ming dang brdas yongs su shes par gyur to/ /sems can de dag gi sems dang dbang po dang bsam pa la
89a7(phal chen): yang mi dmigs par lta bar gyur to/ /sngon gyi mtha' dang phyi ma'i mtha'i tshe rabs bcu yang rjes su dran par gyur to/ /de bzhin gshegs pa de dag gi chos kyi 'khor lo bcu'i nges pa'i tshig mngon
89a8(phal chen): par bsgrub pa la yang rab tu zhugs par gyur to/ /rdzu 'phrul gyi rnam par 'phrul pa mngon par bsgrub pa bcu la yang rab tu zhugs par gyur to/ /bstan pa'i tshul mngon par bsgrub pa bcu la yang dag
89b1(phal chen): par rab tu zhugs par gyur to/ /rjes su bstan pa'i tshig mngon par bsgrub pa bcu la yang rab tu zhugs par gyur to/ /de bzhin gshegs pa de dag gi so so yang dag par rig pa'i tshul mngon par bsgrub
89b2(phal chen): pa bcu la yang rab tu zhugs par gyur to/ /ting nge 'dzin de thob ma thag tu/ byang chub kyi sems kyi yan lag stong phrag bcu yang yongasu rdzogs par gyur to/ /ting nge 'dzin stong phrag bcu yang yongasu non par gyur to/ /
89b3(phal chen): pha rol tu phyin pa'i yan lag stong phrag bcu yang rnam par dag par 'gyur te/ snang ba chen po rab tu thob cing shes rab chen po'i dkyil 'khor gyi snang bar gyur pa de dag gis byang chub sems dpa'i mngon par shes pa
89b4(phal chen): bcu rab tu thob par gyur to/ /de ltar mngon par shes pa'i myu gu gzhon zhing shin tu phra ba thob ste/ byang chub tu sems bskyed pa brtan pa la gnas pa de dag 'jam dpal gzhon nur gyur pas/ byang chub sems dpa'
89b5(phal chen): kun tu bzang po'i spyod pa la yang dag par bskul nas rab tu bkod do/ /de ltar byang chub sems dpa' kun tu bzang po'i spyod pa la rab tu gnas pa de dag smon lam chen po'i rgya mtsho la zhugs shing mngon par
89b6(phal chen): sgrub par gyur to/ /de ltar smon lam chen po rgya mtshos mngon par bsgrub pa'i sems rnam par dag pas lus yongasu dag pa rab tu thob par gyur to/ /lus rnam par dag pas lus yang ba rab tu thob par
89b7(phal chen): gyur to/ /de ltar lus rnam par dag pa dang lus yang bas mngon par shes pa'i sgo de dag shin tu yangs par byed pas/ mi nyams shing rjes su 'brang ba'i mngon par shes pa rab tu thob par gyur to/ /mngon par
89b8(phal chen): shes pa de thob pas 'jam dpal gzhon nur gyur pa'i rkang pa'i drung nas kyang mi g.yo la/ sangs rgyas kyi chos thams cad yongs su sgrub pa'i phyir phyogs bcur yang de bzhin gshegs pa thams cad kyi sku'i 'phrin
90a1(phal chen): las kyi sprin mngon par bsgrub par gyur to/ /de nas 'jam dpal gzhon nur gyur pas/ dge slong de dag bla na med pa yang dag par rdzogs pa'i byang chub tu bkod nas mthar gyi yul rgyu zhing lho phyogs
90a2(phal chen): logasu skyid pa'i 'byung gnas zhes bya ba'i grong rdal chen po gang na ba der logasu song ste/ phyin nas grong rdal chen po skyid pa'i 'byung gnas kyi shar phyogs logs na nags tshal chen po stsal sna tshogs kyis
90a3(phal chen): rgyal mtshan gyi rgyan ces bya ba sngon gyi sangs rgyas bzhugs bzhugs pa'i mchod rten sems can smin par byed pa'i don du/ de bzhin gshegs pas byin gyis brlabs zhing mtha' yas par ming gi sgra rjesu
90a4(phal chen): grag pa dang / sngon cad bcom ldan 'das byang chub sems dpa'i spyod pa mdzad pa'i tshe/ yongasu btang bar dka' ba du ma yongasu btang ba ste/ sa'i phyogs de na lha dang klu dang gnod sbyin dang dri za dang lha ma
90a5(phal chen): yin dang / nam mkha' lding dang / mi'am ci dang lto 'phye chen po dang / mi dang mi ma yin pa rnams rtag tu rgyun mi 'chad par mchod pa la brtson pa'i gnas yod pa der 'khor dang bcas te phyin nas der
90a6(phal chen): 'jam dpal gzhon nur gyur pas/ mdo sde chos kyi dbyings kyi tshul rab tu snang bar bya ba zhes bya ba mdo sde bye ba khrag khrig brgya stong phrag bcu 'byung bar bstan to/ /de bstan pa'i tshe rgya mtsho chen po nas klung bye
90a7(phal chen): ba khrag khrig brgya stong du ma nye bar lhags te/ de dag gi chos kyi tshul de thos nas/ klu'i rgyud la rnam par smod cing / de bzhin gshegs pa'i yon tan la mos par gyur nas klu'i rgyud rnam par zlog ste/
90a8(phal chen): lha dang mir skye ba yongs su 'dzin par gyur nas/ der klu stong phrag bcu bla na med pa yang dag par rdzogs pa'i byang chub las phyir mi ldog par gyur to/ /chos bstan pa'i tshe sems can gyi khams mtha' yas
90b1(phal chen): pa dang dbus med pa theg pa gsum gyis dus gzhan dang gzhan du rnam par 'dul bar gyur to/ /de nas skyid pa'i 'byung gnas kyi mi rnams kyis/ 'jam dpal gzhon nur gyur pa skyid pa'i 'byung gnas kyi grong rdal du phyin te/
90b2(phal chen): sa la sna tshogs kyi rgyan sna tshogs kyi mchod rten gyi gzhi 'di nyid na rnam par spyod do zhes thos nas/ dge bsnyen tshong dpon shes rab chen po la sogs pa dge bsnyen pha dang / dge bsnyen ma dang / khye'u dang bu mo
90b3(phal chen): mang po dag so so nas 'khor lnga brgya dang bcas te/ skyid pa'i 'byung gnas kyi grong rdal nas byung nas/ 'jam dpal gzhon nur gyur pa gang na ba der dong ngo / /de la dge bsnyen shes rab chen po ni dge bsnyen
90b4(phal chen): bzang pos byin dang / lhas byin dang bsod nams 'od dang / grags pa'i lha dang grags pas byin dang / zla ba'i dpal dang zla ba dga' ba dang / blo gros bzang po dang / blo gros chen po dang / sgra gcan bzang po dang dge
90b5(phal chen): bsnyen bzang po'i dpal dang / de dag la sogs pa dge bsnyen lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal gzhon nur gyur pa'i rkang pa gnyis la spyi bos
90b6(phal chen): phyag 'tshal te/ 'jam dpal gzhon nur gyur pa la lan gsum du bskor ba byas nas/ phyogs gcig tu 'khod do/ /de la dge bsnyen ma shes rab chen mo ni/ dge bsnyen ma 'od bzang mo dang / lus bzang mo
90b7(phal chen): dang / dge ba yod pa dang / dge ba'i dpal dang / zla ba'i dpal dang / zla ba'i 'od dang / dpal gyi 'od dang / dpal bzang mo dang / dge bsnyen ma mig bzang mo dang / de dag la sogs pa dge bsnyen
90b8(phal chen): ma lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon
91a1(phal chen): nur gyur pa la lan gsum du bskor ba byas nas/ phyogs gcig tu 'khod do/ /de la tshong dpon gyi bu nor bzang ni/ tshong dpon gyi bu brtul zhugs bzang po dang / tshul khrims bzang po dang / ngang tshul
91a2(phal chen): bzang po dang / rnam par gnon pa bzang po dang / bsam pa bzang po dang / blo gros bzang po dang / blo bzang po dang / mig bzang po dang / lag pa bzang po dang / tshong dpon gyi bu 'od bzang po dang / de dag la
91a3(phal chen): sogs pa tshong dpon gyi bu lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal gzhon nur gyur pa'i rkang pa gnyis la spyi bos phyag 'tshal te/ 'jam dpal
91a4(phal chen): gzhon nur gyur pa la lan gsum bskor ba byas te/ phyogs gcig tu 'khod do/ /de la khyim bdag shes rab chen po'i bu mo dge ba bzang mo ni bu mo bzang mo dang / yid du 'ong ba'i bzhin dang / brten pa'i blo gros
91a5(phal chen): dang / dpal bzang mo dang / tshangs pas byin dang / dpal gyi 'od dang / bu mo 'od bzang mo la sogs pa bu mo lnga brgyas bskor cing mdun du byas te/ 'jam dpal gzhon nur gyur pa gang na ba der dong nas/ 'jam dpal
91a6(phal chen): gzhon nur gyur pa'i rkang pa gnyis la spyi bos phyag 'tshal te/ 'jam dpal gzhon nur gyur pa la lan gsum du bskor ba byas nas/ phyogs gcig tu 'khod do/ /de nas 'jam dpal gzhon nur
91a7(phal chen): gyur pas skyid pa'i 'byung gnas kyi grong rdal nas skyes pa dang / bud med dang khye'u dang bu mo de dag 'dus te/ 'khod par shes nas bsam pa ji lta ba bzhin du bstan pa'i byin gyis zil gyis mnan te byams
91a8(phal chen): pa chen po'i byin gyis tshim par byas nas/ snying rje chen po'i byin gyis chos bstan pa mngon par bsgrubs te/ ye shes kyi byin gyis sems dang bsam pa rnam par phye nas/ so so yang dag par rig pa chen
91b1(phal chen): pos chos bstan par dga' ste/ tshong dpon gyi bu nor bzangs la bltas so/ /tshong dpon gyi bu nor bzangs shes bya ba ci'i phyir nor bzang shes bya zhe na/ tshong dpon gyi bu nor bzangs zhes bya ba de thog ma ma'i
91b2(phal chen): mngal du zhugs ma thag tu khyim de'i 'khor kun nas rnam par phye ba'i rin po che sna bdun gyi sdong po mthon par gyur to/ /rin po che'i sdong po de dag gi 'og na rin po che'i gter bdun yod de/ gser dang dngul dang
91b3(phal chen): bai DUr+ya dang / shel dang mu tig dmar po dang / a sma gar ba dang / mu sa ra gal pa dang / rin po che sna bdun gyi rin po che'i sdong po de dag kyang gter de dag nas skyes te/ sa'i gzhi brtol nas mngon par mthon par
91b4(phal chen): gyur to/ /de yan lag dang nying lag thams cad yongasu rdzogs te/ zla ba bcu lon nas btsas pa dang / de'i tshe gter chen po bdun po de dag kyang chu zheng dang rngams su khru bdun tsam du sa'i steng nas mngon par
91b5(phal chen): 'phags te/ snang bar gyur nas rnam par snang zhing mdzes par gyur to/ /khyim der rin po che sna tshogs kyi snod lnga brgya yang byung bar gyur te/ 'di ltar mar gyi snod dang / til mar gyi snod dang sbrang rtsi'i snod dang mar
91b6(phal chen): sar gyi snod dang / gzhan dag kyang so so nas yo byad sna tshogs thams cad gyi yongasu gang ba dag ste/ 'di ltar rdo rje'i snod spos sna tshogs kyi yongasu gang ba dang / spos kyi snod gos sna tshogs kyis yongasu gang ba dang /
91b7(phal chen): man shel gyi snod kha zas dang / spyan gzigs sna tshogs ro mchog du zhim pas yongs su gang ba dang / nor bu'i snod rin po che sna tshogs kyis yongs su gang ba dang / gser gyi snod dngul sil mas yongs
91b8(phal chen): su gang ba dang / dngul gyi snod gser phyes gang ba dang / phra men gyi snod nor bu rin po che bai DUR+Yas yongs su gang ba dang / shel gyi snod mu sa ra gal pas yongs su gang ba dang / mu sa ra gal pa'i
92a1(phal chen): snod rin po che shel gyi yongs su gang ba dang / a sma gar ba'i snod mu tig dmar pos yongs su gang ba dang / mu tig dmar po'i snod a sma gar bas yongs su gang ba dang / nor bu rin po che skar
92a2(phal chen): ma'i rgyal mtshan gyi snod rin po che chu dang gi yongs su gang ba dang / nor bu rin po che chu 'dang gi snod nor bu rin po che skar ma'i rgyal mtshan gyi yongs su gang ba dang / de dag la sogs pa rin po che'i snod lnga
92a3(phal chen): brgya 'thon par gyur to/ /tshong dpon gyi bu nor bzangs de btsas ma thag tu khyim dang bang ba dang mdzod thams cad du nor dang 'bru dang dbyig dang / gser dang rin po che sna tshogs kyi char mngon par bab par gyur to/ /
92a4(phal chen): de la bram ze'i ltas pa dang / pha dang ma dang gnyen gyi tshogs kyis 'di btsas ma thag tu nor mang po phun sum tshogs pa 'byung bar gyur pas na/ nor bzang nor bzangs shes de ltar ming du btags te/
92a5(phal chen): tshong dpon gyi bu nor bzangs de ni sngon gyi rgyal ba la bya ba byas so/ /dge ba'i rtsa ba bskyed pa'o/ /mos pa rgya chen po dang ldan pa'o/ /dge ba'i bshes gnyen gyi rjes su 'brang ba'i bsam pa
92a6(phal chen): can no/ /lus dang ngag dang yid kyi spyod pa kha na ma tho ba med pa'o/ /byang chub sems dpa'i lam yongs su sbyangs pa la rab tu brtson pa'o/ /thams cad mkhyen pa la mngon par mos pa'o/ /
92a7(phal chen): sangs rgyas kyi chos kyi snod du gyur pa'o/ /bsam pa'i nam mkha' yongs su dag pa'o/ /byang chub kyi sems chags pa med pa yongasu rdzogs pa'o/ /de nas 'jam dpal gzhon nur gyur pas
92a8(phal chen): tshong dpon gyi bu nor bzang la bltas te/ dga' ba'i gtam byas nas de la 'di lta ste/ sangs rgyas kyi chos thams cad las kyang brtsams/ sangs rgyas kyi chos thams cad yang dag par bsdu zhing /
92b1(phal chen): mthon par bya ba las kyang brtsams/ sangs rgyas thams cad gcig nas gcig tu brgyud pa las kyang brtsams/ sangs rgyas thams cad gcig nas gcig tu rgyud pa'i thams cad shes par bya ba las kyang
92b2(phal chen): brtsams/ sangs rgyas thams cad kyi 'khor gyi dkyil 'khor rnam par dag pa las kyang brtsams/ sangs rgyas thams cad kyi chos kyi 'khor lo dang sprul pa'i rgyun las kyang brtsams/ sangs rgyas thams cad kyis
92b3(phal chen): gzugs kyi sku'i mtshan dang dpe byad bzang po rnam par dag pa las kyang brtsams/ sangs rgyas thams cad kyi chos kyi sku'i yongasu grub pa las kyang brtsams/ sangs rgyas thams cad kyi gsung rnam
92b4(phal chen): par phye ba las kyang brtsams/ sangs rgyas thams cad kyi 'od kyi dkyil 'khor gyis rgyan rnam par dag pa las kyang brtsams/ sangs rgyas thams cad kyi mnyam pa nyid las kyang brtsams te/ chos kyang bstan
92b5(phal chen): par gyur to/ /de nas 'jam dpal gzhon nur gyur pas/ tshong dpon gyi bu nor bzangs dang / skye bo'i tshogs chen po de dag chos dang mthun pa'i gtam gyi bstan te/ yang dag par bskul nas spro ba bskyed
92b6(phal chen): de/ dga' bar byas nas/ bla na med pa yang dag par rdzogs pa'i byang chub tu sems bskyed du btsud de/ sngon gyi dge ba'i rtsa ba yongs su dran par byas nas/ skyid pa'i 'byung gnas kyi grong rdal de'i
92b7(phal chen): sems can rnams kyi bsam pa ji lta ba bzhin du chos bstan pas/ byin gyis brlabs ste bde bar byas de de nas song ngo / /de nas tshong dpon gyi bu nor bzangs kyis 'jam dpal gzhon nur gyur pa las
92b8(phal chen): rnam pa de lta bu'i sangs rgyas kyi yon tan dang / che ba nyid thos nas bla na med pa yang dag par rdzogs pa'i byang chub tu mos shing brtson pas phyi bzhin du 'brang ste/ 'jam dpal gzhon nur gyur pa la/
93a1(phal chen): tshigasu bcad de mngon par bstod do/ /blo gros chen po mtha' yas spyod yul can/ /khyod kyi mthus ni sems can sman slad du/ /bdag kyang byang chub mchog tu zhugs par gyur/ /de la nges pa gang mchis bdag las gson/ /
93a2(phal chen): dga' ba'i chu bkang 'obs kyis kun nas bskor/ /nga rgyal dregs pa'i ra ba mtho bar brtsegs/ /sems can lam rgyud sgo rnams btsud cing gdungs/ /de 'dra'i khyim ni srid gsum ming ldan che/ /de ni gti mug ma rig
93a3(phal chen): gzings pas khebs/ /'dod chags zhe sdang me lces rab tu gdungs/ /rtag par bdud kyi dbang po'i dbang gyur pas/ /de la byis pa ma rig rten kyang 'cha'/ /sred pa'i sgrog dang zhags pa shin tu glags/ /g.yo dang sgyu yi skyon
93a4(phal chen): gyi mtho brtsams shing / /the rtsom yid gnyis dag gis mig mdongs pa/ /log pa phyin phyogs lam la rab tu zhugs/ /phrag dog ser sna'i thag pas btags shing bcings/ /yi dags byol song sems dmyal
93a5(phal chen): mi khom rgyu/ /rga shi na dang skye bas rab tu mnar/ /mgo rmongs lam rgyud 'khor lo kun tu 'khor/ /de la khyod kyi thug rje rnam dag pa'i/ /dkyil 'khor ye shes 'od zer snang ba mdzad/ /nyon mongs rgya mtsho skom
93a6(phal chen): par shar te 'phags/ /nyi ma 'dra bas bdag la snang ba mdzod/ /byams pa bsgoms pas dkyil 'khor rdzogs shing nya/ /bsod nams zla 'od bde ba'i zer 'gyed pa/ /sems can kun gyi gnas su shar gyur kyi/ /
93a7(phal chen): zla ba nya ba lta bus bdag snang mdzod/ /dkar mthu thams cad yongs bstsags dkor mnga' zhing / /chos dbyings mkha' la chags pa med mnga' ba/ /chos kyi 'khor lo rin chen sngon 'dres pas/ /rgyal por gyur
93a8(phal chen): pas bdag la bstan du gsol/ /byang chub theg pa'i smon lam mthu' mnga' ste/ /bsod nams ye shes shin tu yang bstsags shing / /sems can kun la phan pa'i don zhugs pa'i/ /ded dpon chen
93b1(phal chen): pos bdag kyang bskyang du gsol/ /bzod pa brtan zhing sra ba'i go mnabs te/ /ye shes spyan mnga' thugs rje'i phyag ring bas/ /bdud kyi dmag dpung tshogs rnams mngon 'gyur bar/ /dpa' ba chen pos bdag gis
93b2(phal chen): bsil yang mdzod/ /chos kyi ri rab spo la brtan zhugs shing / /ting 'dzin mchog gi lha mos kun nas bskor/ /nyon mongs sgra can lha min 'dul mdzad pa/ /brgya byin gyur pas bdag kyang gzigs su gsol/ /byis
93b3(phal chen): pa'i gnas gyur khams gsum khang pa na/ /nyon mongs las rnams rnam par bsal ba mkhyen/ /rgyu yi sa dang lam rgyud 'khor rmongs par/ /me mar 'dra bas bdag kyang shul bstan gsol/ /ngan 'gro'i lam rnams
93b4(phal chen): rnam par bzlog mdzad cing / /bde bar 'gro ba'i lam rnams rnam sbyong ba/ /'jig rten kun gyi lam gyi rgyud las 'das/ /bdag la'ang thar pa'i sgo ni bstan du gsol/ /rtag dang bdag dang bde bar 'du shes ldan/ /log
93b5(phal chen): 'dzin sgo re'i skyabs kyis skyabs gyur kyis/ /bden pa'i ye shes spyan rno mchog mnga' bas/ /thar sgo bdag la'ang myur du dbye bar gsol/ /yang dag log pa'i lam la mkhas gyur cing / /lam gyi rgyus dang tshul
93b6(phal chen): la bsnyengs mi mnga'/ /lam rnams kun gyis 'dul ba thugs su chud/ /bdag la byang chub shul ni bstan du gsol/ /yang dag lta ba sa yi thang la zhugs/ /sangs rgyas kun gyi yon tan chab
93b7(phal chen): kyis bkrun/ /sangs rgyas chos legs me tog char 'bebs pa/ /byang chub shul ni bdag la bstan du gsol/ /rgyal ba gang 'das ma byon gang rnams dang / /da ltar byung ba'i rgyal ba snang
93b8(phal chen): mdzad pa/ /sems can gtso bo legs par gshegs pa'i phyogs/ /de yang lam sgron mdzad pas bdag bstan gsol/ /las kyi 'khrul 'khor tshul la mi bsnyengs pa/ /chos theg shing rta'i 'khrul 'khor
94a1(phal chen): mkhyen gyur cing / /ye shes theg pa'i tshul la rnam nges pa/ /byang chub theg pa bdag la bshad du gsol/ /mos shing smon pa'i 'khor lo mu khyud can/ /bzod pa rdo rje snying rje srog shing brtan/ /dad pa'i gnya'
94a2(phal chen): shing rin chen legs spras pa'i/ /byang chub theg la bdag kyang skyon du gsol/ /gzungs rnams kun gyi rnam dag dkyil 'khor can/ /byams pa brtsegs pa dga' bas rab brgyan pa/ /so so yang dag
94a3(phal chen): rig pa'i dril 'phring can/ /theg mchog bzang po bdag la bstan du gsol/ /tshangs pa'i spyod pa'i lam gyis mngon par brgyan/ /ting 'dzin bud med khrag khrig kun nas rgyu/ /chos kyi rnga yi dbyangs
94a4(phal chen): chen char bsgrags pa/ /theg pa'i dam pa bdag la bstan tu gsol/ /bsdu ba bzhi yi mi zad mdzod ldan pa/ /ye shes rin chen yon tan phreng gi brgyan/ /khrel yod dul ba'i 'phreng bas mchog bsdams pa'i/ /
94a5(phal chen): theg pa dam pa bdag la bstan tu gsol/ /sbyin pa'i 'od zer dkyil 'khor bzang po can/ /tshul khrims tsan dan snying rje'i byug ldan zhing / /bzod pa'i zer gyi mtshan rnams dam sbyar ba'i/ /theg pa'i
94a6(phal chen): mchog la myur du bdag bzhag gsol/ /sems can thams cad 'dul las mi ldog pa/ /bsam gtan ting 'dzin grong khyer mthor sgron cing / /shes rab thabs gnyis 'byor 'thun 'gro rgyu ba'i/ /
94a7(phal chen): chos kyi thegs pa'i mchog la bdag bzhag gsol/ /smon lam 'khor los lam gyi 'khor sbyong ba/ /chos kyi gzungs dam mthu brtan che ldan zhing / /ye shes 'khrul 'khor legs sbyangs legs
94a8(phal chen): byas pa'i/ /chos kyi theg pa de la bdag skyon gsol/ /kun tu bzang po'i spyod pas rab sbyangs shing / /sems can lta bas rgyu la thogs med pa/ /kun tu bzang po'i spyod pas gnon gyur pa'i/ /ye shes thegs pas
94b1(phal chen): bdag la btud du gsol/ /de nas brtan pas rdo rje bzhin gnas pa/ /ye shes sgyu mas legs sbyangs legs byas shing / /sgrib dang chags pa thams cad gcod pa yis/ /bzang po'i theg la bdag kyang
94b2(phal chen): skyon bar gsol/ /'gro mnyam dri med shin tu yangs gyur pas/ /sems can thams cad skyobs pas bde bsgrub cing / /chos dbyings shin tu rgya chen rnam snang ba'i/ /byang chub theg la bdag kyang bskyon du gsol/ /
94b3(phal chen): sdug bsngal phung po rab 'byung gcod byed pa/ /nyon mongs las kyi dul mang sbyong sel cing / /bdud dang phas kyi rgol ba kun 'joms pa'i/ /chos kyi theg la bdag kyang bskyon du gsol/ /phyogs rnams kun tu ye
94b4(phal chen): shes rab snang ba/ /chos dbyings nam mkha' rnam par klubs byed cing / /sems can kun gyi bsam pa rdzogs pa yi/ /chos kyi theg la bdag kyang bskyon du gsol/ /rnam dag mkha' ltar tshad med mi zad pa/ /
94b5(phal chen): sred dang ma rig lta ba'i skyon med cing / /sems can kun la phan par rab gnas pa'i/ /chos kyi theg la bdag kyang skyon du gsol/ /rlung chen langs pa'i shugs kyi shugs ldan pas/ /smon lam mthu' yis
94b6(phal chen): 'jig rten kun 'dzin cing / /zhi ba'i gnas rab kun sar skyel byed pa'i/ /chos kyi theg la bdag kyang bskyon du gsol/ /sa chen bzhi yi stobs rnams dang ldan pa/ /snying rje'i mthu dang shugs kyis khur khyer zhing / /ye
94b7(phal chen): shes lo thog 'gro ba nyer 'tsho ba'i/ /theg pa'i mchog la bdag kyang skyon du gsol/ /nyi ma lta bur 'gro ba nyer 'tsho zhing / /bsdu ba rab yangs 'khor gyi dkyil 'khor can/ /gzungs kyi stobs mchog dag pa'i 'od
94b8(phal chen): bzang ba'i/ /ye shes nyi ma bdag la bstan du gsol/ /bskal pa mang po du mar rab rlabs pas/ /rgyu yi tshul dang sa kun mkhas gyur pa/ /gang gis 'dus byas grong khyer gzhom 'gyur ba'i/ /
95a1(phal chen): shes brtan rdo rje 'phags pas bdag la bstsal du gsol/ /sangs rgyas legs kun bslab pa phun sum gyis/ /ye shes rgya mtsho yangs pa gang zhig la/ /tshad med rgya mtsho'i blo mang brlab gyur pas/ /de
95a2(phal chen): legs ci 'dra 'phags pas bka' bstsal gsol/ /gang na yang dag spyan mnga' khyod bzhugs shing / /ye shes rgyal po'i cod pan legs brgyan te/ /chos kyi dbu thod dam pas dbu bcings pas/ /chos kyi
95a3(phal chen): rgyal po'i pho brang bdag kyang ston/ de nas 'jam dpal gzhon nur gyur pas glang po'i lta stangs kyi bltas te/ tshong dpon gyi bu nor bzangs la 'di skad ces smras so/ /rigs kyi bu de ltar khyod kyis bla na med pa
95a4(phal chen): yang dag par rdzogs pa'i byang chub tu sems bskyed de/ dge ba'i bshes gnyen gyi rjes su 'brang zhing byang chub sems dpa'i lam yongasu rdzogs par bya bar 'dod de/ byang chub sems dpa'i spyod pa yongasu dri
95a5(phal chen): bar bsam pa legs so/ /rigs gyi bu 'di lta ste/ dge ba'i bshes gnyen rnams la bsnyen cing bsten pa dang / rim gror bya ba 'di ni thams cad mkhyen pa nyid yongasu grub par 'gyur ba'i gzhi yin te 'di ni 'thun
95a6(phal chen): pa'i rgyu yin gyis/ rigs kyi bu de bas na khyod kyi dge ba'i bshes gnyen bsnyen bkur bas yongasu ma skyo bar gyis shig /nor bzangs kyis smras pa/ 'phags pa ji ltar byang chub sems dpas byang chub sems dpa'i
95a7(phal chen): spyod pa la bslab par bgyi/ ji ltar nan tan du bgyi/ ji ltar byang chub sems dpas byang chub sems dpa'i spyod pa brtsam par bgyi/ ji ltar byang chub sems dpas byang chub sems dpa'i spyod pa spyad par bgyi/ ji
95a8(phal chen): ltar byang chub sems dpas byang chub sems dpa'i spyod pa yongs su rdzogs par bgyi/ ji ltar byang chub sems dpas byang chub sems dpa'i spyod pa yongs su sbyang bar bgyi/ ji ltar byang chub
95b1(phal chen): sems dpa' byang chub sems dpa'i spyod pa la 'jug par bgyi/ ji ltar byang chub sems dpas byang chub sems dpa'i spyod pa mngon par bsgrub par bgyi/ ji ltar byang chub sems dpa'i spyod pa'i rjes su 'brang
95b2(phal chen): bar bgyi/ ji ltar byang chub sems dpas byang chub sems dpa'i spyod pa la lhag par dmigs par bgyi/ ji ltar byang chub sems dpas byang chub sems dpa'i spyod pa rgyas par bgyi/ ji ltar byang chub sems
95b3(phal chen): dpas kun tu bzang po'i spyod pa'i dkyil 'khor yongasu rdzogs par 'gyur ba rgya cher bstan du gsol/ de nas 'jam dpal gzhon nur gyur pas tshong dpon gyi bu nor bzangs la tshigs su bcad de smras pa/ /
95b4(phal chen): dge ba'i bsod nams gang chen mtsho/ /de ltar khyod ni nga yi drung du nyer phyin te/ /snying rje snying rtse rgya chen gyi yid ldan byang chub dam pa tshol ba legs/ /'gro ba thams cad dgrol don du spyod pa/ /mtshungs med don du smon
95b5(phal chen): lam rab 'debs shing / /'gro ba kun gyi skyabs 'gyur ba/ /byang chub sems dpa'i spyod pa tshul 'di yin/ /byang chub sems dpa'i brtan pa rnams/ /'khor ba'i nang na skyo med yid kyis spyod byed pa/ /de dag kun tu
95b6(phal chen): bzang po yi/ /spyod pa thub med chags med 'thob par 'gyur/ /bsod nams 'od can bsod nams dpal/ /de ltar khyod ni kun tu bzang po'i spyod pa la/ /'gro la phan phyir smon byed pa/ /bsod nams rgya mtsho dge
95b7(phal chen): zhing dag pa'i mtshan/ /mtha' dang dbus med tshad med pa'i/ /phyogs bcu'i 'jig rten sangs rgyas kun kyang mthong bar 'gyur/ /dran pa'i mthu dang stobs kyi kyang / /de dag chos kyi sprin kyang yongs su 'dzin par 'gyur/ /
95b8(phal chen): de ltar khyod kyis phyogs bcu yi/ /sangs rgyas zhing rnams kun tu rgyal ba mthong nas kyang / /byang chub spyod pa'i don gyi phyir/ /de dag kun la smon lam rgya mtsho dag byed 'gyur/ /'jig rten gtso la
96a1(phal chen): slob byed cing / /gang rnams sangs rgyas sa la gnas ni btsal byas shing / /'di tshul rgya mtshor zhugs gyur pa/ /de dag kun kyang thams cad gzigs par 'gyur/ /khyod ni 'byam klas zhing kun tu/ /
96a2(phal chen): bskal mang zhing rdul snyed du kun tu bzang po yis/ /spyod pa'i dam pa spyod byas shing / /byang chub dam pa zhi ba 'thob par 'gyur/ /zhing rnams mtha' dang dbus med pa'i/ /ma lus kun tu bskal pa rgya mtshor spyad par
96a3(phal chen): gyis/ /kun tu bzang po'i spyod mchog phyir/ /smon lam rgya chen yongasu rdzogs par byos/ /khyod ni smon lam thos gyur nas/ /sems can khrag khrig dga' ba yongasu skyes gyur cing / /kun tu bzangs po'i ye shes
96a4(phal chen): kyis/ /byang chub mchog tu smon pa byed la ltos/ /de nas 'jam dpal gzhon nur gyur pas tshigasu bcad pa de dag smras nas/ tshong dpon gyi bu nor bzang la 'di skad ces bsgo'o/ /rigs kyi bu de ltar khyod bla na med pa
96a5(phal chen): yang dag par rdzogs pa'i byang chub tu sems bskyed cing / byang chub sems dpa'i spyod pa yongasu btsal bar sems dpa' legaso legs so/ /rigs kyi bu 'di ltar bla na med pa yang dag par rdzogs pa'i byang chub
96a6(phal chen): tu sems bskyed pa de lta bu'i sems can yang rab tu dkon te/ de bas kyang gang gis kyang bla na med pa yang dag par rdzogs pa'i byang chub tu sems bskyed nas/ byang chub sems dpa'i spyod pa yongasu
96a7(phal chen): tshol ba de lta bu'i sems can ni ches dkon no/ /rigs kyi bu de bas na byang chub sems dpas thams cad mkhyen pa'i ye shes thob par bya ba'i phyir/ yang dag pa'i dge ba'i bshes gnyen las gdon mi za bar rtogs
96a8(phal chen): pa thob par gyis shig / dge ba'i bshes gnyen yongs su btsal ba la yongs su skyo ba'i yid med par gyis shig /dge ba'i bshes gnyen blta ba la ngoms pa med par gyis shig /dge ba'i bshes
96b1(phal chen): gnyen gyis bstan pa la 'thun par 'dzin par gyis shig / dge ba'i bshes gnyen gyi thabs mkhas pa'i spyod pa la khong khro ba med par gyis shig /rigs kyi bu lho phyogs kyi rgyud 'di nyid na/ yul mi mo gya nom
96b2(phal chen): mchog ces bya ba yod de/ de na mgul legs pa zhes bya ba'i ri zhig yod pa de la/ dge slong sprin gyi dpal zhes bya ba 'dug gis de'i gan du song la/ ji ltar byang chub sems dpas byang chub sems dpa'i
96b3(phal chen): spyod pa la bslab par bya ba dang / ji ltar nan tan du bya ba dang / ji ltar byang chub sems dpas byang chub sems dpa'i spyod pa brtsam par bya ba dang / ji ltar byang chub sems dpas byang chub sems dpa'i spyod pa la spyod par
96b4(phal chen): bya ba dang / ji ltar byang chub sems dpa'i spyod pa yongs su rdzogs par bya ba dang / ji ltar yongasu dag par bya ba dang / ji ltar 'dug par bya ba dang / ji ltar mngon par bsgrub par bya ba dang / ji ltar rjesu 'brang bar bya ba
96b5(phal chen): dang / ji ltar dmigs par bya ba dang / ji ltar rgyas par bya ba dang / ji ltar byang chub sems dpa' kun tu bzang po'i spyod pa'i dkyil 'khor yongs su rdzogs par 'gyur ba dris shig dang / dge ba'i bshes gnyen
96b6(phal chen): des khyod la kun tu bzang po'i spyod pa'i dkyil 'khor ston to/ /de nas tshong dpon gyi bu nor bzangs dga' rang ste/ mgu zhing nyams bde la tshims zhing yid bde ba skyes nas/ 'jam dpal gzhon nur gyur pa'i rkang
96b7(phal chen): pa gnyis la spyi bos phyag 'tshal te/ 'jam dpal gzhon nur gyur pa la lan brgya stong du mar g.yas phyogasu bskor ba byas te/ lan brgya stong du mar phyir bltas te/ dge ba'i bshes gnyen yid du 'ong ba'i sems
96b8(phal chen): dang ldan pas/ dge ba'i bshes gnyen mi mthong mi bzod de/ gdong mchi mas gang bar ngu zhing 'jam dpal gzhon nur gyur pa'i drung nas song ngo / /de nas tshong dpon gyi bu nor bzang
97a1(phal chen): mthar gyis yul mi mo gya nom mchog ces bya ba der song ste phyin nas/ yul mi mo gya nom mchog nas rnam par brgyus te/ sngon gyi dge ba'i rtsa bas byung zhing las rgya chen pos byin gyis rlabs pa'i longs
97a2(phal chen): spyod yid du 'ong ba la yongs su spyod cing ri mgul legs pa gang na ba der phyin nas/ mgul legs pa'i ri la 'dzegs te/ dge slong sprin gyi dpal tshol tshol zhing / shar phyogs logs su byung ngo / /
97a3(phal chen): de bzhin du lho dang nub dang byang dang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshamasu yang byung ste/ bla 'og tu zha zhing dge slong sprin gyi dpal tshol
97a4(phal chen): tshol ba las des zhag bdun lon pa dang / dge slong sprin gyi dpal ri rtse cig gi sman ljongs na 'chag cing 'dug pa mthong nas/ de dge slong sprin gyi dpal gang na ba der song ste/ dge slong sprin gyi dpal
97a5(phal chen): gyi rkang pa gnyis la spyi bos phyag 'tshal nas/ dge slong sprin gyi dpal la g.yas phyogs su bskor ba byas te/ mdun du 'dug nas thal mo sbyar te 'di skad ces smras so/ /'phags pas
97a6(phal chen): thugs su chud par mdzad du gsol/ bdag gi bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji
97a7(phal chen): ltar nan tan du bgyi ba dang / ji ltar byang chub sems dpa'i spyod pa brtsam pa dang / ji ltar byang chub sems dpa'i spyod pa la spyad par bgyi ba dang / ji ltar byang chub sems dpa'i spyod pa yongs su rdzogs par bgyi ba
97a8(phal chen): dang / ji ltar yongs su dag par bgyi ba dang / ji ltar 'jug par bgyi ba dang / ji ltar rjes su 'brang bar bgyid pa dang / ji ltar mngon par bsgrub par bgyid pa dang / ji ltar lhag par dmigs par bgyi ba dang / ji ltar
97b1(phal chen): rgyas par bgyi ba dang / ji ltar byang chub sems dpa' kun tu bzang po'i spyod pa'i dkyil 'khor yongs su rdzogs par 'gyur ba ma 'tshal te/ 'phags pa khyod ni byang chub sems dpa' rnams la gdam ngag
97b2(phal chen): dang / rjes su ston pa mdzad ces thos nas/ 'phags pa ji ltar byang chub sems dpa' bla na med pa yang dag par rdzogs pa'i byang chub tu 'byung bar 'gyur ba bdag la bstan du gsol/ de skad ces smras pa dang /
97b3(phal chen): dge slong sprin gyi dpal gyis tshong dpon gyi bu nor bzangs la 'di skad ces smras so/ /rigs kyi bu de ltar khyod kyi bla na med pa yang dag par rdzogs pa'i byang chub tu sems bskyed cing / byang chub sems dpa'i
97b4(phal chen): spyod pa yongs su 'dri ba leg go legaso/ /rigs kyi bu 'di lta ste/ byang chub sems dpa'i spyod pa yongs su btsal ba dang / byang chub sems dpa'i spyod yul yongs su btsal ba dang / byang
97b5(phal chen): chub sems dpa'i 'byung ba rnam par dag pa yongasu btsal ba dang / byang chub sems dpa'i lam rnam par dag pa yongs su btsal ba dang / byang chub sems dpa'i spyod pa rgya chen po'i rnam par dag pa yongs su btsal ba dang / byang chub sems dpa'i mngon par shes pa bsgrub pa
97b6(phal chen): rnam par dag pa yongs su btsal ba dang / byang chub sems dpa'i rnam par thar pa yongs su bstan pa dang / byang chub sems dpa'i snang ba'i snying rje'i rgyud yongs su bstan pa dang / byang chub sems
97b7(phal chen): dpa'i 'gro ba'i bsam pa ji lta ba bzhin du rjes su 'brang ba dang / byang chub sems dpa' 'khor ba dang / mya ngan las 'das pa'i sgo yongs su bstan pa dang / byang chub sems dpa' rnams kyi 'dus byas dang /
97b8(phal chen): 'dus ma byas kyi skyon dang / 'jigs pas mi gos pa'i rgyud yongs su btsal ba 'di ni dka'o/ /shin tu dka'o/ /rigs kyi bu kho bo ni mos pa'i stobs kyi dbang gis mig gi blo gros dang /
98a1(phal chen): dad pa'i mig rnam par dag pas kun tu mngon par lta ba'i ye shes kyi 'od snang ba/ phyin phyogs med pa dang / yul kun la thog pa med cing bsgrub pa med pa thams cad dang bral ba'i lhag mthong
98a2(phal chen): la mkhas pa dang / mig gi yul kun nas yongs su dag pa'i lus rnam par dag pa dang / phyogs kyi rgyud 'byam klas pa thams cad du mngon par 'dud pa'i lus kyis 'dud pa la mkhas pa dang /
98a3(phal chen): sangs rgyas thams cad kyi chos kyi sprin yongs su 'dzin pa'i gzungs kyi stobs kyis phyogs kyi rgyud thams cad nas mngon du gzigs pa'i de bzhin gshegs pa rnams mthong ste/ 'di ltar shar phyogs
98a4(phal chen): kyi de bzhin gshegs pa gcig kyang mthong ngo / /sangs rgyas gnyis dang bcu dang / sangs rgyas brgya dang / sangs rgyas stong dang / sangs rgyas brgya phrag stong dang / sangs rgyas bye ba dang / sangs rgyas bye ba brgya
98a5(phal chen): dang / sangs rgyas bye ba stong dang / sangs rgyas bye ba brgya phrag stong dang / sangs rgyas bye ba khrag khrig brgya phrag stong nas de bzhin gshegs pa tshad med pa dang / dpag tu med pa dang / grangs med pa/ bsam gyis myi khyab
98a6(phal chen): pa mtshungs pa med pa/ kun tu mtha' yas pas mtshams med pa/ gzhal du med pa/ brjod du med pa'i yang brjod du myed pa dag kyang mthong ngo / /de bzhin gshegs pa 'dzam bu'i gling gi rdul shin tu phra ba snyed kyang
98a7(phal chen): mthong ngo / /de bzhin gshegs pa gling bzhi pa'i 'jig rten gyi khams rdul shin tu phra ba snyed dang / stong dang / stong gnyis pa dang / stong gsum gyi stong chen po'i sangs rgyas kyi zhing gi
98a8(phal chen): rdul shin tu phra ba snyed kyang mthong / de bzhin gshegs pa sangs rgyas kyi zhing bcu'i rdul shin tu phra ba snyed kyang mthong ngo / /de bzhin gshegs pa sangs rgyas kyi zhing brgya'i rdul shin tu phra ba snyed
98b1(phal chen): dang / sangs rgyas kyi zhing stong gi rdul shin tu phra ba snyed dang / sangs rgyas kyi zhing brgya phrag stong gi rdul shin tu phra ba snyed dang / sangs rgyas kyi zhing bye ba'i rdul shin tu phra ba snyed dang / sangs rgyas kyi zhing bye
98b2(phal chen): ba phrag brgya'i rdul shin tu phra ba snyed dang / sangs rgyas kyi zhing bye ba stong gi rdul shin tu phra ba snyed dang / sangs rgyas kyi zhing bye ba brgya phrag stong gi rdul shin tu phra ba snyed dang / sangs rgyas kyi zhing bye ba khrag
98b3(phal chen): khrig brgya phrag stong gi rdul shin tu phra ba snyed nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed dag kyang mthong ste/ shar phyogs logasu ji lta ba bzhin du lho phyogs
98b4(phal chen): dang nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang bla'i phyogs
98b5(phal chen): kyi de bzhin gshegs pa gcig kyang mthong ba nas/ de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed dag kyang mthong ba'i bar du ste/ phyogs re rer
98b6(phal chen): rnam par bltas kyang / de bzhin gshegs pa kha dog sna tshogs mnga' ba dang / dbyibs sna tshogs mnga' ba dang / rnam par 'phrul pa sna tshogs mnga' ba dang / khyu mchog gi mthu dang / rnam par rol pa
98b7(phal chen): sna tshogs mnga' ba dang / 'khor gyi dkyil 'khor gyi rgyan rnam pa sna tshogs mnga' ba dang / 'od zer gyi dra ba snang ba kha dog du ma can dang / kha dog mtha' yas pa rab tu 'gyed pa dang / sangs rgyas kyi zhing
98b8(phal chen): rnam par dag pa dang / pho brang dang rgyan sna tshogs mnga' ba dang / sku tshe'i tshad rnam par dag pa rnam pa sna tshogs mnga' ba dang / 'gro ba'i bsam pa ji lta ba bzhin du rnam par dmigs par mdzad pa dang /
99a1(phal chen): mngon par 'tshang rgya ba rnam par dag pa'i sgos rnam par 'phrul pa rnam pa sna tshogs mnga' ba dang / sangs rgyas kyi khyu mchog dang seng ge'i nga ro rnam par sgrog pa mang po mthong ngo / /de ltar rigs
99a2(phal chen): kyi bu kho bos ni sgo kun nas dmigs pa thams cad rnam par rig pa la yang dag par gzhol ba'i sangs rgyas rjes su dran pa 'di thob par zad na/ byang chub sems dpa' ye shes kyi dkyil 'khor rnam
99a3(phal chen): par dag pa gang gis/ de bzhin gshegs pa thams cad kyi dkyil 'khor dang / sangs rgyas kyi zhing pho brang rnam par dag pa'i rgyan mngon par mthong bas/ sangs rgyas rjes su dran pa'i sgo kun
99a4(phal chen): nas snang ba'i dkyil 'khor rab tu thob pa dang / bsam pa ji lta ba bzhin du rnam par dmigs par de bzhin gshegs pa mthong bas rnam par dag pas/ sangs rgyas rjes su dran pa'i sgo 'gro ba thams
99a5(phal chen): cad du sgro btag pa rab tu thob pa dang / gang gis de bzhin gshegs pa'i stobs bcu tshad med pa'i rjes su 'brang bas sangs rgyas rjes su dran pa'i sgo/ stobs kyis sgro btags pa rab tu 'thob pa
99a6(phal chen): dang / gang gis chos mnyan pa'i rnam pas/ de bzhin gshegs pa thams cad kyi sku'i 'phrin las blta bas/ sangs rgyas rjes su dran pa'i sgo chos kyi sgro btags pa rab tu 'thob pa dang gang
99a7(phal chen): gis phyogs rgya mtsho thams cad kyi sangs rgyas rgya mtsho tha mi dad pa la 'dug pas/ sangs rgyas rjes su dran pa'i sgo phyogs rnam par snang ba'i snying po rab tu thob pa dang / gang gis de bzhin gshegs pa'i
99a8(phal chen): rnam par 'phrul pa dang / khyu mchog gi mthu phyung ba rab tu phra bar dmigs shing 'jugs pas/ sangs rgyas rjes su dran pa'i sgo phyogs thams cad du 'jug pa rab tu thob pa dang / bskal pa thams
99b1(phal chen): cad du de bzhin gshegs pa mthong zhing rnam par dmigs pa dang mi bral bas/ sangs rgyas rjes su dran pa'i sgo bskal par btags pa rab tu thob pa dang / gang gis dus thams cad du de bzhin gshegs pa
99b2(phal chen): mthong zhing 'grogs pa dang mi 'bral bas/ sangs rgyas rjes su dran pa'i sgo dus su sgro btags pa rab tu thob pa dang / gang gis sangs rgyas kyi zhing thams cad nas mngon par 'phags shing zil gyi
99b3(phal chen): mi non pa'i sangs rgyas kyi sku yongs su mthong zhing rnam par rig pa'i sangs rgyas rjes su dran pa'i sgo zhing du sgro btags pa rab tu thob pa dang / gang gis dus gsum gyi de bzhin gshegs pa'i dkyil 'khor
99b4(phal chen): rang gi sems dang bsam par yang dag par gzhol bas/ sangs rgyas rjes su dran pa'i sgo dus gsum du sgro btags pa rab tu thob pa dang / gang gis dmigs pa thams cad la de bzhin gshegs pa
99b5(phal chen): gcig tu rgyud pa yang dag par tshogs pa mthong zhing dmigs pas sangs rgyas rjes su dran pa'i sgo dmigs par sgro btags pa rab tu thob pa dang / gang gis skad gcig cig la 'jig rten gyi
99b6(phal chen): khams thams cad du de bzhin gshegs pa thams cad yongs su mya ngan las 'da' ba rnam par dmigs pas/ sangs rgyas rjes su dran pa'i sgo zhi bas sgro btags pa rab tu thob pa dang / gang gis
99b7(phal chen): nyin gcig tu gnas thams cad du de bzhin gshegs pa thams cad gshegs par rnam par dmigs pas/ sangs rgyas rjes su dran pa'i sgo 'brel bas sgro btags pa rab tu thob pa dang / gang gis
99b8(phal chen): de bzhin gshegs pa re re skyil mo dkrung du bzhugs pas kyang / chos kyi dbyings thams cad du rgyas par khyab pa'i sangs rgyas kyi sku rnam par 'jug pas/ sangs rgyas rjes su dran pa'i sgo shin tu
100a1(phal chen): yangs pas sgro btags pa rab tu thob pa dang / gang gis skra'i rtse mo gcig la sangs rgyas brjod du med pa byung ba mnyes par bya ba la 'jug pas/ sangs rgyas rjes su dran pa'i sgo shin tu phra bas sgro
100a2(phal chen): btags pa rab tu thob pa dang / skad gcig cig la 'jig rten gyi khams thams cad du mngon par 'tshang rgya zhing / rnam par 'phrul pa ston pa rnam par dmigs pas/ gang gis sangs rgyas rjes su
100a3(phal chen): dran pa'i sgo kun tu sgro btags pa rab tu thob pa dang / sangs rgyas byung ba thams cad kyi chos kyi 'khor lo dang / rnam par 'phrul pa dang / ye shes snang ba rab tu thob pas gang gis sangs rgyas rjes su dran
100a4(phal chen): pa'i sgo bgos par sgro btags pa rab tu thob pa dang / rang gis sems dang bsam pa la bltas nas/ de bzhin gshegs pa thams cad snang ba rab tu thob pas na/ sangs rgyas rjes su dran pa'i sgo
100a5(phal chen): sems kyis sgro btags pa rab tu thob pa dang / 'gro ba thams cad kyis las rnam pa ji lta bur bstsags pa'i gzugs brnyan yongs su ston pas/ gang gis sangs rgyas rjes su dran pa'i sgo las kyi
100a6(phal chen): sgro btags pa rab tu thob pa dang / chos kyi dbyings ma lus pa thams cad pad mo'i tshal gyis rgyas par sangs rgyas rnam par 'phrul pa rgya chen po ston pa/ phyogs kun tu mngon sum du dmigs
100a7(phal chen): pas/ gang gis sangs rgyas rjes su dran pa'i sgo rnam par 'phrul pas sgro btags pa rab tu thob pa dang / de bzhin gshegs pa'i sku gzugs brnyan gyi sprin dbyangs sgrogs pas chos kyi dbyings
100a8(phal chen): dang nam mkha' kun nas snang ba/ gang gis sangs rgyas rjes su dran pa'i sgo nam mkha'i sgro btags pa rab tu thob pa de dag gi spyod pa shes pa'am/ yon tan brjod par nus re skan song /
100b1(phal chen): rigs kyi bu lho phyogs kyi rgyud 'di nyid na phyogs kyi ljongs rgya mtsho'i sgo zhes bya ba yod pa de na/ dge slong rgya mtsho'i sprin ces bya ba 'dug gi/ de'i gan du song la ji ltar byang chub sems dpas byang chub sems dpa'i
100b2(phal chen): spyod pa la bslab par bya ba dang / ji ltar nan tan du bya ba dris shig dang / rigs kyi bu dge ba'i bshes gnyen des khyod la dge ba'i rtsa ba'i tshogs dang / rgyu yongs su ston par 'gyur ro/ /tshogs kyis rgya chen po
100b3(phal chen): yang khong du chud par byed do/ /dge ba'i rtsa ba'i stobs dang / shugs rgya chen po yang yongs su bskyed par byed do/ /byang chub kyi sems kyi tshogs dang rgyu rgya chen po yang yongs su brjod par 'gyur ro/ /theg pa
100b4(phal chen): chen po rab tu thob pa dang / snang bar 'gyur ba rgya chen po yang bskyed par byed do/ /pha rol tu phyin pa'i tshogs kyi stobs rgya chen po yang rab tu ston par byed do/ /spyod pa rgya mtsho la 'jug pa'i tshul rgya chen po yang
100b5(phal chen): rab tu ston par 'gyur ro/ /smon lam gyi dkyil 'khor rgya chen po yang yongs su sbyongs bar 'gyur ro/ /sgo kun nas 'byung ba'i rgyan rgya chen po yang rnam par sbyong bar 'gyur ro/ /snying rje chen po'i stobs rgya
100b6(phal chen): chen po yang yongs su 'phel bar byed do/ /de nas tshong dpon gyi bu nor bzangs kyi dge slong sprin gyi dpal gyi rkang pa gnyis la spyi bos phyag 'tshal nas/ dge slong sprin gyi dpal la lan brgya stong du mar
100b7(phal chen): g.yas phyogs su bskor ba byas te/ lan brgya stong du mar phyir bltas nas/ dge slong sprin gyi dpal gyi drung du song ngo // //
100b8(phal chen): sangs rgyas rmad ga gcad ces bya ba shin tu rgyas pa chen po'i mdo/ bam po brgyad pa'o/ /de nas tshong dpon gyi bu nor bzangs dge ba'i bshes gnyen gyi gdams ngag de bzhin rjesu
101a1(phal chen): bsam pa dang / ye shes snang ba de rjes su dran par bya ba dang / byang chub sems dpa'i rnam par thar pa de rnam par dpyad pa dang / byang chub sems dpa'i ting nge 'dzin gyi tshul de rjesu sbyang ba dang byang chub
101a2(phal chen): sems dpa' rgya mtsho'i tshul de lta ba dang / sangs rgyas kyi dkyil 'khor de la mngon par mos pa dang / sangs rgyas blta ba'i phyogs de la mngon par spro bar bya ba dang / sangs rgyas rgya mtsho de la rjes su
101a3(phal chen): bsam pa dang / sangs rgyas gcig nas gcig tu rgyud pa de rjes su dran par bya ba dang / sangs rgyas kyi tshul rtogs par bya ba de khong du chud par bya ba dang / sangs rgyas kyi nam mkha' de la rjes su blta bar byed
101a4(phal chen): cing / mthar gyis phyogs kyi ljongs rgya mtsho'i sgo gang na ba dang / dge slong rgya mtsho'i sprin gang na ba der phyin nas/ dge slong rgya mtsho'i sprin gyi rkang pa gnyis la spyi bos phyag 'tshal te/ dge slong rgya mtsho'i
101a5(phal chen): sprin la lan brgya stong du mar g.yas phyogs su bskor ba byas nas/ dge slong rgya mtsho'i sprin gyi mdun du 'dug te thal mo sbyar nas 'di skad ces smras so/ /'phags pa bdag ni bla na med pa yang
101a6(phal chen): dag par rdzogs pa'i byang chub tu mngon par zhugs te/ bla na med pa'i ye shes rgya mtsho la 'jug par 'tshal na/ ji ltar byang chub sems dpa' rnams 'jig rten gyi rgyud las phyir ldog cing de bzhin
101a7(phal chen): gshegs pa'i rigasu 'grub par 'gyur ba dang / 'khor ba'i rgya mtsho las rgal zhing thams cad mkhyen pa'i rgya mtshor 'jug par 'gyur ba dang / byis pa so so'i skye bo'i sa las gyen du 'phags
101a8(phal chen): par 'gyur zhing / de bzhin gshegs pa'i rigs su 'grub par 'gyur ba dang / 'khor ba'i rgyud las ldog par 'gyur zhing / byang chub sems dpa'i spyod pa'i rgyud du 'jug par 'gyur ba dang /
101b1(phal chen): 'khor ba'i rgya mtsho rgyud kyi 'khor lo las phyir ldog cing byang chub sems dpa'i spyod pa dang / smon lam gyi 'khor lor 'jug par 'gyur ba dang / bdud kyi dkyil 'khor thams cad rab tu 'joms zhing sangs rgyas
101b2(phal chen): kyi dkyil 'khor 'byung ba thams cad rab tu ston pa dang / srid pa'i rgya mtsho yongasu skems shing snying rje chen po'i mtsho rnam par 'phel bar byed pa dang / mi khom pa dang ngan song dang / ngan 'gro dang log par
101b3(phal chen): ltung ba thams cad kyi sgo gcod cing / mtho ris dang mya ngan las 'das pa'i sgo 'byed pa dang / khams gsum gyi grong khyer gyi sgo rnam par gcod cing thams cad mkhyen pa nyid kyi pho brang gi sgo rnam par 'byed pa dang /
101b4(phal chen): yo byad thams cad kyi sred pa rnam par spong zhing 'gro ba thams cad bsdu ba'i smon lam yongs su skyed par 'gyur ba ma 'tshal lo/ /de skad ces smras pa dang / dge slong rgya mtsho'i sprin gyis tshong dpon gyi bu nor bzangs
101b5(phal chen): la 'di skad ces smras so/ /rigs kyi bu khyod kyis de ltar bla na med pa yang dag par rdzogs pa'i byang chub tu sems bskyed pa legaso legaso/ /rigs kyi bu dge ba'i rtsa ba ma bskyed pa'i sems can rnams ni byang
101b6(phal chen): chub tu sems bskyed kyang mi skye ba'i dge ba'i rtsa ba sgo kun tu snang ba rab tu thob pa dang / thabs kyi snying po dang ldan pa'i lam gyi ting nge 'dzin gyi ye shes snang bas rab tu snang bar 'gyur ba dang / bsod
101b7(phal chen): nams kyi rgya mtsho'i tshogs rgya chen po bstsags pa dang / dkar po'i tshogs thams cad kyi rgyun mi 'chad pa dang / dge ba'i bshes gnyen thams cad bkur bas yongasu skyo ba med pa
101b8(phal chen): dang / lus dang srog la 'phangs pa mi brtsi ba dang / dngos por 'dzin pa thams cad dang bral ba dang / mtho dman med pa'i sa ltar sems mnyam pa dang / rang bzhin gyi snying rje che zhing byams
102a1(phal chen): par sems pa dang ldan pa dang / srid pa'i lam gyi rgyud thams cad du gnas par 'dug pa dang / de bzhin gshegs pa'i yul la mngon par mos pa'i sems can rnams byang chub tu sems skye
102a2(phal chen): ste/ 'di lta bu sems can thams cad yongs su bskyob pa'i phyir snying rje chen po'i sems dang 'gro ba thams cad la snyoms par nan tan du bya ba'i phyir byams pa'i sems dang / 'gro ba thams cad kyi sdug
102a3(phal chen): bsngal gyi phung po zhi bar bya ba'i phyir bde ba'i sems dang / mi dge ba'i chos thams cad las rnam par bzlog pa'i phyir phan pa'i sems dang / 'jigs pa thams cad las yongasu bsrungs ba'i phyir snying brtse ba'i
102a4(phal chen): sems dang / sgrib pa thams cad rnam par bzlog pa'i phyir chags pa med pa'i sems dang / chos kyi dbyings thams cad rgyas par dgang ba'i phyir/ rgya chen po'i sems dang nam mkha'i dbyings kun tu
102a5(phal chen): gzhol zhing kun tu 'gro bar bya ba'i phyir mtha' yas pa'i sems dang / de bzhin gshegs pa thams cad mthong zhing rnam par dmigs par bya ba'i phyir dri ma med pa'i sems dang / dus gsum gyi dmigs pa
102a6(phal chen): ma lus par ye shes kyis rgyas par dgang ba'i phyir rnam par dag pa'i sems dang / thams cad mkhyen pa'i ye shes rgya mtsho la 'jug par bya ba'i phyir ye shes kyi sems kyang skye bar 'gyur ro/ /rigs kyi bu
102a7(phal chen): kho bos ni phyogs kyi ljongs rgya mtsho'i sgo 'dir lo bcu gnyis su rgya mtsho chen po 'di la dmigs te/ mngon du byas nas 'di ltar rgya mtsho rgya che zhing tshad med pa la rjes su bsam pa dang / dri ma med cing dang
102a8(phal chen): ba dang / zab cing gting dpag dka' ba dang / bags kyi gzhol zhing legs par gnas pa dang / rin po che'i 'byung gnas du mas rnam par brgyan pa dang / chu'i phung po tshad med pa dang / kha dog
102b1(phal chen): rnam pa tha dad pa mang zhing bsam gyis mi khyab pa dang / 'byung ba mtha' yas pa'i gnas su gyur pa dang srog chags mang po sna tshogs kyi rten du gyur pa dang / sprin chen po'i char yongs su 'dzin pa dang /
102b2(phal chen): gang zhig 'bri bar 'gyur ba med pa la rjes su sems par byed cing gnas te/ rigs kyi bu de la kho bos 'di snyam du bsam mo/ /'jig rten gyi khams 'di na rgya mtsho chen po 'di bas kyang 'phags par rgya che la 'di bas
102b3(phal chen): kyang yangs shing 'di bas kyang tshad med pa la/ 'di bas kyang ngo mtshar dang ldan pa la la zhig yod dam snyam ste/ de ltar kho bo tshul bzhin du bsam pa yid la byed pa la brtson par gnas pa ste/ rgya mtsho
102b4(phal chen): chen po'i 'od kyi gzhi las pad mo chen po nor bu rin po che in+d+ra nI la thub pa med cing rdo rje lta bur sra ba'i chu ba can/ nor bu rin po che bai DUR+Ya dran pa'i rgyan dang ldan pa/ 'dzam bu chu klung gis gser ltar dri
102b5(phal chen): ma med pa'i lo ma rgya chen po can/ dus dang mthun pa'i tsan dan gyi snying po'i rgyan gyi brgyan pa/ rin po che a sma gar ba'i ze ba can/ rgya mtsho tsam du yangs shing rgya che ba lha ma yin gyi dbang po brgya stong phrag bcus
102b6(phal chen): sdong po'i lhun nas bzung ba/ rin po che sna tshogs brgya phrag stong gi dra bas kun nas g.yog pa/ klu yi dbang po brgya stong phrag bcus spos kyi chu'i char mngon par phab pa/ nam mkha' lding gi dbang po brgya
102b7(phal chen): stong phrag bcus dar dang rin po che'i lda ldi dang se mo do mang po bcus bzung zhing rab tu sbyangs pa mi 'am ci'i dbang po brgya stong phrag bcus phan pa'i sems kyis kun nas blta ba/ lto 'phye chen po'i
102b8(phal chen): dbang po brgya stong phrag bcus 'khor nas mngon par 'dud pa/ srin po'i dbang po brgya stong phrag bcus lus 'dud cing mngon par mchod pa/ dri za'i dbang po brgya stong phrag bcus rol mo dang glu sna tshogs snyan
103a1(phal chen): pas bstod cing mchod pa/ lha'i dbang po brgya stong phrag bcus lha rdzas kyi me tog dang / spos dang phreng ba dang / bdug spos dang / byug pa dang / phye ma dang / gos dang / gdugs dang / rgyal mtshan dang /
103a2(phal chen): lha'i dbang pos sprin gyi char mngon par phab pa/ tshangs pa'i dbang po brgya stong phrag bcus spyi bos nas gtugs te/ phyag 'tshal zhing mchod pa/ gnas gtsang ma'i ris kyi lha brgya stong phrag bcus thal mo sbyar cing phyag bya
103a3(phal chen): ba/ mi'i dbang po 'khor lo bsgyur ba brgya stong phrag bcus rin po che bdun gyis bsu zhing mngon par mchod pa/ rgya mtsho'i lha brgya stong phrag bcus mngon par mthon cing phyag bya ba/ nor bu rin po che skar ma'i ngang
103a4(phal chen): tshul brgya stong phrag bcus 'od zer gyi rgyan gyis rab tu snang bar byas pa/ nor bu rin po che bsod nams kyis dag pa brgya stong phrag bcus mkhos su phebs par 'brel bas rab tu brgyan pa/ nor bu rin
103a5(phal chen): po che rnam par snang ba brgya stong phrag bcus snying po rab tu gsal bar byas pa/ nor bu rin po che dpal gyi snying po brgya stong phrag bcus dpal chen po shin tu 'bar bar byas pa/ nor bu rin po che'i
103a6(phal chen): mdzod snang ba brgya stong phrag bcus mtha' yas par snang bar byas nas/ nor bu rin po che 'dzam bu'i chu klung brgya stong phrag bcus yongs su ston par gnas pas rab tu brgyan pa/ nor bu rin po che rdo rje
103a7(phal chen): seng ge brgya stong phrag bcus thub pa med par brgyan pa/ nor bu rin po che nyi ma'i snying po brgya stong phrag bcus rgya cher gsal bar bsgrub pa/ nor bu rin po che 'bar ba brgya stong phrag bcus kha dog
103a8(phal chen): sna tshogs su brgyan pa/ nor bu rin po che yid bzhin gyi rgyal po brgya stong phrag bcus mi zad pa'i rgyan dang 'od 'bar bar byas pa byung ste/ pad+ma chen po de ni de bzhin gshegs pa'i 'jig rten las
103b1(phal chen): 'das pa'i dge ba'i rtsa ba las byung ba/ /byang chub sems dpa'i bsam pas yongs su brten pa'o/ /phyogs thams cad du mngon par dmigs su yod pa'o/ /sgyu ma'i rnam pa chos kyi byung ba'o/ /rjen
103b2(phal chen): pa'i dri ma med pa las byung ba'o/ /nyon mongs pa med pa'i chos kyi tshul gyi brgyan pa'o/ /rmi lam lta bu'i chos nyid kyis yongs su byung ba'o/ /mngon par 'du bya ba med pa'i chos kyi tshul gyis rgyas btab pa'o/ /
103b3(phal chen): chags pa med pa'i chos kyi tshul dang ldan pa'o/ /phyogs kyi khams kun tu chos kyi dbyings rgyas par 'gengs pa'o/ /sangs rgyas kyi yul brjod pa dang 'thun pa ste/ de'i rnam pa dang yon
103b4(phal chen): tan dang dbyibs dang / kha dog dang rgyan gyis mthar phyin pa ni bskal pa brgya stong grangs med par yang khong du chud par mi nus te/ pad mo chen po de yang de bzhin gshegs pa'i sku skyil krung du bzhugs
103b5(phal chen): pas khyab cing yongs su rgyas par mthong ngo / /de bzhin gshegs pa'i sku de yang 'di nas bzung ba nas/ srid pa'i rtse mo'i bar gyis mtha' klas par mthong ngo / /de bzhin gshegs pa de'i gdan
103b6(phal chen): gyi rgyan bsam gyis mi khyab pa yang mthong / /'khor gyi dkyil 'khor gyi rgyan bsam gyis mi khyab pa dang / 'od kyi dkyil 'khor gyi rgyan bsam gyis mi khyab pa dang / mtshan phun sum tshogs
103b7(phal chen): pa bsam gyis mi khyab pa dang / dpe byad bzang po sna tshogs bsam gyis mi khyab pa dang / sangs rgyas kyi khyu mchog gi mthu' dang / sangs rgyas kyi rnam par 'phrul pa bsam gyis mi khyab pa dang /
103b8(phal chen): de bzhin gshegs pa'i sku yi mdog rnam par dag pa bsam gyis mi khyab pa dang / spyi gtsug ltar mi mthong ba bsam gyis mi khyab pa dang / ljags yangs pa bsam gyis mi khyab pa yang mthong ngo / /
104a1(phal chen): sangs rgyas kyi gsung gi rgyan bsam gyis mi khyab pa dang / dbyangs kyi dkyil 'khor bsam gyis mi khyab pa thos so/ /stobs tshad med pa bsam gyis mi khyab pa dang mi bsnyengs pa'i rgyan rnam par dag pa
104a2(phal chen): bsam gyis mi khyab pa dang / so so yang dag par rig pa'i stobs mngon par bsgrub pa bsam gyis mi khyab pa yang rjes su sheso/ /sngon byang chub sems dpa'i spyod pa yang dag par bsgrub pa bsam gyis mi khyab
104a3(phal chen): pa yang rjes su dran no/ /mngon par rdzogs par byang chub pa'i rnam par 'phrul pa bsam gyis mi khyab pa yang mthong ngo / /chos kyi sprin gyi 'brug sgra mngon par bsgrags pa bsam gyis mi khyab pa yang
104a4(phal chen): yongs su bstan pa rnam par dmigs pa'i gnas dang / rgyan bsam gyis mi khyab pa'ang thos so/ /g.yas g.yon kyi sku'i rnam pa tshad med pa bsam gyis mi khyab pa dang / sems can gyi don dang
104a5(phal chen): dgos pa bsam gyi mi khyab pa yongs su grub par 'gyur ba'ang mthong ngo / /de bzhin gshegs pa des kyang phyag g.yas pa brkyang zhing kho bo'i mgo la byug nas/ chos kyi rnam grangs kun nas myig
104a6(phal chen): ces bya ba de bzhin gshegs pa thams cad kyi yul byang chub sems dpa'i spyod pa rab tu brjod pa chos kyi dbyings kyi gzhi dang / rnam pa tha dad pa thams cad rab tu snang ba chos thams cad kyi dkyil
104a7(phal chen): 'khor la yang dag par gzhol zhing snang bar byed pa/ zhing gi dkyil 'khor dang rnam par dag pas yongs su snang ba/ phas kyi rgol ba'i dkyil 'khor thams cad rnam par 'thor ba bdud gyi dkrugs ma'i
104a8(phal chen): dkyil 'khor thams cad rab tu 'joms pa/ sems can gyi khams thams cad shin tu tshim par byed pa/ sems can thams cad kyi thibs po rab tu snang bar byed pa/ sems can thams cad kyi bsam pa ji
104b1(phal chen): lta ba bzhin du rnam par dmigs pa/ sems can thams cad kyi dbang po'i 'khor lo'i rgyud dang / mthu snang bar byed pa yang dag par bstan te/ kho bos yang kun nas mig gi chos kyi rnam grangs de blangaso/ /bzung ngo spel to
104b2(phal chen): bsams so/ /de ltar bzung ba de la'ang bri na ni snag tsha rgya mtsho chen po'i phung po tsam dang / smyi gu'i phung po ri rab ri'i rgyal po tsam zad par gyur kyang chos kyi rnam grangs de las le'u re re dang sgo re re dang chos kyi tshul
104b3(phal chen): re re dang chos kyi tshig rnam par phye ba re re las kyang zad pa'am/ 'grib pa'am/ 'byam pa'am/ mthar thug pa'am/ mtha' zad par 'gyur ba dmigs par mi rung ngo / /rigs kyi bu de ltar bdag gi
104b4(phal chen): lo bcu gnyis tshang bar chos kyi rnam grangs kun nas mig ces bya ba 'di la nyi ma gcig gcig yang thos pa 'dzin pa'i gzungs kyi 'od snang bas le'u grangs med pa zhig khong du chud do/ /zhi ba'i sgo'i gzungs
104b5(phal chen): kyi 'od snang bas le'u grangs ba zhig la zhugaso/ /glong mtha' yas pa'i gzungs kyi 'od snang bas le'u grangs med pa zhig la yang dag par 'jug go/ /sa la rnam par spyod cing rjes su rtog par byed pa'i gzungs
104b6(phal chen): kyi 'od snang bas le'u grangs med pa zhig rnam par bsgoms te rnam par dbye ba byas so/ /gzi brjid dang ldan pa'i gzungs kyi 'od snang bas le'u grangs med pa zhig yongs su blangaso/ /pad mo'i rgyan gyis
104b7(phal chen): gzungs kyi 'od snang bas le'u grangs med pa zhig mngon par bsgrubaso/ /dbyangs kyi tshul gyi gzungs kyi 'od snang bas le'u grangs med pa zhig yang dag par bshad do/ /nam mkha'i snying po'i gzungs kyi 'od snang bas le'u
104b8(phal chen): grangs med pa zhig rab tu phye ba'o/ /skar ma brtsegs pa'i gzungs kyi 'od snang bas le'u grangs med pa zhig shin tu rgyas par byas so/ /rgya mtsho snying po'i gzungs kyi 'od snang bas le'u grangs med pa zhig yongs
105a1(phal chen): su bkod do/ /kho bo'i drung du shar phyogs log nas lha dang mi'i dbang po'am/ klu dang klu'i dbang po'am/ gnod sbyin dang gnod sbyin gyi dbang po'am/ dri za dang dri za'i dbang po dang / lha ma yin dang lha ma yin gyi
105a2(phal chen): dbang po'am/ nam mkha' lding dang nam mkha' lding gi dbang po'am/ mi'am ci dang mi'am ci'i dbang po'am/ lto 'phye chen po'am lto 'phye chen po'i dbang po'am/ mi dang mi'i dbang po'am/ tshangs pa dang tshangs
105a3(phal chen): pa'i dbang po'am/ sems can gang su 'ongs kyang rung ste/ de dag thams cad de bzhin gshegs pa dang / byang chub sems dpa'i spyod pa snang ba'i chos kyi rnam grangs kun nas mig ces bya ba 'di nyid la rab tu
105a4(phal chen): bkod cing btsud de/ de dag kun kyang kun nas mig gi chos kyi rnam grangs 'di nyid la mos par byaso/ /rtog tu btsud do/ /yongasu bstan to/ /yang dag par brjod do/ /yongs su gsal bar byas so/ /rnam par phye'o rgyas par byaso/ /
105a5(phal chen): mngon par bstan to/ /rnam par bkrol lo rab tu phye'o/ /shin tu snang bar byas so/ /de ltar shar phyogs la ji lta ba de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang /
105a6(phal chen): shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang bla'i phyogs nas sems can gang su 'ongs kyang rung ste/ kun la yang snga ma bzhin no/ /rigs
105a7(phal chen): kyi bu de ltar kho bos ni chos kyi rnam grangs gcig cig shes par zad na/ byang chub sems dpa'i smon lam yongs su dag pa dang ldan pas/ byang chub sems dpa'i spyod pa rgya mtsho thams cad la zhugs pa dang /
105a8(phal chen): bskal pa thams cad du gnas pa rgyun mi 'chad pa'i phyir smon lam rgya mtsho thams cad la zhugs pa dang / stobs bsam pa ji lta ba bzhin du rjes su 'brang bar bya ba'i phyir sems can rgya mtsho thams cad
105b1(phal chen): la zhugs pa dang / stobs bcu'i ye shes chags pa med pa'i snang ba yongs su bskyed pa'i phyir 'gro ba thams cad kyi sems rgya mtsho la zhugs pa dang / yongs su smin par bya ba dang / gdul
105b2(phal chen): ba'i dus la mi 'da' bar bya ba'i phyir sems can thams cad kyi dbang po rgya mtsho la zhugs pa dang / zhing thams cad rnam par dag par bya ba'i smon lam mngon par bsgrubaso/ zhing rgya mtsho thams
105b3(phal chen): cad la zhugs pa dang / de bzhin gshegs pa la mchod cing rim gro byed pa'i stobs kyi sangs rgyas rgya mtsho thams cad la zhugs pa dang / ye shes rnam par rig pas chos rgya mtsho thams
105b4(phal chen): cad la zhugs pa dang / nan tan dang ldan pas yon tan rgya mtsho thams cad la zhugs pa dang / brjod pa thams cad du chos kyi 'khor lo bskor ba mngon par bsgrub pa'i phyir/ 'gro ba'i skad rgya
105b5(phal chen): mtsho thams cad la zhugs pa rnams kyi spyod pa shes pa'am/ yon tan brjod par nus re skan song / rigs kyi bu 'di nas dpag tshad drug bcu 'das pa'i lho phyogs kyi gnas 'di nyid na/ lang ka'i
105b6(phal chen): gnas rgya mtsho'i ngogs shes bya ba yod de/ de na dge slong shin tu brtan pa zhes bya ba 'dug gis de'i gan du song la/ ji ltar byang chub sems dpa'i spyod pa yongasu sbyang bar bya ba dris shig de nas tshong
105b7(phal chen): dpon gyi bu nor bzangs kyis dge slong rgya mtsho'i sprin gyi rkang pa gnyis la spyi bos phyag 'tshal te/ dge slong rgya mtsho'i sprin la lan brgya stong du mar g.yas phyogasu bskor ba byas nas yang dang yang bltas te/
105b8(phal chen): dge slong rgya mtsho'i sprin gyi drung nas song ngo / /de nas tshong dpon gyi bu nor bzangs dge ba'i bshes gnyen gyi gdam ngag de dang / kun nas mig gi chos kyi rnam grangs de yang rjesu dran par byed cing de bzhin gshegs
106a1(phal chen): pa'i rnam par 'phrul pa de yang rjes su bsam pa dang / chos kyi tshigs dang yi ge'i sprin de dag kyang yongasu bzung ba dang / chos kyi sgo rgya mtsho'i tshul de dag la'ang 'jug par bya ba dang chos kyi tshul de dag
106a2(phal chen): la'ang rnam par blta ba dang / chos kyi le'u dang glong gi tshul de dag la 'jug par bya ba dang / chos kyi nam mkha' de la yang dag par gzhol bar bya ba dang / chos kyi dkyil 'khor de yang rjesu sbyang bar bya ba dang /
106a3(phal chen): chos rin po che'i gling de yang rjesu sems shing mthar gyis lang ka'i gnas rgya mtsho'i ngogs shes bya ba gang na ba der phyin nas/ dge slong shin tu brtan pa mthong bar dga' zhing shar phyogs su bltas so/ /
106a4(phal chen): de bzhin du lho phyogs dang / nub phyogs dang byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang bla dang
106a5(phal chen): 'og tu dge slong shin tu brtan pa mthong bar dga' ste/ kun tu bltas pa dang / des dge slong shin tu brtan pa nam mkha'i dbyings la lha brgya stong grangs med pas yongasu bskor cing phan tshun du 'chags pa
106a6(phal chen): mthong ngo / /nam mkha'i dbyings de yang lha'i dbang po rnams kyi dge slong shin tu brtan pa la mchod pa'i las su bya ba'i phyir/ lha rdzas kyi me tog sil ma'i sprin gyis yog pa dang / lha rdzas kyi rol mo'i sprin gyi sgra dang /
106a7(phal chen): dar gyi ba dan grangs med pa'i rgyan gyis brgyan par mthong ngo / /klu'i dbang po rnams kyi nam mkha' de la a ga ru nag po'i spos mngon par 'thul ba'i sprin shin tu mtho ba las 'brug sgra bsam gyis mi
106a8(phal chen): khyab pa 'byung bar byas pa mthong ngo / /mi'am ci'i dbang po rnams kyis nam mkha' la lha rdzas kyi ngag snyan pa'i rgyud kyi bstod pa'i rol mo brdung ba dang / dkrol ba dang glur blang ba'i dbyangs thams cad
106b1(phal chen): sbyar cing blangs pa thos par gyur to/ /lto 'phye chen po'i dbang po rnams kyi nam mkha' de la gos shin tu phra zhing mdog bzang ba'i sprin bsam gyis mi khyab pa dag yid dga' bas bkye ba de dge slong shin tu brtan pa
106b2(phal chen): la dad cing mos pa'i gzugs su phyung ba mthong ngo / /lha ma yin gyi dbang po rnams kyis kyang nam mkha' de la nor bu rin po che'i sprin bsam gyis mi khyab pa byin gyis rlabs te/ yon tan bsam gyis mi khyab
106b3(phal chen): pa'i rgyan snang ba dang ldan par snang bar byas so/ /mthong ngo / /nam mkha' lding gi dbang po mang po yang myi yi gzugs dang mdog dang dbyibasu 'khod cing nam mkha' lding gi dbang po'i bu mos kun nas bskor te/
106b4(phal chen): brtsod pa med pa la dga' zhing thal mo sbyar te gnas pa bsam gyis mi khyab pa mthong ngo / /gnod sbyin gyi dbang po brgya stong 'khor dang bcas pa bsam gyis mi khyab pa dag kyang nam mkha' de la shin tu
106b5(phal chen): mi sdug pa'i gzugs su dge slong shin tu brtan pa la byams pa'i mthu dang ldan par 'khod pa mthong ngo / /srin po'i dbang po brgya stong 'khor dang bcas pa bsam gyis mi khyab pa dag kyang nam
106b6(phal chen): mkha' de la dge slong shin tu brtan pa yongasu bsrung ba byed cing kun tu rgyu ba mthong ngo / /tshangs pa'i dbang po brgya stong bsam gyis mi khyab pa dag kyang nam mkha' de la thal mo sbyar cing dga' ba yid
106b7(phal chen): du 'ong ba'i tshig gi rgyud kyi bstod pa rab tu brjod pa mthong ngo / /gnas gtsang ma'i lha brgya stong bsam gyis mi khyab pa dag kyang nam mkha' de la dge slong shin tu brtan pa la mchod pa'i las su bya
106b8(phal chen): ba'i phyir thal mo sbyar cing gzhal med khang na gnas pa mthong ngo / /de nas tshong dpon gyi bu nor bzangs kyi dge slong shin tu brtan pa la de ltar nam mkha'i dbyings la 'chags cing 'dug pa mthong nas
107a1(phal chen): dga' rangs te mgu zhing nyams bde la tshim zhing yid bde ba skyes nas/ dge slong shin tu brtan pa la thal mo sbyar te phyag 'tshal nas 'di skad ces smras so/ /'phags pa bdag gis bla na med pa
107a2(phal chen): yang dag par rdzogs pa'i byang chub tu sems bskyed nas/ ji ltar byang chub sems dpa'i sangs rgyas kyi chos btsal bar bgyid pa dang / ji ltar byang chub sems dpas sangs rgyas kyi chos yongasu bsgrub
107a3(phal chen): par bgyi ba dang / ji ltar byang chub sems dpas sangs rgyas kyi chos yongasu bsdu bar bgyi ba dang / ji ltar byang chub sems dpas sangs rgyas kyi chos yongasu bstan par bgyi ba dang / ji ltar byang chub sems
107a4(phal chen): dpas sangs rgyas kyi chos bsgom par bgyi ba dang / ji ltar byang chub sems dpas sangs rgyas kyi chos kyi rjesu 'brang bar bgyi ba dang / ji ltar byang chub sems dpas sangs rgyas kyi chos yongasu brtul
107a5(phal chen): bar bgyi ba dang / ji ltar byang chub sems dpas sangs rgyas kyi chos yongasu bsgom par bgyi ba dang / ji ltar byang chub sems dpas sangs rgyas kyi chos rnam par dag par bgyi ba dang / ji ltar
107a6(phal chen): byang chub sems dpas sangs rgyas kyi chos yongasu sbyang bar bgyi ba dang / ji ltar byang chub sems dpas sangs rgyas kyi chos khong du chud par bgyi ba ma 'tshal te/ 'phags pa ni byang chub sems
107a7(phal chen): dpa' rnams la gdam ngag dang rjesu bstan pa mdzad do/ /zhes bdag gi thos na/ 'phags pa ji ltar byang chub sems dpas sangs rgyas kyi chos la nan tan du bgyi ba/ ji ltar nan tan bgyis na yang dag pa
107a8(phal chen): ji lta ba bzhin dang / skol bar mi 'gyur ba'i slad du sangs rgyas mthong ba dang mi 'bral ba dang / byang chub sems dpa' thams cad kyi dge ba'i rtsa ba dang / tshul gcig tu 'gyur ba'i slad du byang chub sems
107b1(phal chen): dpa' mthong ba dang mi 'bral ba dang / ye shes rtogs par 'gyur ba'i slad du sangs rgyas kyi chos dang mi 'bral ba dang / byang chub sems dpa' thams cad kyi don yongs su thob par bgyi ba'i slad du byang
107b2(phal chen): chub sems dpa'i smon lam thams cad dang mi 'bral ba dang / bskal pa thams cad du gnas pas yongasu mi skyo bar bgyi ba'i slad du byang chub sems dpa'i spyod pa dang mi 'bral ba dang 'jig rten
107b3(phal chen): gyi khams thams cad yongasu dag par bgyi ba'i slad du sangs rgyas kyi zhing thams cad rgyas par dgang ba dang mi 'bral ba dang / de bzhin gshegs pa thams cad kyi rnam par 'phrul pa thams cad rnam
107b4(phal chen): par dmigs par bgyi ba'i slad du sangs rgyas kyi rnam par 'phrul pa mthong ba dang mi 'bral ba dang / byang chub sems dpa'i spyod pa sprul pa lta bus srid pa'i rgyud thams cad du skye shing shi 'pho ba'i skye
107b5(phal chen): mched rang gi lus kyis nyams su myong bar bgyi ba'i slad du 'dus byas kyi gnas dang mi 'bral ba dang / de bzhin gshegs pa thams cad kyi chos kyi sprin yongasu gzungs ba'i slad du chos mnyan pa dang mi 'bral ba
107b6(phal chen): dang dus gsum gyi ye shes khong du chud cing rjesu 'brang bar bgyi ba'i slad du/ ye shes snang ba dang mi 'bral bar 'gyur ba de bdag la bstan du gsol/ de skad ces smras pa dang / dge slong shin tu brtan pas tshong
107b7(phal chen): dpon gyi bu nor bzang la 'di skad ces smras so/ /de ltar khyod kyi bla na med pa yang dag par rdzogs pa'i byang chub tu sems bskyed de/ sangs rgyas kyi chos dang thams cad mkhyen pa'i chos dang rang byung gi chos 'dri ba legaso/ /
107b8(phal chen): legaso/ /rigs kyi bu kho bo ni byang chub sems dpa'i rnam par thar pa thog pa med pa'i sgo thob pa ste/ rigs kyi bu byang chub sems dpa'i rnam par thar pa thogs pa med pa'i sgo de kho bos blangs te/
108a1(phal chen): yongasu bzung nas rjesu 'brang zhing rnam par dbye ba dang / rnam par dpyad pa dang rnam par brtag pa dang snang bar bya ba dang / rab tu snang bar byas pas thog pa med pa'i mtha' zhes bya ba'i ye shes snang ba thob
108a2(phal chen): bo/ /de thob pas kho bo ni sems can thams cad kyi sems dang spyod pa khong du chud par bya ba la thogs pa med do/ /sems can thams cad kyi skye ba dang 'chi 'pho yongasu shes par bya ba la thogs pa med do/ /
108a3(phal chen): sngon gyi gnas rjesu dran par bya ba'i sgor 'jug pa la thogs pa med do/ /phyi ma'i mtha'i bskal par 'gro ba thams cad dang 'grog par bya ba la thogs pa med do/ /da ltar byung ba'i dus kyi 'gro ba thams cad rnam
108a4(phal chen): par rig par bya ba la thogs pa med do/ /sems can thams cad kyi sgra skad dang / kun rdzob yongasu shes par bya ba la thogs pa med do/ /sems can thams cad kyi the tsom gcad par bya ba la thogs pa med do/ /
108a5(phal chen): sems can thams cad kyi dbang po tha dad pa khong du chud par bya ba la thogs pa med do/ /sems can thams cad yongasu smin par bya ba dang / gdul ba'i dus su 'gro bar bya ba la thogs pa med do/ /nyin mtshan dang
108a6(phal chen): skad gcig dang yud tsam dang thang gcig dang / dus kyi ming du bya ba khong du chud par bya ba la thogs pa med do/ /dus gsum rgya mtsho'i rgyud du 'jug par bya ba la thogs pa med do/ /phyogs bcu'i sangs rgyas kyi zhing
108a7(phal chen): rang gi lus kyi rgyas par gang bar bya ba la thog pa med do/ /de ni de ltar dngos po med pa la gnas shing mngon par 'du bya ba med pa'i rdzu 'phrul thob pa'i phyir te/ rigs kyi bu dngos po med pa la gnas shing mngon par 'du
108a8(phal chen): bya ba med pa'i rdzu 'phrul de'i byin gyis kho bo nam mkha'i dbyings 'di las phan tshun du 'gro zhing 'dug pa dang / sems pa dang spyod lam sna tshogs su spyod do/ /mi snang bar byed do/ /snang bar byung ngo / /
108b1(phal chen): du ba thul bar byed do/ /me lce 'bar bar byed do/ /gcig tu gnas shing mang por bsgyur ro/ /mang por byas shing gcig tu bsgyur ro/ /snang ba dang mi snang ba'ang nyamasu myong bar byed do/ /rtsig pa la'ang thag thog med pa dang rab
108b2(phal chen): la'ang thag thogs med par 'gro ste/ dper na nam mkha' la bya bzhin no/ /nam mkha' la skyil mo dkrung gis 'gro ste/ dper na 'dab chags bya bzhin no/ /sa la yang bye'u zul dang steng du 'byung bar byed do/ /
108b3(phal chen): dper na chu la bya ba bzhin no/ /chu la yang bying ba med par 'gro ste/ dper na sa la bya ba bzhin no/ /du ba 'thul ba dang / me lce 'bar ba byed de/ dper na me'i phung po chen po bzhin no/ /sa yang yongasu g.yo
108b4(phal chen): bar byed do/ /nyi ma dang zla ba 'di gnyis de ltar rdzu 'phrul che zhing de ltar mthu che la/ de ltar gzi brjid che ba yang lag pas kun nas yongs su nyug go/ /tshangs pa'i 'jig rten gyi bar dag tu yang lus kyi
108b5(phal chen): dbang bsgyur ro/ /'jig rten spos kyi dud pa na bun du chags pa'i sprin gyi dkyil 'khor kun nas khebs par byas shing rab tu 'bar bar byed do/ /rin po che thams cad kyi 'od zer gyi sprin gyi dra bas 'jig rten kun
108b6(phal chen): nas khebs par byas shing / 'gro ba thams cad dang 'dra ba'i sprul pa'i sprin rab tu 'gyed do/ /kha dog mtha' yas pa'i 'od kyi dra ba'i sprin rab tu bkye zhing phyogs kun tu 'ang 'gro ste/ 'di ltar shar phyogs su 'gro'o/ /
108b7(phal chen): lho phyogs dang nub phyogs dang byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang bla'i
108b8(phal chen): phyogs su yang 'gro'o/ /sems kyi skad cig re re zhing yang shar phyogs logs su 'jig rten gyi khams gcig kyang 'da'o/ /'jig rten gyi khams gnyis dang bcu yang 'da'o/ /'jig rten gyi khams brgya dang /
109a1(phal chen): 'jig rten gyi khams stong dang / 'jig rten gyi khams brgya phrag stong dang / 'jig rten gyi khams bye ba dang / 'jig rten gyi khams bye ba phrag brgya dang 'jig rten gyi khams bye ba phrag stong dang / 'jig rten gyi khams
109a2(phal chen): bye ba brgya phrag stong dang / 'jig rten gyi khams bye ba khrag khrig rgya phrag stong dang 'jig rten gyi khams tshad med pa dang / 'jig rten gyi khams dpag tu med pa dang / 'jig rten gyi khams grangs med pa dang 'jig rten gyis
109a3(phal chen): khams bsam gyis mi khyab pa dang / 'jig rten gyi khams mtshungs pa med pa dang / 'jig rten gyi khams gzhal du med pa dang / 'jig rten gyi khams kun tu mtha' yas pa dang / 'jig rten gyi khams mu med pa
109a4(phal chen): dang 'jig rten gyi khams mtshungs pa med pa dang / 'jig rten gyi khams brjod du med pa'i yang brjod du med pa dag kyang 'da' bar byed de/ 'jig rten gyi khams de dag ni sangs rgyas bcom ldan 'das ji snyed cig bzhugs
109a5(phal chen): shing 'tsho bzhes la 'jig rten gyi khams rgya mtsho de dang de dag dang / 'jig rten gyi khams 'jams klas pa de dang de dag dang / 'jig rten gyi khams kyi phyogs de dang de dag dang / 'jig rten gyi khams kyi rgyud de dang de
109a6(phal chen): dag dang 'jig rten gyi khams yongasu 'du ba de dang de dag dang / 'jig rten gyi khams 'byung ba de dang de dag dang / 'jig rten gyi khamasu bya ba de dang de dag dang / 'jig rten gyi khams kyi sgo de dang de dag dang / 'jig rten gyi
109a7(phal chen): khams gyi bskal par bya ba de dang de dag dang / 'jig rten gyi khams su 'jug pa de dang de dag dang / 'jig rten gyi khams kyi snying po byang chub rnam par bkod pa de dang de dag dang / 'jig rten gyi khams gyi
109a8(phal chen): 'khor gyi dkyil 'khor de dang de dag na/ sangs rgyas bcom ldan 'das ji snyed cig chos ston pa'i de bzhin gshegs pa de dag las de bzhin gshegs pa re re zhing yang sangs rgyas kyi zhing mtha' yas pa rdul shin tu
109b1(phal chen): phra ba snyed kyi lus sna tshogs dang / lus re re zhing yang sangs rgyas kyi zhing mtha' yas pa'i rdul shin tu phra ba snyed kyi mchod pa'i sprin gyi char 'bebs shing spyan sngar 'gro'o/ /de dag tu phyin nas kyang me tog
109b2(phal chen): thams cad dang spos thams cad dang / phreng ba thams cad dang phye ma thams cad dang / byug pa thams cad dang na bza' thams cad dang / rgyal mtshan thams cad dang lha'i ba dan thams cad dang bla re thams cad dang / dra ba thams
109b3(phal chen): cad dang gzugs thams cad kyis mchod pa rgyun ma chad par byed do/ /sangs rgyas bcom ldan 'das de dag gis gang ji snyed du gsungs pa dang / bstan pa dang / brjod pa dang / yang dag par bshad pa dang / yang dag par smos pa
109b4(phal chen): dang yongs su brjod pa dang / man ngag du gsungs pa dang / shin tu bstan pa dang rab tu brjod pa de dag thams cad kyang shes shing 'dzin to/ /sangs rgyas bcom ldan 'das de dag gi sangs rgyas kyi zhing yongasu dag pa ji snyed
109b5(phal chen): pa de dag thams cad kyang rjes su dran no/ /shar phyogs su ji lta ba de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi
109b6(phal chen): phyogs mtshams dang / nub byang gi phyogs mtshams dang / 'og dang steng gi phyogs su yang 'jig rten gyi khams gcig kyang 'da'o/ /'jig rten gyi khams gnyis dang bcu yang 'da'o/ /'jig rten gyi khams brgya nas 'jig
109b7(phal chen): rten gyi khams sangs rgyas kyi zhing brjod du med pa'i yang brjod du med pa'i rdul shin tu phra ba snyed kyang 'da'o/ /'jig rten gyi khams de dag na sangs rgyas bcom ldan 'das ji snyed cig bzhugs shing 'tsho bzhes la/
109b8(phal chen): 'jig rten gyi khams rgya mtsho de dang de dag dang / 'jig rten gyi khams rnam par dag pa de dang de dag nas/ 'jig rten gyi khams kyi 'khor gyi dkyil 'khor de dang de dag na chos ston pa de dag kun kyang mthong ngo / /de bzhin
110a1(phal chen): gshegs pa de dag la'ang me tog thams cad nas gzugs thams cad kyi bar gyi mchod pa byed do/ /sangs rgyas bcom ldan 'das de dag gis gang ji snyed du gsungs pa nas/ rab tu brjod pa'i bar de dag
110a2(phal chen): thams cad kyang yongs su shes shing 'dzin to/ /sangs rgyas bcom ldan 'das de dag gi sangs rgyas kyi zhing yongasu dag pa gang ji snyed pa de dag thams cad kyang rjes su dran no/ /sems can gang gis kho bo
110a3(phal chen): mthong bar 'gyur pa dang / gang dang 'grogs par gyur pa de dag kun kyang bla na med pa yang dag par rdzogs pa'i byang chub tu nges par 'gyur ro/ /sems can phra mo 'am rags pa'am ngan pa'am bzang ba'am
110a4(phal chen): bde ba'am mi bde ba gang ji snyed cig kho bos mthong bar gyur pa de dag kun la yang yongasu smin par bya ba dang / 'dul ba'i dus las mi 'da' bar bya ba'i phyir/ khong du de dag gi lus kyi tshad dang mnyam par
110a5(phal chen): lus byin gyis brlobs bo/ /sems can ji snyed cig kho bo'i drung du 'ong ba de dag thams cad kyang / byang chub sems dpa'i rnam par thar pa kun tu 'gro ba 'di dang / byang chub sems dpa'i rnam par thar pa rnam par
110a6(phal chen): gnon pa don yod pa la rab tu gzhog go/ /rigs kyi bu kho bos ni byang chub sems dpa'i rnam par thar pa thogs pa med pa'i sgo kun tu 'gro ba de bzhin gshegs pa mchod pa dang / rim gro rab tu sbyor ba
110a7(phal chen): sems can thams cad yongs su smin par bya ba dang / 'thun pa 'di shes par zad na/ kho bos byang chub sems dpa' snying rje chen po'i ngang tshul can/ theg pa chen po'i ngang tshul can/ byang chub sems dpa'i
110a8(phal chen): lam dang mi 'bral ba'i ngang tshul can/ thogs pa med pa'i ngang tshul can/ byang chub sems dpa'i bsam pa'i snying po chud mi gson pa'i ngang tshul can/ byang chub kyi sems yongs su mi gtong ba'i ngang tshul can/
110b1(phal chen): sangs rgyas kyi chos la lhag par dmigs pa'i ngang tshul can/ thams cad mkhyen pa nyid yid la bya ba dang mi 'bral ba'i ngang tshul can/ nam mkha' dang mnyam pa'i ngang tshul can/ 'jig rten thams cad la
110b2(phal chen): mi gnas pa'i ngang tshul can/ chud mi gson pa'i ngang tshul can/ mnyam pa'i ngang tshul can/ ma god pa'i ngang tshul can/ glag med pa'i ngang tshul can/ ma 'dres pa'i ngang tshul can/ rnyogs pa med pa'i
110b3(phal chen): ngang tshul can/ 'gyod pa med pa'i ngang tshul can/ rnam par dag pa'i ngang tshul can/ byang chub sems dpa' rdul dang bral ba de dag gi spyod pa shes pa'am/ yon tan brjod pa nus re skan/ /song rigs kyi bu lho
110b4(phal chen): phyogs kyi rgyud 'di nyid na/ dra byi la'i grong rdal rdo rje'i grong khyer can bya ba yod de/ de na dra byi la'i sprin ces bya ba 'dug gis de'i gan du song la ji ltar byang chub sems dpa' byang chub sems dpa'i spyod pa
110b5(phal chen): la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs kyi dge slong rab tu brtan pa'i rkang pa gnyis la spyi bos phyag 'tshal nas/ lan brgya stong du mar g.yas
110b6(phal chen): phyogs su bskor ba byas te/ yang dag par bltas nas dge slong shin tu brtan pa'i drung nas song ngo / /de nas tshong dpon gyi bu nor bzangs chos kyi dad pa'i shugs dang / byin gyis gnon pa/ sangs rgyas
110b7(phal chen): yid la bya ba'i 'du shes dang ldan pa/ dkon mchog gsum gyi gdung mi 'chad pa la rab tu brtson pa/ dus gsum snang bas sems snang bar gyur pa smon lam chen po yid la byed pa dang ldan pa sems can gyi
110b8(phal chen): khams thams cad yongasu bskyab pa'i thabs la zhugs pa/ 'dus byas kyi dge ba thams cad la mi gnas pa'i sems dang ldan pa/ chos thams cad kyi rang bzhin nges par rtogs par bya ba la
111a1(phal chen): brtson pa/ 'jig rten gyi khams thams cad yongs su sbyang ba'i smon lam las mi g.yo ba/ sangs rgyas thams cad kyi 'khor gyi dkyil 'khor na gnas pa med par gnas pa chos kyi snang ba de rjes su dran
111a2(phal chen): par bya ba dang / dge ba'i bshes gnyen rjes su dran par bya ba dang / 'dod chags dang bral ba'i rigs yongs su brjod pa byed cing / mthar gyi dra byi la'i grong rdal rdo rje'i grong khyer du phyin nas/ dra byi la'i sprin yongs
111a3(phal chen): su tshol tshol ba las/ grong khyer gyi khyams shig na chos bstan pa'i don du seng ge'i khri la 'dug cing / srog chags stong phrag bcu tsam zhig la chos kyi rnam grangs yi ge'i 'khor lo'i rgyud kyi rgyan ces bya ba yongasu
111a4(phal chen): ston cing 'dug pa mthong ngo / /de nas tshong dpon gyi bu nor bzangs kyi dra byi la'i sprin gyi rkang pa gnyis la spyi bos phyag 'tshal te/ dra byi la'i sprin la lan brgya stong du mar g.yas phyogs su bskor ba byas
111a5(phal chen): nas mdun du 'dug ste/ thal mo sbyar nas 'di skad ces smras so/ /'phags pa bdag gi bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub
111a6(phal chen): sems dpa'i spyod pa la bslab par bgyi ba dang / ji ltar nan tan tu bgyi ba dang / ji ltar byang chub sems dpas byang chub kyi sems srid pa'i lam rgyud thams cad che ba mi 'tshal ba dang / ji ltar yongasu skyo
111a7(phal chen): ba ma mchis shing / bsam pa gtan par 'gyur ba dang / ji ltar thub pa ma mchis shing lhag pa'i bsam pa yongasu skyo ba ma mchis shing snying rje chen po'i stobs yang dag pa skye bar 'gyur ba dang ji ltar sgo kun nas rnam
111a8(phal chen): par dag cing gzungs kyi stobs gnon par 'gyur ba dang / ji ltar ma rig pa'i rab rib dang sgrib pa rnam par 'thor zhing / shes rab kyi 'od chos thams cad la rab rib ma mchis pa'i snang ba skye bar 'gyur ba dang / ji ltar
111b1(phal chen): don dang chos dang nges pa'i tshig dang spobs pa la mkhas pa la dbyangs kyi dkyil 'khor yongs su rdzogs shing / so so yang dag par rig pa'i stobs gnon par 'gyur ba dang / ji ltar sangs rgyas thams cad kyi 'khor lo
111b2(phal chen): tha mi dad pa yang dag par 'dzin cing dran pa'i stobs yongs su gnon par 'gyur ba dang / ji ltar chos thams cad kyi phyogs rigs pa'i snang ba rjes su rtog cing / rig pa'i stobs rnam par dag par 'gyur ba dang / ji ltar byang
111b3(phal chen): chub sems dpa'i ting nge 'dzin gyi stobs chos thams cad kyi don rnam par gdon mi za bar rab tu dbye ba la brtson pas 'grub par 'gyur ba ma 'tshal to/ /de nas dra byi la'i sprin gyis byang chub sems dpa' la rim gro bya ba'i phyir
111b4(phal chen): seng ge'i khri de la langs te babs nas tshong dpon gyi bu nor bzangs la lus thams cad kyis phyag byas nas/ tshong dpon gyi bu nor bzangs la gser gyi me tog gi phung pos mngon par gtor to/ /nor bu rin po che rin
111b5(phal chen): thang med pa mang po dang / tsan dan gyi phye ma dam pas kyang mngon par gtor to/ /gos tshon sna tshogs rnam pa tha dad pas kha dog bsgyur ba brgya stong phrag du mas kyang mngon par bkab bo/ /spos kyi me tog kha dog rnam pa
111b6(phal chen): tha dad cing yid du 'ong la blta na sdug pa mang pos kyang mngon par gtor nas mchod pa'i rnam pa sna tshogs gzhan dag gi kyang / mchod pa dang rim gro dang / bkur stir dang sti stang cher byas te/ tshong dpon gyi bu nor
111b7(phal chen): bzangs la 'di skad ces smras so/ /rigs kyi bu khyod kyis de ltar bla na med pa yang dag par rdzogs pa'i byang chub tu sems bskyed pa legaso legaso/ /rigs kyi bu gang gi bla na med pa yang dag par rdzogs pa'i
111b8(phal chen): byang chub tu sems bskyed pa de ni/ sangs rgyas thams cad kyi gdung mi gcod pa'i phyir zhugs pa yin no/ /'dod chags dang bral ba'i rigs yang dag pa ci lta ba bzhin du rnam par rig par bya ba la brtson
112a1(phal chen): pa yin zhing rgyud thams cad yongs su dag par bya ba la zhugs pa yin/ sems can gyi rigs thams cad yongs su smin par bya ba dang / 'dul ba la sta gon du gnas pa yin/ chos kyi rigs
112a2(phal chen): thams cad yang dag pa ji lta ba bzhin brtag pa la brtson pa yin/ las kyi rigs thams cad dang mi 'gal bar gnas pa yin/ byang chub sems dpa'i spyod pa'i rigs thams cad yongasu rdzogs par bya ba
112a3(phal chen): la rab tu brtson pa yin smon lam thams cad rgyun mi 'chad pa'i phyir yangs dag par zhugs pa yin/ dus gsum gyi rgyud thams cad ye shes kyi khong du chud par bya ba la zhugs pa yin mos pa'i rig shin tu
112a4(phal chen): brtan par bya ba'i phyir brtson pa yin te/ de ni de bzhin gshegs pa mang po thams cad kyi byin gyis brlabs pa yin/ sangs rgyas thams cad kyi yang dag par dgongs pa yin/ byang chub sems dpa' thams cad
112a5(phal chen): dang mnyam pa nyid du gyur pa yin/ 'phags pa thams cad kyi rjesu dgyes par bya ba yin/ tshangs pa'i dbang po thams cad kyis mngon par dga' bar byas pa yin/ lha'i dbang po thams cad kyis yang dag par
112a6(phal chen): mchod pa yin/ gnod sbyin gyi dbang po thams cad kyi yongasu bsrung ba yin/ srin po'i dbang po thams cad kyi rim gror byas pa yin/ klu'i dbang po thams cad kyi bsu ba yin/ mi 'am ci'i dbang po thams cad
112a7(phal chen): kyis mngon par bstod pa yin/ 'jig rten gyi dbang po thams cad kyi yang dag par bsngags pa yin/ des ni sems can gyi khams thams cad kyang ngan song gi lam rgyud gsum po yongs su gcad pa dang mi khom
112a8(phal chen): pa dang / ngan 'gro'i lam thams cad bzlog pa dang / dbul ba'i lam thams cad las yang dag par bzla ba dang / lha dang mi'i phun sum tshogs pa thob par bya ba dang / dge ba'i bshes gnyen mthong ba dang mi 'bral
112b1(phal chen): ba dang / sangs rgyas kyi chos rgya chen po nyan pa dang / 'bral bar mi 'gyur ba dang / byang chub kyi sems kyi yan lag yongs su dag par bya ba dang / byang chub kyi sems 'byung ba'i rgyud yongs su bsgrub pa
112b2(phal chen): dang / byang chub sems dpa'i lam snang ba thob par bya ba dang byang chub sems dpa'i ye shes khong du chud par bya ba dang / byang chub sems dpa'i sa la gnas par bya bas dbugs phyin par byas pa yin/ rigs
112b3(phal chen): kyi bu de la bdag 'di snyam du sems te/ byang chub sems dpa' rnams ni dka' ba byed pa ste/ 'byung bar dka' zhing mthong bar dka' ba'o/ /byang chub sems dpa' rnams ni sems can rnams la bag dro bar
112b4(phal chen): byed pas pha dang ma lta bu'o/ /byang chub sems dpa' rnams ni lha dang bcas pa'i 'jig rten gyi rgyan tu gyur to/ /byang chub sems dpa' rnams ni sdug bsngal gyis mnar ba rnams la skyabs su gyur
112b5(phal chen): pa'o/ /byang chub sems dpa' rnams ni 'gro ba thams cad yongs su bsrung ba'i phyir gnas su gyur pa'o/ /byang chub sems dpa' rnams ni 'jigs pa sna tshogs kyis gtses pa rnams la dpung gnyen
112b6(phal chen): du gyur pa'o/ /byang chub sems dpa' rnams ni 'gro ba thams cad ngan song gsum du ltung ba las yongs su rton pa'i phyir rlung gi dkyil 'khor lta bu'o/ /byang chub sems dpa' rnams ni sems can
112b7(phal chen): thams cad kyi dge ba'i rtsa ba rnam par 'phel bar byed pas sa lta bu'o/ /byang chub sems dpa' rnams ni bsod nams rin po che'i mdzod mi zad pa'i gter dang ldan pas rgya mtsho lta bu'o/ /byang chub
112b8(phal chen): dpa' rnams ni ye shes kyi 'od kyi snang bar byed pa'i phyir nyi ma lta bu'o/ /byang chub sems dpa' rnams ni dge ba'i rtsa bas shin tu mtho bas ri rab lta bu'o/ /byang chub sems dpa' rnams ni
113a1(phal chen): snying po byang chub tu ye shes kyi zla ba 'char bar 'gyur ba'i phyir zla ba lta bu'o/ /byang chub sems dpa' rnams ni bdud kyi sde thams cad rab tu 'joms pas dpa' bor gyur pa'o/ /byang chub sems dpa'
113a2(phal chen): rnams ni rang byung gi chos kyi grong khyer du phyin par byed pas rtul phod pa lta bu'o/ /byang chub sems dpa' rnams ni sems can thams cad kyi bdag la byams pa'i rlan yongasu skem pas me lta bu'o/ /byang
113a3(phal chen): chub sems dpa' rnams ni chos kyi sprin rgya chen po'i char mngon par 'bebs pas sprin lta bu'o/ /byang chub sems dpa' rnams ni sems can gyi dbang po dad pa la stsogs pa'i myu gu rnam par 'phel bar
113a4(phal chen): byed pas char pa lta bu'o/ /byang chub sems dpa' rnams ni chos kyi rgya mtsho'i 'gram yongasu ston pas mnyan pa lta bu'o/ /byang chub sems dpa' rnams ni sems can thams cad 'khor ba'i rgya mtsho las yang dag
113a5(phal chen): par sgrol ba'i phyir zam pa lta bu'o/ /byang chub sems dpa' rnams ni sems can thams cad kyi mngon par bgrod par bya ba'i phyir mu stegs lta bu'o/ /de ltar dra byi la'i sprin gyis tshong dpon gyi bu nor bzangs
113a6(phal chen): kyi mdun du 'dug ste/ tshig gi rgyud de dag gi byang chub sems dpa' rnams la yongs su bsngags pa byas nas/ tshong dpon gyi bu nor bzangs la legaso zhes bsngags so/ /de ltar de nas byang chub sems
113a7(phal chen): dpa' yang dag par dga' bar bya ba'i phyir tshig brjod pa'i tshe/ kha'i sgo nas 'od 'phro ba'i phung po rnam pa 'di lta bu byung ste/ 'od 'phro ba'i phung po des stong gsum gyi 'jig rten gyi khams rgyas par
113a8(phal chen): gang bar gyur nas/ lha dang lha rdzu 'phrul chen po'am/ klu dang klu rdzu 'phrul chen po'am/ gnod sbyin dang gnod sbyin rdzu 'phrul chen po'am/ dri za dang dri za rdzu 'phrul chen po'am/ lha ma yin dang lha ma yin rdzu
113b1(phal chen): 'phrul chen po 'am/ nam mkha' lding dang nam mkha' lding rdzu 'phrul chen po 'am/ mi'am ci dang mi 'am ci rdzu 'phrul chen po 'am/ lto 'phye chen po dang lto 'phye chen po rdzu 'phrul chen po 'am/ mi dang mi rdzu 'phrul chen po 'am/ /mi ma yin pa dang mi ma yin pa rdzu 'phrul chen po 'am/ tshangs
113b2(phal chen): pa dang tshangs pa rdzu 'phrul chen po 'am/ sems can gang sus mthong yang rung ste/ snang ba des yongs su snang bar byas pa de dag dra byi la sprin gyi drung du 'ongs so/ /de nas de ltar dra byi la sprin gyi
113b3(phal chen): bsam pa byin gyis rlabs shing thal mo sbyar te/ gnas pa lus dang sems sim par gyur pa/ dga' ba rgya chen po skyes pa sri zhu chen po la gnas pa/ nga rgyal gyi rgyal mtshan bcom pa/ g.yo rgyu dang
113b4(phal chen): bral ba/ dbang po rnam par dang bar gyur pa de dag la dra byi la'i sprin gyis chos kyi rnam grangs yi ge'i 'khor lo'i rgyud kyi rgyan ces bya ba de nyid rgya cher yang dag par bstan te/ khong du chud pa dang rtogs pa dang shes
113b5(phal chen): pa dang rig par byas so/ /de thos nas kyang de dag thams cad bla na med pa yang dag par rdzogs pa'i byang chub las phyir mi ldog par gyur to/ /de nas de'i phyir chos gyi stan la 'dug nas/ tshong dpon gyi
113b6(phal chen): bu nor bzangs la 'di skad ces smras so/ /rigs kyi bu kho bo ni dbyangs dang ldan pa'i gzungs thob pa ste/ de'i mthu kho bos stong gsum gyi stong chen po'i 'jig rten gyi khams 'di lha rnams kyi lha'i
113b7(phal chen): skad kyang shes so/ /de bzhin du klu dang gnod sbyin dang dri za dang / lha ma yin dang nam mkha' lding dang mi 'am ci dang / lto 'phye chen po dang / mi dang mi ma yin pa dang / tshangs pa rnams kyi tshangs pa'i skad sna
113b8(phal chen): tshogs kyang shes so/ /lha rnams kyi lha'i skad sna tshogs kyang shes so/ /de bzhin du klu dang gnod sbyin dang dri za dang / lha ma yin dang nam mkha' lding dang mi 'am ci dang / lto 'phye chen po dang mi dang mi ma
114a1(phal chen): yin pa dang / tshangs pa rnams kyis tshangs pa'i skad sna tshogs kyang shes so/ /lha rnams kyi lha'i skad gcig pa yang shes so/ /de bzhin du klu dang gnod sbyin dang dri za dang / lha ma yin dang nam mkha' lding
114a2(phal chen): dang mi 'am ci dang / lto 'phye chen po dang / mi dang mi ma yin pa dang / tshangs pa rnams kyis tshangs pa'i skad gcig pa yang shes so/ /lha rnams kyi lha'i skad tha dad pa yang shes so/ /de bzhin du klu dang gnod
114a3(phal chen): sbyin dang dri za dang lha ma yin dang / nam mkha' lding dang mi 'am ci dang / lto 'phye chen po dang mi dang mi ma yin pa dang / tshangs pa rnams kyi tshangs pa'i skad tha dad pa yang shes so/ /byol song gi skye gnas su skyes pa'i sems
114a4(phal chen): can rnams kyi brda dang skad dang ming tha dad pa kyang shes so/ /sems can dmyal ba pa'i sems can rnams kyi skad dang / ming rnams kyang shes so/ /gshin rje'i 'jig rten gyi sems can rnams kyi skad
114a5(phal chen): dang ming rnams kyang shes so/ /'phags pa'i skad dang ming rnams kyang shes so/ /'phags pa ma yin pa'i skad dang ming rnams kyang shes so/ /byang chub sems dpa' rnams kyi tshig dang brda'
114a6(phal chen): nges pa'i ngag sems can gyi bsam pa bzhin du 'byung ba yang shes so/ /sems can gyi skad re re la yang dus gsum du gshegs pa'i de bzhin gshegs pa rnams kyi dbyangs kyi yan lag dang gsung
114a7(phal chen): rgya mtsho sems can thams cad kyi ming dang gtam gyi sgra dang / tshig du ldan pa yang rtogs shing khong du chud do/ /ji ltar stong gsum gyi stong chen po'i 'jig rten gyi khams 'di'i sems can rnams kyi brda
114a8(phal chen): dang nges pa'i tshig dang skad dang ming rgya mtsho la 'jug cing shes pa/ de bzhin du shar phyogs kyi 'jig rten gyi khams bye ba khrag khrig brgya stong tshad med grangs med/ bsam gyis mi khyab pa mtshungs pa med
114b1(phal chen): pa kun tu mtha' yas pa mu med pa/ sa mtshams med pa gzhal du med pa/ brjod du med pa'i yang brjod du med pa dang / de bzhin du lho phyogs dang / nub phyogs dang byang phyogs dang / byang shar gyi phyogs mtshams
114b2(phal chen): dang shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs kyi 'jig rten gyi khams bye ba khrag khrig brgya stong tshad med pa dang brjod du
114b3(phal chen): med pa'i yang brjod du med pa'i bar gyi sems can rnams kyi brda dang / nges pa'i tshigs dang skad dang ming rgya mtsho thams cad la 'jug cing shes te/ 'di ltar lha rnams kyi lha'i skad kyang sheso tshangs pa rnaMs
114b4(phal chen): kyis tshangs pa'i skad kyi bar du'ang shes so/ /rigs kyi bu kho bos ni byang chub sems dpa' rnams kyi gzugs snang ba dbyangs dang ldan pa 'di shes par zad na/ kho bos byang chub sems dpa' 'gro ba sna tshogs kyi
114b5(phal chen): brda'i rnam pa rgya mtsho la zhugs pa de dag dang / 'gro ba sna tshogs kyi skad dang / ming rgya mtsho la zhugs pa de dag dang / 'gro ba sna tshogs kyi ming shin tu bstan pa rgya mtsho la zhugs pa de dag dang 'gro ba sna
114b6(phal chen): tshogs kyi brjod pa rab tu bkod pa dang / rnam par spyod pa rgya mtsho la zhugs pa de dag dang / tshig thams cad kyi mtshams sbyor ba thams cad rgya mtsho la zhugs pa de dag dang / tshig lhur blangs te bstan pa rgya
114b7(phal chen): mtsho la zhug pa de dag dang / dus gsum gyi dmyigs pa thams cad dmigs pa gcig tu rnam par spyod pa rgya mtsho gangs chen mtsho la zhugs pa de dag dang / tshig gi brtsegs te bstan pa rgya mtsho la zhugs pa de dag dang / tshig
114b8(phal chen): gnyis nas brtsegs te bstan pa rgya mtsho la zhugs pa de dag dang / tshig rab tu phye ste bstan pa rgya mtsho la zhugs pa de dag dang / chos thams cad rab tu dbye bas 'dul ba'i tshul bstan pa rgya
115a1(phal chen): mtsho la zhugs pa de dag dang / 'gro ba thams cad kyi skad rgya mtsho la zhugs de dag dang / dbyangs kyi dkyil 'khor rnam par dag pa'i rgyan thams cad la zhugs pa de dag dang / yi ge'i 'khor lo'i
115a2(phal chen): mthar phyin par bya bas rab tu dbye ba las byung ba de dag gi spyod pa shes pa'am/ yon tan brjod par nus re skan song rigs kyi bu lho phyogs kyi rgyud 'di nyid na yul nags tshal na gnas pa zhes bya ba yod de/
115a3(phal chen): de na tshong dpon gtang brjod ces bya ba 'dug gi de'i gan du song la ji ltar byang chub sems dpas byang chub sems dpa'i phyogs la brtson par bya ba dang / ji ltar 'brang bar bya ba dang / ji ltar sems nges par bzhag
115a4(phal chen): par bya ba dris shig / de nas tshong dpon gyi bu nor bzangs kyis/ dra byi la sprin gyi rkang pa gnyis la spyi bos phyag 'tshal te/ chos kyi rim gro byas nas/ dad pa'i mtshan nyid rtsa ba tshugs pa la rab tu
115a5(phal chen): rtogs pa dang / dge ba'i bshes gnyen las 'ongs pa'i thams cad mkhyen pa nyid la yang dag par lta zhing gdong mchi mas gang bar ngus te/ dra byi la sprin la lan brgya stong du mar g.yas phyogs su bskor ba byas
115a6(phal chen): nas/ yang dang yang bltas te phyag 'tshal zhing dra byi la sprin gyi drung nas song ngo // //sangs rgyas rmad ga cad ces bya ba shin tu rgyas pa chen po'i mdo/ bam po dgu pa/ de nas tshong dpon
115a7(phal chen): gyi bu nor bzangs byang chub sems dpa'i gzungs snang ba dbyangs dang ldan pa'i rgyan de nyid la rjes su bsam pa dang / byang chub sems dpa'i skad kyi tshul rgya mtsho de nyid la 'jug par bya ba dang / byang chub
115a8(phal chen): sems dpa'i tshul phra mo la 'jug pa de nyid rjes su dran par bya ba dang / byang chub sems dpa'i sems rnam par byung bas/ rnam par dag pa de nyid kyi rjes su 'brang bar bya ba dang / byang chub sems
115b1(phal chen): dpa'i dge ba'i rtsa ba'i bag chags bsdu zhing bsgrub pa mngon par bsgrub pa dang / byang chub sems dpa'i yongasu smin par bya ba'i sgo de nyid rnam par byang ba dang / byang chub sems dpa' rnams kyis
115b2(phal chen): sems can bsdu ba'i ye shes de nyid shin tu byang bar bya ba dang / byang chub sems dpa'i bsam pa'i stobs rnam par bya ba de nyid brtan par bya ba dang / byang chub sems dpa'i lhag pa'i bsam pa'i
115b3(phal chen): stobs de nyid nye bar brtan par bya ba dang / byang chub sems dpa'i mos pa'i rgyud de nyid yongs su sbyangs par bya ba dang / byang chub sems dpa'i sems de nyid gdon mi za bar dge bar bsam pa dang byang
115b4(phal chen): chub sems dpa'i yid dam chen po de nyid mthar phyin par byed cing / tshong dpon gyi bu nor bzangs yid dam la brtan zhing smon lam gyi sems kyis yongs su skyo ba med pa'i rgyud kyi rgyan dang ldan pa/ phyir mi ldog
115b5(phal chen): pas rnam par gnon pa'i brtson 'grus can/ yid kyis brtul ba las mi bzlogs pa/ dad pa mi 'phrogs pa'i stobs dang ldan pa/ rdo rje mthu bo che mi phyed pa'i sems dang ldan pa dge ba'i bshes
115b6(phal chen): gnyen thams cad kyi gdam ngag 'thun par len pa/ shes rab kha ma bab pa'i yul dang ldan pa/ sgo kun nas rnam par dag pa la mngon du gyur pa/ ye shes rnam par dag pa'i spyod yul thog pa kun nas
115b7(phal chen): lta ba'i ye shes kyi tshul snang ba dang ldan pa/ sa'i gzugs kun nas snang ba rab tu thob pa/ chos kyi dbyings kyi gzhi'i bye brag la mngon sum du gyur pa'i sems dang ldan pa/ gzhi kun la brtan pa'i
115b8(phal chen): rgyan rnam par dag pa'i rang bzhin rnam par dmigs pa gnas med pa dang / bdag gi med pa gnyis su med pa'i spyod yul la rab tu brtson pa/ 'du shes thams cad las 'da' bar byed pa'i ye shes kyi sgo
116a1(phal chen): rnam par dag pa/ chos kyi phyogs dang gzhi tha dad pa'i phyogs la so sor rtogs pa med pa 'jig rten gyi gzhi dang phyogs kyi bye brag las phyir mi ldog pa/ chos kyi gzhi dang phyogs kyi bye brag las phyir mi ldog pa
116a2(phal chen): sangs rgyas kyi phyogs dang gzhi tha dad pa mthong ba dang / rnam par rig par bya ba la gzhol ba'i dus kyi phyogs dang gzhi'i bye brag khong du chud pa'i ye shes can/ chos kyi 'khor lo yid du 'ong bas yang dag par
116a3(phal chen): bsgrub pa'i blo dang ldan pa/ ye shes kun nas snang ba'i ting nge 'dzin gyi rnam par snang bas sems gsal bar byas pa/ yid kyi yul lus kun dang ldan pa'i sa la zhugs pa de bzhin gshegs pa'i ye
116a4(phal chen): shes snang bas rgyud shin tu snang bar byas pa/ thams cad mkhyen pa nyid du dad pa'i dba' rlabs kyi shugs kyis rab tu rlob pa/ sangs rgyas kyi chos la mos pa'i shugs dang 'bral ba med pa de bzhin gshegs pa'i
116a5(phal chen): byin gyis brlabs kyi byin du rlab pa/ sangs rgyas thams cad rang gi sems kyi rgyud khong du chud pa'i 'od kyi snang bar gyur pa/ 'jig rten gyi khams kyi dra ba thams cad rang gi lus kyi rgyas par gang ba'i smon lam dang chos kyi
116a6(phal chen): dbyings thams cad rang gi lus su yang dag par bsdu ba dang / mngon par bsgrub pa la brtson pa/ de mthar gyi song song ste/ lo bcu gnyis kyis yul nags tshal na gnas par phyin nas/ de nas tshong dpon btang brjod de
116a7(phal chen): btsal te mthong ngo / /mthong nas kyang lus thams cad kyis phab ste/ phyag 'tshal nas mdun du 'dug ste/ thal mo sbyar nas 'di skad ces smras so/ /'phags pa bdag de ring dge ba'i bshes gnyen
116a8(phal chen): dang mjal bar gyur pa ni bdag gis 'thob par bgyi ba legs par thob bo/ /de ci'i slad du zhe na/ dge ba'i bshes gnyen rnams ni mthong bar dka' ba'o/ /'byung bar dka' ba'o/ /mjal bar dka' ba'o/ /
116b1(phal chen): bgrod par dka' ba'o/ /bsnyen bkur bgyi bar dka' ba'o/ /mnyes par bgyi bar dka' ba'o/ /'grogs par dka' ba'o/ /rim gro bgyi bar dka' ba'o/ /dge ba'i bshes gnyen rnams ni rjesu 'brang bar dka' ba lags
116b2(phal chen): na/ de lta bu'i dge ba'i bshes gnyen dang 'grogs pa de ring bdag gis thob par gyur to/ /'phags pa bdag gi 'di lta ste/ sangs rgyas thams cad bsnyen bkur ba dang / sangs rgyas thams cad la rim gro bgyi ba
116b3(phal chen): dang / sangs rgyas thams cad kyi zhal blta ba dang / sangs rgyas thams cad rnam par dmigs par bgyi ba dang / sangs rgyas thams cad mnyam pa nyid thob par bgyi ba dang / sangs rgyas thams cad kyi smon
116b4(phal chen): lam khong du chud par bgyi ba dang / sangs rgyas thams cad kyi smon lam yongs su rdzogs par bgyi ba dang / sangs rgyas thams cad kyi yang dag par bsgrub pa'i ye shes snang bar bgyi ba dang / sangs rgyas
116b5(phal chen): thams cad rang gi lus su mngon par bsgrub pa dang / sangs rgyas thams cad kyi yang dag par bsgrub pa rang gi spyod pa mngon par bsgrub par bgyi ba dang / sangs rgyas thams cad kyi rnam par 'phrul pa mngon
116b6(phal chen): sum du rtogs par bgyi ba dang / sangs rgyas thams cad kyi stobs dang mi bsnyengs pa yongasu dag par bgyi ba dang / sangs rgyas thams cad kyi chos bston pa mnyan pas mi ngoms par bgyi ba dang / sangs rgyas
116b7(phal chen): thams cad kyi chos bstan pa mnyan cing blang bar bgyi ba dang / sangs rgyas thams cad kyi chos bstan pa yang dag par gzungs bar bgyi ba dang / sangs rgyas thams cad kyi chos bstan pa rnam par dbye bar bgyi
116b8(phal chen): ba dang / sangs rgyas thams cad kyi chos bstan pa yongs su gzung ba dang / byang chub sems dpa' thams cad dang / tshul gcig tu 'gyur bar bgyi ba dang / byang chub sems dpa' thams cad dang bskal bar
117a1(phal chen): mnyam par bgyi ba dang / byang chub sems dpa' thams cad kyi spyod pa yongs su dag par bgyi ba dang / byang chub sems dpa' thams cad kyi pha rol tu phyin pa yongs su rdzogs par bgyi ba dang / byang chub
117a2(phal chen): sems dpa' thams cad kyi smon lam mngon par bsgrub pa rnam par dag pa dang / byang chub sems dpa' thams cad kyi sangs rgyas kyi byin gyis brlabs kyi mdzod rab tu thob par bgyi ba dang / byang chub sems dpa' thams
117a3(phal chen): cad kyi chos kyi gter dang mdzod mi zad pa'i ye shes snang ba thob par bgyi ba dang / byang chub sems dpa' thams cad kyi ting nge 'dzin gyi gter dang mdzod khong du chud par bgyi ba dang / byang chub sems dpa' thams cad kyi mdzod
117a4(phal chen): tshad med pa mngon par bsgrub pa dang / byang chub sems dpa' thams cad kyi snying rje chen po'i gter dang mdzod sems can 'dul ba'i mthar phyin par bgyi ba dang / byang chub sems dpa' thams cad kyi rnam par
117a5(phal chen): 'phrul ba'i gter dang / mdzod rnam par dmyigs par bgyi ba dang / byang chub sems dpa' thams cad kyi dbang gis gter dang / mdzod rang gi sems kyis dbang du bgyi ba dang / byang chub sems dpa'
117a6(phal chen): thams cad kyi rnam par dag pa'i gter dang / mdzod rnam pa thams cad du brgyan par bgyi ba'i slad du bla na myed pa yang dag par rdzogs pa'i byang chub tu sems bskyed nas/ 'phags pa de lta bu'i sems kyis bdag
117a7(phal chen): 'dir mchis so/ /bsam pa de lta bu dang yid la smon pa de lta bu dang / mngon par dga' ba de lta bu dang / sems pa de lta bu dang gdon mi 'tshal bar bsgrub par bsam pa de lta bu dang / spyod yul mngon du bgyi ba de lta bu dang / tshul khong
117a8(phal chen): du chud par bgyi ba la mos pa de lta bu dang / rnam par dag pa la gzhol ba de lta bu dang / rnam par dpyad pa'i bsam pa de lta bu dang / rab tu gzhol ba'i sems de lta bu dang / dge ba'i sbyor ba de lta bu dang / mngon du
117b1(phal chen): 'gyur ba'i dbang po de lta bus bdag 'dir mchis te/ 'phags pa ni byang chub sems dpa' rnams la gdam ngag dang / rjesu ston pa mdzad cing tshul ni nye bar ston pa mdzad/ rtogs par bgyi ba ni snang bar mdzad lam ni
117b2(phal chen): bston par mdzad/ mu stegs la ni 'joms par mdzad/ chos kyi sgo ni rnam par 'byed pa mdzad/ the tsom ni yongs su gcod par mdzad/ nir nur ni sel bar mdzad/ yid gnyis kyi zug rngu ni 'byin par mdzad/
117b3(phal chen): dogs pa'i dri ma ni sbyong bar mdzad/ sems kyi thibs po ni snang bar mdzad/ sems kyi dri ma ni yongs su sel bar mdzad/ sems kyi rgyud ni rab tu dang bar mdzad/ sems kyi g.yo sgyu ni yongasu
117b4(phal chen): sel bar mdzad/ sems kyi gdung ba ni yongasu sim par mdzad/ 'khor ba las ni sems rnam par bzlog par mdzad/ mi dge ba'i las ni phyir bzlog par mdzad/ sems can dmyal ba
117b5(phal chen): las ni ldog par mdzad/ gnas dang ni bral bar mdzad/ mngon par zhen pa las ni gyen du bskyod pa mdzad/ chags pa thams cad las ni yongs su 'grol bar mdzad/ thams cad mkhyen pa nyid du
117b6(phal chen): ni bsgrub pa mdzad/ chos kyi grong rdal du 'jug par bgyi ba'i slad du ni mngon du gyur par mdzad/ snying rje chen po la ni rab tu bsgrub pa mdzad/ byams pa chen po la ni rab tu gzhog pa mdzad/ byang chub
117b7(phal chen): sems dpa'i spyod pa la ni rab tu sbyor ba mdzad/ ting nge 'dzin gyi sgo bsgom pa la ni mdzud pa mdzad/ rtogs par 'gyur ba'i sgo la ni gnas par mdzad/ rang bzhin nges par rtogs pa la ni gzhog
117b8(phal chen): par mdzad/ stobs dang ldan pas ni khyab par mdzad/ 'gro ba thams cad mnyam pa nyid du ni sems rnam par dbye ba mdzad do/ /zhes thos na/ 'phags pa ji ltar byang chub sems dpas byang
118a1(phal chen): chub sems dpa'i spyod pa la brtson par bgyi/ ji ltar sbyar bar bgyi/ ji ltar brtson par bgyis na/ byang chub sems dpa'i spyod pa'i dkyil 'khor rnam par 'gyur ba bdag la bstan du gsol/ de nas
118a2(phal chen): tshong dpon btang brjod kyi de'i tshe byang chub sems dpa'i ting nge 'dzin gyi sgo sangs rgyas kyi zhing thams cad yang dag par 'du ba zhes bya ba gzungs kyi sgo klong mtha' yas pa sngon du 'gro ba la/ sngon gyi dge ba'i rtsa ba'i shugs dang /
118a3(phal chen): de bzhin gshegs pa'i byin gyis brlabs dang / 'jam dpal gzhon nur gyur pas yang dag par bsams shing ye shes snang ba nye bar bsgrubs pas snyoms par
118a4(phal chen): zhugs so/ /tshong dpon btang brjod de ltar snyoms par zhugs ma thag tu gzugs kyi lus yongs su dag pa 'di lta bur gnas par 'gyur te/ lus yongs su dag pa de'i mthus phyogs bcu'i sangs rgyas
118a5(phal chen): bcom ldan 'das sangs rgyas kyi zhing bcu'i rdul shin tu phra ba snyed sangs rgyas kyi zhing yongs su dag pa dang bcas/ 'khor gyi dkyil 'khor dang bcas/ 'od rnam par dag pa dang bcas/ sngon gyi
118a6(phal chen): spyod pa la zhugs pa dang bcas/ sangs rgyas kyi rnam par 'phrul pa dang bcas/ smon lam gyi tshogs dang bcas/ spyod pa dang 'byung ba'i rgyan rnam par dag pa dang bcas/ mngon par rdzogs par 'tshang rgya
118a7(phal chen): ba yongs su ston pa dang bcas/ chos kyi 'khor lo shin tu ston pa dang bcas/ sems can yongs su smin par mdzad pa dang bcas/ chos kyi mu'i mthar thugs pa dang bcas par kun kyang lus kyi khongasu chud cing
118a8(phal chen): 'dus par snang ste/ de dag phan tshun ma 'dres pa dang / phan tshun mchod pa dang / phan tshun shin tu rnam par phye ba dang / phan tshun shin tu rnam par gnas pa dang / tshul sna tshogs su zhugs pa dang yang dag pa
118b1(phal chen): ji lta ba bzhin du rnam par dmigs pa dang / sangs rgyas kyi zhing rgyan sna tshogs can mnga' ba dang / byang chub sems dpa'i 'khor gyi dkyil 'khor sna tshogs kyi rgyan dang ldan pa dang sangs rgyas kyi rnam par
118b2(phal chen): 'phrul pa sna tshogs yongasu ston par snang ngo / /theg pa sna tshogs rnam par dgod pa mdzad pa dang / smon lam gyi sgo sna tshogs yongs su brjod pa dang / 'jig rten gyi khams la la na ni dga' ldan gyi pho brang du
118b3(phal chen): skyes shing sangs rgyas kyi 'phrin las thams cad mdzad par snang ngo / /la la na ni dga' ldan gyi pho brang nas 'pho ba dang / la la na ni yum gyi sku na bzhugs shing rnam par 'phrul pa sna tshogs yongasu ston pa dang / la la
118b4(phal chen): na ni skye ba dang / la la na ni byis pa'i rtsed mo ston pa mdzad pa dang / la la na ni btsun mo'i 'khor gyi nang na bzhugs pa dang / la la na ni mngon par 'byung ba dang / la la na ni snying po byang chub tu gshegs te/
118b5(phal chen): rnam par 'phrul pa'i rgyan chen pos bdud kyi sde pham par mdzad pa dang / la la na ni lha dang klu dang / gnod sbyin dang / dri zas yongs su bskor cing tshangs pa'i dbang pos chos kyi 'khor lo bskor bar gsol ba gdab
118b6(phal chen): pa dang / la la na ni chos kyi 'khor lo bskor ba mdzad pa dang / la la na ni sems can thams cad kyi gnas na bzhugs pa dang / la la na ni yongs su mya ngan las 'da' bar snang ngo / /'jig rten gyi khams
118b7(phal chen): la la na ni de bzhin gshegs pa mya ngan las 'das pa rnams kyi ring bsrel rnam par dgod par snang ngo / /sangs rgyas kyi zhing la la na ni lha dang mi rnams de bzhin gshegs pa'i mchod rten la rgyan gyi klubs
118b8(phal chen): pa byed par snang ste/ sangs rgyas bcom ldan 'das de dag gis sems can gyi ris rnam pa tha dad pa dang / sems can gyi 'jig rten gyi rnam pa tha dad pa dang / sems can gyi lam rnam pa tha dad pa dang / sems can
119a1(phal chen): gyi skye gnas rnam pa tha dad pa dang / sems can gyi tshogs rnam pa tha dad pa dang / sems can gyi dge ba'i rtsa ba'i rgyud rnam pa tha dad pa dang / sems can gyi bsam pa'i rgyud rnam pa tha dad pa dang sems can
119a2(phal chen): ci la mos pa'i rgyud rnam pa tha dad pa dang / sems can gyi dbang po'i rgyud rnam pa tha dad pa dang / dus kyi rgyud rnam pa tha dad pa dang / sems can gyi las kyi bye brag rnam pa tha dad pa dang / sems can gyi las mi mthun pa rnam
119a3(phal chen): pa tha dad pa dang / sems can gyi 'jig rten rnam par dbye ba rnam pa tha dad pa dang / sems can gyi tshul lam dang spyod pa rnam pa tha dad pa la spyod pa dang / sems can rgya mtsho bsam pa dang sbyor ba'i rnam pa tha dad pa dang dbang po
119a4(phal chen): mi 'thun pa sna tshogs rnam pa tha dad pa dang / nyon mongs pa dang / bag chags sna tshogs bag la nyal bar gyur pa'i sems can 'byam klas pa rnams la sangs rgyas kyi rnam par 'phrul pa rnam pa sna tshogs yongasu bstan pa
119a5(phal chen): dang / yul sna tshogs kyi nges pa'i tshig dang / dbyangs kyi yan lag dang gsung rnam pa sna tshogs su bsgrags pa dang / mdo sde sna tshogs kyi tshul rab tu brjod pa dang / gzungs kyi sgo rnam pa tha dad pa'i rgyud dang so so yang
119a6(phal chen): dag par rig pa'i tshul gyi gzhung sna tshogs dang / 'phags pa'i bden pa'i ming rgya mtsho'i rgyud rnam pa sna tshogs dang / sangs rgyas kyi khyu mchog dang seng+ge'i nga ro rab tu bsgrag pa dang / sems can gyi dge ba'i rtsa ba sna
119a7(phal chen): tshogs bstan pa'i cho 'phrul yongasu bstan pa dang / dran pa'i sgo sna tshogs can shin tu bstan pa'i rnam par 'phrul pa dang / byang chub sems dpa' lung bstan pa'i seng+ge'i nga ro sna tshogs dang / de bzhin gshegs pa'i chos
119a8(phal chen): kyi 'khor lo'i mthu phyung ba rnam pa sna tshogs kyi 'khor gyi dkyil 'khor mtha' dang dbus med pa mtha' yas par rnam pa tha dad pa phan tshun mchod pa dang / rnam par dag pa'i dkyil 'khor sna tshogs yang pa dang / 'khor gyi dkyil
119b1(phal chen): 'khor shin tu phra bar 'dus pa dang / dpag tshad cig gi tshad tsam dang / dpag tshad bcu'i tshad tsam dang / dpag tshad brgya'i tshad tsam nas/ 'khor gyi dkyil 'khor 'jig rten gyi khams sangs rgyas kyi zhing brjod du med pa'i yang
119b2(phal chen): brjod du med pa'i rdul shin tu phra ba snyed kyi tshad tsam du sangs rgyas bcom ldan 'das de dag gis/ de bzhin gshegs pa'i gsung dbyangs kyi yan lag dang / sgra skad thams cad kyi rjes su 'gro bas chos ji snyed du
119b3(phal chen): bstan pa de dag thams cad kyang / tshong dpon gyi bu nor bzangs kyi thoso blangaso/ /yang dag par gzung ngo bsamaso/ /sangs rgyas kyi rnam par 'phrul pa de dag kyang mthong ngo / /byang chub sems dpa'i ting nge 'dzin gyi khyu mchog
119b4(phal chen): gi mthu phyung ba de dag kyang mthong ngo / /de nas tshong dpon btang brjod dran zhing shes bzhin du ting nge 'dzin de las langs nas tshong dpon gyi bu nor bzangs la 'di skad ces smras so/ /rigs kyi bu kho bo ni de bzhin gshegs
119b5(phal chen): pa'i rnam par thar pa thogs pa med pa'i rgyan ces bya ba yongasu blangs shing 'dzin pa ste/ rigs kyi bu de ltar kho bo de bzhin gshegs pa'i rnam par thar pa thogs pa med pa'i rgyan de la rtog cing dpyod
119b6(phal chen): pa'i tshe/ shar phyogs kyi 'jig rten gyi khams 'dzam bu chu klung gi mdog dang ldan pa na/ de bzhin gshegs pa dgra bcom pa yang dag par rdzogs pa'i sangs rgyas skar ma'i dbang phyug rgyal po zhes bya ba byang chub sems
119b7(phal chen): dpa' rnam par snang ba'i snying po la sogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /lho phyogs kyi 'jig rten gyi khams stobs thams cad kyi shugs dang ldan pa na/
119b8(phal chen): de bzhin gshegs pa dgra bcom pa yang dag par rdzogs pa'i sangs rgyas spos kun tu rnam par yangs pa zhes bya ba byang chub sems dpa' bsam pa'i rgyal po la stsogs pa/ byang chub sems dpa'i 'khor gyi dkyil 'khor thams
120a1(phal chen): cad dang thabs gcig tu bzhugs pa'ang mig lam du snang ngo / /nub phyogs kyi 'jig rten gyi khams spos thams cad kyi 'od dang ldan pa na/ de bzhin gshegs pa dgra bcom pa yang dag par rdzogs pa'i sangs rgyas ri rab
120a2(phal chen): mar me'i rgyal po zhes bya ba/ byang chub sems dpa' chags pa med pa'i sems la stsogs pa byang chub sems dpa'i 'khor gyi dkyil 'khor thams cad dang / thabs gcig tu bzhugs pa yang mig lam du snang ngo / /
120a3(phal chen): byang phyogs kyi 'jig rten gyis khams ngur smrig gi rgyal mtshan na de bzhin gshegs pa dgra bcom pa yang dag par rdzogs pa'i sangs rgyas rdo rje rab tu 'dul ba zhes bya ba byang chub sems dpa' rdo rje'i gom pas
120a4(phal chen): rnam par gnon pa la sogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam na snang ngo / /byang shar gyi phyogs 'tshams kyi 'jig rten gyi khams
120a5(phal chen): rin po che thams cad rab tu 'bar ba na/ de bzhin gshegs pa dgra bcom pa yang dag par rdzogs pa'i sangs rgyas mi dmyigs pa'i spyan rnam par dmigs pa zhes bya ba byang chub sems dpa' dmigs pa med par shin tu
120a6(phal chen): sprul pa la stsogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa yang mig lam du snang ngo / /shar lho'i phyogs 'tshams kyi 'jig rten gyi khams spos kyi
120a7(phal chen): 'od zer rab tu snang ba na/ de bzhin gshegs pa dgra bcom pa yang dag par rdzogs pa'i sangs rgyas spos kyi mar me zhes bya ba byang chub sems dpa' chos kyi dbyings kyi gzhi tha dad pa'i dpal gyi rgyal po la
120a8(phal chen): stsogs pa byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /lho nub kyi phyogs mtshams kyi 'jig rten gyi khams nyi ma'i 'od zer ltar snang ba na
120b1(phal chen): d e bzhin gshegs pa dgra bcom pa yang dag par rdzogs pa'i sangs rgyas sgo kun nas ye shes rnam par snang ba'i dbyangs zhes bya ba byang chub sems dpa' me tog gis 'od kun nas 'phro bar gtsug phud rab tu 'phyang
120b2(phal chen): ba la sogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /nub byang gi phyogs 'tshams kyi 'jig rten gyi khams spos kyi rgyan yid du
120b3(phal chen): 'ong ba'i dge ba'i snying po na/ de bzhin gshegs pa dgra bcom pa yang dag par rdzogs pa'i sangs rgyas yon tan rgya mtsho tshad med pa'i 'od ces bya ba/ byang chub sems dpa' lus kyi 'od zer thogs pa med pa'i
120b4(phal chen): gzi brjid rgyal po blo gros la stsogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /'og gis phyogs kyi 'jig rten gyi khams rin po
120b5(phal chen): che'i seng+ge snang zhing 'bar ba na/ de bzhin gshegs pa dgra bcom pa yang dag par rdzogs pa'i sangs rgyas 'od zer chos kyi dbyings su snang ba zhes bya ba byang chub sems dpa' chos kyi dbyings 'od 'phro zhing rnam
120b6(phal chen): par snang bar byung ba'i blo gros la sogs pa byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /steng gi phyogs kyi 'jig rten gyis khams
120b7(phal chen): mtshan gyi 'od rnam par snang ba na/ de bzhin gshegs pa dgra bcom pa yang dag par rdzogs pa'i sangs rgyas yon tan grags pa thogs pa med pa'i rnam par thar pa'i 'od kyi rgyal po zhes bya ba byang chub sems
120b8(phal chen): dpa' stobs dang / brtson 'grus thogs pa med pa'i brtson 'grus la sogs pa/ byang chub sems dpa'i 'khor gyi dkyil 'khor thams cad dang thabs gcig tu bzhugs pa'ang mig lam du snang ngo / /
121a1(phal chen): rigs kyi bu de ltar de bzhin gshegs pa 'di dag la sogs pa/ phyogs bcu'i de bzhin gshegs pa dgra bcom pa yang dag par rdzogs pa'i sangs rgyas/ sangs rgyas kyi zhing bcu'i rdul shin tu phra ba snyed
121a2(phal chen): mthong yang de bzhin gshegs pa de dag kyang 'dir mi byon/ kho bo yang der 'gro ba med de nam 'dod pa de na bde ba yod pa'i 'jig rten gyis khams na/ de bzhin gshegs pa 'od snang ba mtha' yas pa bzhugs pa'ang
121a3(phal chen): mthong ngo / /tsan dan yod pa'i 'jig rten gyi khams na de bzhin gshegs pa 'od snang ba rdo rje bzhugs pa'ang mthong ngo / /spos dri yod pa'i 'jig rten gyi khams na de bzhin gshegs pa 'od snang rin chen bzhugs
121a4(phal chen): pa yang mthong ngo / /pad mo yod pa'i 'jig rten gyi khams na/ de bzhin gshegs pa 'od snang ba rin chen pad mo bzhugs pa'ang mthong ngo / /gser yod pa'i 'jig rten gyi khams na de bzhin
121a5(phal chen): gshegs pa 'od snang zhi ba bzhugs pa'ang mthong ngo / /mngon par dga' ba'i 'jig rten gyi khams na de bzhin gshegs pa mi bsgul ba bzhugs pa'ang mthong ngo / /shin tu brten pa'i 'jig rten gyi khams na de bzhin gshegs
121a6(phal chen): pa seng ge bzhugs pa'ang mthong ngo / /me long gi dkyil 'khor ltar snang ba'i 'jig rten gyis khams na de bzhin gshegs pa blo gros zla ba bzhugs pa yang mthong ngo / /rin chen dpal gyi dad pas
121a7(phal chen): brgyan pa'i 'jig rten gyi khams na de bzhin gshegs pa rnam par snang mdzad bzhugs pa yang mthong ngo / /rigs kyi bu de ltar kho bos ni phyogs gang dang gang na 'jig rten gyi khams gang dang gang gi de bzhin
121a8(phal chen): gshegs pa gang dang gang mthong bar 'dod pa'i de bzhin gshegs pa de dang de dag kyang mthong ngo / /dus gang dang gang du dmigs pa gang dang gang la sngon gyi spyod pa gang dang gang gis de bzhin gshegs pa mthong bar 'dod pa dang /
121b1(phal chen): rnam par 'phrul pa gang dang gang gi don dang / sems can 'dul ba gang dang gang gis don du de bzhin gshegs pa gang dang gang mthong bar 'dod pa'i de bzhin gshegs pa de dang de dag kyang mthong ste/ de bzhin gshegs pa de
121b2(phal chen): dag kyang 'dir gshegs pa ma yin/ bdag kyang der phyin pa ma yin no/ /rigs kyi bu de ltar kho bos de bzhin gshegs pa rnams ga las kyang byon pa med par shes la rang gis lus las kyang gar yang 'gro ba med
121b3(phal chen): par shes pa dang / de bzhin gshegs pa rnams rnam par dmigs pa yang rmi lam lta bur shes la/ rang gis sems rnam par dmigs pa yang rmi lam dang 'dra bar rgyu bar shes pa dang / de bzhin gshegs pa rnams rnam
121b4(phal chen): par dmigs pa yang gzugs brnyen lta bur shes la rang gi sems rnam par dmyigs pa yang chu'i snod gsal ba lta bur shes pa dang / de bzhin gshegs pa rnams rnam par dmigs pa yang sgyu mas byas
121b5(phal chen): pa'i gzugs lta bur shes la rang gis sems rnam par dmyigs pa yang sgyu ma lta bur shes pa dang / de bzhin gshegs pa'i gsung yang sgra brnyan ri'i brag cha lta bur brjod par shes la rang gi sems
121b6(phal chen): rnam par dmigs pa yang sgra brnyen lta bur shes pas byang chub sems dpa' rnams kyi sangs rgyas kyi chos thams cad ni rang gi sems kyi byin gyis brlabs las 'byung ngo / /zhes bya bar rjesu rtog shing khong du chud do/ /
121b7(phal chen): sangs rgyas kyi zhing yongasu dag pa thams cad kyang rang gis sems kyi byin gyis brlabs so/ /byang chub sems dpa'i spyod pa yang rang gi sems kyi byin gyi brlabaso/ /sems can thams cad yongasu smin
121b8(phal chen): par bya ba dang / gdul ba yang rang gis sems kyi byin gyis brlabs so/ /byang chub sems dpa'i smon lam mngon par bsgrub pa yang rang gi sems kyi byin gyis brlabs so/ /thams cad mkhyen pa nyid
122a1(phal chen): kyi grong khyer du phyin par bya ba yang rang gis sems kyi byin gyis rlabaso/ /rnam par thar pa bsam gyi mi khyab pas rnam par brtse ba yang rang gi sems kyi byin gyis brlabaso/ /sangs rgyas kyi byang chub tu mngon par rdzogs par
122a2(phal chen): 'tshang rgya ba yang rang gi sems kyi byin gyi brlabaso/ /chos kyi dbyings kun nas 'dus par khyu mchog gi mthu dbyung zhing rnam par 'phrul pa yang rang gi sems kyi byin gyis brlabaso/ /bskal pa thams cad
122a3(phal chen): shin tu phra bar bsdu ba'i ye shes kyang rang gis sems kyi byin gyis brlabaso zhes bya bar khong du chud cing rjesu rtogaso/ /rigs kyi bu de la kho bo 'di snyam du sems te/ dge ba'i rtsa ba thams cad kyis ni rang
122a4(phal chen): gis sems nyid nye bar brten par bya'o/ /bzod pas rang gi sems nyid yongs su brlab par bya'o/ /sgribs pa'i chos rnams las ni rang gi sems nyid yongasu sbyang bar bya'o/ /brtson 'grus kyis ni rang gi sems
122a5(phal chen): nyid yongs su brtan par bya'o/ /bzod pas ni rang gis sems nyid mnyam par bya'o/ /ye shes khong du chud par byas pas ni rang gi sems nyid gzhol bar bya'o/ /shes rab kyi ni rang gi sems nyid
122a6(phal chen): yongasu sbyang bar bya'o/ /dbang rnams la ni rang gi sems nyid mngon par bsgrub par bya'o/ /sangs rgyas dang nyan thos mnyam pa nyid la ni rang gis sems nyid rgyas par bya'o/ /de bzhin gshegs pa'i
122a7(phal chen): stobs bcus ni rang gis sems nyid snang bar bya'o snyam mo/ /rigs kyi bu kho bo ni de bzhin gshegs pa'i rnam par thar pa thogs pa med pa'i rgyan 'di shes te/ blangs shing yongasu
122a8(phal chen): 'dzin par mdzad na/ kho bos byang chub sems dpa' chags pa med pa'i sems dang ldan pa chags pa med par rnam pa'i spyod yul dang ldan pa/ da ltar byung ba'i sangs rgyas thams cad mngon sum du
122b1(phal chen): zhugs pa'i ting nge 'dzin rab tu thob pa/ mya ngan las 'da' ba myed pa'i mtha' la gnas pa'i rdzogs pa'i byang chub kyi sgo'i ting nge 'dzin rab tu thob pa/ dus gsum mnyam pa nyid du gyur pa/ gzhi kun nas phyed pa'i ting nge 'dzin
122b2(phal chen): gyi spyod yul gyi tshul shes pa/ sangs rgyas kyi zhing thams cad du lus rnam par bkram pa/ sangs rgyas kyi yul tha myi dad pa la rnam par spyod pa/ phyogs thams cad du mngon par phyogs pa'i spyod yul dang ldan pa/
122b3(phal chen): phyir phyogs myed pa'i ye shes kyi dkyil 'khor gyis rnam par lta ba de dag gi lus la 'jig rten gyi khams thaMd 'jig cing 'du bar snang yang de dag la bdag dang 'jig rten gyi khamasu gnyis kyi 'du shes myed pa de dag gi
122b4(phal chen): spyod pa shes pa 'am/ yon tan brjod par nus re skan/ /song rigs kyi bu lho phyogs kyi rgyud 'di nyid kyi 'dzam bu gling gi mgo 'gebs pas rgyas par 'gengs pa zhes bya ba yod de/ de na dge slong rgya mtsho'i rgyal
122b5(phal chen): mtshan ces bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs kyis
122b6(phal chen): tshong dpon btang brjod kyi rkang pa gnyis la spyi bos phyag 'tshal te/ tshong dpon btang brjod la lan brgya stong du mar g.yas phyogs su bskor ba byas nas/ yang yang bltas te/ tshong dpon btang brjod kyi yon
122b7(phal chen): tan grangs myed pa la snyan par brjod de/ brtag pa dang / mos par bya ba dang / mi btang bar bya ba sems shing ngus te smre sngags bton nas/ dge ba'i bshes gnyen sdug par sems shing dge ba'i bshes
122b8(phal chen): gnyen gyi rjes su 'brang ba dang / dge ba'i bshes gnyen la bsnyen bkur bar mos pa dang / dge ba'i bshes gnyen gyis bsgo ba dang / myi 'gal bar byed pa dang thams cad mkhyen pa nyid dge ba'i bshes
123a1(phal chen): gnyen la rag lus par rjes su blta ba dang / dge ba'i bshes gnyen la rjes su bsam pa dang / dge ba'i bshes gnyen la g.yo sgyu med par spyod pa dang / dge ba'i bshes gnyen gyi sems kyi
123a2(phal chen): dbang du 'gro bar bya ba dang ldan pas dge ba'i bshes gnyen rnams gdon pa thams cad yongs su spong bar byed pas ma tsam du sems/ dge ba'i rtsa ba yongs su bskyed pas pha tsam du sems shing tshong dpon btang
123a3(phal chen): brjod kyi drung du song ngo / /de nas tshong dpon gyi bu nor bzangs tshong dpon btang brjod kyis bstan pa de la rjes su sems shing / tshong dpon btang brjod kyi gdams ngag la nan tan du bya ba dang / byang chub sems dpa'i
123a4(phal chen): rnam par thar pa bsam gyis mi khyab pa'i rjes su 'brang bar bya ba dang / byang chub sems dpa'i ye shes snang ba bsam gyis myi khyab pa rjesu dran par bya ba dang / chos kyi dbyings la 'jug cing 'bab pa bsam gyis mi
123a5(phal chen): khyab pa khong du chud par bya ba dang / byang chub sems dpa' rnams kyi yongs su 'du bar bya ba'i tshul bsam gyis myi khyab pa la 'jug par bya ba dang / de bzhin gshegs pa'i rnam par 'phrul pa bsam gyis myi khyab
123a6(phal chen): pa'i rjesu blta bar bya ba dang / sangs rgyas kyi zhing yongs su bsdu ba bsam gyis mi khyab pa la mos par bya ba dang / sangs rgyas kyi byin gyis rlabs kyi rgyan rjes su sbyang ba dang / byang chub sems dpa'i ting nge 'dzin
123a7(phal chen): dang / rnam par thar pa'i rnam par dgod pa dang / khyu mchog gis mthu phyung ba bsam gyi myi khyab pa la yongs su brtag pa dang / 'jig rten gyi khams tha dad pa la sgrib pa myed pa bsam gyis myi khyab pa la
123a8(phal chen): 'jug pa la/ byang chub sems dpa'i las la bsam pa shin tu brtan pa de la nan du bya ba dang / byang chub sems dpa'i las dang / smon lam gyi brgyud bsam gyis myi khyab pa de'i rjes su spyod cing mthar gyis 'dzam
123b1(phal chen): bu'i gling gi mgo 'gebs pas rgyas par 'gengs pa zhes bya ba gang na ba der phyin nas/ dge slong rgya mtsho'i rgyal mtshan tshol tshol ba las/ 'chag sa'i gnas shig gi 'chag pa'i mthar thug ste/
123b2(phal chen): ting nge 'dzin la mnyam par bzhag nas dbugs phyi nang du rgyu ba myed cing myi g.yol byed pa myed cing lus drang por bsrang ste/ dran pa mngon du byas nas ting nge 'dzin gyi rnam par 'phrul pa bsam gyis myi khyab
123b3(phal chen): par rnam par 'phrul zhing g.yas g.yon dang / steng logs su lus mtha' yas la tshad myed cing bsam gyis myi khyab pa spyi gtsug bltar mi mthong ba/ kha dog du ma'i lus dang ldan pa sems kyi skad cig
123b4(phal chen): re re la kha dog rnam pa tha dad pa tshad myed pa yongasu ston pa de/ de de ltar mnyam par bzhag cing zab la zhi ste/ g.yo ba myed cing dmyigs pa myed la dga' bas lus mtho bar gyur pa de'i ba spu'i sgo thams cad
123b5(phal chen): nas/ byang chub sems dpa'i rnam par thar pas rnam par 'phrul pa bsam gyis myi khyab pa rab tu 'gyed par byed cing 'dug pa mthong ngo / /rnam par thar pas rnam par 'phrul pa de'i mthus sems kyi skad
123b6(phal chen): cig re re la sems can thams cad yongs su smyin par bya ba dang / de bzhin gshegs pa thams cad kyi mchod pa sbyar ba dang / sangs rgyas kyi zhing thams cad yongs su dag par bya ba dang / sems can thams cad kyi
123b7(phal chen): sdug bsngal gyi phung po rnam par bzlog pa dang / ngan song gi lam thams cad yongs su gcad pa dang / sems can thams cad kyi bde ba'i lam gyi sgo 'byed ba dang / sems can thams cad kyi nyon mongs
123b8(phal chen): pa'i gdung ba rab tu zhi bar bya ba dang / sems can thams cad kyi myi shes pa'i sgrib pa rnam par gtor ba dang sems can thams cad thams cad mkhyen pa nyid la dgod pa'i phyir rnam par 'phrul pa'i bye brag rnam pa sna tshogs
124a1(phal chen): mtha' yas pas chos kyi dbyings thams cad rgyas par 'gengs shing de'i rkang pa'i mthil gnyis nas/ tshongs dpon gyi tshogs bkur sti dang / rim gro sna tshogs byed pa 'jig rten gyi khams
124a2(phal chen): thams cad du gtogs pa'i tshong dpon dang 'dra ba'i gzugs dang ldan pa lhag pa'i yul la spyod pa/ rgyan sna tshogs kyis lus shin tu klubs pa/ thor tshugs dang gtsug gi rin po che dang gcod pan sna tshogs
124a3(phal chen): thogs pa sangs rgyas kyi zhing grangs myed pa'i rdul shin tu phra ba snyed byis pa bye ba 'phyes pa'i 'khor dang ldan pa byung ba mthong ngo / /bram ze dang khyim bdag mang po bza' btung rnam pa mang po dang / ro'i yan lag
124a4(phal chen): sna tshogs su sbyar ba thams cad dang / rgyan thams cad dang / gos thams cad dang / me tog thams cad dang / phreng ba thams cad dang / spos thams cad dang / byug pa thams cad dang / 'dod pa'i yo byad
124a5(phal chen): thams cad dang / rin po che thams cad dang / gnas thams cad dang / snod rnam pa sna tshogs thams cad dang / yo byad rnam pa sna tshogs thams cad kyis sems can dbul po rnams yongasu bsdud
124a6(phal chen): cing / 'gro ba sdug bsngal ba rnams dbugs dbyung ba dang / sems can gyis sems tshim par bya ba dang / sems can gyis bsam pa rnam par dag par bya ba dang / sems can rnams byang chub tu yongasu
124a7(phal chen): smyin par byed cing phyogs bcu bkang ste/ 'dong ba mthong ngo / /pus mo'i lha nga gnyis nas rgyal rigs mkhas pa'i gzugs dang / bram ze mkhas pa'i gzugs dang 'jig rten na mkhas pa'i gzugs
124a8(phal chen): dang / bzo sna tshogs la mkhas pa'i gzugs dang / mi'i 'gro ba'i rgyud na mkhas pa'i gzugs dang / 'jig rten pa dang / 'jig rten las 'das pa'i las kyis tshul dang / rgyus la gsal zhing
124b1(phal chen): mkhas pa'i gzugs dang / 'jig rten gyi slob dpon du bya bar mkhas pa'i gzugs cha byad rnam pa du ma dang ldan pa/ dbyibs dang rgyan rnam pa du ma dang ldan pa/ yid du 'ong ba'i tshig mang po brjod pas/
124b2(phal chen): yid mi bde ba'i sems can rab tu dga' bar byed cing chos kyi nor gyis dbul ba'i sems can rnams la phan gdags pa dang / sdug bsngal ba'i sems can rnams bde bar bya ba dang / log par ltung ba'i
124b3(phal chen): sems can rnams mngon par gdon pa dang / theg pa'i gru la nyam nyes su gyur pa'i sems can rnams dbugs dbyung ba dang / 'jigs pa'i sems can rnams yongs su bskyab pa dang / dge ba'i rtsa ba'i
124b4(phal chen): sgra kun grags par bya ba dang / sdig pa las bzlog pa'i sgra yongs su bsgrag pa dang / dge ba'i chos yang dag par blang ba la sems can gzung ba dang / don spyod pa la sems can dgod pa dang / dga' ba'i
124b5(phal chen): shugs yongs su bskyed pa dang / snyan par smra ba'i bsdu ba'i dngos po yongs su brjod pa dang / 'jig rten la don 'thun par bsgrub pa ston par byed cing phyogs bcu rgyas par bkang ste 'dong ba mthong ngo / /lte
124b6(phal chen): ba'i dkyil 'khor nas drang srong mang po 'gro ba thams cad kyi lus kyi dbyibs su 'khod pa/ pags pa dang shun pa'i gos gyon pa ril ba thogs pa/ gzugs dang cha byad dang dbyibs sna tshogs can spyod
124b7(phal chen): lam rab tu zhi ba dag kyang byung nas/ steng gi bar snang las sangs rgyas kyi yon tan brjod pa byed cing / chos kyi sgra yongs su bsgrags pa dang / sangs rgyas kyi sgra brjod pa dang / byang chub sems dpa'i dge
124b8(phal chen): 'dun yongs su bstan pa dang / tshangs pa'i spyod pa yongs su brjod pa dang / dbang po dben pa la sems can dgod pa dang / rang bzhin myed pa'i don rab tu brtag pa dang / ye shes kyi don la 'jig rten rab tu dgod
125a1(phal chen): pa dang / 'jig rten gyi gtsug lag gi rnam pa yongs su brjod pa dang / thams cad mkhyen pa nyid kyi ye shes kyis 'byung ba'i lam gyis tshul rab tu bstan pa dang / mthar gyis bya ba'i las
125a2(phal chen): la sems can rab tu dgod pa byed cing / phyogs bcu bkang ste 'dong ba mthong ngo / /rtsib logs gnyis nas/ klu'i bu mo 'jig rten rgyu ba thams cad kyis grangs dang mnyam pa/ lus kyis dbyibs
125a3(phal chen): bsam gyis myi khyab pa du ma dang ldan pa byung ste/ klu'i rnam par 'phrul pa bsam gyi mi khyab pa yongs su bstan pa dang / spos kyi sprin gyi rgyan bsam gyis myi khyab pa nam mkha'i dbyings la byin
125a4(phal chen): gyis brlabs pa dang / me tog gi sprin gyi brgyan bsam gyis mi khyab pas nam mkha'i dbyings thams cad brgyan pa dang / phreng ba'i sprin bsam gyis mi khyab pa'i rgyan gyis nam mkha'i dbyings thams
125a5(phal chen): cad rnam par klub pa dang / rin po che'i gdugs kyi sprin bsam gyi mi khyab pa'i rgyan gyis/ chos kyi dbyings thams cad yongs su khebs par bya ba dang / rin po che'i rgyal mtshan gyi sprin bsam gyis
125a6(phal chen): mi khyab pa'i rgyan dang / rin po che'i lha'i ba dan gyi sprin bsam gyi mi khyab pa'i rgyan dang / rin po che'i phyang 'phrul sna tshogs kyi sprin dang / cher bsam gyi mi khyab pa'i rgyan dang / nor bu rin po che
125a7(phal chen): dam pa'i sprin gyi char 'bab pa bsam gyis mi khyab pa'i rgyan dang / rin po che'i se mo do sna tshogs dang / me tog gi sprin gyi char bsam gyis mi khyab pa'i brgyan dang / rin po che'i khri la bskyil mo
125a8(phal chen): dkrung du 'khod pa'i byang chub sems dpa' sangs rgyas kyi chos kyi sprin gyi char bsam gyi khyab pa 'bebs pa'i rgyan dang / lha rdzas kyi rin po che'i rgyan sna tshogs dang ldan pa'i bu mo mang po chos kyi glu snyan
125b1(phal chen): pa'i sgra dbyangs kyi sprin gyi char 'bebs pa bsam gyis myi khyab pa dang / rin po che'i pad mo ze ba mtho ba mu tig gis dra bas brgyan pa/ rin po che'i rgyal po thams cad kyi 'bru'i sprin gyi char rnam par 'thor
125b2(phal chen): ba bsam gyis mi khyab pa'i rgyan dang / rin po che'i cod pan gyi sprin nor bu rin po che thams cad kyis rab tu brgyan pa/ 'od zer gyi sprin mtha' yas pa'i char 'bebs pa bsam gyis myi khyab pa'i rgyan dang /
125b3(phal chen): lha'i lus kyi sprin gyi me tog dang / phreng ba dang / bdug pa dang / rgyan dang / lha'i ba dan bsam gyis mi khyab pa'i rgyan dang / lha'i bu mo mang po'i lus kyi sprin thal mo sbyar te/ gser gyi me tog snyim pas
125b4(phal chen): 'thor pa/ de bzhin gshegs pa la yon tan dang / legs pa thams cad du bstod pa'i sprin gyi 'brug sgra 'byin cing char 'bebs pa/ bsam gyis mi khyab pa'i rgyan nam mkha'i dbyings la byin gyis
125b5(phal chen): rlob cing / spos kyi phung po'i sprin rin po che thams cad kyi kha dog du 'dug pa/ bdug spos kyi na bun dang sprin shin tu rgya che bas de bzhin gshegs pa thams cad kyi dkyil 'khor mngon par khebs par bya ba
125b6(phal chen): dang / 'jig rten gyi khams 'byam klas pa thams cad rab tu rgyan pa dang / sems can thams cad rab tu dga' bar bya ba dang / sangs rgyas thams cad mchod pas skad cig skad cig tu chos kyi dbyings thams
125b7(phal chen): cad rgyas par 'gengs pa tshong dpon gyi bu nor bzangs kyis mthong ngo / /mthong ka'i dpal gyis be'u nas lha ma yin gyi dbang po sangs rgyas kyi zhing grangs myed pa'i rdul shin tu phra ba snyed byung ste/ lha ma
125b8(phal chen): yin gyi sgyus rnam par 'phrul pa bsam gyi myi khyab pa rab tu ston cing chu 'dzin chen po yongs su bskyab pa dang / 'jig rten gyi khams brgya stong rab tu bskyod pa dang / ri'i rgyal po chen po thams cad 'bab
126a1(phal chen): par bya ba dang / lha'i gnas thams cad yongs su spyod pa dang / bdud kyi dkyil 'khor thams cad zil gyis gnan pa dang / bdud kyi sde thams cad rab tu gdul ba dang / nga rgyal dang rlom pa dang dregs
126a2(phal chen): pa thams cad rab tu gzhom pa dang / gnod par sems pa'i sems bzlog cing dga' bar bya ba dang / the tsom pa'i sems phyir bzlog par bya ba dang / sems can rnams kyi myi dge ba'i chos rab tu zhi bar bya ba
126a3(phal chen): dang / nyon mongs pa'i ri rnam par gtor ba dang / nyon mongs pa'i thab mo shin tu zhi bar bya ba dang / lha ma yin gyi sgyus rnam par 'phrul pa dang / rnam par rtse ba sna tshogs kyis sems can rnams skyo bar bya
126a4(phal chen): ba dang / sdig pa las gyen du bskyod pa dang / 'khor bas 'jigs par bya ba dang / srid pa'i lam gyi rgyud thams cad nas gyen du bskyod de gnas myed pa la rab tu gnas par bya ba dang / byang chub kyi sems la
126a5(phal chen): sems can rnams rab tu dgod pa dang / byang chub sems dpa' rnams kyi byang chub sems dpa'i spyod pa rnam par dag par bya ba dang / byang chub sems dpa' rnams pha rol tu phyin pa la rab tu dgod par
126a6(phal chen): bya ba dang / byang chub sems dpa'i sa la rab tu bzung ba dang / byang chub sems dpa' rnams kyis sangs rgyas kyi chos kyi tshul snang ba yongs su bskyed pa dang / chos kyi tshul rnam par dgod pa sna tshogs kyi
126a7(phal chen): sems kyi skad cig re re zhing chos kyi dbyings rgyas par 'gengs par byed pa/ tshong dpon gyi bu nor bzangs kyis mthong ngo / /rgyab kyi gzhung nas nyan thos dang / rang sangs rgyas mang po sangs rgyas kyi zhing grangs med
126a8(phal chen): pa'i rdul shin tu phra ba snyed byung nas/ nyan thos dang / rang sangs rgyas kyis 'dul ba'i sems can bdag tu mngon par zhen pa rnams la bdag myed pa dang / sems can myed pa yongs su brjod pa byed cing /
126b1(phal chen): rtag par mngon par zhen pa rnams la 'du byed thams cad myi rtag par yongs su bstan pa dang / 'dod chags kyi spyod pa can rnams la myi sdug pa dang / zhe sdang gi spyod pa can rnams la byams pa dang / gti
126b2(phal chen): mug gi spyod pa can rnams la rkyen las byung ba'i rten cing 'brel bar 'byung ba brjod pa dang / cha mnyam pa'i spyod pa can rnams la ye shes kyi yul dang ldan pa'i chos kyi mngon par bstan pa dang / yul
126b3(phal chen): la mngon par dga' ba rnams la gnas med pa rab tu brjod pa dang / zhi ba la gnas su sems pa rnams la smon lam gyi khyad par gyis spro ba bskyed pa dang / phyogs kyi rgyud dang sgo thams cad du chos
126b4(phal chen): kyi tshul rgya mtsho'i rgyud dang / sgo thams cad sems can thams cad kyi don du brjod par byed cing chos kyis dbyings rgyas par 'gengs pa tshong dpon gyi bu nor bzangs kyis mthong ngo / /phrag pa'i lhun
126b5(phal chen): gnyis las gnod sbyin dang / srin po'i dbang po dbyibs sna tshogs dang ldan zhing lus mi sdug pa kha dog dang chu zhing sna tshogs can spyod lam gyi rnam pa sna tshogs dang ldan pa/ gzhon pa sna tshogs la
126b6(phal chen): zhon pa/ 'khor sna tshogs kyis yongs su bskor ba/ sems can gyi khams yongs su bskyang ba la brtson pa/ 'od sna tshogs kyis snang bar bya ba la brtson pa/ dbyangs sna tshogs rab tu sgrog
126b7(phal chen): pa/ sangs rgyas kyi zhing grangs med pa'i rdul shin tu phra ba snyed byung nas thabs mngon par bsgrub pa sna tshogs ma 'dres pas phyogs dang phyogs mtshams kun gyi nam mkha' rgyas par 'gengs shing dge ba'i spyod pa
126b8(phal chen): thams cad yongs su bsrung ba dang / 'phags pa'i dkyil 'khor thams cad yongs su bsrung ba dang / byang chub sems dpa' thams cad yongs su gzung ba dang / lag na rdo rje'i las kyis yang dag par
127a1(phal chen): song ba dang / yang dag par zhugs pa thams cad yongs su bsrung ba dang / sangs rgyas thams cad la rim gror bya ba dang / sems can log par ltung ba rnams kyi ngan song gi lam gyi rgyud
127a2(phal chen): thams cad rnam par bzlog pa dang / 'jig rten thams cad dang / gnod pa dang 'jigs pa thams cad zhi bar byed pa'i don du brtson pa/ sems can gyi don bya bas 'jig rten yongasu bskyang ba la brtson
127a3(phal chen): pa rnams bsod nams dang / ye shes kyi 'khor lo yongs su rdzogs par bya ba dang / chos kyi 'khor lo'i rjes su 'brang bar bya ba dang / phas kyi rgol ba'i 'khor tshar gcod par byed cing / chos kyi dbyings thams
127a4(phal chen): cad rgyas par 'gengs par byed pa/ tshong dpon gyi bu nor bzangs kyis mthong ngo / /mdun gyi lto nas myi 'am ci'i dbang po sangs rgyas kyi zhing grangs med pa'i rdul shin tu phra ba snyed mi 'am ci'i dbang po'i
127a5(phal chen): bu mo'i 'khor brgya stong grangs med pa can dang / dri za'i dbang po sangs rgyas kyi zhing grangs med pa'i rdul shin tu phra ba snyed/ dri za'i dbang po'i bu mo'i 'khor brgya stong grangs myed pa can dag byung nas/ lha'i
127a6(phal chen): rol mo brgya stong grangs myed pa'i sgra snyan pa dang / glu'i dbyangs kyis chos kyi rang bzhin dang ldan pa'i sangs rgyas kyi bstod pa brjod cing / byang chub kyi sems yongs su bsngags pa dang / byang chub sems
127a7(phal chen): dpa'i spyod pa yongs su brjod pa dang / mngon par rdzogs par 'tshang brgya ba'i sgo thams cad la mngon par bstod pa dang / chos kyi 'khor lo'i sgo thams cad du 'jug pa dang / rnam par 'phrul pa'i sgo
127a8(phal chen): thams cad la mngon par spro bar bya ba dang / yongs su mya ngan las 'das pa'i sgo thams cad yongs su brjod pa dang / sangs rgyas kyis bstan pa'i sgo thams cad yongasu gzung ba dang / sems can gyi
127b1(phal chen): sgo thams cad rab tu dga' bar bya ba dang / sangs rgyas kyis zhing gi sgo thams cad yongs su dag par bya ba dang / chos kyi sgo thams cad mngon par bstan par bya ba dang / sgrib pa'i sgo thams cad rnam par bzlog par
127b2(phal chen): bya ba dang / dge ba'i rtsa ba'i sgo thams cad yongs su bskyed pa byed cing / chos kyis dbyings rgyas par 'gengs pa tshong dpon gyi bu nor bzangs kyis mthong ngo / /kha'i sgo nas 'khor los bsgyur ba'i rgyal po rin
127b3(phal chen): po che bdun dang ldan zhing stobs kyi yan lag bzhi'i tshogs kyis 'khor dang ldan pa byung ba nas/ sbyin pa chen po'i 'od zer gyi rgyan rab tu 'gyed cing rin po che'i 'byung gnas thams cad yongs su btang ba dang / nor
127b4(phal chen): bu rin po che'i tshogs thams cad sbyin pa dang / dbul po rnams nor dang ldan par bya ba dang / srog gcod pa las 'jig rten rnam par bzlog pa dang / byams pa'i sems la sems can rab tu dgod pa dang / ma byin par
127b5(phal chen): len pa dang / rab tu dbral ba dang / rgyan gyis shin tu brgyan pa'i bu mo bye ba khrag khrig brgya stong yongs su btang ba dang / 'dod pas log par g.yem pa las rnam par bzlog pa dang / tshangs pa'i spyod pa la rab tu dgod
127b6(phal chen): pa dang / brdzun du smra ba las rnam par bzlog pa dang / bslu ba myed pa la gzhol bar rab tu dgod pa dang / phra ma'i tshig las rnam par bzlog pa dang / gzhan 'dum par brtson pa'i tshig rab tu brjod pa dang / zhe
127b7(phal chen): gcod pa'i tshig gi las 'jig rten rnam par bzlog pa dang / 'jam zhing yid du 'ong ba'i tshig rab tu brjod pa dang / gnod pa'i chos dang ldan pa'i byung rgyal du smra ba las sems can rnam par zlog pa dang / don
127b8(phal chen): zab mo'i tshig rab tu dbye ba gdon mi za ba la yang dag par dgod pa dang / ngag gi nyes pa thams cad las 'jig rten rnam par bzlog pa dang / snying rje dang ldan pa'i tshig rab tu brjod par bya ba dang / 'jig rten gyi snying gi dri
128a1(phal chen): ma yongs su sel cing 'dod pa chung ba dang / mchog shes pa la brtson par sems can rab tu dgod pa dang / chags sems las 'jig rten rnam par bzlog pa dang / gzhan gyi sems kyi rgyud dga'
128a2(phal chen): bar byed pa la rab tu dgod pa dang / lta ba'i dra ba thams cad las 'jig rten rab tu gdon pa dang / yid gnyis kyis ra ba thams cad rnam par gtor ba dang / the tsom gyi spros pa thams cad rab tu gzhom pa dang / nem
128a3(phal chen): nur dang som nyi'i rab rib yongs su gsal ba dang / chos rnam par dbye ba'i 'jig rten du rab tu dbye ba dang / rkyen las byung ba rab tu brjod pa dang / rang bzhin gyi dben pa'i tshul la sems can rab tu dgod pa dang / sgrib
128a4(phal chen): pa thams cad rnam par bzlog pa dang / sgrib pa med pa'i tshul la gzung ba dang / sangs rgyas kyi don gyi tshul sna tshogs brjod pa byed cing / phyogs bcu'i chos kyi dbyings rgyas par 'gengs pa tshong dpon gyi bu nor
128a5(phal chen): bzangs kyis mthong ngo / /myig gnyis nas nyi ma'i dkyil 'khor brgya stong sangs rgyas kyi zhing grangs med pa'i rdul shin tu phra ba snyed byung ste/ sems can dmyal ba chen po thams cad yongasu snang bar byed cing 'jig rten
128a6(phal chen): gyi mun pa chen po sel ba dang / sems can rnams kyis gti mug gi rab rib sel ba dang / grang ba'i sems can dmyal ba na 'khod pa'i sems can rnams kyi grang ba'i sdug bsngal rab tu zhi bar byed pa dang /
128a7(phal chen): sa'i rang bzhin gyi zhing rnams su 'od kha dog dkar po can rab tu 'gyed pa dang / gser gyi rang bzhin gyi zhing rnamasu 'od bai DUr+ya'i kha dog rab tu 'gyed pa dang / bai DUr+ya'i rang bzhin gyi zhing rnamasu 'od gser gyi kha dog
128a8(phal chen): can rab tu 'gyed pa dang / gser gyi rang bzhin gyi zhing rnams su 'od shel gyi kha dog rab tu 'gyed pa dang / gser gyi rang bzhin gyi zhing rnams su 'od mu tig dmar po'i kha dog can rab tu 'gyed pa dang / a sma garba'i
128b1(phal chen): rang bzhin gyi zhing rnams su 'od gser gyi dra ba can rab tu 'gyed pa dang / gser gyi rang bzhin gyi zhing rnams su 'od a sma garba'i kha dog can rab tu 'gyed pa dang / in dra nI la'i rang bzhin gyi zhing rnams su 'od
128b2(phal chen): rin po che'i rgyal po nyi ma'i snying po'i kha dog can rab tu 'gyed pa dang / rin po che'i rgyal po nyi ma'i snying po'i rang bzhin gyi zhing rnams su 'od rin po che'i rgyal po in dra nI la'i kha dog can rab tu 'gyed pa dang / mu tig
128b3(phal chen): dmar po'i rang bzhin gyi zhing rnams su 'od rin po che'i rgyal po zla ba'i 'od gzer gyi dra ba dang / dkyil 'khor gyi snying po'i kha dog can rab tu 'gyed pa dang / rin po che'i rgyal po zla ba'i 'od zer gyi dra ba dang / dkyil
128b4(phal chen): 'khor gyi snying po'i rang bzhin gyi zhing rnams su 'od mu tig dmar po'i kha dog can rab tu 'gyed pa dang / rin po che gcig gi rang bzhin gyi zhing rnams su 'od rin po che sna tshogs kyi kha dog can rab tu 'gyed
128b5(phal chen): pa dang / rin po che sna tshogs kyi rang bzhin gyi zhing rnams su 'od rin po che gcig gi kha dog can rab tu 'gyed pa dang / de bzhin du byang chub sems dpa'i 'khor gyi dkyil 'khor thams cad du sems can
128b6(phal chen): gyi don tshad med pa la brtson zhing chos kyi dbyings rgyas par 'gengs pa tshong dpon gyi bu nor bzangs kyis mthong ngo / /smin 'tshams kyi mdzod spu nas zla ba mang po sangs rgyas kyi zhing grangs myed pa'i rdul shin tu phra
128b7(phal chen): ba snyed byung nas/ lha'i dbang po thams cad zil gyis gnon cing / 'jig rten thams cad kyi 'dod pa'i dga' ba rnam par bzlog pa dang / sangs rgyas blta bar dga' ba la rjes su bsngags pa byed cing / sems
128b8(phal chen): can tshad myed pa gdul ba la brtson par phyogs bcu'i chos kyi dbyings rgyas par 'gengs par mthong ngo / /'phral ba nas tshangs pa chen po spyod lam rab tu zhi ba sangs rgyas kyi zhing grangs myed pa'i rdul shin tu phra ba snyed
129a1(phal chen): byung ba nas/ tshangs pa'i dbyangs su brjod de/ sangs rgyas thams cad la gsol ba gdab pa dang / byang chub sems dpa' thams cad rab tu dga' bar byed cing sems can gyi don tshad myed pa la brtson par phyogs
129a2(phal chen): bcu'i chos kyi dbyings rgyas par 'gengs pa tshong dpon nor bzangs kyis mthong ngo / /mgo nas byang chub sems dpa' sangs rgyas kyi zhing grangs med pa'i rdul shin tu phra ba snyed byung nas/ kha dog dang dbyibs sna tshogs kyis
129a3(phal chen): brgyan pa'i lus yongasu ston cing / dpe byad bzang pos rnam par bris pa'i lus rab tu ston pa dang / 'od kyi dkyil 'khor gyi sprin mtha' dang dbus med pa rab tu 'gyed ba dang / ba spu'i bu ga thams cad nas sangs rgyas thams
129a4(phal chen): cad kyi sngon gyi byang chub sems dpa'i spyod pa nas bzung ste/ gtong ba dang len pa dang / dngos po yongs su gtong ba'i sprin mang po rab tu dgye ba dang / pha rol tu phyin pa sna tshogs dang ldan pa'i sngon gyi sbyor ba rgya mtsho yongasu bstan
129a5(phal chen): pa dang / sbyin pa'i spyod pa 'jig rten du yongasu brjod pa dang / ser sna'i dri ma rnam par bzlog pa dang / chags pa thams cad spang ba la sems can rab tu dgod pa dang / 'jig rten rin po che sna tshogs thams cad kyi rgyan gyi brgyan pa
129a6(phal chen): par byin gyi brlab pa dang / sbyin pa'i pha rol tu phyin pa la sems can rab tu dgod pa dang / mtshan thams cad kyi yon tan yang dag par brjod pa dang / sangs rgyas kyi mtshan 'byung ba'i rgyu ston par byed pa mthong ngo / /yang byang chub sems dpa'
129a7(phal chen): sangs rgyas kyi zhing grangs myed pa'i rdul shin tu phra ba snyed byung nas tshul khrims kyi pha rol tu phyin pa yongasu brjod cing / ba spu'i bu ga thams cad nas sangs rgyas thams cad kyi tshul khrims kyi pha rol tu phyin pa dang ldan pa'i sngon gyi sbyor
129a8(phal chen): ba rgya mtsho yongasu bstan pa dang / sems can thams cad lam gyi rgyud dang yul las phyir phyogs par byas te/ de bzhin gshegs pa'i yul la mngon du phyogs par bya ba dang / 'jig rten gyi 'dod pa la rnam par smad pa dang /
129b1(phal chen): 'jig rten gyi phyin ci log gis ling thog rnam par bsal ba dang / log pa'i rnam par rtog pa rab tu zhi bar byas nas byang chub sems dpa'i tshul khrims la yang dag par dgod pa dang / snying rje chen po'i tshul khrims
129b2(phal chen): yongs su brjod cing de bzhin gshegs pa'i tshul khrims rab tu thob par bya ba'i phyir/ sangs rgyas kyi lam nan tan du bya ba'i tshul khrims la sems can rab tu dgod pa dang / srid pa'i lam gyi rgyud rmyi lam lta
129b3(phal chen): bur sems can rnams la rab tu brjod cing / rmi lam gyi tshul dang mnyam par yongs su gzhol bar bya ba'i phyir yul yongs su 'dzin pa dang nyon mongs pa la dbang bsgyur bar sems can rnams rab tu
129b4(phal chen): dgod pa byed pa mthong ngo / /yang byang chub sems dpa' sangs rgyas kyi zhing grangs myed pa'i rdul shin tu phra ba snyed byung nas/ 'jig rten rnams la mdog gser gyi kha dog lta bu mngon par ston cing / khro ba
129b5(phal chen): med pa dang / 'khrug pa myed pa dang / sha gnyer ba myed pa dang / zhe sdang ba med pa dang / chud gastson pa med pa dang / khong khro ba myed pa'i sems la sems can rab tu dgod pa dang / byol song gi skye gnas kyi
129b6(phal chen): lam gyi rgyud thams cad yongs su gcod pa'i phyir/ ba spu'i sgo thams cad nas bzod pa'i pha rol tu phyin pa dang ldan pa'i de bzhin gshegs pa'i sngon gyi sbyor ba'i sprin rab tu 'gyed cing bzod pa'i stobs
129b7(phal chen): la sems can rab tu dgod pa dang / chos la dbang bsgyur ba la sems can rab tu snang bar byed pa mthong ngo / /yang byang chub sems dpa' sangs rgyas kyi zhing grangs myed pa'i rdul shin tu phra ba snyed byung ste/ byang chub
129b8(phal chen): sems dpa'i brtson 'grus kyi stobs mtha' yas pa shin tu ston cing / thams cad mkhyen pa nyid du bsam pa las phyir myi ldog pa'i stobs kyis thos pa rgya mtsho yongs su
130a1(phal chen): btsal bas mi skyo bar bya ba yongs su brjod pa dang / de bzhin gshegs pa thams cad mchod cing rim gro bya ba la sems can rab tu gzud pa dang / sdug bsngal gyi phung po thams cad rnam par bzlog pa'i
130a2(phal chen): brtson 'grus chen po la sems can rab tu dgod pa dang / brtson 'grus kyi pha rol tu phyin pa dang ldan pa'i sngon gyi sbyor ba mang po'i sprin lus thams cad las rab tu 'gyed cing byang chub sems dpa'i brtson
130a3(phal chen): 'grus kyi pha rol tu phyin pa'i spyod pa yongs su bstan pa dang / sems can rnams kyi le lo'i ri rnam par gtor ba dang / brtson 'grus kyi pha rol tu phyin pa la sems can rab tu dgod pa dang las la dbang
130a4(phal chen): bsgyur ba'i 'jig rten rab tu gzud pa dang / rgyun mi chad par brtson par byed pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung nas/ byang chub sems dpa' rnams
130a5(phal chen): kyi rjes su dran pa'i lam la sems can thams cad rab tu dgod cing sgrib pa dang / bar du gcod pa dang / rab rib thams cad rnam par sel ba dang / rlom pa dang bag myed pa thams cad las sems can rnam par
130a6(phal chen): zlog pa dang / bag yod pa'i chos la rab tu dgod pa dang / khengs pa bgyid pa dang / nga rgyal gyi rgyal mtshan rab tu snyol ba dang / sangs rgyas kyi bsam gtan gyi yan lag rgya mtsho brjod pa dang /
130a7(phal chen): 'jig rten rnams la bsam gtan gyi pha rol tu phyin pa yongs su bsngags pa dang / ba spu'i bu ga thams cad nas bsam gtan gyi pha rol tu phyin pa dang ldan pa'i sngon gyi tshul mang po'i sprin
130a8(phal chen): rab tu 'gyed pa dang / sems la dbang bsgyur ba la sems can dgod pa byed cing skad cig re re la chos kyi dbyings rgyas par 'gengs pa mthong ngo / /yang byang chub sems dpa' sangs rgyas kyi zhing
130b1(phal chen): grangs med pa'i rdul shin tu phra ba snyed byung ste/ ba spu'i bu ga thams cad nas sangs rgyas kyi chos yongs su tshol ba dang ldan pa'i sngon gyi sbyin pa rab tu dgye ba dang / dbyangs kyi yan lag rgya mtsho'i skad
130b2(phal chen): thams cad kyi shes rab kyi pha rol tu phyin pa'i sprin gyi 'brug sgra sgrog pa dang / yang dag par blta ba'i klog rab tu 'gyed pa dang / chos kyi rang bzhin gyi sgra dbyangs rab tu bsgrag pa dang / sems can rnams kyi bdag
130b3(phal chen): tu lta ba'i ri'i lhun rab tu bzhig pa dang / lta ba thams cad kyi zug rngu dbyung ba dang / the tsom dang yid gnyis dang nem nur gyi rab rib bsal ba dang / ye shes kyi dbang yang dag par bsngags pa byed cing /
130b4(phal chen): sems kyi skad cig re re la chos kyi dbyings rgyas par 'gengs pa mthong ngo / /yang byang chub sems dpa' sangs rgyas kyi zhing grangs med pa'i rdul shin tu phra ba snyed byung nas/ sangs rgyas thams cad kyi
130b5(phal chen): thabs mkhas pa'i tshul gyi dkyil 'khor rab tu brjod pa byed cing ba spu'i bu ga thams cad nas thabs mkhas pa dang ldan pa'i sngon gyi sbyor ba mang po'i sprin rab tu dgye ba dang / 'jig rten rnams la
130b6(phal chen): thabs mkhas pa'i spyod pa rab tu brjod pa dang / theg pa chen po'i 'byung ba mngon par bstan pa dang / sangs rgyas thams cad kyi dkyil 'khor yang dag par bsngags pa dang / 'khor ba dang mya ngan las 'das
130b7(phal chen): pa tha myi dad pa'i byang chub sems dpa'i spyod pa yongasu bstan pa dang / byang chub sems dpa' rnams kyi thabs mkhas pa'i pha rol tu phyin pa la sems can rab tu dgod pa dang / 'jig rten rnams la byang
130b8(phal chen): chub sems dpa'i dbang gi dkyil 'khor rab tu bstan pa byed cing / sems bskyed pa re re la chos kyi dbyings rgyas par 'gengs pa mthong ngo / /yang byang chub sems dpa' sangs rgyas kyi zhing grangs med
131a1(phal chen): pa'i rdul shin tu phra ba snyed byung ste/ ba spu'i bu ga thams cad nas de bzhin gshegs pa thams cad mtshan rgya mtsho'i sprin gyi 'brug sgra sgrog cing / ba spu'i bu ga thams cad nas byang chub sems dpa'
131a2(phal chen): sems can thams cad kyi smon lam gyi pha rol tu phyin pa yongs su dag pa dang ldan pa'i sngon gyi sbyor ba mang po'i sprin rab tu bkye ba dang / smon lam gyi pha rol tu phyin pa yang dag par bsngags pa dang /
131a3(phal chen): byang chub sems dpa'i dbang thams cad la sems can rab tu dgod pa dang / smon lam chen po'i shing rta'i 'khor lo phyi ma'i mtha' mur thug par 'dril ba/ chos thams cad kyi rjesu 'brang ba nyon mongs pa thams cad
131a4(phal chen): rnam par zlog pa mi shes pa'i rigs rnam par 'thor ba/ 'jig rten du rab tu brjod pa byed cing / smon lam sna tshogs kyi rnam par 'phrul pas/ sems kyi skad cig re re la chos kyi dbyings rgyas par 'gengs
131a5(phal chen): pa mthong ngo / / //sangs rgyas rmad ga cad ces bya ba shin tu rgyas pa chen po'i mdo/ bam po bcu pa'o/ /yang byang chub sems dpa' sangs rgyas kyi zhing grangs myed pa'i rdul shin tu phra ba byung ste/ byang chub
131a6(phal chen): sems dpa'i stobs rab tu snang bar bya ba dang / byang chub sems dpa'i stobs yongs su bsgrub pa'i sgra rab tu dbyung ba dang / ba spu'i bu ga thams cad stobs kyi pha rol tu phyin pa bsgrub cing 'byin pa'i sngon
131a7(phal chen): gyi sbyor ba mang po'i sprin rab tu bkye ba dang / bdud dang phas kyi rgol ba thams cad kyis mi thub pa'i stobs yongs su bstan pa dang / khor yug dang rdo rje'i ri thams cad lus kyi steng du rdzis kyang mi
131a8(phal chen): nyams pa'i stobs rab tu brjod pa dang / bskal pas tshig pa thams cad kyi me rgya mtsho'i nang na gnas kyang lus la gnod pa med pa'i stobs yongs su bstan pa dang / 'jig rten gyi khams 'byam
131b1(phal chen): klas pa thams cad lag pa'i mthil gyis nam mkha'i dbyings su ston pa'i stobs yongs su ston pa byed cing / sems gyi skad cig re re la chos kyi dbyings su 'gengs pas rgyun mi gcod pa mthong ngo / /yang
131b2(phal chen): byang chub sems dpa' sangs rgyas kyi zhing brjod du med pa'i rdul shin tu phra ba snyed byung nas/ sems can rnams la ye shes kyi dkyil 'khor ston cing / ba spu'i bu ga thams cad nas ye shes kyi pha rol tu phyin
131b3(phal chen): pa yongs su dag pa dang ldan pa'i sngon gyi sbyor ba mang po'i sprin rab tu 'gyed pa dang / 'jig rten rnams la sangs rgyas thams cad kyi yon tan dang / ye shes mngon par shes pa dang ldan pa'i ye shes kyis
131b4(phal chen): rab tu brjod pa dang / sangs rgyas thams cad kyi mtshan mngon par shes pa dang ldan pa'i ye shes kyis mngon par bstan pa dang / smon lam thams cad mngon par bsgrub pa'i ye shes mngon par shes pa dang
131b5(phal chen): ldan pa'i ye shes kyis yongs su brjod pa dang / sems can thams cad yongs su bsdu ba'i smon lam mngon par bsgrub pa'i ye shes mngon par shes pa dang ldan pa'i ye shes kyis shin tu yangs par bya ba dang /
131b6(phal chen): sems can thams cad bdag myed pa'i rang bzhin la gzung ba mngon par shes pa dang ldan pa'i ye shes kyis rnam par bstan pa dang / sems can thams cad kyi sems rgya mtsho rnam par blta ba mngon par
131b7(phal chen): shes pa dang ldan pa'i ye shes kyis rab tu brjod pa dang / sems can thams cad kyi dbang po rnam par dbye ba'i ye shes mngon par shes pa dang ldan pa'i ye shes kyis rab tu dbye ba dang / sems can thams cad
131b8(phal chen): kyi bsam pa dang mos pa rnam par blta ba'i ye shes mngon par shes pa dang ldan pa'i ye shes kyis yang dag par brjod pa dang / sems can thams cad kyi las rgya mtsho la 'jug pa'i ye shes mngon par
132a1(phal chen): shes pa dang ldan pa'i ye shes kyis rnam par grol ba dang / sems can thams cad kyi smon lam rgya mtsho la 'jug pa'i ye shes mngon par shes pa dang ldan pa'i ye shes kyis yongs su bstan pa
132a2(phal chen): byed cing / sems kyi skad cig re re la chos kyi dbyings rgyas par 'gengs pa tshong dpon gyi bu nor bzangs kyis mthong ngo / /spyi bo'i gtsug tor gyi gseb nas de bzhin gshegs pa'i sku sangs rgyas kyi zhing
132a3(phal chen): grangs med pa'i rdul shin tu phra ba snyed mtshan dam pa dang / dpe byad bzang po rnam par dag pas brgyan pa/ 'dzam bu chu glung gi gser gyi ri bo shin tu 'bar ba ltar snang ba 'od kyi dkyil 'khor phyogs bcur
132a4(phal chen): spro zhing tshad med par 'bar ba dang / chos kyi dbyings tshul gyis rgyas par 'gengs pa'i dbyangs mnga' ba/ sangs rgyas kyi rnam par 'phrul pa mtha' dang dbus med pa yongs su ston pa 'gro ba thams
132a5(phal chen): cad la tha mi dad par chos kyi sprin gyi char mngon par 'bebs pa ste/ 'di ltar snying po byang chub mchog tu phyin pa'i byang chub sems dpa' rnams la chos kyi dbyings gzhi'i bye brag mngon sum du
132a6(phal chen): shes pa'i sprin ces bya ba'i chos kyi sprin gyi char mngon par dbab pa dang / byang chub sems dpa' dbang bskur ba thob pa rnams la gzhi kun tu rten pa'i sprin ces bya ba'i chos kyi sprin gyi char mngon
132a7(phal chen): par dbab pa dang / byang chub sems dpa' chos chen po'i rgyal tshab tu dbang bskur ba rnams la sgo kun nas 'jug pa zhes bya ba'i chos kyi sprin gyi char mngon par 'bab pa dang / byang chub
132a8(phal chen): sems dpa' gzhon nur gyur pa rnams la kun nas brgyan pa zhes bya ba'i chos kyi sprin gyi char mngon par dbab pa dang / byang chub sems dpa' phyir mi ldog pa rnams la snying rje chen po'i
132b1(phal chen): tshogs shin tu brtan pa zhes bya ba'i chos kyi sprin gyi char mngon par dbab pa dang / byang chub sems dpa' lhag pa'i bsam pa dag pa rnams la chos thams cad kyi rang bzhin gyi bye brag
132b2(phal chen): shes bya'i chos kyi sprin gyi char mngon par dbab pa dang / byang chub sems dpa' sngon gyi sbyor ba dang ldan pa rnams la 'gro ba yongs su sdud pas kun nas brgyan pa zhes bya ba'i chos kyi sprin gyi
132b3(phal chen): char mngon par dbab pa dang / byang chub sems dpa' cher skyes pa rnams la dus gsum gyi de bzhin gshegs pa'i dkyil 'khor mngon sum du dmigs pa'i sprin ces bya ba'i chos kyi
132b4(phal chen): sprin gyi char mngon par dbab pa dang / byang chub sems dpa' rnal 'byor la spyod pa rnams la chos thams cad kyi rang bzhin dang gzhi rab tu sgrog pa zhes bya ba'i chos kyi sprin gyi char mngon par
132b5(phal chen): dbab pa dang / byang chub sems dpa' las dang po pa rnams la snying rje chen po'i tshul dang thabs kyi snying po'i sprin kun tu 'byung ba zhes bya ba'i sprin gyi char mngon par dbab pa dang / byang chub
132b6(phal chen): sems dpa' sems dang po bskyed pa rnams la dga' bar bgyi ba'i mdzod shin tu bstsags pa'i snying po zhes bya ba'i chos kyi sprin gyi char mngon par dbab pa dang / byang chub sems dpa'
132b7(phal chen): yangs pa la mos pa rnams la rnam par thar pa mi zad pa dang / de bzhin gshegs pa'i smon lam gyis dga' bar byed pa'i mdzod ces bya ba'i chos kyi sprin gyi char mngon par dbab pa dang /
132b8(phal chen): gzugs la spyod pa'i sems can rnams la gzhi kun tu mi zad pa'i mdzod ces bya ba'i chos kyi sprin gyi char mngon par dbab pa dang / tshangs pa'i ris kyi lha rnams la tshul rgya mtsho tshad myed
133a1(phal chen): pa'i 'brug sgra'i dbyangs shes bya ba'i chos kyi sprin gyi char mngon par dbab pa dang / dbang bsgyur ba'i lha rnams la stobs 'byung ba'i chos kyi yo byad mi zad pa'i mdzod ces bya ba'i
133a2(phal chen): chos kyi sprin gyi char mngon par dbab pa dang / bdud kyi ris kyi lha rnams la thams cad mkhyen pa nyid kyi tshogs rgyal mtshan sna tshogs can yang dag pa bsgrub pa'i dbyangs shes
133a3(phal chen): bya ba'i chos kyi sprin gyi char mngon par dbab pa dang / 'phrul dga'i lha rnams la ye shes rin po che sna tshogs la brtson pa zhes bya ba'i chos kyi dbyings kyi sprin gyi char mngon par dbab pa dang /
133a4(phal chen): dga' ldan gyi lha rnams la byang chub sems dpa'i smon lam rin po che sna tshogs kyi rgyal mtshan zhes bya ba'i chos kyi sprin gyi char mngon par dbab pa dang / mtshe ma'i lha rnams la de bzhin
133a5(phal chen): gshegs pa thams cad rjes su dran pa'i mdzod ces bya ba'i chos kyi sprin gyi char mngon par dbab pa dang / lha'i dbang po brgya byin gyi gnas su de bzhin gshegs pa mthong bas dga' ba'i shugs
133a6(phal chen): 'byung ba zhes bya ba'i chos kyi sprin gyi char mngon par dbab pa dang / gnod sbyin gyi dbang po'i gnas su chos kyi dbyings kyi nam mkha' la de bzhin gshegs pa'i gnas rnam par 'phrul pas rgyas par 'gengs
133a7(phal chen): pa zhes bya ba'i chos kyi sprin gyi char mngon par dbab pa dang / dri za'i dbang po'i gnas su de bzhin gshegs pa thams cad kyi chos yang dag par bgro ba zhes bya ba'i chos kyi sprin gyi char mngon par dbab pa dang /
133a8(phal chen): lha ma yin gyi gnas su ye shes kyi tshul rdo rje'i dkyil 'khor ces bya ba'i chos kyi sprin gyi char mngon par dbab pa dang / nam mkha' lding gi dbang po'i gnas su de bzhin gshegs pa thams cad 'byung ba'i
133b1(phal chen): thabs kyi sprin ces bya ba'i chos kyi sprin gyi char mngon par dbab pa dang / mi'am ci'i dbang po'i gnas su chos kyi sprin yang dag par 'gro ba thams cad kyi dbyangs shes bya ba'i chos kyi sprin gyi char mngon par
133b2(phal chen): dbab pa dang / klu'i dbang po'i gnas su byang chub sems dpa'i rnam par 'phrul pa sgrog cing srid pa'i lam gyi rgyud las skyo ba bskyed pa zhes bya ba'i chos kyi sprin gyi char mngon par dbab pa dang / lto 'phye chen po'i gnas
133b3(phal chen): su dga' ba rgya mtsho rnam par 'phel bar byed pa'i shugs shes bya ba'i chos kyi sprin gyi char mngon par dbab pa dang / myi'i gnas su 'gro ba thams cad las khyad par du 'phags pa'i ye shes rnam par 'byed
133b4(phal chen): pa zhes bya ba'i chos kyi sprin gyi char mngon par dbab pa dang / sems can dmyal ba'i 'jig rten du 'khor ba'i sdug bsngal thams cad rab tu zhi ba'i dbyangs dang / 'phags pa'i lam gyi tshig gi rgyud
133b5(phal chen): kyis brgyan pa zhes bya ba'i chos kyi sprin gyi char mngon par dbab pa dang / byol song gi skye gnas su las kyi lam kha na ma tho ba myed pa la nan tan du bya ba'i dbyangs dang / de bzhin gshegs pa rjes su dran pa'i
133b6(phal chen): sprin gyi dkyil 'khor gyi lhun ces bya ba'i chos kyi sprin gyi char mngon par dbab pa dang / gshin rje'i 'jig rten du de bzhin gshegs pa thams cad kyi pha rol tu phyin pa bsgrags pa/ sems can thams cad
133b7(phal chen): kyi gtong ba'i sems 'byung ba zhes bya ba'i chos kyi sprin gyi char mngon par dbab pa dang / sems can log par ltung ba rnams la sdug bsngal thams cad zhi ba rab tu 'thob pas dbugs 'byung ba'i
133b8(phal chen): dbyangs kyi nga ro zhes bya ba'i chos kyi sprin gyi char mngon par dbab pa mdzad cing chos kyi dbyings rgyas par 'gengs pa tshong dpon gyi bu nor bzangs kyis mthong ngo / /ba spu'i bu ga thams cad las ba spu'i
134a1(phal chen): bu ga'i sgo re re nas kyang 'od zer gyi dra ba dang / dkyil 'khor gyi kha dog dang gzugs kyi klong dang rgyan grangs med pa can dgos pa sna tshogs grangs med pa la sta gon du gnas pa/ sangs rgyas kyi
134a2(phal chen): zhing grangs med pa'i rdul shin tu phra ba snyed byung nas/ phyogs bcu'i chos kyi dbyings rgyas par 'gengs pa mthong ste/ 'di ltar ba spu'i sgo'i 'od zer gyi dra ba dang / dkyil 'khor la la las ni sprin gyi
134a3(phal chen): bkye ba'i spyod pa skyon med pas/ bdog pa thams cad yongs su gtong ba rnam par 'phrul pa mthong ngo / /ba spu'i sgo'i dra ba dang / dkyil 'khor la la las ni dus gsum gyi byang chub sems dpa' thams cad
134a4(phal chen): kyi tshul khrims dang brtul zhugs dang / yi dam dang tshul khrims kyi dkyil 'khor du rnam par 'phrul pa mthong ngo / /ba spu'i sgo'i 'od zer gyi dra ba dang / dkyil 'khor la la las ni byang chub sems dpa' thams cad
134a5(phal chen): bzod pa'i spyod pa'i rnam pa dus gsum du byung ba'i byang chub sems dpa' rnams rkang lag dang / yan lag gi dam pa bcad kyang nyams su bzod pa byed pa'i rnam par 'phrul pa dang / khu tshur dang dbyig pas bsnun
134a6(phal chen): te/ mtshon gyis lus la btab kyang nyams su bzod par byed pa'i rnam par 'phrul pa dang / lus thams cad bshags pa dang / snying dang myig phyung yang nyams su bzod pa byed pa'i rnam par 'phrul pa mthong ngo / /
134a7(phal chen): byang chub sems dpa'i dus gsum du byung ba rnam par brtags pa'i lus dang ldan pa gzhan dag gi thams cad mkhyen pa nyid yongs su btsal ba'i ched du lus dang / sems la gnod pa thams cad dang /
134a8(phal chen): yan lag dang nying lag bcad pa thams cad kyang snying rje chen pos dbang du byas pa'i phyir nyams su bzod par byas pa dang / bag la nyal zhi bar byas pa dang btang snyoms su bzhag pa'i byang chub sems
134b1(phal chen): dpa'i bzod pa'i spyod pa rnam par 'phrul pa'i gzugs brnyan gyi gzugs de lta bu dag mthong ngo / /ba spu'i bu ga'i sgo'i 'od zer gyi dra ba dang / dkyil 'khor la la las ni byang chub sems dpa' thams cad kyi
134b2(phal chen): brtson 'grus gyi spyod pa rnam pa tha dad pa rnam par phye ba'i gzugs dang / byang chub sems dpa' 'das pa dang / ma 'ongs pa dang da ltar byung ba'i brtson 'grus kyi rnam par 'phrul pa 'jig rten yongasu bskyod pa dang
134b3(phal chen): rgya mtsho yongs su bskyod pa dang / sems can yongasu skyo bar bya ba dang / mu stegs can thams cad yongs su tshar gcad pa dang / bdud thams cad spa bkong ba dang / chos kyi phyogs snang bar bya ba'i byang chub sems dpa'i
134b4(phal chen): mthu chen por rnam par 'phrul pa mthong ngo / /ba spu'i sgo'i 'od zer gyi dra ba dang / dkyil 'khor la la las ni byang chub sems dpa' thams cad kyi spyod pa rnam par rgyu ba'i rnam grangs ji snyed pa dang lus nye bar
134b5(phal chen): len pa ji snyed pa dang / rigasu skye ba yongs su gzung ba ci snyed pa dang / gzugs kyi lus yongs su grub pa ji snyed pa dang / dge ba'i bshes gnyen gyi man ngag la nan tan du bya ba'i gnas ji snyed pa dang /
134b6(phal chen): de bzhin gshegs pa'i bsam gtan gyi yan lag yongs su bsgrub pa dang / 'thun pa'i gtsug lag khang dang gnas dang / gzhal med khang dang yul dang ri'i sul ji snyed pa dang / bsam gtan gyi yan lag
134b7(phal chen): de dag sus yongs su bsgrub pa'i drang srong gi lus ji snyed pa dang / rgyal po'i thabs ji snyed pa dang 'byung ba la mngon par mos pa ji snyed pa dang / brtul zhugs dang yi dam dang / tshul dang spyod lam ji snyed pa de dag thams cad kyang tshong dpon gyi bu nor bzangs kyi
134b8(phal chen): mthong ngo / /ba spu'i sgo'i 'od zer gyi dra ba dang / dkyil 'khor la la las ni shes rab kyi pha rol tu phyin pa'i spyod pa la rnam par spyod cing / chos thams cad yongasu tshol ba dang ldan pa'i lus yongasu bzung ba mthong ngo / /
135a1(phal chen): lus gang gi chos kyi tshig gi don du yang ba dog pa thams cad yongs su btang ste/ sems can thams cad las yongs su btsal ba dang rim gro dang / bkur sti thams cad kyis dge ba'i bshes
135a2(phal chen): gnyen thams cad las yongasu btsal ba dang / dad pa dang sri zhus lus rab tu btud de/ de bzhin gshegs pa rnams las yongs su btsal ba dang / chos kyi tshig gcig la ji lta ba de bzhin du shes rab kyi
135a3(phal chen): pha rol tu phyin pa dang ldan pa'i chos kyi tshig thams cad la'ang de bzhin te/ 'gro ba thams cad du gzugs brnyan byung ba'i lus thams cad kyi yongasu btsal ba de dag thams cad kyang tshong dpon gyi bu nor
135a4(phal chen): bzangs kyi ba spu'i sgo gcig gi 'od zer gyi dra ba dang dkyil 'khor las mthong ngo / /ba spu'i sgo'i 'od zer gyi dra ba dang / dkyil 'khor la la las ni byang chub sems dpa' thams cad kyi sems can
135a5(phal chen): yongs su smin par bya ba'i thabs 'gro ba'i rgyud rgya mtsho thams cad du 'byam klas pa/ sems can thams cad yongasu bsdu ba'i sbyor bar mthong ngo / /sems can re re la yang lus dang spyod pa'i tshul
135a6(phal chen): gyi sgo sems can gyi lus nye bar blangs pa thabs mkhas pa'i spyod pa la brtson pa/ sems can thams cad kyi lus dang 'dra bas yongasu sdud pa yang ba spu'i sgo'i 'od zer gyi dkyil 'khor gcig
135a7(phal chen): las mthong ngo / /ba spu'i sgo'i 'od zer gyi dra ba'i dkyil 'khor la la las ni sngon bcom ldan 'das kyi bskal pa thams cad kyi smon lam mngon par bsgrub pa'i spyod pa dang / sems can thams cad
135a8(phal chen): yongasu smin par bya ba'i smon lam mngon par sgrub pa'i spyod pa dang / zhing thams cad yongasu dag par bya ba'i smon lam mngon par bsgrub pa mdzad pa ji snyed pa dang / smon lam thams cad
135b1(phal chen): mngon par bsgrub pa'i dkyil 'khor ji snyed cig de bzhin gshegs pa de dag gi zhabs kyi drung du bor ba'i skyon thams cad las so so'i re re'i gnyen por mngon par bsgrub par mdzad pa/ de dag thams cad
135b2(phal chen): kyang tshong dpon gyi bu nor bzangs kyi ba spu'i sgo'i 'od zer dra ba'i dkyil 'khor gcig las mthong ngo / /ba spu'i sgo'i 'od zer gyi dra ba'i dkyil 'khor la la las ni stobs kyi pha rol tu phyin pa'i spyod pa thams
135b3(phal chen): cad dang ldan pa'i sngon gyi sbyor ba rgya mtsho mthong ngo / /ba spu'i sgo'i 'od zer gyi dra ba'i dkyil 'khor la la las ni ye shes kyi spyod pa rnam par rgyu ba thams cad dang ldan pa myi shes pa'i gnyid kyi log pa'i
135b4(phal chen): sems can sad par byed pa'i rang bzhin dang ldan pa'i sngon gyi sbyor ba rgya mtsho mthong bar gyur to/ /de nas tshong dpon gyi bu nor bzangs dge slong rgya mtsho'i rgyal mtshan de ltar mnyam par bzhag pa la sems shing
135b5(phal chen): rtogs pa dang / ting nge 'dzin gyi rnam par thar pa'i dkyil 'khor de rjes su dran par bya ba dang / byang chub sems dpa'i ting nge 'dzin gyi khyu mchog gi mthu phyung ba de la rjes su rnam par bsam pa dang /
135b6(phal chen): sems can gyi don gyi tshul rgya mtsho de la 'jug par bya ba dang / mngon par 'du bya ba'i sgo rgyud kun la mngon du gnas pa'i rgyan de'i rjes su 'brang zhing khong du chud par bya ba dang / chos kyi dbyings kyi rgyan
135b7(phal chen): rnam par dag pa'i ye shes kyi sgo de la 'jug par bya ba dang / sangs rgyas kyi byin gyis rlabs yang dag par gnon pa'i ye shes de la rab tu brtags pa dang / byang chub sems dpa'i dbang po'i stobs
135b8(phal chen): de yongs su bskyed pa dang / byang chub sems dpa'i smon lam gyi stobs de bstan par bya ba dang / byang chub sems dpa'i spyod pa'i stobs de shin tu rgyas par bya ba byed cing / dge slong rgya mtsho'i rgyal mtshan
136a1(phal chen): gyi mdun du nyin zhag gcig kyang lon no/ /nyin zhag gnyis dang bdun yang lon no/ /zla ba phyed dang zla ba gcig dang / zla ba gnyis dang zla ba drug gi bar dang / nyin zhag kyang drug du dge slong rgya mtsho'i rgyal mtshan
136a2(phal chen): gyi mdun du lon te/ de ltar zla ba drug dang / nyin zhag drug 'das nas dge slong rgya mtsho'i rgyal mtshan ting nge 'dzin de las langs so/ /de nas nor bzangs kyi smras pa/ 'phags pa ting nge 'dzin 'di de ltar
136a3(phal chen): zab la/ de ltar rgya che zhing tshad ma mchis pa'i yul dang ldan pa dang / de ltar bsam gyis mi khyab pa'i rgyan dang ldan pa de ltar snang ba mtshungs pa ma mchis pa rgyan dang ldan pa dang / de ltar mi 'phrogs pa'i
136a4(phal chen): spyod pa'i yul dang ldan pa dang / de ltar ma 'dres pa'i yul dang ldan pa dang / de ltar phyogs kun tu rnam par snang ba dang / ting nge 'dzin 'di de ltar sems can gyi don tshad ma mchis pa rab tu bsgrub
136a5(phal chen): par gyur pa ni ngo mtshar te/ de ni sems can thams cad kyi sdug bsngal gyi phung po tshad ma mchis pa rnam par zhi bar bgyi ba la sta gon du gnas pa ste/ 'di ltar dbul ba'i sdug bsngal zhi bar
136a6(phal chen): bgyi ba la sta gon du gnas so/ /sems can dmyal ba'i lam gyi rgyud rgyun bcad pa dang / byol song gi skye gnas kyi lam gyi rgyud las yongs su skyob pa dang / mi khom pa'i lam gyi rgyud kyi sgo thams
136a7(phal chen): cad gcad pa dang / mtho ris kyi lam gyi rgyud du phyin par bgyi ba dang / lha dang mi'i dga' ba dang / bde ba 'byung bar bgyi ba dang / bsam gtan gyi yul gyis dga' ba nyams su myong bar bgyi ba dang /
136a8(phal chen): 'dus byas la spyod pa'i bde ba yongs su 'phel bar bgyi ba dang / khams gsum pa las 'byung ba'i sgo yongs su bstan pa la sta gon du gnas so/ /byang chub kyi sems yang dag par skye ba'i rgyu yongs su
136b1(phal chen): brjod pa la sta gon du gnas so/ /bsod nams dang ye shes kyi tshogs yang dag par skye ba'i rgyu rnam par 'phel bar bgyi ba dang / snying rje chen po'i shugs rgya chen po rnam par 'phel bar bgyi ba dang /
136b2(phal chen): smon lam rgya chen po'i stobs yongs su bskyed par bgyi ba dang / byang chub sems dpa'i lam snang ba rab tu thob par bgyi ba dang / pha rol tu phyin pa chen po'i theg pa rnam par dgod pa dang /
136b3(phal chen): theg pa chen po'i khyad par la 'jug pa mngon par bsgrub pa dang / kun tu bzang po'i spyod pa shes shing snang bar bgyi ba dang / byang chub sems dpas shes shing snang ba thob par bgyi ba dang /
136b4(phal chen): byang chub sems dpa' thams cad kyi smon lam dang spyod pa dang / 'byung ba dang / rgyan rnam par dag pa yongs su bsgrub pa dang / thams cad mkhyen pa'i sa gnan pa la thogs pa med par mchis
136b5(phal chen): par bgyi ba la sta gon du gnas pa'o/ /'phags pa ting nge 'dzin de'i mying ci zhes bgyi smras pa/ rigs kyi bu shes rab kyi pha rol tu phyin pa kun nas lta ba'i btang snyoms yongs su thob pa zhes
136b6(phal chen): bya ba yod de/ ting nge 'dzin 'di ni de'i snang ba ste/ sgo kun nas rnam par dag pa'i rgyan ces bya'o/ /rigs kyi bu shes rab kyi pha rol tu phyin pa kun nas lta ba'i btang snyoms rab tu thob pa'i snang ba
136b7(phal chen): l as skyes pa'i ting nge 'dzin sgo kun nas rnam par dag pa'i rgyan ces bya ba 'di shin tu bsgoms na sgo kun nas rnam par dag pa'i rgyan la stsogs pa ting nge 'dzin brgya stong grangs myed pa phrag bcu tshang ba
136b8(phal chen): yongs su 'grub par 'gyur ro/ /smras pa 'phags pa ting nge 'dzin 'di'i yul der bsam so ma lags/ smras pa rigs kyi bu ting nge 'dzin 'di la snyoms par zhugs pa la ni 'jig rten gyi khams
137a1(phal chen): rnam par dag pa dmigs pa la thogs pa med do/ /'jig rten gyi khams su 'jug par bya ba la thogs pa med do/ /'jig rten gyi khams rnam par gnan pa la thogs pa med do/ /'jig
137a2(phal chen): rten gyi khams yongs su brgyan pa la thogs pa med do/ /'jig rten gyi khams yongs su sbyangs pa la thogs pa med do/ /'jig rten gyi khams yongs su dag par bya ba la thogs pa med do/ /
137a3(phal chen): sangs rgyas kyi blta zhing rnam par dmyigs par bya ba la thogs pa med do/ /sangs rgyas kyi bdag nyid che ba brtags pa la thogs pa med do/ /sangs rgyas kyi rnam par 'phrul pa yongs su shes
137a4(phal chen): par bya ba la thogs pa med do/ /sangs rgyas kyi stobs la 'jug cing khong du chud par bya ba la thogs pa med do/ /sangs rgyas kyi yon tan rgya mtshor 'jug pa la thogs pa med do/ /
137a5(phal chen): sangs rgyas kyi chos kyi sprin gyi char yongs su bzung ba la thogs pa med do/ /sangs rgyas kyi chos kyi 'khor lo 'khor ma 'dres pa shes shing khong du chud par bya ba la thogs pa med do/ /sangs
137a6(phal chen): rgyas kyi zhing 'khor gyi dkyil 'khor rgya mtsho la 'jug cing khong du chud par bya ba la thogs pa med do/ /phyogs bcur 'jug cing rjes su 'brang bar bya ba la thogs pa med do/ /sangs rgyas kyi chos
137a7(phal chen): bstan pa rjes su brtag par bya ba la thogs pa med do/ /sangs rgyas kyi phyogs rjes su brtag par bya ba la thogs pa med do/ /snying rje chen po'i phyogs rnam par mi spang ba la thogs pa med do/ /
137a8(phal chen): byams pas phyogs rgyas par dgangs ba la thogs pa med do/ /sangs rgyas blta ba'i phyogs la 'jug pas myi ngoms par bya ba la thogs pa med do/ /sems can rgya mtsho thams cad du
137b1(phal chen): 'jug cing khong du chud par bya ba la thogs pa med do/ /sems can gyi dbang po rgya mtsho thams cad shes shing khong du chud pa la thogs pa med do/ /sems can gyi dbang po tha dad pa thams cad shes par
137b2(phal chen): bya ba la thogs pa med do/ /rigs kyi bu kho bos ni shes rab kyi pha rol tu phyin pa la rnam par spyod pa 'di shes su zad na/ byang chub sems dpa' shes rab kyi pha rol tu phyin pa la rnam par spyod pa
137b3(phal chen): rgya mtsho la zhugs pa chos kyi dbyings kyi yul la blo gros rnam par dag pa/ chos thams cad la rigs pa rjes su 'brang ba'i ye shes can/ blo shin tu yangs pas tshad med pa'i yul rgyas par 'gengs
137b4(phal chen): pa gzungs chen po'i snang ba la dbang bsgyur ba/ ting nge 'dzin gyi dkyil 'khor snang ba thams cad shin tu dag pa mngon par shes pa rnam par 'phrul pa dang / khyu mchog gi mthu 'byin pa la shin tu
137b5(phal chen): byung ba so so yang dag par rigs pa mi zad pa'i rgya mtsho la zhugs pa/ ngag bsnyen pas sa'i snying po dang ldan par brjod pa 'gro ba thams cad kyi rten du gyur pa rnams kyi spyod pa shes pa 'am/
137b6(phal chen): yon tan brjod pa 'am/ spyod yul bstan pa 'am/ yul rab tu brjod pa 'am/ smon lam chen po'i stobs yang dag par bsngags pa 'am/ 'byung ba'i sgo yongs su snang bar bya ba 'am/ yang dag
137b7(phal chen): par bsgrub pa mngon par brjod pa dang / lam yongs su bstan pa 'am/ ting nge 'dzin gyi rgyun gyi rjes su 'brang bar bya ba 'am/ sems kyi yul shes par bya ba 'am/ ye shes mnyam pa nyid khong du
137b8(phal chen): chud par bya bar nus re skan/ /song rigs kyi bu lho phyogs kyi rgyud 'di nyid na phyogs kyi gnas rgya mtsho rnam par brlob pa zhes bya ba yod de/ de na bza' shing gi ra bas kun nas rnam par brgyan pa
138a1(phal chen): zhes bya ba zhig grong khyer 'od chen po zhes bya ba'i shar phyogs logs na yod de/ de na shed las skyes pa'i rgyal po 'od bzangs kyi chung ma dge bsnyen ma yid bzhin zhes bya ba yod kyi/ de'i gan du song
138a2(phal chen): la ji ltar byang chub sems dpa'as byang chub sems dpa'i spyod pa la bslab par bya ba dang / ji ltar nan tu bya ba dris shig /de nas tshong dpon gyi bu nor bzangs dga' rangs te/ mgu zhing nyams bde la tshim
138a3(phal chen): zhing yid bde ba skyes nas/ dge slong rgya mtsho'i rgyal mtshan las snying po yongs su blangs te/ chos kyi nye bar 'tsho ba byas pa/ ting nge 'dzin gyi yul la zhugs pa/ snang ba thob pa ye shes kyi snang
138a4(phal chen): bar gyur pa/ ting nge 'dzin gyi snang ba rab tu thob pa/ mos pa rnam par dag pa khong du chud pa/ sems can chos kyi tshul gyis snang ba'i rjes su song ba/ rnam par dag pa'i sgos snang ba dang ldan par gyur pa/
138a5(phal chen): phyogs bcu ye shes kyi snang bas rab tu 'dul ba des/ dge slong rgya mtsho'i rgyal mtshan gyi rkang pa gnyis la spyi bos phyag 'tshal te/ lan brgya stong du mar g.yas phyogs su bskor ba byas nas/ dge slong
138a6(phal chen): rgya mtsho'i rgyal mtshan la btud de phyag 'tshal nas/ yang dang yang lta zhing / yang dang yang mngon par blta ba dang / phyag bya ba dang / kun tu 'dud pa dang / gus par bya ba dang / rim gro bya ba dang / yid la bya
138a7(phal chen): ba dang / bsam pa dang / bsgom pa dang / yongs su bsgom pa dang / legs par brjod pa dang / ngo mtshar du bya ba dang / yon tan mngon du bya ba dang / rjes su bsngags pa dang / rjes su 'brang bar bya ba dang /
138a8(phal chen): rjes su dran par bya ba dang / brten par bya ba dang / mi btang ba dang / yid la bsam pa dang / rjes su 'brang bar bya ba dang / smon lam gyi rjes su 'jug par bya ba dang / mthong bar dga' ba dang /
138b1(phal chen): dbyangs kyi mtshan ma gzung ba dang / gzungs kyi rjes su bsam pa dang / ming yongs su gzung ba'i rjes su song ba'i sems dang ldan par bya ba dang / kha dog dang / dbyibs rjes su dran par bya ba dang / ye shes kyi yul
138b2(phal chen): rjes su bsam pa dang / ting nge 'dzin gyi yul la rjes su 'jug par bya ba dang / smon lam gyi yul la rjes su 'brang bar bya ba dang / spyod yul gyi yul rnam par sbyang bar bya ba dang / ye shes kyi snang ba
138b3(phal chen): yongs su gzung ba byed cing / dge slong rgya mtsho'i rgyal mtshan gyi drung nas song ngo // //sangs rgyas rmad ga cad ces bya ba shin tu rgyas pa chen po'i mdo/ bam po bcu gcig pa/
138b4(phal chen): de nas tshong dpon gyi bu nor bzangs dge ba'i bshes gnyen gyi yon tan gyis ni mgu/ dge ba'i bshes gnyen gyis ni yang dag par bsngags te btang / dge ba'i bshes gnyen mthong ba'i byin gyis ni byin du
138b5(phal chen): brlabs/ dge ba'i bshes gnyen gyi gdams ngag la ni nan tan du byed/ dge ba'i bshes gnyen yid du 'ong ba ni rjes su sems/ dge ba'i bshes gnyen la ni sangs rgyas kyi chos kyi 'byung gnas tsam du
138b6(phal chen): lta/ dge ba'i bshes gnyen ni sangs rgyas kyi chos ston pa yin par yang dag par lta/ dge ba'i bshes gnyen ni thams cad mkhyen pa nyid kyi chos la rjes su lta/ dge ba'i bshes gnyen ni sangs
138b7(phal chen): rgyas nam mkha' lta bu la mig tsam du zhib mthar gyis gnas rgya mtsho rnams par rlob pa'i bza' shing gi ra ba kun nas rnam par brgyan pa/ gang na ba der phyin nas de mthong nas/ bza' shing gi ra bas kun nas
138b8(phal chen): bskor ba/ rin po che'i shing gi phreng ba spel ba legs pas yongs su brgyan pa/ rin po che thams cad kyi shing gi phreng ba'i me tog srab bu yid du 'ong ba'i sprin rab tu 'brul bas gzhi rgyas pa/ rin po che thams cad kyi
139a1(phal chen): shing gis yang dag par brgyan pa/ shing thams cad kyi me tog shin tu rgyas pa sna tshogs kyi yongs su gang ba/ spos sna tshogs kyi shing gis phreng ba las phyogs kun tu spos kyi ngad zhim pa rin po che'i
139a2(phal chen): phreng ba'i shing sna tshogs kyi phreng ba 'phyang ba/ rab tu 'byung zhing char ltar mngon par bab pa/ rin po che thams cad kyi shing dang / nor bu rin po che sna tshogs kyis mdzes shing spa la/ rgya cher brgyan pa'i gzhi
139a3(phal chen): can yid bzhin gyis gos kyi shing thams cad las kha dog sna tshogs kyi gos 'byung bas gam yo khebs shing mdzes par brgyan pa/ sil snyan gyi shing thams cad las lha rdzas las kyang 'phags pa'i sil
139a4(phal chen): snyan rlung gis bskyod cing sgra 'byin pa'i dbyangs snyan 'byung ba/ sa'i gzhi mthon dman med par gnas pa rgyan gyi shing sna tshogs kyi gseb nas/ rgyan sna tshogs rnam pa tha dad pa rgyun tu 'byung zhing 'phyang bas/
139a5(phal chen): rab tu brgyan pa'i rgyan dang ldan pa mthong ste/ bza' shing gi ra ba chen po kun nas rnam par brgyan pa de'i nang na khang pa bye ba brgya stong phrag bcu kun kyang nor bu rin po che dam pa sna tshogs kyi ba gam gyis sna
139a6(phal chen): tshogs su brgyan pa dang / khang pa brtsegs pa brgya stong phrag bcu 'dzam bu chu klung gi gser las brtsegs pa'i bde dang ldan pa dang / gzhal med khang brgya stong phrag bcu sku gdung rin po che rnam pa
139a7(phal chen): sna tshogs las bres pa/ rdzing bu brgya stong phrag bcu'i rin po che thams cad las gzhi blangs te/ rin po che sna tshogs kyi pha gus mu khyud byas pa/ rin po che thams cad kyi them skas btags pa/
139a8(phal chen): rin po che sna tshogs kyi stegs bus bskor ba/ lha rdzas kyi tsan dan gyi dri dang ldan pa'i chus gang ba gser gyi bye mas kun tu bkram pa/ gzhi nor bu rin po che chu 'dang kun tu bkram pa/ phyogs bzhi
139b1(phal chen): nas them skas rnam par bres pa/ yan lag brgyad dang ldan pa'i chus gang ba dang / ngur dang / rma bya dang / khu yug dang / khrung khrung dang / ka la ping ka dang / kun la'i sgra skad dang / snyan pa'i dbyangs
139b2(phal chen): dang ldan pa/ rin po che ta la'i 'phreng bas kun nas brgyan pa/ gser gyi dril bu'i dra bas kun nas brgyan pa yog pa/ rlung gis bskyod pa'i sgras yid du 'ong ba 'byung ba/ steng nas rin po che'i bla re
139b3(phal chen): chen po bres pa/ rin po che sna tshogs kyi shing gi rabs brgyan pa/ gdugs dang rgyal mtshan legs par bsgreng ba/ lu ma brgya stong phrag bcu dus dang 'thun pa'i tsan dan gyi 'dam gyis mtha' 'khor ba rin
139b4(phal chen): po che sna tshogs kyi kha dogs du 'dug pa'i pad mos yongs su khyab pa/ rin po che'i pad mo'i 'od chen pos snang bar gyur pa'i chu dri ma med pa dang ldan pa yod pa ste/ bza' shing gi ra ba de'i dbus na gzhal
139b5(phal chen): med khang chen po rgyal mtshan sna tshogs zhes bya ba dang sa'i gzhi rin po che rgya mtsho'i snying po las blangs pa/ nor bu rin po che'i ka ba bkye ba 'dzam bu chu klung gi gser gyi lhun mngon par 'phags pa nor bu
139b6(phal chen): rin po che 'og bag rnam par snang ba'i spang leb bkye bas brgyan pa/ gzhi nor bu rin po che 'bar ba grangs med pa'i dra bas bres pa/ rin po che'i rgyal po'i mi pham pa'i spos kyi dris gam yo kun nas bdug pa/
139b7(phal chen): rin po che'i rgyal po sgra snyan pa 'byin pa 'di'i ngad kun tu ldang ba/ rin po che'i rgyal po dri rnam par gsal bar byed pas dbang po rno ba'i bag chags rnam par bsgrub pa dang ldan zhing gzhal med khang chen po rgyal mtshan sna
139b8(phal chen): tshogs der stan grangs med pa gding bar gyur pa 'di la pad mo'i snying po can dang / nor bu rin po che phyogs snang bar byed pa'i pad mo'i snying po can dang / nor bu rin po che rnam par snang ba'i pad mo'i snying po can dang / nor bu rin po
140a1(phal chen): che 'gro ba yid du 'ong ba'i pad mo'i snying po can dang / nor bu rin po che mdzod sna tshogs kyis pad mo'i snying po can dang / rin po che seng ge'i shing thams cad kyi pad mo'i snying po can dang / nor bu rin po che dri ma myed pa'i pad mo'i
140a2(phal chen): snying po can dang / nor bu rin po ches brgyan pa'i pad mo'i snying po dang / nor bu rin po che sgo kun nas brgyan pa'i pad mo'i snying po can dang / nor bu rin po che 'od kyis brgyan pa'i pad ma'i snying po can dang / nor bu rin po che rgya mtsho'i
140a3(phal chen): gnas rnam par dag pa'i rin po ches rnam par brgyan pa'i 'od zer kun tu 'byung ba'i pad mo'i snying po can dang / nor bu rin po che rdo rje'i seng ges gnon pa'i pad mo'i snying po can dag bshams shing bting ba ste/ gzhal med
140a4(phal chen): khang chen po rgyal mtshan sna tshogs de'i ba gam mang po yang / rin po che sna tshogs bsam gyis mi khyab pa las byas pa rin po che sna tshogs kyi rnam par brgyan pa/ kha dog bsam gyis mi khyab par
140a5(phal chen): mdzes shing gzugs yid du 'ong pa dag go/ /bza' shing gi ra ba kun nas brgyan pa/ de steng nas bla re chen po brgya stong phrag bcus kun nas khebs pa ste/ 'di ltar gos kyi bla re dang khri shing gi bla re dang /
140a6(phal chen): me tog gi bla re dang / phreng ba'i bla re dang / spos kyi bla re dang / nor bu rin po che'i bla re dang / gser gyi bla re dang / rgyan gyi bla re dang / rin po che rdo rje snang ba'i bla re dang / glang po'i shugs dang ldan pas
140a7(phal chen): sprul pa'i lha mo'i bla re dang / nor bu rin po che brgya byin mngon par dga' ba'i bla re dang / de dag la sogs pa bla re brgya stong phrag bcus kun nas kheb par byas pa'o/ /rin po che'i dra ba brgya stong phrag bcus kun
140a8(phal chen): nas yog pa ste/ 'di ltar rin po che dam pa'i dril bu'i dra ba dang / rin po che'i gdugs kyi dra ba dang / rin po che'i 'bru'i dra ba dang / mu tig rgya mtsho'i snying po'i dra ba dang / nor bu rin po che bai DUr+ya sngon po'i dra ba dang /
140b1(phal chen): seng ge'i khri shing gi dra ba dang / nor bu rin po che chu shel gyi dra ba dang / spos kyi gzugs kyi dra ba dang / rin po che'i cod pan dang / rin po che'i phreng ba dang / de dag la sogs pa rin po che'i dra ba brgya stong phrag bcus kun
140b2(phal chen): nas yog pa'o/ /snang ba chen po brgya stong phrag bcus kyang kun nas yog pa ste/ 'di ltar nor bu rin po che skar ma'i 'od zer gyi snang ba dang / nor bu rin po che nyi ma'i snying po'i snang ba dang / nor bu rin po che zla ba'i
140b3(phal chen): rgyal mtshan gyis snang ba dang / nor bu rin po che spos kyi dud pa 'od 'phro ba'i snang ba dang / nor bu rin po che dpal gyi snying po'i snang ba dang / nor bu rin po che pad mo'i snying po'i snang ba dang / nor bu rin po che skar ma'i rgyal
140b4(phal chen): mtshan gyi snang ba dang / nor bu rin po che sgron ma chen po'i snang ba dang / nor bu rin po che phyogs kun tu rnam par snang ba'i snang ba dang / nor bu rin po che spos kyi sprin chen po dang / klog gi 'phreng ba 'byung ba'i snang
140b5(phal chen): ba dang / de dag la sogs pa nor bu rin po che'i snang ba chen po brgya stong phrag bcus rtags tu snang bar byas so/ /bza' shing gi ra ba de ni rgyan chen po'i sprin brgya stong phrag bcu'i char 'bab pa'i rgyan dang ldan pa ste/
140b6(phal chen): dus dang 'thun pa'i tsan dan gyi sprin brgya stong phrag bcu'i 'brug sgra rab tu 'byung ba dang / lha rdzas las 'das pa'i phreng ba dang / lda ldi'i sprin chen po'i kun tu mched pas rab tu brgyan pa/ lha
140b7(phal chen): rdzas las 'das pa'i go mtshon sna tshogs dang ldan pa'i sprin brgya stong phrag bcu'i sprin mngon par 'bab pa/ lha rdzas las 'das pa'i rgyan gyi sprin brgya stong phrag bcus rnam par klub pa/ lha'i bu brgya stong phrag
140b8(phal chen): bcu mngon par dga' ste/ 'og tu lta zhing rab tu 'dud pa'i phyag char bzhin du 'bab pa/ lha mo'i sprin brgya stong phrag bcu sngon gyi spyod pa'i bskal pa mnyam pas rang rang gi lus 'bul ba'i char
141a1(phal chen): mngon par 'bab pa/ byang chub sems dpa'i sprin brgya stong phrag bcu chos mnyan pas/ skom zhing 'ong ba'i char mngon par 'bab ste/ de na dge bsnyen ma yid bzhin gser gyi snying po'i khri chen po
141a2(phal chen): la 'dug cing / mu tig rgya mtsho'i snying po'i dra bas brgyan pa'i cod pan thogs pa lag pa la lha rdzas las 'das pa'i gser gyi dpung rgyan dang / gdub bu thogs pa/ lag pa nor bu rin po che dpal gyi
141a3(phal chen): rang bzhin gyi 'od zer gyis rnam par mdzes par gyur pa/ rna cha rin po che mthon ting dri ma med pa rab tu 'phyang ba/ mgo nor bu rin po che'i dra bas mdzes par brgyan pa/ nor bu rin po che seng ge'i gdong gi
141a4(phal chen): rna ba'i gong rgyan thogs pa/ nor bu rin po che yid bzhin gyi rgyal po'i mgul kor thog pa/ lus rin po che thams cad kyi dra bas yog cing 'od rab tu 'bar ba/ srog chags bye ba khrag khrig gi lus
141a5(phal chen): rab tu btud de/ phyag bya ba zhig 'dug ste/ dge bsnyen ma yid bzhin de'i drung du shar phyogs nas tshangs pa chen po 'am/ tshangs lha nye phan dang / tshangs pa kun ris su gtogs pa 'am/ dbang byed
141a6(phal chen): dam/ gzhan 'phrul dbang byed kyi ris su gtogs pa 'am/ rab 'phrul dga' 'am/ 'phrul dga'i ris su gtogs pa 'am/ rab dga' ldan nam/ dga' ldan gyi ris su gtogs pa 'am/
141a7(phal chen): rab 'tshe ma 'am/ mtshe ma'i ris su gtogs pa 'am/ lha'i dbang po 'am/ sum bcu rtsa gsum gyi ris su gtogs pa 'am/ gnod sbyin gyi dbang po 'am/ gnod sbyin nam/ dri za'i
141a8(phal chen): dbang po 'am/ dri za 'am/ grul bum gyi dbang po 'am/ grul bum 'am/ klu'i dbang po 'am/ klu 'am/ lha ma yin gyi dbang po 'am/ lha ma yin nam/ nam mkha' lding gis dbang po
141b1(phal chen): 'am/ nam mkha' lding ngam/ mi 'am ci'i dbang po 'am/ mi 'am ci 'am/ lto 'phye chen po'i dbang po 'am/ lto 'phye chen po 'am/ gshin rje 'am/ gshin rje'i bu mo 'am/ yid dgas rdzu 'phrul
141b2(phal chen): chen po 'am/ yi dags sam/ mi'i dbang po 'am/ mi 'ang rung ste/ sems can tshad med grangs med pa dag 'ong ba dang / de bzhin du shar phyogs dang / nub phyogs dang / byang
141b3(phal chen): phyogs dang / byang shar gyi phyogs mtsham dang / shar lho'i phyogs 'tshams dang / lho nub kyi phyogs 'tshams dang / nub byang gi phyogs 'tshams dang / 'og dang steng gi phyogs nas kyang /
141b4(phal chen): tshangs pa chen po 'am/ tshangs lha nye phan nam/ tshangs pa'i ris su gtog pa 'am/ dbang byed kyi ris su gtogs pa nas/ mi'i dbang po 'am/ mi'i bar gyi sems can mang po 'ong ba/ de dag nad
141b5(phal chen): sna tshogs zhig gis btab pa 'am/ nyon mongs pa sna tshogs kyis kun nas 'khor tam/ lta ba'i rnam pa sna tshogs la mngon par zhen tam/ las kyi sgrib pas bsgribs pa zhig yod na 'ang /
141b6(phal chen): de dag gis dge bsnyen ma yid bzhin de mthong ma thag tu nad thams cad kyang rab tu zhi bar gyur/ sems can kyi nyon mongs pa'i dri ma dang yang bral bar gyur/ lta ba'i gsal shing yang phyin par gyur/
141b7(phal chen): sgrib pa'i ri thams cad kyang rnam par bshig par gyur/ rnam par dag pa'i dkyil 'khor sgrib pa med pa yang khong du chud par 'gyur te/ rnam par dag pa'i dkyil 'khor de yod pas ni dge ba'i rtsa ba
141b8(phal chen): thams cad kyang rab tu 'byung bar 'gyur/ dbang po'i myu gu thams cad kyang rnam par 'phel bar gyur/ thams cad mkhyen pa'i ye shes kyi tshul rgya chen po la yang dag par gzhol bar 'gyur/ gzungs
142a1(phal chen): kyi sgo rgya mtsho thams cad du 'ang 'jug par 'gyur/ ting nge 'dzin gyi sgo dang tshul rgya mtsho thams cad kyang mngon sum du gyur/ smon lam gyi sgo thams cad kyang yang dag par skye bar 'gyur/ spyod pa'i
142a2(phal chen): spyod pa thams cad kyang rab tu 'byung bar 'gyur/ yon tan mngon par bsgrubs pa'i sgo thams cad yang dag par 'gyur/ sems rgya chen po yang mngon par shes pa thams cad dang ldan pa'i tshul du 'byung
142a3(phal chen): bar 'gyur ro/ lus thogs pa med pas kyang thams cad du rjes su 'gro bar 'gyur ro/ /de nas tshongs dpon gyi bu nor bzangs bza' shing gi ra bas kun nas rnam par brgyan pa'i nang du phyin te/ bltas
142a4(phal chen): nas dge bsnyen ma yid bzhin gang na ba der song ste/ phyin nas dge bsnyen ma yid bzhin gyi rkang pa gnyis la spyi bos phyag 'tshal te/ dge bsnyen ma yid bzhin la lan brgya stong du mar g.yas phyogs su bskor
142a5(phal chen): ba byas nas/ 'di skad ces smras so/ /'phags ma bdag gis bla na med pa yang dag par rdzogs pa'i byang chub tu sems bskyed nas/ ji ltar byang chub sems dpa' byang chub sems dpa'i spyod par bslabs
142a6(phal chen): par bgyi ba dang / ji ltar nan tan du bya ba ma 'tshal te/ 'phags ma ni byang chub sems dpa' rnams la gdams ngag dang rjes su bstan pa mdzad do/ /zhes thos nas/ 'phags ma ji ltar byang chub
142a7(phal chen): sems dpa'as byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ des smras pa rigs kyi bu kho mo ni byang chub sems dpa'i rnam par thar pa mya ngan
142a8(phal chen): med pa bde ba'i rgyal mtshan thob pa ste/ rigs kyi bu kho mo de'i mthus mthong na don yod pa'o/ /mnyan na don yod pa'o/ /rim gror byas na don yod pa'o/ /gnas gcig na 'grogs pa don yod pa'o/ /
142b1(phal chen): rjes su dran par byas pa don yod pa'o/ /rigs kyi bu kho mo ni sems can dge ba'i rtsa ba ma bskyed pa/ dge ba'i bshes gnyen gyis yongs su ma zin pa/ yang dag par rdzogs pa'i sangs rgyas kyi ma dgongs pa rnams
142b2(phal chen): kyis mthong zhing rnam par dmigs par mig lam du 'ong bar mi 'gyur te/ rigs kyi bu kho mo mthong ba tsam gyis ni sems can rnams kyang bla na med pa yang dag par rdzogs pa'i byang chub las phyir mi ldog par
142b3(phal chen): 'gyur ro/ /gzhan yang rigs kyi bu kho mo'i drung du shar phyogs nas de bzhin gshegs pa byon cing / gdan rin po che'i khri 'di la bzhugs pas chos ston to/ /shar phyogs nas ji lta ba de bzhin du phyogs bcu nas
142b4(phal chen): kyang de bzhin te/ rigs kyi bu de lta bas na/ kho mo ni de bzhin gshegs pa mthong ba dang mi bral ba'o/ /chos mnyan pa dang mi 'bral ba'o/ /byang chub sems dpa' dang 'grogs pa dang mi 'bral ba'o/ /rigs kyi bu kho mo dang
142b5(phal chen): s pyod pa'i bskal pa mnyam pa'i srog chags bye ba khrag khrig brgya stong phrag brgyad bcu rtsa bzhi po bza' shing gi ra ba kun nas rnam par brgyan pa 'di na gnas pa de dag thams cad kyang bla na med pa yang dag par rdzogs pa'i byang
142b6(phal chen): chub las phyir mi ldog pa sha stag go/ /rigs kyi bu sems can gzhan gang 'di na gnas pa de dag kyang bla na med pa yang dag par rdzogs pa'i byang chub las phyir mi ldog pa/ phyir mi ldog pa'i dge 'dun du gtogs pa sha stag
142b7(phal chen): ste/ kho mo dang spyod pa'i skal ba mnyam pa dag go/ /smras pa 'phags ma khyod kyis bla na med pa yang dag par rdzogs pa'i byang chub tu yun ji srid cig nas thugs bskyed/ smras pa rigs kyi bu kho mo ni sngon gyi gnas
142b8(phal chen): rjes su dran no/ /de bzhin gshegs pa dgra bcom pa yang dag par rdzogs pa'i sangs rgyas mar me mdzad ces bya ba byung ba de bzhin gshegs pa de'i drung du kho mos tshangs pa'i spyod pa spyad do/ /de bzhin gshegs
143a1(phal chen): pa de kho mos mchod do/ /de bzhin gshegs pa de las chos bstan pa kho mos yongs su bzung ngo / /de'i snga rol du de bzhin gshegs pa dri ma med pa zhes bya ba byung ste/ de'i bstan pa la 'ang kho mo
143a2(phal chen): rab tu byung ngo / /chos kyi 'khor lo kho mos bzung ngo / /de'i snga rol du de bzhin gshegs pa dpal zhes bya ba byung ste/ de yang kho mos bsnyen bkur to/ /de'i snga rol tu de bzhin gshegs pa ri rab dpal zhes bya ba
143a3(phal chen): byung ngo / /de'i snga rol tu de bzhin gshegs pa pad mo'i snying po zhes bya ba byung ngo / /de'i snga rol tu de bzhin gshegs pa rnam par snang mdzad ces bya ba 'byung ngo / /de'i snga rol tu de bzhin gshegs pa kun tu gzigs pa zhes
143a4(phal chen): bya ba byung ngo / /de'i snga rol tu de bzhin gshegs pa tshangs pa dag pa zhes bya ba byung ngo / /de'i snga rol tu de bzhin gshegs pa rdo rje'i gtsugs ces bya ba byung ngo / /de'i kun snga rol tu de bzhin gshegs pa chu bo'i lha zhes bya ba
143a5(phal chen): byung ste/ rigs kyi bu gzhung de ltar tshe gcig nas gcig tu brgyud pa dang / bskal pa gcig nas gcig tu brgyud pa'i sangs rgyas gcig nas gcig tu brgyud pa/ de bzhin gshegs pa'i mtshams 'dab
143a6(phal chen): chags su bsams te/ dran par byas nas/ gang kho mos rim gror byas te/ bsnyen bkur ba dang / mchod pa dang / sti stang du byas pa dang / gang gi spyan sngar kho mos chos thos par 'gyur pa dang / gang gi bstan
143a7(phal chen): pa la kho mos tshangs pa'i spyod pa spyad pa'i de bzhin gshegs pa gang ga'i klung sum bcu rtsa drug gi bye ma snyed rjes su dran te/ rigs kyi bu de phan chad du kho mos de bzhin gshegs pa ji snyed gcig bsnyen bkur ba ni/ de bzhin
143a8(phal chen): gshegs pa rnams kyis mkhyen to/ /rigs kyi bu sems dang po bskyed ma thag tu chos kyi dbyings rgyas par 'gengs pas byang chub sems dpa' rnams ni tshad med pa'o/ /rigs kyi bu snying rje chen po'i khongasu
143b1(phal chen): 'gro ba thams cad tshud pas/ byang chub sems dpa' rnams ni tshad med pa'o/ /rigs kyi bu smon lam chen pos phyogs bcu'i chos kyi dbyings kyi gzhi zad zad du 'gro bas byang chub sems dpa' rnams ni tshad
143b2(phal chen): med pa'o/ /rigs kyi bu byams pa chen pos 'gro ba thams cad rgyas par 'gengs pa'i phyir/ byang chub sems dpa' rnams ni tshad med pa'o/ /rigs kyi bu byang chub sems dpa'i spyod pas zhing
143b3(phal chen): thams cad du bskal pa thams cad yongs su sdud pas/ byang chub sems dpa' rnams ni tshad med pa'o/ /rigs kyi bu ting nge 'dzin gyi stobs kyis byang chub sems dpa'i lam las phyir mi ldog
143b4(phal chen): pas byang chub sems dpa' rnams ni tshad med pa'o/ /rigs kyi bu gzungs kyi stobs kyis 'gro ba thams cad yongs su 'dzin pa'i gzungs kyi tshul khong du chud par byed pas byang chub sems dpa'
143b5(phal chen): rnams ni tshad med pa'o/ /rigs kyi bu ye shes snang ba'i stobs kyis dus gsum gyi ye shes kyi tshul/ khong du chud par byed cing / yang dag par 'dzin pas byang chub sems dpa' rnams ni
143b6(phal chen): tshad med pa'o/ /rigs kyi bu mngon par shes pa'i stobs kyis zhing thams cad du sems can rnams kyi bsam pa dang / mos pa ci lta ba bzhin du 'od kyi dra ba'i 'khor lo mngon par bsgrub pas byang chub
143b7(phal chen): sems dpa' rnams ni tshad med pa'o/ /rigs kyi bu so so yang dag par rig pa'i stobs kyis tshigs gcig brjod kyang 'gro ba thams cad shin tu tshim par byed pas/ byang chub sems dpa' rnams ni tshad
143b8(phal chen): myed pa'o/ /rigs kyi bu lus rnam par dag pas/ sangs rgyas kyi zhing thams cad rang gi lus kyis rgyas par 'gengs pas/ byang chub sems
144a1(phal chen): dpa' rnams ni tshad med pa'o/ /nor bzangs kyis smras pa/ 'phags ma khyod ji srid gcig na bla na med pa yang dag par rdzogs pa'i byang chub tu mngon par 'tshang rgya bar 'gyur/ smras pa rigs kyi bu
144a2(phal chen): 'di lta ste/ sems can gcig la dmigs shing gdul bar bya ba dang / smin par bya ba'i phyir byang chub sems dpa' rnams kyi sems byang chub tu skye ba ma yin te/ sems can brgya'i phyir ma yin/ sems can
144a3(phal chen): stong gi phyir ma yin te/ sems can bye ba khrag khrig brgya phrag stong gi phyir ma yin/ sems can bye ba'i phyir ma yin/ sems can bye ba brgya'i phyir ma yin/ sems can bye ba stong gi phyir ma yin/ sems
144a4(phal chen): can bye ba khrag khrig brgya phrag stong gi don du/ byang chub sems dpa' rnams kyi sems byang chub tu skye ba ma yin no/ /sems can thams cad kyi phyir ma yin/ sems can khrag khrig gi phyir ma
144a5(phal chen): yin/ sems can gang ya'i phyir ma yin/ sems can ban bun gyi phyir ma yin/ sems can phyar phyur gyi phyir ma yin/ sems can byang bying gi phyir ma yin/ sems can nyer 'jal gyi phyir ma yin/
144a6(phal chen): sems can phyal phyol gyi phyir ma yin/ sems can yal yel gyi phyir ma yin/ sems can ljad ljid kyi phyir ma yin/ sems can phyod zim gyi phyir ma yin/ sems can phyad phyod kyi phyir ma yin/
144a7(phal chen): sems can ldam ldem gyi phyir ma yin/ sems can ya gangs kyi phyir ma yin/ sems can cho ma'i phyir ma yin/ sems can khram khrim gyi phyir ma yin/ sems can nab nub kyi phyir ma yin/
144a8(phal chen): sems can rgyud byas kyi phyir ma yin/ sems can btang yas kyi phyir ma yin/ sems can bkra yar kyi phyir ma yin/ sems can gsal yas kyi phyir ma yin/ sems can gzhal brtag
144b1(phal chen): gyi phyir ma yin/ sems can mtshungs med kyi phyir ma yin/ sems can lam yol gyi phyir ma yin/ sems can rab rib kyi phyir ma yin/ sems can thab thib kyi phyir ma yin/ sems can
144b2(phal chen): 'grags yul gyi phyir ma yin/ sems can then 'phyod kyi phyir ma yin/ sems can bsam phyo'i phyir ma yin/ sems can 'dra mnyam gyi phyir ma yin/ sems can breng breng gi phyir ma yin/
144b3(phal chen): sems can bgrang yas kyi phyir ma yin/ sems can rgyas 'dal gyi phyir ma yin/ sems can bsngos yag gi phyir ma yin/ sems can zang yag gi phyir ma yin/ sems can phro bkye'i phyir ma yin/
144b4(phal chen): sems can rtse 'phyo'i phyir ma yin/ sems can yong tang gi phyir ma yin/ sems can 'brug g.yos kyi phyir ma yin/ sems can sang yal gyi phyir ma yin/ sems can thing yug gi phyir
144b5(phal chen): ma yin/ sems can snang yal gyi phyir ma yin/ sems can nan pa'i phyir ma yin/ sems can yid 'phyo'i phyir ma yin/ sems can nab neb kyi phyir ma yin/ sems can khri thabs
144b6(phal chen): kyi phyir ma yin/ sems can yal yol gyi phyir ma yin/ sems can bgrang yas kyi phyir ma yin/ sems can thug yal gyi phyir ma yin/ sems can yad yud kyi phyir ma yin/
144b7(phal chen): sems can 'phyo ldog gi phyir ma yin/ sems can brda yas kyi phyir ma yin/ sems can lhub be'i phyir ma yin/ sems can thag thug gi phyir ma yin/ sems can khrig khrig gi phyir ma yin/
144b8(phal chen): sems can rigs yas kyi phyir ma yin/ sems can snyad med kyi phyir ma yin/ sems can mchog phreng gi phyir ma yin/ sems can nyag 'bru'i phyir ma yin/ sems can spu 'phyes kyi phyir
145a1(phal chen): ma yin/ sems can 'bru 'brel gyi phyir ma yin/ sems can brjod 'os kyi phyir ma yin/ sems can lhod yas kyi phyir ma yin/ sems can brjod phul gyi phyir ma yin/ sems can
145a2(phal chen): zhi snyed kyi phyir ma yin/ sems can gang thim gyi phyir ma yin/ sems can 'phyo 'gyur gyis phyir ma yin/ sems can nyar nyer gyi phyir ma yin/ sems can phyag phyig gi phyir ma yin/ sems can zal zul gyi phyir
145a3(phal chen): ma yin/ sems can sal sal gyis phyir ma yin/ sems can g.yo ldeg gis phyir ma yin/ sems can phan phun gyi phyir ma yin/ sems can brnang ya'i phyir ma yin/ sems can rim grol gyi phyir
145a4(phal chen): ma yin/ sems can rje ngad kyi phyir ma yin/ sems can rdzi rdul gyi phyir ma yin/ sems can phun yol gyi phyir ma yin/ sems can 'ol 'ol gyi phyir ma yin/ sems can ngad ngad kyi phyir ma yin/
145a5(phal chen): sems can bgrang rtsi'i phyir ma yin/ sems can zab bgrang gi phyir ma yin/ sems can dga' rkyang gi phyir ma yin/ sems can grangs mtha'i phyir ma yin/ sems can phyod yal gyi phyir ma
145a6(phal chen): yin/ sems can 'ol phyod kyi phyir ma yin/ sems can gdab yas kyi phyir ma yin/ sems can gcal yas kyi phyir ma yin/ sems can bgrang yas kyi phyir ma yin/ sems can byim 'phyo'i
145a7(phal chen): phyir ma yin/ sems can yam me'i phyir ma yin/ sems can bsnyal yas kyi phyir ma yin/ sems can ldab ldob kyi phyir ma yin/ sems can 'ban chad kyi phyir ma yin/ sems can phang phung gi phyir ma yin/
145a8(phal chen): sems can mtha' rdul gyi phyir ma yin/ sems can rgyu lding gi phyir ma yin/ sems can yun 'gyangs kyi phyir ma yin/ sems can mkha' yal gyi phyir ma yin/ sems can bun lob kyi phyir ma yin/ sems
145b1(phal chen): can lam lom gyi phyir ma yin/ sems can bsnyad yas kyi phyir ma yin/ sems can lang ling gi phyir ma yin/ sems can ldab ltib gyi phyir ma yin/ sems can mi brtsal gyi phyir ma yin/ sems can
145b2(phal chen): 'phyam yas kyi phyir ma yin/ sems can nga 'grang gi phyir ma yin/ sems can smos yal gyi phyir ma yin/ sems can bkra chal gyi phyir ma yin/ sems can lo brgyas kyi phyir ma yin/ sems can 'bum
145b3(phal chen): rdib kyi phyir ma yin/ sems can la lo'i phyir ma yin/ sems can phyam phyam gyi phyir ma yin/ sems can bgrang phyos kyi phyir ma yin/ sems can bgrangs phyos la bgres pa'i phyir ma yin/ sems can
145b4(phal chen): dpag yas kyi phyir ma yin/ sems can dpag yas la bsgres pa'i phyir ma yin/ sems can yal 'phyong gi phyir ma yin/ sems can yal phyong la bsgres pa'i phyir ma yin/ sems can mu yal gyi phyir ma yin/
145b5(phal chen): sems can mu yal la bsgres pa'i phyir ma yin/ sems can bgrang yal gyi phyir ma yin/ sems can bgrang yal la bsgres pa'i phyir ma yin/ sems can mi 'jal gyi phyir ma yin/ sems can mi 'jal
145b6(phal chen): la bsgres pa'i phyir ma yin/ sems can bsam phyod kyi phyir ma yin/ sems can bsam phyod la bsgres pa'i phyir ma yin/ sems can mtha' 'byam gyi phyir ma yin/ sems can mtha' 'byam la bsgres
145b7(phal chen): pa'i phyir ma yin/ sems can dpag thag gi phyir ma yin/ sems can dpag thag la bsgres pa'i phyir ma yin/ sems can brjod du myed pa'i phyir ma yin/ sems can brjod du med pa la bsgres pa'i phyir ma
145b8(phal chen): yin/ sems can brjod du med pa'i yang brjod du myed pa'i phyir ma yin/ sems can brjod du med pa'i yang brjod du myed pa la bsgres pa'i phyir ma yin/ sems can 'jig rten gyi khams
146a1(phal chen): gcig tu gtogs pa rnams kyi phyir ma yin pa nas/ brjod du med pa'i yang brjod du med pa'i 'jig rten gyi khams su gtogs pa'i sems can rnams kyi phyir ma yin/ gling bzhi pa'i 'jig
146a2(phal chen): rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin/ stong gi 'jig rten gyi khams kyi rdul shin tu phra ba snyed kyi 'jig rten gyi khams su gtogs
146a3(phal chen): pa'i sems can rnams kyi phyir ma yin/ stong gnyis kyi 'jig rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin/ stong gsum gyi
146a4(phal chen): stong chen po'i 'jig rten gyi khams kyi rdul shin tu phra ba snyed kyi 'jig rten gyi khams su gtogs pa'i sems can rnams kyi phyir ma yin pa nas/ stong gsum gyi stong chen po'i 'jig rten gyi khams brjod
146a5(phal chen): du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can rnams kyi don du 'di lta ste yongs su smyin par bya ba dang / gdul ba'i phyir byang chub sems dpa'
146a6(phal chen): rnams kyi sems byang chub tu skye ba ma yin gyi/ 'di lta ste 'jig rten gyi khams ma lus pa lhag ma med pa mtha' dag thams cad du gtogs pa'i sems can gyi don du yongs su smin par bya ba dang / gdul
146a7(phal chen): ba'i phyir byang chub sems dpa' rnams kyi sems byang chub tu skye'o/ /'di lta ste sangs rgyas gcig bsnyen bkur ba dang / mnyes par bya ba dang / mchod cing rim gror bya ba'i phyir byang chub sems
146a8(phal chen): dpa' rnams kyi sems byang chub tu skye ba ma yin pa dang / sangs rgyas bcu bsnyen bkur zhing mnyes par bya ba dang / mchod cing rim gror bya ba'i phyir ma yin pa nas/ brjod du med pa'i yang brjod du med pa'i
146b1(phal chen): 'jig rten gyi khams kyi rdul shin tu phra ba snyed kyi sangs rgyas bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams kyi sems byang chub tu skye ba ma yin/ 'jig rten
146b2(phal chen): gyi khams gcig tu gtogs pa'i sangs rgyas kyi rgyud bsnyen bkur zhing mnyes par bya ba dang / mchod cing rim gror bya ba'i phyir ma yin pa nas/ sangs rgyas kyi zhing brjod du med pa'i yang brjod du myed pa'i rdul
146b3(phal chen): shin tu phra ba snyed kyi 'jig rten gyi khams su gtogs pa'i de bzhin gshegs pa'i brgyud bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams kyi
146b4(phal chen): sems byang chub tu skye ba ma yin no/ /sangs rgyas kyi zhing gcig yongs su dag par bya ba'i phyir byang chub sems dpa' rnams kyi sems byang chub tu skye ba ma yin pa nas/ 'jig rten gyi khams brjod du myed
146b5(phal chen): pa'i yang brjod du med pa'i rdul shin tu phra ba snyed kyi sangs rgyas kyi zhing yongs su dag par bya ba'i phyir byang chub sems dpa' rnams kyi sems byang chub tu skye ba ma yin/ de bzhin gshegs pa gcig gi bstan
146b6(phal chen): pa yongs su gzung ba'i phyir byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi de bzhin gshegs
146b7(phal chen): pa'i stan pa yongs su bzung ba'i phyir byang chub sems dpa' rnams kyi sems byang chub tu skye ba ma yin/ sangs rgyas gcig rab tu zhugs pa'i smon lam rnam par thar pa la 'jug pa'i phyir byang chub sems dpa'
146b8(phal chen): rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi sangs rgyas rab tu zhugs pa'i smon lam rnam pa tha dad
147a1(phal chen): pa la 'jug pa'i phyir byang chub sems dpa' rnams kyi sems byang chub tu skye ba ma yin no/ /de bzhin gshegs pa gcig gi sangs rgyas kyi zhing gi brgyan la 'jug par bya ba'i phyir/ byang chub sems
147a2(phal chen): dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du myed pa'i rdul shin tu phra ba snyed kyi de bzhin gshegs pa'i sangs rgyas kyi zhing gi rgyan la 'jug par
147a3(phal chen): bya ba'i phyir/ byang chub sems dpa' rnams kyi sems byang chub tu skye ba ma yin/ sangs rgyas kyi zhing gcig gi 'khor rnam par phye ba la 'jug par bya ba'i phyir byang chub sems dpa' rnams kyi sems
147a4(phal chen): byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'khor gyi dkyil 'khor phye ba la 'jug par bya ba'i phyir byang chub sems dpa' rnams kyi
147a5(phal chen): sems byang chub tu skye ba ma yin/ de bzhin gshegs pa gcig gi chos kyi 'khor lo yongs su gzung ba'i phyir byang chub sems dpa' rnams kyi sems byang chub tu skye ba ma yin pa nas/ sangs rgyas kyi
147a6(phal chen): zhing brjod du med pa'i yang brjod du med pa'i rdul shin tu phra ba snyed kyi de bzhin gshegs pa'i chos kyi 'khor lo yongs su gzung ba'i phyir byang chub sems dpa' rnams kyi sems byang chub tu skye ba ma yin/ sems rgya mtsho gcig khong du chud par bya ba'i phyir/
147a7(phal chen): byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul
147a8(phal chen): shin tu phra ba snyed kyi sems rgya mtsho khong du chud par bya ba'i phyir/ byang chub sems dpa' rnams kyi sems byang chub tu skye ba ma yin/ sems can gcig gi dbang po'i 'khor lo
147b1(phal chen): yongs su shes par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi sems can gyi
147b2(phal chen): dbang po'i 'khor lo shes par bya ba'i phyir/ byang chub sems dpa' rnams kyi sems byang chub tu skye ba ma yin/ sems can gcig gi dbang po rgya mtsho khong du chud par bya ba'i phyir byang chub sems dpa'
147b3(phal chen): rnams kyi sems byang chub tu skye ba ma yin/ sangs rgyas kyi zhing brjod du myed pa'i yang brjod du med pa'i rdul shin tu phra ba snyed kyi sems can gyi dbang po rgya mtsho khong du chud par bya ba'i phyir byang chub sems
147b4(phal chen): dpa' rnams kyi sems byang chub tu skye ba ma yin/ 'jig rten gyi khams gcig gi bskal pa gcig nas gcig tu brgyud pa la 'jug par bya ba'i phyir/ byang chub sems dpa' rnams kyi sems byang chub
147b5(phal chen): tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams kyi bskal pa gcig nas gcig tu brgyud pa la 'jug par bya ba'i phyir/
147b6(phal chen): byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu rtogs pa'i sems can thams cad kyi spyod pa'i bag chags kyi mtshams sbyor ba la 'jug par
147b7(phal chen): bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi
147b8(phal chen): khams su gtogs pa'i sems can thams cad kyi spyod pa'i bag chags kyi mtshams sbyor ba la 'jug par bya ba'i phyir/ byang chub sems dpa' rnams kyi sems byang chub tu skye ba
148a1(phal chen): ma yin/ 'jig rten gyi khams gcig tu gtogs pa'i sems can thams cad kyi nyon mongs pa rgya mtsho thams cad la 'jug par bya ba'i phyir/ byang chub sems dpa' rnams kyi sems byang chub tu skye
148a2(phal chen): ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i sems can thams cad kyi nyon mongs pa rgya mtsho thams cad la 'jug
148a3(phal chen): par bya ba'i phyir/ byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad kyi las rgya mtsho thams cad la 'jug par bya ba'i
148a4(phal chen): phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi 'jig rten gyi khams su gtogs pa'i
148a5(phal chen): sems can thams cad kyi las rgya mtsho la 'jug par bya ba'i phyir/ byang chub sems dpa' rnams kyi sems byang chub tu skye ba ma yin/ 'jig rten gyi khams gcig tu gtogs pa'i sems can thams cad
148a6(phal chen): kyi spyod pa rgya mtsho thams cad khong du chud par bya ba'i phyir/ byang chub sems dpa' rnams kyi sems byang chub tu skye ba ma yin pa nas/ sangs rgyas kyi zhing brjod du med pa'i yang brjod du med pa'i rdul shin tu
148a7(phal chen): phra ba snyed kyi 'jig rten gyi khams su gtogs pa'i sems can thams cad kyi spyod pa rgya mtsho thams cad khong du chud par bya ba'i phyir/ byang chub sems dpa' rnams kyi sems byang chub tu skye ba ma yin gyi/
148a8(phal chen): sems can gyi khams ma lus pa lhag ma myed pa mtha' dag thams cad yongs su smyin par bya ba dang / gdul ba'i phyir byang chub sems dpa' rnams kyi sems byang chub tu skye'o/ /sangs rgyas ma lus pa
148b1(phal chen): thams cad bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams kyi sems byang chub tu skye'o/ /'jig rten gyi khams ma lus pa thams cad du gtogs
148b2(phal chen): pa'i sangs rgyas kyi rgyud bsnyen bkur zhing mnyes par bya ba dang / mchod cing rim gror bya ba'i phyir byang chub sems dpa' rnams smon lam la mngon par mos pa yin/ sangs rgyas kyi zhing ma lus pa thams
148b3(phal chen): cad yongs su dag par bya ba'i phyir/ byang chub sems dpa' rnams kyi bsam pa brtan par 'gyur ba yin/ sangs rgyas kyi bstan pa ma lus pa thams cad yongs su bzung ba'i phyir byang chub sems
148b4(phal chen): dpa' rnams kyi sbyor ba 'byung ba yin/ de bzhin gshegs pa rab tu zhugs pa'i smon lam rnam pa tha dad pa ma lus pa thams cad kyi rjes su 'brang bar bya ba'i phyir byang chub sems dpa' rnams kyi sems kyi
148b5(phal chen): shugs drag po skye ba yin/ de bzhin gshegs pa'i sangs rgyas kyi zhing yon tan gyi rgyan ma lus pa thams cad la 'jug par bya ba'i phyir/ byang chub sems dpa' rnams kyi yi dam brtan pa skye ba
148b6(phal chen): yin/ de bzhin gshegs pa'i 'khor gyi dkyil 'khor rgya mtsho thams cad la 'jug par bya ba'i phyir byang chub sems dpa' rnams kyi mngon par mos pa 'byung ba yin/ 'gro ba'i sems rgya mtsho
148b7(phal chen): ma lus pa thams cad la 'jug par bya ba'i phyir byang chub sems dpa' rnams kyi smon lam skye ba yin/ sems can gyi dbang po'i 'khor lo ma lus pa thams cad yongs su shes par bya ba'i phyir/
148b8(phal chen): byang chub sems dpa' rnams kyi mngon par 'dod pa skye ba yin/ sems can gyi dbang po rgya mtsho ma lus pa thams cad khong du chud par bya ba'i phyir/ byang chub sems dpa' rnams kyi spro ba skye ba
149a1(phal chen): yin/ 'jig rten gyi khams ma lus pa thams cad kyi bskal pa gcig nas gcig tu brgyud pa la 'jug par bya ba'i phyir/ byang chub sems dpa' rnams kyi mos pa skye ba yin/ sems
149a2(phal chen): can ma lus pa thams cad kyi nyon mongs pa'i bag chags kyi mtshams sbyor ba yongs su gcod pa'i phyir/ byang chub sems dpa' rnams kyi brtson 'grus yongs su skye ba yin/ sems can ma lus pa
149a3(phal chen): thams cad kyi las dang nyon mongs pa'i rgya mtsho bskam pa'i phyir/ byang chub sems dpa' rnams kyi ye shes chen po'i nyi ma 'char ba yin/ sems can ma lus pa thams cad kyi spyod pa yongs su shes
149a4(phal chen): par bya ba'i phyir byang chub sems dpa' rnams kyi shes rab kyi snang ba 'byung ba yin/ sems can ma lus pa thams cad kyi sdug bsngal gyi me'i phung po rab tu zhi bar bya ba'i phyir/ byang chub sems dpa'
149a5(phal chen): rnams kyi snying rje'i sprin chen po kun nas 'du ba yin/ rigs kyi bu mdor na de dag la stsogs pa byang chub sems dpa'i spyod pa'i tshul dang / sgo grangs myed pa brgya stong phrag bcu dag byang chub sems
149a6(phal chen): dpa' rnams kyis yongs su bsgrub par bya'o/ /rigs kyi bu gzhan yang 'di lta ste/ byang chub sems dpa' rnams kyi spyod pa ni ye shes khong du chud par bya ba'i phyir/ chos thams cad la yang dag par
149a7(phal chen): gzhol ba'o/ /byang chub sems dpa' rnams kyi spyod pa ni yongs su dag par bya ba'i phyir zhing thams cad la yang dag par gzhol ba'o/ /rigs kyi bu de lta bas na/ kho mos ni bdag gi smon lam
149a8(phal chen): nam mkha'i dbyings rnam par dag pa'i mtha' gang du thug pa de'i mthas klas par shog shig / bdag gi smon lam 'jig rten gyi khams rnam par dag pa'i mtha' gang du thug pa de'i mthas klas par shog
149b1(phal chen): shig / bdag gi smon lam sems can thams cad kyi nyon mongs pa dang / bag chags kyi mtshams sbyor ba dang / bag la nyal ba'i mtha' gang du thug pa de'i mthas klas par shog shig /ces de ltar
149b2(phal chen): smon lam btab bo/ /smras pa 'phags ma rnam par thar pa 'di'i ming ci zhes bgyi/ smras pa rigs kyi bu rnam par thar pa 'di ni nyon mongs pa med pa bde ba'i rgyal mtshan ces bya ste/ rigs kyi bu
149b3(phal chen): kho mos kyang byang chub sems dpa'i rnam par thar pa de gcig pu shes par zad na byang chub sems dpa' sangs rgyas kyi chos thams cad yang dag par 'dzin pa'i phyir/ sems rgya mtsho dang ldan pa lhag pa'i bsam
149b4(phal chen): pa brtan pa'i phyir ri rab dang 'dra ba/ sems can thams cad kyi nyon mongs pa'i nad rab tu sos par byed pa'i phyir sman gyi rgyal po mthong na legs pa lta bu/ sems can thams cad kyi ma rig pa'i mun
149b5(phal chen): pa sel ba'i phyir nyi mar gyur pa/ sems can thams cad kyi bsam pa'i gnas su gyur pa sa lta bu'i sems dang ldan pa/ 'gro ba thams cad kyi don byed pa'i phyir rlung du gyur pa/ sems can thams
149b6(phal chen): cad la ye shes kyi snang ba 'byin pa'i phyir mar myer gyur pa/ zhi ba'i sgras sangs rgyas kyi chos yang dag pa ji lta ba bzhin du 'bebs pa'i sprin du gyur pa bsod nams kyi 'od gzer gyi bde ba rab tu 'gyed pa'i
149b7(phal chen): phyir zla ba lta bu/ 'gro ba thams cad yongs su bsrung ba la zhugs pa'i phyir/ brgya byin lta bu de dag gi spyod pa shes pa'am/ yon tan brjod pa'am/ byang chub sems dpa'i bslab pa bsam
149b8(phal chen): gyis mi khyab pa smos pa'am/ byang chub sems dpa'i smon lam gyi rnam pa mtha' dang dbus med pa yongs su bstan par nus re skan/ /song rigs kyi bu lho phyogs kyi rgyud 'di nyid kyi
150a1(phal chen): rgya mtsho rnam par rlob pa 'di na yul chu bo gtsang ma zhes bya ba yod de/ de na drang srong 'jigs mchog dbyangs shes bya ba 'dug gi de'i gan du song la dris shig dang / des rigs kyi bu khyod
150a2(phal chen): la byang chub sems dpa'i spyod pa ston par 'gyur ro/ /de nas tshong dpon gyi bu nor bzangs kyis dge bsnyen ma yid bzhin gyi rkang pa gnyis la spyi bos phyag 'tshal te/ dge bsnyen ma yid bzhin la
150a3(phal chen): lan brgya stong du mar g.yas phyogs su bskor ba byas nas/ yang dang yang bltas te phyag 'tshal nas/ ngo mchi mas gang bar ngus te/ byang chub mchog tu dkon pa rjes su sems shing dge ba'i
150a4(phal chen): bshes gnyen rim gror bya ba dkon pa rjes su bsam pa dang / skyes bu dam pa dang 'phrad pa dkon pa rjes su bsam pa dang / byang chub sems dpa'i dbang po 'thob par bya ba rjes su bsam pa dang / byang chub sems
150a5(phal chen): dpa'i bsam pa yongs su dag pa dkon pa rjes su bsam pa dang / skal ba mnyam pa'i dge ba'i bshes gnyen dang phrad pa dkon pa rjes su bsam pa dang / byang chub tu yang dag pa ji lta ba bzhin du mngon par mos
150a6(phal chen): shing sems nges par gzhog pa dkon pa rjes su bsam pa dang / mi mnyam pa med pa'i chos kyi tshul rjes su bstan pa'i sbyor ba dkon pa rjes su bsam pa dang / sems dri ma myed cing mi 'phrogs pa'i
150a7(phal chen): sbyor ba yang dag par bsgrub par dkon pa rjes su bsam pa dang / thams cad mkhyen pa nyid du shugs drag po rnam par bskyed pa'i chos kyi snang ba dkon pa rjes su bsam pa byed cing / dge bsnyen ma
150a8(phal chen): yid bzhin gyi drung nas song ngo / de nas tshong dpon gyi bu nor bzangs byang chub sems dpa'i gdams ngag gi rjes su song ba'i sems dang ldan pa/ byang chub sems dpa'i spyod pa yongs su dag par
150b1(phal chen): bya ba dang / rjes su song ba'i sems dang ldan pa dang / byang chub sems dpa'i bsod nams kyi stobs rnam par 'phel bar bya ba'i sems dang ldan pa/ sangs rgyas blta ba'i shugs drag pos rab tu snang
150b2(phal chen): bar bya ba'i sems dang ldan pa/ chos kyi gter 'thob par bya ba la shugs drag po skyes pa'i sems dang ldan pa/ smon lam chen po mngon par bsgrub pa'i shugs drag po rab tu 'phel ba'i sems dang ldan pa
150b3(phal chen): chos thams cad kyi phyogs la mngon du lta ba'i sems dang ldan pa/ chos kyi rang bzhin gyi 'od kyis snang bar byas pa'i sems dang ldan pa/ sgrib pa thams cad rnam par 'thor ba'i sems dang ldan pa/ chos
150b4(phal chen): kyi dbyings la mun pa med par rnam par lta ba'i sems dang ldan pa/ rdo rje rin po che mthu bo ches myi choms pa lhar dri ma med pa'i sems dang ldan pa/ bdud thams cad kyi dpung gis brgal bar dka' zhing thub
150b5(phal chen): par dka' ba'i sems dang ldan pa de mthar kyis/ yul chu bo gtsang ma ga la ba der phyin nas/ drang srong 'jigs mchog dbyangs tshol tshol ba las/ de'i tshe drang srong 'jigs mchog dbyangs dge ba sbyang ba'i
150b6(phal chen): gnas shing dang / shing phran sna tshogs grangs myed pa'i nags tshal mdangs dga' ba/ lo mas rgyas pa'i shing gis kun nas 'khrigs pa/ rtag tu me tog rgyas pa dang ldan pa'i shing sna tshogs can/ rtag tu
150b7(phal chen): shing thog mang po dang ldan pa'i shing thog gi shing dang ldan pa/ nor bu rin po che sna tshogs kyi shing drung nor bu rin po che'i spang leb kyis rtag tu gshibs pa dang ldan pa/ tsan dan dam pa'i shing kun nas bres pa/
150b8(phal chen): a ga ru yid du 'ong ba'i shing las spos kyi dri rtag tu 'byung bas rab tu brgyan pa/ phyogs bzhi nas shing pa ta la rnam par mdzes par skyes pas yongs su brgyan pa/ n+ya gro da'i shing dbyib yid du 'ong ba dang
151a1(phal chen): ldan pa/ 'dzam bu'i shing las rtag tu shing thog smyin pa 'brul ba/ me tog gi tshal pad mo dang / ud pa la gsar du skyes pas rab tu brgyan pa zhig na 'dug 'dug ste/ tshong dpon gyi bu nor
151a2(phal chen): bzangs kyis drang srong 'jigs mchog dbyangs drang srong stong phrag bcus bskor cing / tsan dan gyi yal ga shin tu 'brel ba'i bya skyibs shig na/ thor tshugs kyi cod pan can/ pags pa dang / rtsa'i gos gyon
151a3(phal chen): pa/ shing shun gyi smad yogs can rtsa'i stan la 'dug pa mthong ngo / /mthong nas kyang drang srong 'jigs mchog dbyangs ga la ba der song ste/ phyin nas yang dag pa'i dge ba'i bshes gnyen dang phrad pa'i bsam pas dge
151a4(phal chen): ba'i bshes gnyen ni yang dag pa'i lam ston pas/ thams cad mkhyen pa nyid 'byung ba'i sgo yin par yang dag par blta/ thams cad mkhyen pa'i sa la gzhog pas/ thams cad mkhyen pa de ni dge ba'i
151a5(phal chen): bshes gnyen gyi gdams ngag la rag lus par yang dag par lta/ stobs bcu'i ye shes rin po che'i gling du skyel bas/ thams cad mkhyen pa nyid ni dge ba'i bshes gnyen gyi mnyan pa la rag lus par
151a6(phal chen): yang dag par blta/ stobs bcu'i ye shes snang ba yang dag par bskyed pas thams cad mkhyen pa nyid ni dge ba'i bshes gnyen gyi sgron mas snang bar bya ba yin par yang dag par blta/ nyam nyes myed par
151a7(phal chen): thams cad mkhyen pa nyid kyi grong du phyin par byed pas/ thams cad mkhyen pa nyid kyi lam ni dge ba'i bshes gnyen yin par yang dag par blta/ mnyam pa dang mi mnyam pa yongs su ston pas/
151a8(phal chen): thams cad mkhyen pa nyid kyi mar me ni dge ba'i bshes gnyen yin par yang dag par blta/ g.yang sa'i 'jigs pa thams cad med par byed pas thams cad mkhyen pa nyid kyi stegs bu dge ba'i bshes
151b1(phal chen): gnyen yin par yang dag par blta/ byams pa chen po'i stobs kyis sim pa yongs su bskyed pa'i phyir thams cad mkhyen pa nyid kyi gdugs ni dge ba'i bshes gnyen yin par yang dag par blta/ snying rje
151b2(phal chen): c hen po yongs su bskyed pas thams cad mkhyen pa nyid kyi shugs drag po ni dge ba'i bshes gnyen yin par yang dag par blta zhing chos kyi rang bzhin gyi tshul rab tu snang bar byed pas thams cad mkhyen pa
151b3(phal chen): nyid gsal bar mthong ba ni/ dge ba'i bshes gnyen la rag las par mthong nas/ lus thams cad kyis phab ste/ phyag byas nas langs te/ drang srong 'jigs mchog dbyangs la lan
151b4(phal chen): brgya stong du mar bskor ba byas nas mdun du 'dug ste/ thal mo sbyar nas yid du 'ong ba'i tshul gyis yid du 'ong ba'i tshig brjod de/ 'di skad ces smras so/ /'phags pa bdag gis bla na med pa yang dag
151b5(phal chen): par rdzogs pa'i byang chub tu sems bskyed na/ ji ltar byang chub sems dpa' byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni byang
151b6(phal chen): chub sems dpa' rnams la gdams ngag dang / rjes su bstan pa mdzad do zhes thos nas/ 'phags pa ji ltar byang chub sems dpa' byang chub sems dpa'i spyod pa la bslab par bgyi ba dang / ji
151b7(phal chen): ltar nan tan du bgyi ba bdag la bshad du gsol/ de nas drang srong 'jigs mchog dbyangs kyis bram ze'i byis pa stong phrag bcu po de dag la bltas te/ 'di skad ces smras so/ /byis pa bdag
151b8(phal chen): rigs kyi bu 'dis bla na med pa yang dag par rdzogs pa'i byang chub tu sems bskyed de/ sems can thams cad 'jigs pa med pa la 'gron du gnyer to/ /rigs kyi bu 'di ni sems can thams cad la
152a1(phal chen): phan pa dang bde ba'i don du sta gon du gnas pa ste/ ye shes rgya mtsho la mngon du gyur pa'o/ /de bzhin gshegs pa thams cad kyi chos kyi sprin gyi char btung bar 'dod pa'o/ /chos kyi
152a2(phal chen): tshul rgya mtsho thams cad la 'jug par 'dod pa'o/ /ye shes kyi snang ba chen po la gnas par 'dod pa'o/ /snying rje chen po'i sprin bsdu bar 'dod pa'o/ /chos kyi char chen po mngon par 'dod pa'o/ /
152a3(phal chen): ye shes chen po'i zla ba 'jig rten du shar bar byas te/ nyon mongs pa'i gdung ba thams cad rab tu gzhil bar 'dod pa'o/ /sems can thams cad kyi dge ba'i rtsa ba rnam par spel bar 'dod pa'o/ /
152a4(phal chen): de nas bram ze'i byis pa stong phrag bcu po de dag gis me tog dri zhim la yid du 'ong zhing kha dog sna tshogs dang ldan pa mang pos tshong dpon gyi bu nor bzangs la gtor to/ /mngon par gtor to/ /rab tu
152a5(phal chen): gtor to/ /mngon par phyag 'tshal to/ /de ltar btud de phyag 'tshal nas/ g.yas phyogs su bskor ba byas te/ tshig 'di skad du brjod do/ /'di ni sems can thams cad yongs su
152a6(phal chen): skyob par 'gyur ro/ /sems can dmyal ba'i sdug bsngal thams cad rab tu zhi bar bgyid par 'gyur ro/ /byol song gi skye gnas kyi lam gyi rgyud thams cad rnam par gcod par 'gyur ro/ /
152a7(phal chen): gshin rje'i 'jig rten gyi lam gyi rgyud thams cad rnam par bzlog par 'gyur ro/ /mi khom pa'i sgo thams cad gcod par 'gyur ro/ /sred pa'i rgya mtsho thams cad yongs su skems par 'gyur
152a8(phal chen): ro/ /srid pa'i bcing pa gcod par 'gyur ro/ /sdug bsngal gyi phung po rnam par bzlog par 'gyur ro/ /ma rig pa'i mun pa sel bar 'gyur ro/ /bsod nams kyi khor yug gis 'jig rten
152b1(phal chen): yongs su bskor bar 'gyur ro/ /ye shes rin po che'i 'byung gnas su yongs su ston par 'gyur ro/ /ye shes kyi nyi ma'i tshor bar bgyid par 'gyur ro/ /chos kyi mig rnam par sbyong bar 'gyur ro/ /'jig
152b2(phal chen): rten rnams la mnyam pa dang mi mnyam pa yang dag par ston par 'gyur ro/ /de nas drang srong 'jigs mchog dbyangs kyis byis pa de dag la 'di skad ces smras so/ /byis pa dag gang gis bla na med pa yang dag par
152b3(phal chen): rdzogs pa'i byang chub tu sems bskyed pa de ni byang chub sems dpa'i spyad pa spyod pa'i tshe/ sems can thams cad kyi bde ba rab tu bskyed de/ rim gyis thams cad mkhyen pa nyid kyang thob par 'gyur ro/ /
152b4(phal chen): byis pa bdag rigs kyi bu 'dis ni bla na med pa yang dag par rdzogs pa'i byang chub tu sems bskyed pa ste/ de bas na 'di ni sangs rgyas kyi yon tan thams cad kyis yongs su sbyong bar 'gyur ro/ /de nas drang
152b5(phal chen): srong 'jigs mchog dbyangs kyis/ tshong dpon gyi bu nor bzangs la 'di skad ces smras so/ /rigs kyi bu kho bo ni byang chub sems dpa'i rnam par thar pa gzhan gyis mi thub pa'i rgyal mtshan
152b6(phal chen): thob pa'o/ /nor bzangs kyis smras pa/ byang chub sems dpa'i rnam par thar pa gzhan gyis mi thub pa 'di'i yul ji lta bu zhig mchis/ de nas drang srong 'jigs mchog dbyangs kyis lag pa g.yas
152b7(phal chen): pa brkyang ste/ tshong dpon gyi bu nor bzangs kyi mgo la byugs nas lag pas bzung ngo / /tshong dpon gyi bu nor bzangs la drang srong 'jigs mchog dbyangs kyis lag pa g.yas pas gzung ma thag tu
152b8(phal chen): de'i myod la tshong dpon gyi bu nor bzangs kyis/ phyogs bcur sangs rgyas kyis zhing brgya stong phrag bcu'i rdul shin tu phra ba snyed kyi sangs rgyas kyi zhing mthong bar gyur te/ de dag gi de bzhin gshegs
153a1(phal chen): pa sangs rgyas kyi zhing brgya stong phrag bcu'i rdul shin tu phra ba snyed kyi zhabs kyi drung na bdag nyid 'dug par shes par gyur to/ /sangs rgyas kyi zhing de dag kyang rnam pa grangs med par rnam par dag pa'i
153a2(phal chen): rgyan dang ldan par mthong ngo / /de dag na 'ang de bzhin gshegs pa'i 'khor gyi dkyil 'khor rgya mtsho kha dog sna tshogs can rgyan rnam pa tha dad pa dang ldan pa dag 'khod pa mthong ngo / /'khor gyi
153a3(phal chen): dkyil 'khor rgya mtsho de dag na 'ang de bzhin gshegs pa'i sku mtshan dang dpe byad bzang po 'bar bas brgyan pa dag bzhugs pa mthong ngo / /de dag las kyang tshig dang yi ge gcig las kyang phyir phyogs pa myed
153a4(phal chen): par chos bstan pa nyan to/ /de bzhin gshegs pa'i chos kyi 'khor lo de dag kyang phan tshun ma 'dres par yang dag par 'dzin to/ /chos kyi sprin gyi char sems can gyi bsam pa sna tshogs la 'bab
153a5(phal chen): pa de dag kyang yang dag par 'dzin to/ /de bzhin gshegs pa de dag gi sngon gyi smon lam mos pa sna tshogs kyi stobs kyis rnam par sbyangs pa rgya mtsho la yang zhugs so/ /sangs rgyas kyi zhing dag
153a6(phal chen): par bsdu ba smon lam sna tshogs rgya mtshos rnam par dag pa rgya mtsho de dag la yang zhugs so/ /sangs rgyas kyi sku mdog sems can gyi bsams pa ji lta ba bzhin du tshim par 'gyur bar rnam par dmyigs
153a7(phal chen): pa de dag kyang mthong ngo / /sangs rgyas kyi 'od gzer gyi dra ba 'dod chags dang bral ba sna tshogs kyis rnam par dag pa'i rgyan gyi 'khor de dag kyang mthong ngo / /sangs rgyas kyi stobs de dag la'ang ye
153a8(phal chen): shes snang ba sgrib pa myed pa dang ldan pas zhugs so/ /de ltar byang chub sems dpa'i rnam par thar pa gzhan gyis mi thub pa'i rgyal mtshan gyi ye shes kyi 'od kyis snang bar gyur pa/
153b1(phal chen): ting nge 'dzin rnam par snang mdzad kyi snying po snang ba rab tu thob pa/ ting nge 'dzin ye shes myi zad pa'i rnam par thar pa dang ldan pa/ gzungs kyi sgo snang ba phyogs kun gyi dra ba rab tu thob pa/ gzungs kyi
153b2(phal chen): sgo rdo rje'i snying pos sems rab tu gsal bar byas pa/ ting nge 'dzin ye shes brtsegs pa rnam par 'phye ba'i yul la rnam par phye ba rab tu thob pa/ shes rab kyi pha rol tu phyin pa rnam par spyod pa gzhi kun
153b3(phal chen): nas rnam par brgyan pa'i snying po yul du gyur pa/ ting nge 'dzin gyi snang ba sangs rgyas nam mkha'i snying po'i dkyil 'khor la rab tu zhugs pa/ ting nge 'dzin sangs rgyas thams cad kyi chos kyi 'khor
153b4(phal chen): lo'i mu khyud kyis sems rab tu snang bar byas pa/ ting nge 'dzin gyi snang ba dus gsum gyi ye shes rin po che mi zad pa'i 'khor lo rab tu brtson pa des/ de bzhin gshegs pa la la'i zhabs kyi
153b5(phal chen): drung du ni nyin zhag gcig lon par shes so/ /la lar ni nyin zhag bdun lon pa snyam/ la lar ni zla ba phyed lon pa snyam/ la lar ni zla ba gcig lon pa snyam/ la lar ni lo gcig lon pa snyam/
153b6(phal chen): la lar ni lo brgyar lon pa snyam/ la lar ni lo stong lon pa snyam/ la lar ni lo brgya phrag stong lon pa snyam/ la lar ni lo bye ba lon pa snyam/ la lar ni lo bye ba brgya stong lon pa snyam/
153b7(phal chen): la lar ni lo bye ba stong lon pa snyam/ la lar ni lo bye ba brgya phrag stong lon pa snyam/ la lar ni lo bye ba khrag khrig lon pa snyam/ la lar ni bskal pa phyed lon pa snyam/ la lar ni bskal pa gcig lon
153b8(phal chen): pa snyam/ la lar ni bskal pa brgya lon pa snyam/ la lar ni bskal pa stong lon pa snyam/ la lar ni bskal pa brgya phrag stong lon pa snyam/ la lar ni bskal pa bye ba lon pa snyam/ la lar
154a1(phal chen): ni bskal pa bye ba phrag brgya lon pa snyam/ la lar ni bskal pa bye ba stong lon pa snyam/ la lar ni bskal pa bye ba brgya phrag stong lon pa snyam/ la lar ni bskal pa bye ba khrag khrig brgya
154a2(phal chen): phrag stong lon pa snyam/ byed pa nas de bzhin gshegs pa la la'i zhabs kyi drung du ni bskal pa brjod du med pa'i yang brjod du med pa snyed lon par gyur pa snyam byed de/ de bzhin gshegs pa la la'i
154a3(phal chen): zhabs kyi drung du ni bskal pa 'dzam bu'i gling gi rdul shin tu phra ba snyed lon pa snyam byed pa nas/ bskal pa sangs rgyas kyi zhing brjod du med pa'i yang brjod du med pa'i rdul shin tu phra ba snyed lon pa snyam byed
154a4(phal chen): par gyur to/ /de nas drang srong 'jigs mchog dbyangs kyis/ tshong dpon gyi bu nor bzangs mthong ba dang / des yang bdag drang srong 'jigs mchog dbyangs kyi mdun du 'dug par shes par gyur
154a5(phal chen): to/ /de la drang srong 'jigs mchog dbyangs kyis smras pa rigs kyi bu dran mod/ smras pa 'phags pa dge ba'i bshes gnyen gyi byin gyis rlabs kyis dran no/ /smras pa rigs kyi bu kho bos ni byang chub
154a6(phal chen): sems dpa'i rnam par thar pa gzhan gyis mi thub pa'i rgyal mtshan 'di shes par zad na/ byang chub sems dpa' 'gro ba thams cad las khyad par du 'phags pa'i ye shes mngon par shes pa dang ldan
154a7(phal chen): pa'i ting nge 'dzin thob pa/ dus thams cad du 'khor lo bskor ba/ sangs rgyas kyi mtshan dang / ye shes mngon par bsgrub pa la mkhas pa/ de bzhin gshegs pa byung ba'i nyi ma la rnam
154a8(phal chen): par dmyigs pa'i rgyan rab tu thob pa/ dus gsum gyi yul skad cig gcig gis ye shes su yang dag par sdud pa/ 'jig rten gyi khams thams cad du lus shin tu rnam par bkram pa chos kyi
154b1(phal chen): dbyings thams cad la ye shes snang ba'i rang bzhin dang ldan pa/ sems can thams cad kyi bsam pa ji lta ba bzhin du mngon sum du mngon par langs pa/ sems can gyi bsam pa ji lta ba bzhin du spyod pas/
154b2(phal chen): rnam par spyod pa dang 'thun pa'i tshul dang ldan pa 'dod pa bzhin du kun tu snang zhing dri ma med la 'od dang ldan pa'i ye shes kyi dkyil 'khor rnam par dag pa/ de dag gi spyod pa shes pa'am/ yon tan brjod
154b3(phal chen): pa'am/ smon lam gyi khyad par smos pa'am/ zhing gi mngon par 'du bya ba shes pa'am/ ye shes kyi yul la 'jug par bya ba'am/ ting nge 'dzin gyi spyod yul gyi rjes su 'brang bar bya ba'am/
154b4(phal chen): rdzu 'phrul dang rnam par 'phrul pa la 'jug par bya ba'am/ rnam par thar pa'i khyu mchog gi mthu phyung ba'am/ rnam par rtse ba'i rjes su 'brang bar bya ba'am/ lus rnam par phye ba'i mtshan ma gzung bar
154b5(phal chen): bya ba'am/ dbyangs kyi dkyil 'khor rnam par dag pa brjod pa'am/ ye shes kyi snang ba rab tu stan par nus re skan/ /song rigs kyi bu lho phyogs kyi rgyud 'di nyid na yul yongs su tshol ba zhes
154b6(phal chen): bya ba yod de/ de na bram ze rgyal ba'i drod kyi skye mched ces bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du
154b7(phal chen): bgyi ba dris shig / de nas tshong dpon gyi bu nor bzangs dga' rangs te/ mgu zhing nyams bde la tshim zhing yid bde ba skyes nas/ drang srong 'jigs mchog dbyangs kyi rkang pa gnyis la spyi bos phyag
154b8(phal chen): 'tshal te/ drang srong 'jigs mchog dbyangs la lan brgya stong du mar g.yas phyogs su bskor ba byas nas/ yang dang yang bltas te drang srong 'jigs mchog dbyangs kyi drung nas song ngo // //
155a1(phal chen): sangs rgyas rmad ga cad ces bya ba shin tu rgyas pa chen po'i mdo/ bam po bcu gnyis pa/ de nas tshong dpon gyi bu nor bzangs/ byang chub sems dpa'i rnam par thar
155a2(phal chen): pa gzhan gyis mi thub pa'i rgyal mtshan gyi ye shes kyis snang bar byas pa/ sangs rgyas kyi yul gyi rnam par 'phrul pa bsam gyis mi khyab pa la mngon sum du rnam par spyod pa/ byang chub sems
155a3(phal chen): dpa'i rnam par thar pa bsam gyis mi khyab pa'i mngon sum gyi ye shes kyis mngon par shes pa/ byang chub sems dpa'i ting nge 'dzin bsam gyis mi khyab pa'i ye shes kyis/ sems snang bar gyur pa dus
155a4(phal chen): thams cad du yang dag par 'jug pa'i ting nge 'dzin gyi ye shes snang ba rab tu thob pa/ 'du shes kyi rnam pa thams cad la yang dag par 'jug pa'i ting nge 'dzin gyi yul gyis snang bar gyur pa/ 'gro ba thams
155a5(phal chen): cad las khyad par du 'phags pa dang ldan pa'i ye shes snang ba thob pa/ thams cad kyi rjes su song ba'i spyod yul la rnam par spyod pa mngon tu gyur pa/ gnyis su rnam par rtog pa med pas mnyam
155a6(phal chen): pa nyid du bstan pa'i ye shes lhur len pa/ dmyigs pa thams cad la rab tu 'dal ba'i ye shes snang ba dang ldan pa/ mnyam pa thams cad la mngon du gyur pa'i bzod pa rnam par dag
155a7(phal chen): pa la mos pa'i mdzod la mkhas pa rang bzhin gyi chos la bzod pa khong du chud pa'i ye shes mngon par shes pa dang ldan pa/ byang chub sems dpa'i spyod pa'i rang bzhin bsgom pa dang mi 'bral
155a8(phal chen): ba'i sems dang ldan pa/ thams cad mkhyen pa nyid kyi shugs drag po las phyir mi ldog pa'i sems dang ldan pa/ stobs bcu'i ye shes snang ba'i 'od rab tu thob pa/ chos kyi
155b1(phal chen): dbyings brjod pa la mngon par mos pas/ ngoms pa med pa'i sems dang ldan pa/ thams cad mkhyen pa nyid la rnam par spyod pa'i spyod yul la 'jug pas/ khong du chud pa'i sems dang ldan pa/
155b2(phal chen): byang chub sems dpa'i spyod pa'i rgyan mtha' yas pa mngon par bsgrub pa'i sems dang ldan pa/ byang chub sems dpa'i smon lam gyi dkyil 'khor mtha' yas pa/ rnam par sbyangs pa'i sems dang
155b3(phal chen): ldan pa/ 'jig rten gyi khams kyi dra ba mi bzad pa/ khong du chud pa'i ye shes mtha' dang dbus med pa mngon du gyur pa'i sems dang ldan pa/ sems can rgya mtsho mtha' yas pa yongs su smin par
155b4(phal chen): bya ba dang / gdul bar bya ba la zhum pa med pa'i sems dang ldan pa des/ byang chub sems dpa'i spyod pa'i yul mtha' yas pa la yang dag par blta ba dang / 'jig rten gyi khams kyi rgyud
155b5(phal chen): rnam pa tha dad pa mtha' yas pa la yang dag par lta ba dang / 'jig rten gyi khams rnam par phye ba sna tshogs mtha' yas pa la yang dag par blta ba dang / 'jig rten gyi khams mtha' yas pa dmyigs
155b6(phal chen): pa phra ba dang / yangs pa'i khongs su chud par bya ba la yang dag par blta ba dang / 'jig rten gyi khams kyi gzhi mtha' yas pa'i ming gi dra ba sna tshogs yang dag par blta ba dang / 'jig rten
155b7(phal chen): gyi khams su rnam par spyad pa/ rnam par gdags pa mtha' yas pa'i kun rdzob rnam pa tha dad pa la yang dag par blta ba dang / sems can gyi mos pa sna tshogs mtha' yas pa la yang dag par lta
155b8(phal chen): ba dang / sems can rnam par phye ba'i rnam pa tha dad pa/ mtha' yas pa la yang dag par blta ba dang / sems can mtha' yas pa yongs su smin par bya ba dang / gdul ba khong du chud par bya ba dang / yang dag
156a1(phal chen): par blta ba dang / sems can dang phyogs dang dus mtha' yas pa'i mying gi rnam pa sna tshogs la yang dag par blta ba dang / dge ba'i bshes gnyen mngon du bya ba byed cing mthar gyis yul tshol
156a2(phal chen): ba dang ldan pa gang na ba dang / bram ze rgyal ba'i drod kyi skye mched ga la ba der phyin to/ /de'i tshe bram ze rgyal ba'i drod kyi skye mched thams cad bsgrub pa'i gzhir byas shing dka' thub drag po la spyod do/ /de'i
156a3(phal chen): phyogs bzhi nas me'i phung po ri rab tsam du che ba bus pa dang / ri shin tu mtho ba'i sa'i lam gyi rgyud spu gri'i sos gshibs pas 'khor bar snang ngo / /de nas tshong dpon gyi bu nor bzangs kyis/ bram ze
156a4(phal chen): rgyal ba'i drod kyi skye mched kyi rkang pa gnyis la spyi bos phyag 'tshal te/ mdun du 'dug nas thal mo sbyar te/ 'di skad ces smras so/ /'phags pa bdag gis bla na myed pa yang dag par rdzogs pa'i
156a5(phal chen): byang chub tu sems bskyed na/ ji ltar byang chub sems dpas byang chub sems dpa'i spyod pa la bslab pa dang / ji ltar nan tan du bgyi ba ma 'tshal te/ 'phags pa ni byang chub sems dpa' rnams la gdams
156a6(phal chen): ngag dang / rjes su bstan pa mdzad do zhes bdag gis thos na/ 'phags pa ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du
156a7(phal chen): gsol/ des smras pa rigs kyi bu song la spu gri'i so dar ba'i ri 'di la 'dzegs te/ me'i 'obs 'dir mchongs shig dang / des khyod kyi byang chub sems dpa'i spyod pa yongs su dag par 'gyur ro zhes
156a8(phal chen): nas/ tshong dpon gyi bu nor bzangs 'di snyam du sems par gyur te/ mi khom pa brgyad las rnam par ldog pa yang shin tu dkon/ myir gyur te khom pa phun sum tshogs shing /
156b1(phal chen): rnam par dag pa yang shin tu dkon/ sangs rgyas 'byung ba yang shin tu dkon/ dbang po nyams pa myed pa yang shin tu dkon/ sangs rgyas kyi chos thos pa yang shin tu dkon/ skyes bu dam pa dang phrad pa yang
156b2(phal chen): shin tu dkon/ yang dag pa'i dge ba'i bshes gnyen yang shin tu dkon/ yang dag pa'i tshul rjes su bstan pas legs par sdud pa yang shin tu dkon/ yang dag par 'tsho bar bya ba yang shin tu dkon/
156b3(phal chen): mi'i 'jig rten na chos dang gnyer ba'i chos la nan tan byed pa yang shin tu dkon na/ de skad zer zhing bdag gi dge ba'i bar chad la zhugs la de ltar bdag gi srog gcad par brtson pa 'di bdud dam gcig
156b4(phal chen): ma yin nam/ bdud kyis byin gyis brlabs pa 'am/ bdud kyi ris su gtogs pa'am/ dge ba'i bshes gnyen lhar rdzus pa 'am/ byang chub sems dpa' la myi chags pa byed pa zhig ma yin grang /
156b5(phal chen): bdag gi thams cad mkhyen pa nyid la bgegs byed par 'dod pa zhig ma yin grang / bdag lam gol ba ngan par zhugs par 'dod pa zhig ma yin grang / bdag gis sangs rgyas kyi chos khong du chud par
156b6(phal chen): bya ba'i chos kyi sgo la bgegs byed pa zhig ma yin grang / snyam nas/ de de ltar sems shing yid la byed pa'i tshe/ tshangs pa stong phrag bcu steng gi bar snang la gnas te/ 'di skad ces zer te/ rigs kyi
156b7(phal chen): bu de lta bu'i sems myi brtan par ma byed cig / rigs kyi bu 'phags pa 'di ni ting nge 'dzin rdo rje 'od 'phro ba'i snang ba rab tu thob pa ste/ brtson 'grus ldog pa myed pa'o/ /brtsams pa chen po
156b8(phal chen): mtha' dang dbus myed pa la zhugs pa'o/ /'gro ba thams cad kyi sred pa'i rlan bskam pa la mngon par brtson pa'o/ /lta ba'i rnam pa dang dra ba thams cad gtub pa la brtson pa'o/ /nyon mongs pa'i
157a1(phal chen): lcig lcig thams cad zad par bsreg pa la sta gon du gnas pa'o/ /mi khom mi shes pa'i bas mtha' dgon pa thams cad snang bar bya ba la brtson pa'o/ /sems can thams cad kyi rga shi'i
157a2(phal chen): g.yang sa dang / 'jigs pa rnam par bzlog pa la yi dam brtan pa'o/ /dus gsum gyi mun pa bsal ba la mngon par brtson pa'o/ /chos thams cad kyi 'od gzer dgye ba la zhugs pa'o/ /rigs
157a3(phal chen): kyi bu 'phags pa 'di dka' thub lngas yongs su gdung ba mdzad pa'i tshe/ tshangs pa ji snyed cig mkhan po dang dbang bsgyur ba dang / 'jig rten thams cad kyi gtso bor rang rang rlom zhing sems pa/ lta ba'i
157a4(phal chen): rnam pa sna tshogs la mngon par zhen pa/ de dag thams cad 'phags pa 'di'i dka' thub dang / brtul zhugs kyi thugs dam gyi mthus rang rang gi gnas na bag dga' ba med cing de dag bsam gtan gyi
157a5(phal chen): ro dga' ba myong ba med pas/ 'phags pa 'di'i drung du 'dong ngo / /de dag phyin pa dang / 'phags pa 'di'i rdzu 'phrul gyi sbyin pa dang / drag shul gyi dka' thub dang / brtul zhugs kyis zil gyis mnan
157a6(phal chen): te/ lta ba'i rnam pa thams cad rnam par bzlog pa dang / nga rgyal dang rlom sems thams cad rab tu spang ba'i phyir chos ston to/ /'gro ba thams cad la byams pa chen po dang / snying rje chen pos bsam
157a7(phal chen): par bya ba dang / byang chub kyi bsam pa brtan par bya ba dang / byang chub tu sems bskyed pa shin tu yangs par bya ba dang / sangs rgyas thams cad yang dag par blta ba la mngon par brtson par bya ba dang /
157a8(phal chen): sangs rgyas kyi gsung gi dkyil 'khor thob par bya ba yongs su rdzogs par bya ba dang / thams cad du grags pa'i sangs rgyas kyi dbyangs la thogs pa med cing sgrib pa med par bya ba'i phyir chos
157b1(phal chen): ston to/ /bdud stong phrag bcu yang steng gi bar snang la 'khod nas lha rdzas kyi nor bu rin po ches mngon par gtor te/ 'di skad ces 'dzer to/ /rigs kyi bu 'phags pa 'di dka' thub lngas kyang so so'i gdung
157b2(phal chen): ba mdzad pa'i tshe/ 'od 'phro ba'i phung po 'di las snang ba chen po byung zhing kho bo cag gi khyim dang / lus dang rgyan gyi longs spyod thams cad zil gyis gnon to/ /de'i phyir kho bo cag kyang so so'i
157b3(phal chen): gnas na dga' ba med pas 'khor dang bcas te 'phags pa 'di'i drung du 'dong ngo / /kho bo cag 'di'i drung du phyin nas kyang 'phags pa 'di ni kho bo cag ni ci nas rang rang gi sems so sor chud nas byang chub tu
157b4(phal chen): sems bskyed de/ bla na med pa yang dag par rdzogs pa'i byang chub las phyir mi ldog par 'gyur ba de lta de ltar chos ston to/ /dbang bsgyur gyi lha'i rgyal po/ stong phrag bcus kyang lha rdzas kyi me tog gis
157b5(phal chen): mngon par gtor te/ 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba byed pa'i tshe/ kho bo cag kyang rang rang gi gnas na dga' ba med de/ de ltar
157b6(phal chen): bdag cag kyang rang rang gi skye bo'i 'khor dang bcas te 'di'i drung du 'dong ngo / /bdag cag drung du phyin pa dang 'di ni bdag cag la rang rang gi sems la dbang bsgyur ba 'thob par bya ba'i phyir chos ston
157b7(phal chen): to/ /nyon mongs pa thams cad la dbang bsgyur ba thob par bya ba dang / bsam pa ji lta ba bzhin du skye ba la dbang bsgyur ba thob par bya ba dang / las kyi sgrib pa thams cad rnam par
157b8(phal chen): dag pa'i dbang rab tu thob par bya ba dang / snyoms par 'jug pa thams cad la dbang bsgyur ba thob par bya ba dang / yo byad la dbang ba'i rgyan yongs su dag par bya ba dang / bsam pa ji lta ba
158a1(phal chen): bzhin du tshe la dbang bsgyur ba thob par bya ba'i phyir chos ston to/ /rab 'phrul dga' lha'i rgyal po stong phrag bcu yang steng gi bar snang la 'khod de/ lha rdzas kyi glu yang dag par sbyar ba'i nga ro snyan
158a2(phal chen): pa'i dbyangs bsgrags ste/ mchod pa byas nas 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ me'i phung po 'di las de dang 'dra ba'i 'od
158a3(phal chen): byung zhing des kho bo cag gi gzhal med khang 'di dag rnam par dag ste/ gsal ba dang 'od shin tu dang bar 'gyur to/ /rgyan 'di dag dang lha'i bu mo 'di dag kyang rnam par dag cing gsal la 'od shin tu
158a4(phal chen): dang bar 'gyur ro/ /de bas na bdag cag lha'i bu lha'i mo'i tshogs kyi 'khor dang bcas par 'dod pa la dga' bar tshor ba med do/ /'dod pa'i bde ba la mngon par dga' ba med pas lus dang sems
158a5(phal chen): tshim par gyur nas/ 'phags pa 'di'i drung du 'dong ba yin te/ 'phags pa 'di ni bdag cag de ltar phyin pa rnams la sems rnam par dag par bya ba'i phyir chos ston to/ /sems can
158a6(phal chen): gyi 'od 'dong bar bya ba dang / sems shin du dag par bya ba dang / sems las su rung bar bya ba dang / sems kyi dga' ba yongs su bskyed pa dang / stobs bcu'i ye shes thob pa rnam par dag par
158a7(phal chen): bya ba dang / chos kyi shugs chen po rnam par 'phel bar bya ba dang / sangs rgyas kyi sku tshad med pa mngon par bsgrub pa'i phyir lus rnam par dag par bya ba dang / de bzhin gshegs pa'i gsung thob
158a8(phal chen): par bya ba'i phyir rnam par dag par bya ba dang / thams cad mkhyen pa nyid rab tu thob par bya ba'i sems rnam par dag par bya ba'i phyir chos ston to/ /rab dga' ldan gyi lha'i rgyal
158b1(phal chen): po stong phrag bcu lha'i bu dang / lha'i bu mo'i tshogs kyi 'khor dang bcas pa dag kyang steng gi bar snang la 'khod nas/ spos sna tshogs kyi phye ma'i sprin gyi char mngon par phab pas mchod pa byas te/ phyag
158b2(phal chen): 'tshal nas 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ bdag cag kyang rang rang gi gnas na dga' ba med de/ de ltar dga' ba med pas
158b3(phal chen): 'di'i drung du 'dong ste/ bdag cag phyin pa rnams la 'phags pa 'di ni yul thams cad la ltos pa med par bya ba'i phyir chos ston to/ /chog shes pa'i sems su bya ba dang / dge ba'i rtsa ba yang dag par
158b4(phal chen): bskyed pa dang / byang chub tu sems bskyed pa rab tu thob par bya ba nas/ sangs rgyas kyi chos thams cad yongs su rdzogs par bya ba'i phyir chos ston to/ /rab mtshe ma'i lha'i rgyal po stong phrag bcu lha'i
158b5(phal chen): bu dang / lha'i bu mo'i tshogs kyi 'khor dang bcas pa dag gis kyang lha rdzas kyi me tog man d+ha ra ba'i char mngon par phab ste/ 'di skad ces 'dzer to/ /rigs kyi bu 'phags pa 'di dka' thub lngas
158b6(phal chen): yongs su gdung ba mdzad pa'i tshe/ bdag cag kyang lha rdzas kyi glu snyan pa la dga' ba med de/ de ltar dga' ba med pas 'phags pa 'di'i drung du 'dong ste/ bdag cag phyin nas kyang 'phags pa 'di ni 'dod pa'i
158b7(phal chen): dga' ba thams cad rnam par bzlog par bya ba nas sangs rgyas kyi chos thams cad rab tu thob par bya ba'i phyir chos ston to/ /lha'i dbang po brgya byin stong phrag bcu so so nas nye ba'i dbang po sum bcu
158b8(phal chen): rtsa gnyis dang / lha'i bu dang lha'i bu mo'i tshogs kyi 'khor dang bcas pas lha rdzas kyi gos dang / rin po che'i rgyan dang / me tog gi char mngon par phab ste/ 'di skad ces 'dzer to/ /
159a1(phal chen): rigs kyi bu 'phags pa 'di dka' thub lngas yongs su gdung ba mdzad pa'i tshe/ bdag cag kyang brgya byin gyi khang pa dang / bza' shing gi ra ba dang / rtse ba'i nags tshal dang / lha rdzas kyi rol
159a2(phal chen): mo brdung zhing dkrol ba dang / gam yo na glu len pa'i longs spyod la dga' ba med de/ de ltar bdag cag dga' ba med pas 'di'i drung du 'dong ngo / /bdag cag der phyin kyang 'phags pa 'di ni kho bo
159a3(phal chen): cag la 'dod pa'i dga' ba thams cad yongs su spang ba'i phyir chos ston to/ /'di dag thams cad ni rtag pa ma yin te/ mi brtan zhing 'jig par 'gyur ba'i chos can no zhes bya ba'i tshig brjod do/ /
159a4(phal chen): dregs pa dang bag med pa thams cad yongs su gcad pa dang / bla na med pa'i byang chub tu spro ba bskyed pa'i phyir chos ston to/ /rigs kyi bu gzhan yang 'dis bltas pa tsam gyis ri rab kyi rtse mo thams
159a5(phal chen): cad kyang g.yo bar 'gyur te/ des bdag cag gshig pas sems skyo bar gyur nas/ thams cad mkhyen pa'i sems brtan pas/ thams cad mkhyen pa'i ye shes su smon lam mngon
159a6(phal chen): par bsgrub bo/ /klu'i rgyal po shugs ldan dang / dga' bo dang nye dga' bo la stsogs pa/ klu brgya stong phrag bcu dag kyang steng gi bar snang la gnas shing dus dang 'thun pa'i lha rdzas kyi
159a7(phal chen): tsan dan gyi sprin dang / klu'i bu mos glu blangs pa'i nga ro snyan pa'i dbyangs dang / lha rdzas kyi spos chu'i rgyun rab tu 'bab pa'i char mngon par phab ste/ 'di skad ces 'dzer to/ /rigs kyi bu
159a8(phal chen): 'phags pa 'di dka' thub lngas yongs su gdung ba mdzad pa'i tshe/ me'i phung po chen po 'di las 'od chen po 'byung ste/ des klu'i gnas thams cad snang bar byas nas/ bye ma'i char dang /
159b1(phal chen): nam mkha' lding gi 'jigs pa yongs su sel to/ /khro ba 'byung ba yang zhi bar byas te/ lus sim par byas nas yid shin tu mos par byed do/ /de ltar sems shin tu mos par gyur nas/ 'phags pa
159b2(phal chen): 'di ni bdag cag la chos ston te/ 'di ltar klu'i lam gyi rgyud ngan pa rnam par smad pa dang / sgrib pa'i las thams cad rab tu spang ba'i phyir nyes pa 'chags su btsud bla na med pa yang dag par
159b3(phal chen): rdzogs pa'i byang chub tu sems bskyed du btsud de thams cad mkhyen pa nyid la rab tu 'god do/ /gnod sbyin gyi dbang po stong phrag bcu yang nam mkha'i dbyings la 'khod do/ /mchod pa sna
159b4(phal chen): tshogs kyis bram ze rgyal ba'i drod kyi skye mched dang / tshong dpon gyi bu nor bzangs la mchod pa byas nas 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad
159b5(phal chen): pa'i tshe/ kho bo cag gi 'khor kun kyang mi rnams la byams pa'i sems skye bar 'gyur te/ gnod sbyin dang srin po dang grul bum thams cad kyang byams pa'i sems dang ldan par 'gyur ro/ /
159b6(phal chen): de dag byams pa'i sems dang ldan zhing 'tshe ba med pa la zhugs pa rnams kho bo cag gi drung du 'ong ngo / /kho bo cag kyang de ltar byams pa'i dbang gis zil kyis non pas/ rang rang gi gnas
159b7(phal chen): de dang de dag na dga' ba med de/ de ltar bdag cag kyang rang gi skye bo'i 'khor dang bcas te/ 'phags pa 'di'i drung du 'dong ngo / /'phags pa bdag cag de ltar 'ongs pa rnams la
159b8(phal chen): 'phags pa 'di'i sku las byung ba'i 'od kyis lus thams cad snang bar byas shing / bde bas khyab par mdzad de/ de ltar bdag cag lus dang sems bde bar gyur nas/ 'phags pa 'di
160a1(phal chen): ni ci nas kyang bdag cag la gnod sbyin dang / srin po dang grul bum dang / lus srul po mang po byang chub tu sems skye bar 'gyur ba de ltar chos ston to/ /dri za'i dbang po stong phrag bcu
160a2(phal chen): dag kyang steng gi bar snang la 'khod nas 'di skad ces 'dzer to/ /rigs kyi bu kho bo cag kyang rang rang gi gnas na 'khod pa'i tshe/ 'phags pa 'di dka' thub lngas yongs su gdung ba mdzad pa'i
160a3(phal chen): tshe/ me'i phung po 'di las 'od byung ste/ bdag cag gi gnas snang bar gyur to/ /de ltar bdag cag 'od des phog ste/ bde ba bsam gyis mi khyab pa dang ldan par gyur pas/ 'phags
160a4(phal chen): pa 'di'i drung du 'dong ste/ bdag cag drung du phyin nas kyang 'phags pa 'di ni bdag cag ci nas kyang bla na med pa yang dag par rdzogs pa'i byang chub las phyir mi ldog par 'gyur ba de ltar chos ston
160a5(phal chen): to/ /lha ma yin gyi dbang po stong phrag bcu dag kyang rgya mtsho'i nang nas mngon par 'thon te/ nam mkha' la pus mo g.yas pa'i lha nga btsugs te thal mo sbyar nas phyag 'tshal zhing 'di skad ces
160a6(phal chen): 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ kho bo cag gi lha ma yin gyi 'jig rten rgya mtsho dang rir bcas pa'i sa chen po'i dkyil 'khor
160a7(phal chen): rab tu g.yo bar gyur te/ bdag cag kun gyi nga rgyal dang rlom sems dang / dregs pa thams cad brtul shugs dang / dka' thub kyi zil gyis non te/ 'phags pa 'di'i drung du 'dong ngo / /der phyin
160a8(phal chen): nas kyang 'phags pa 'di ni bdag cag la g.yo sgyu thams cad rab tu spang ba dang / chos zab mo'i bzod pa la gzud pa dang / mi g.yo ba'i chos nyid la rab tu dgod pa dang / stobs bcu'i ye shes
160b1(phal chen): yongs su grub par bya ba'i phyir chos ston to/ /nam mkha' lding gi dbang po shugs chen po 'dzin pa la stsogs pa nam mkha' lding gi dbang po stong phrag bcus kyang bram ze'i bu shin tu sdu gu'i
160b2(phal chen): gzugs su mngon par sprul te/ 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/ me'i phung po 'di dag las 'od chen po byung ste/ bdag
160b3(phal chen): cag gi gnas snang bar byas nas/ yongs su g.yo bar byed do/ /des bdag cag kyang 'jigs shing skrag ste/ skyo ba'i yid dang ldan par gyur nas 'phags pa 'di'i drung du 'dong ngo / /'phags pa
160b4(phal chen): 'di yang bdag cag la chos ston cing / byams pa chen po la yang dag par sbyor ba mdzad do/ /snying rje chen po la yang dag par dgod pa mdzad do/ /'khor ba'i rgya mtshor 'jug pa la yang yang dag par
160b5(phal chen): sbyor ba mdzad do/ /'dod pa'i 'dam du bying ba'i sems can mngon par gdon par bya ba la'ang yongs su sbyor ba mdzad do/ /lhag pa'i bsam pa'i sgo rnam par dag par bya ba la'ang rab tu sbyor ba mdzad
160b6(phal chen): do/ /shes rab dang thabs shin tu gsal ba la 'ang yang dag par sbyor ba mdzad do/ /rnam pa ji lta bur yongs su smyin par bya ba can rnams gdul bar bya ba la'ang rab tu sbyor ba mdzad
160b7(phal chen): do/ /mi 'am ci'i dbang po stong phrag bcu yang steng gi bar snang la 'khod de 'di skad ces 'dzer to/ /rigs kyi bu 'phags pa 'di dka' thub lngas yongs su gdung ba mdzad pa'i tshe/
160b8(phal chen): kho bo cag gi gnas na 'khod pa'i tshe/ ta la'i phreng ba las dril bu'i dra ba rin po che'i srad bus lda ldir brgyus pa'i sil snyan dang / rol mo'i yo byad dang / rin po che'i rgyan dang / khyim gyi
161a1(phal chen): longs spyod thams cad las sangs rgyas kyi sgra 'byung ngo / /chos kyi sgra dang phyir mi ldog pa'i byang chub sems dpa'i dge 'dun gyi sgra dang / byang chub tu yang dag par zhugs pa'i smon
161a2(phal chen): lam gyi sgra 'byung ngo / /'jig rten gyi khams kyi grangs su bya ba che ge mo zhig na ni byang chub sems dpa' mying 'di dang 'di zhes bya ba zhig byang chub du smon lam 'debs so/ /'jig rten gyi khams
161a3(phal chen): kyi grangs su bya ba zhig na ni byang chub sems dpa'i mying 'di dang 'di zhes bya ba zhig dka' ba yongs su gtong ba byed do/ /'jig rten gyi khams kyi grangs su bya ba che ge mo zhig na ni byang chub sems dpa' mying
161a4(phal chen): 'di dang 'di zhes bya ba zhig thams cad mkhyen pa nyid kyi ye shes kyi dkyil 'khor yongs su sbyong ba byed do/ /'jig rten gyi khams kyi grangs su bya ba che ge mo zhig na ni byang chub sems dpa' mying 'di dang 'di
161a5(phal chen): zhes bya ba zhig snying po byang chub tu 'gro'o/ /'jig rten gyi khams kyi grangs su bya ba che ge mo zhig na ni byang chub sems dpa' mying 'di dang 'di zhes bya ba zhig dpung dang bzhon par bcas pa'i
161a6(phal chen): bdud rab tu pham par byas te/ bla na myed pa yang dag par rdzogs pa'i byang chub tu mngon par 'tshang rgya'o/ /'jig rten gyi khams kyi grangs su bya ba che ge mo zhig na ni de bzhin gshegs pa mtshan
161a7(phal chen): 'di zhes bya ba zhig chos kyi 'khor lo bskor ba mdzad do/ /'jig rten gyi khams kyi grangs su bya ba che ge mo zhig na ni de bzhin gshegs pa mtshan 'di zhes bya ba zhig sangs rgyas kyi 'phrin las
161a8(phal chen): ma lus par mdzad nas/ phung po ma lus pa'i mya ngan las 'das pa'i dbyings su yongs su mya ngan las 'das pa mdzad do/ /zhes bya ba'i sgra 'byin te rigs kyi bu 'dzam bu gling
161b1(phal chen): gi rtswa dang shing dang / yal ga dang lo ma dang 'dab ma thams cad rdul shin tu phra ba'i char blags pa'i mur thug par ni rung yang srid kyi de bzhin gshegs pa de dag gi mtshan dang / byang chub sems dpa'
161b2(phal chen): rnams kyi smon lam dang / byang chub sems dpa'i spyod pa la 'jug pa'i khyad par gang kho bo cag gi gnas na yod pa'i shing ta la'i phreng ba las rol mo'i yo byad dang / rin po che'i rgyan dang /
161b3(phal chen): khyim gyi longs spyod rlung gis bskyod pa'i sgra 'byung zhing / nga ro 'byin pa dang / rna lam du grags pa'i mtha' ni thug par mi rung ngo / /de ltar bdag cag kyang sangs rgyas dang chos dang dge 'dun dang / byang chub
161b4(phal chen): sems dpa' rab tu 'jug pa'i smon lam dang / spyod pa dang mtshan gyi chu klung gi sgras dga' ba chen po'i shugs drag pos nyams bde ba skyes te/ 'phags pa 'di'i drung du 'dong ngo / /de ltar
161b5(phal chen): bdag cag phyin par gyur nas kyang / 'phags pa 'di ni bdag cag la ci nas kyang / kho bo cag gi 'khor gyi sems can du ma zhig bla na med pa yang dag par rdzogs pa'i byang chub las phyir mi ldog
161b6(phal chen): par 'gyur ba de lta bur chos ston pa mdzad do/ /'dod pa la spyod pa'i lha'i bu stong phrag dpag tu med pa kha dog shin tu mdzes pa dag kyang nam mkha' la 'khod cing yid kyis sprul pa'i mchod
161b7(phal chen): pas mchod pa byas nas 'di skad ces 'dzer to/ /'phags pa 'di dka' thub lngas yongs su gdung ba mdzad pa'i tshe/ me'i phung po 'di dag las rnam pa 'di lta bu'i 'od 'byung ste/
161b8(phal chen): 'od des mnar med pa yan chad du sems can rnams snang bar byas nas/ sems can dmyal pa'i sems can kyi sdug bsngal rtse zil bar byas te/ 'od de nyid kyis 'phags pa 'di bdag
162a1(phal chen): cag gi myig lam du snang bar bstan pas de'i phyir kho bo cag kyang 'phags pa 'di la sems mos par gyur nas/ 'dod pa la spyod pa'i lha'i ris nyams su bde bar skyes so/ /de ltar
162a2(phal chen): bdag cag kyang 'phags pa 'dis mdzad pa la drin du gzo zhing mthong bas mi ngoms pas 'dod pa'i dga' ba thams cad yongs su spangs te/ 'phags pa 'di'i drung du 'dong ngo / /der bdag cag phyin nas
162a3(phal chen): kyang 'phags pa 'di ni ci nas kyang sems can tshad med pa rnams byang chub tu smon lam 'debs par 'gyur ba de ltar chos ston pa mdzad do/ /de nas tshong dpon gyi bu nor bzangs kyis chos kyi
162a4(phal chen): tshul gyi rnam pa 'di lta bu thos nas dga' rangs te/ mgu zhing nyams bde ba tshim zhing yid bde ba skyes te/ bram ze rgyal ba'i drod kyi skye mched la yang dag pa'i dge ba'i bshes gnyen du 'du shes
162a5(phal chen): bskyed de/ bram ze rgyal ba'i drod kyi skye mched gyi rkang pa gnyis la spyi bos phyag 'tshal te 'di skad ces smras so/ /'phags pa de ltar bdag gis dge ba'i bshes gnyen gyi bka' dang /
162a6(phal chen): 'gal bar bgyis pa'i nongs pa la nongs par bshags so/ /de nas bram ze rgyal ba'i drod kyi skye mched kyis/ tshong dpon gyi bu nor bzangs la tshigs su bcad pa 'di dag smras so/ /byang chub
162a7(phal chen): sems dpa' gang zhig rjes su bstan dang 'thun byed cing / /dran pa nye bar gzhag ste bla ma'i ngag gcog mi byed na/ /de phyir de yi don rnams thams cad 'grub par 'gyur/ 'thun pa'i sangs
162a8(phal chen): rgyas ye shes byang chub drung du 'tshang yang rgya/ de nas tshong dpon gyi bu nor bzangs kyis ri'i g.yang sa'i lam spu gri'i so gshibs pa la 'dzegs te/ me'i phung po chen po der mchongs so/ /de ltar
162b1(phal chen): mchongs pa'i tshe/ byang chub sems dpa'i ting nge 'dzin shin tu brtan pa zhes bya ba thob par gyur to/ /mye des reg nas kyang byang chub sems dpa'i ting nge 'dzin rab tu zhi ba'i bde ba mngon par shes pa
162b2(phal chen): zhes bya ba thob par gyur nas des 'di skad ces smras so/ /'phags pa me'i phung po la de ltar reg na bde ba dang ri'i lam spu gris gtams pa 'di yang de ltar reg na bde ba de ni ngo mtshar che'o/ /des
162b3(phal chen): smras pa/ rigs kyi bu kho bo ni byang chub sems dpa'i rnam par thar pa dkyil 'khor yongs su mi zad pa thob ste/ rigs kyi bu kho bos ni byang chub sems dpa'i rnam par thar pa'i dkyil
162b4(phal chen): 'khor yongs su mi zad pa 'di shes par zad na/ kho bos byang chub sems dpa' me'i phung po lta bu 'gro ba thams cad kyi nyon mongs pa dang / lta ba'i rnam pa thams cad yongs su zad par
162b5(phal chen): bya ba'i smon lam can ru mtshon phyir mi ldog pa dang ldan pa/ sems la thub pa med cing sems dma' ba med pa dang ldan pa/ yid zhum pa med pa can rdo rje'i snying po dang ldan pa'i mthu bo che lta
162b6(phal chen): bu brtsams pa chen po mthar phyin par bya ba la sgyid lug pa med pa sbyor ba lhod pa med pa/ rlung gi dkyil 'khor lta bur 'gro ba thams cad kyi don du brtson pa/ brtson 'grus phyir mi ldog
162b7(phal chen): pa dang ldan pa/ phyir mi zlogs pa'i go ca bgos pa/ de dag gi spyod pa shes pa'am/ yon tan brjod par nus re skan/ /song rigs kyi bu lho phyogs kyi rgyud 'di nyid na grong khyer seng ge rnam par
162b8(phal chen): bsgyings pa zhes bya ba yod de/ de na rgyal po seng ge dpal gyi bu mo byams ma zhes bya ba bu mo lnga brgya'i 'khor dang bcas pa 'dug gis de'i gan du song la ji ltar byang chub sems dpas
163a1(phal chen): byang chub sems dpa'i spyod pa la bslab par bya ba dang / ji ltar nan tan du bya ba dris shig dang / de nas tshong dpon gyi bu nor bzangs kyis/ bram ze rgyal ba'i drod gyi skye mched
163a2(phal chen): kyi rkang pa gnyis la spyi bos phyag 'tshal te/ bram ze rgyal ba'i drod kyi skye mched la lan brgya stong du mar g.yas phyogs su bskor ba byas nas yang dang yang bltas te/ bram ze rgyal ba'i drod kyi
163a3(phal chen): skye mched kyi drung nas song ngo / /de nas tshong dpon gyi bu nor bzangs dge ba'i bshes gnyen la rim gro bsam gyis myi khyab pa la zhugs pa mos pa rgya chen pos rnam par dag pa theg pa
163a4(phal chen): chen po la mngon du phyogs pa/ sangs rgyas kyi ye shes la mngon par mos pa/ sangs rgyas kyi chos la yang dag par zhugs pa/ dge ba'i bshes gnyen gyi rjes su 'brang bar spro ba/ chos kyi rim
163a5(phal chen): gro la rnam par spyod pa/ chags pa med pa'i ye shes la mngon du gyur pa/ yang dag pa'i mtha' shin tu rtogs pa/ ye shes kyi mtha' la gnas pa'i yul dang ldan pa/ dus gsum skad cig
163a6(phal chen): gi cha shas la khong du chud par byed pa/ nam mkha'i mtha' gnyis su med pa mngon du gyur pa/ mi gnyis pa'i mtha' rnam par gdon mi za ba thob pa/ chos kyi dbyings kyi mtha' la rnam par
163a7(phal chen): mi rtog par gnas pa/ sgrib pa med pa'i mthas gdul ba khong du chud par bya ba la zhugs pa/ chos kyi mtha' dang mi 'gal bar bya ba la gzhol ba/ de bzhin gshegs pa'i mtha' la
163a8(phal chen): mtha' med par khong du chud pa/ sangs rgyas thams cad kyi mtha' la rnam par mi rtog par gnas pa/ sems can thams cad kyi 'du shes kyi dra ba rnam par gtor ba'i ye shes la gzhol ba/
163b1(phal chen): zhing la mngon par chags pa thams cad dang bral ba/ sangs rgyas kyi 'khor gyi dkyil 'khor thams cad la chags pa med pa'i sems dang ldan pa/ sangs rgyas kyi zhing thams cad yongs su dag par
163b2(phal chen): bya ba la gnas pa med par spyod pa/ sems can thams cad la bdag med pa dang / sems can med pa'i 'du shes dang ldan pa/ sgra thams cad tshig gi lam lta bur khong du chud pa/ gzugs
163b3(phal chen): thams cad gzugs kyi gzugs brnyan dang mnyam par rnam par rig par bya ba la gzhol ba de mthar kyis seng ge rnam par bsgyings pa'i grong khyer gang na ba der phyin te/ bu mo byams ma tshol
163b4(phal chen): zhing yongs su rmed rmed pa las/ rgyal po seng ge dpal gyi bu mo byams ma 'khor bu mo lnga brgya dang ldan pa de khang pa sna tshogs snang ba'i snying po zhes bya ba'i nang na khri tsan dan sbrul gyi snying po'i rkang pa
163b5(phal chen): can/ gser gyi lcag bod kyi dra bas legs par bres pa/ lha rdzas kyi bstan bting ba la 'dug cing chos ston to/ /zhes thos nas/ seng ge rnam par bsgyings pa'i grong khyer du song ste/
163b6(phal chen): rgyal po seng ge dpal gyi gnas gang na ba der phyin nas/ rgyal po'i phyi sgo'i sgo gang na bu mo byams ma mthong bar dga' ba'i phyir sdod cing 'dug 'dug pa dang / des der srog chags brgya phrag du ma dang /
163b7(phal chen): srog chags stong phrag du ma dang / srog chags brgya stong phrag du ma 'dong ba mthong nas/ khyed gang nas 'ongs/ da gang du 'dong zhes dris pa dang / de dag gis nged ni bu mo byams ma'i drung du chos
163b8(phal chen): mnyan pa'i phyir 'dong ngo zhes nas/ des bsam pa 'dir ni su 'gro yang 'gag pa med pa lta zhig snyam ste/ de yang nang du phyin to/ /de ltar phyin te bltas na khang pa rnam par snang
164a1(phal chen): ba'i snying po can de yang / gzhi shel du 'dug pa'i sa las blangs te/ bai DUr+ya'i ka ba bkye ba/ rtsig pa rdo rje las byas pa/ 'dzam bu chu klung gser gyi lhun dang ldan pa'i ba gam brgya phrag
164a2(phal chen): stong gis brgyan pa/ nor bu rin po che grangs med pas rnam par bres pa/ rin po che stong gi snying po'i me long gi dkyil 'khor gyis shin tu spang bar byas pa/ nor bu rin po che 'gro ba'i yid du
164a3(phal chen): 'ong bas rnam par brgyan pa/ rin po che'i shing thags grangs med pas yongs su bskor ba/ gser gyi dril bu brgya stong shin tu 'khrol ba'i sgra snyan pa bsam gyis mi khyab pa'i rgyan dang ldan
164a4(phal chen): par mthong ngo / /bu mo byams ma de yang mig dkar nag 'byes pa/ skra 'thon ting du 'dug pa/ mdog gser gyi kha dog ltar 'dug pa mthong nas/ des rkang pa gnyis la spyi bos phyag 'tshal te/
164a5(phal chen): lan brgya stong du mar g.yas phyogs su bskor ba byas nas/ thal mo sbyar te mdun du 'dug nas/ 'di skad ces smras so/ /'phags ma bdag gis bla na med pa yang dag par rdzogs
164a6(phal chen): pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags ma ni byang chub
164a7(phal chen): sems dpa' rnams la gdams ngag dang rjes su bstan pa mdzad do zhes bdag gis thos na/ 'phags ma ji ltar byang chub sems dpas byang chub sems dpa'i spyod pa la bslab par bgyi
164a8(phal chen): ba dang / ji ltar nan tan du bgyi ba bdag la bshad du gsol/ smras pa rigs kyi bu kho mo'i gnas kyi rgyan la ltos shig /ces des kun tu byung te/ ltas pa dang / rtsig pa re re dang /
164b1(phal chen): ka ba re re dang / me long gi dkyil 'khor re re dang / rnam pa'i bye brag re re dang / dbyibs re re dang / nor bu rin po che re re dang / gser gyi dril bu re re dang / rin po che'i shing re re dang / ba spu'i bu ga
164b2(phal chen): re re dang / rin po che'i se mo do re re las kyang / chos kyi dbyings thams cad na bzhugs pa'i de bzhin gshegs pa thog ma thugs bskyed pa dang bcas pa/ spyod pa dang smon lam gyi yul
164b3(phal chen): dang bcas pa/ 'byung ba'i rgyan dang bcas pa/ mngon par 'tshang rgya ba'i rnam par 'phrul pa dang bcas pa/ chos kyi 'khor lo bskor ba dang bcas pa/ yongs su mya ngan las 'da' ba ston pa dang
164b4(phal chen): bcas par gzugs brnyan gyi tshul du mthong bar gyur to/ /dmyigs pa de dag re re las ji lta ba bzhin du dmyigs pa thams cad las kyang mthong bar gyur to/ /'di lta ste dper na chus yongs
164b5(phal chen): su gang ba'i mtsho dang zhing rnyog pa med la rnam par gsal ba la ni nam mkha'i nyi ma zla ba dang / skar ma'i tshogs kyis brgyan pa/ gzugs brnyan gyi tshul du yongs su snang ngo / /de bzhin du
164b6(phal chen): khang pa rnam par snang ba'i snying po'i dmyigs pa re re las kyang chos kyi dbyings de na bzhugs pa'i de bzhin gshegs pa thams cad gzugs brnyan gyi tshul du yongs su snang bar gyur te/ de ni bu mo
164b7(phal chen): byams ma'i sngon gyi dge ba'i rtsa ba'i rgyu'i phyir te/ des de ltar rnam par bltas nas/ sangs rgyas mthong ba'i rgyan gyi mtshan ma de yongs su bzung ste/ thal mo sbyar nas/ bu mo byams
164b8(phal chen): ma'i gdong du bltas pa dang / des smras pa/ rigs kyi bu kho mo ni shes rab kyi pha rol tu phyin pa'i sgo'i rgyud kun nas rnam par brgyan pa zhes bya ba thob ste/ shes rab kyi pha rol tu phyin pa'i
165a1(phal chen): sgo'i rgyud 'di ni kho mos de bzhin gshegs pa chu klung gang ga'i klung sum bcu rtsa drug gi bye ma snyed las yongs su btsal ba ste/ de bzhin gshegs pa de dag gis kyang shes rab kyi pha rol
165a2(phal chen): tu phyin pa'i sgo'i rgyud kun nas rnam par brgyan pa 'di sgo sna tshogs kyi khong du chud par bya bas rtogs par mdzad de/ gcig gis gang gsungs pa de 'ang gnyis kyis ma gsungs so/ /smras pa 'phags
165a3(phal chen): ma shes rab kyi pha rol tu phyin pa'i sgo'i rgyud kun nas rnam par brgyan pa 'di yul ji lta bu zhig mchis/ smras pa rigs kyi bu shes rab kyi pha rol tu phyin pa'i sgo'i rgyud kun nas rnam par
165a4(phal chen): brgyan pa 'di la kho mos mngon du byed cing / sems pa dang rjes su 'brang bar bya ba dang / rnam par dpyod pa dang / rjes su sems dpa' dang / dran par bya ba dang / yongs su gzung ba dang /
165a5(phal chen): rnam par brtag pa dang / mngon par bsgrub pa dang / yang dag par brgyan par bya ba dang / rab tu rnam par dbye ba byed pa'i tshe/ gzungs kun nas sgo zhes bya ba yongs su skye ste/ gzungs kyi
165a6(phal chen): dkyil 'khor der ni chos kyi sgo brgya stong grangs med pa phrag bcu yongs su 'du'o/ /khong du chud do/ /mngon du 'gyur to/ /mngon par 'du'o/ /khongs na 'khod do/ /'di lta ste sangs rgyas kyi zhing gi
165a7(phal chen): sgo dang / sangs rgyas kyi sgo dang / chos kyi sgo dang / sems can gyi sgo dang / 'das pa'i sgo dang / ma 'ongs pa'i sgo dang / da ltar byung ba'i sgo dang / gnas pa'i mtha'i sgo dang / bsod nams kyi sgo
165a8(phal chen): dang / bsod nams kyi tshogs kyi sgo dang / ye shes kyi sgo dang / ye shes kyi tshogs kyi sgo dang / smon lam gyi rnam pa'i sgo dang / spyod pa'i sgo dang / spyod pa rnam par dag pa'i sgo dang /
165b1(phal chen): spyod pa yongs su 'byung ba'i sgo dang / spyod pa yongs su rdzogs par bya ba'i sgo dang / las kyi sgo dang / las dang mi 'gal ba'i sgo dang / las kyi rgyan kyi sgo dang / las mngon par 'du bya ba'i sgo dang / mi
165b2(phal chen): mnyam pa'i las yongs su spang ba'i sgo dang / yang dag pa'i las la nan tan du bya ba'i sgo dang / las la dbang bsgyur ba'i sgo dang / legs par spyad pa'i sgo dang / legs par spyad pa yang dag par blang
165b3(phal chen): ba'i sgo dang / ting nge 'dzin gyi sgo dang / ting nge 'dzin khong du chud par bya ba'i sgo dang / ting nge 'dzin la rnam par spyad pa'i sgo dang / ting nge 'dzin kyi spyod yul gyi sgo dang / ting nge 'dzin las ldang ba'i sgo
165b4(phal chen): dang / mngon par shes pa'i sgo dang / sems rgya mtsho'i sgo dang / sems can rnam grangs kyi sgo dang / sems kyi rgyud yongs su dag par bya ba'i sgo dang / sems kyi thibs po snang bar bya ba'i sgo dang / sems
165b5(phal chen): kyi mtsho dang bar bya ba'i sgo dang / sems 'byung ba'i sgo dang / sems rnam par rgyu ba'i sgo dang / sems can kun nas nyon mongs pa rgyu ba'i sgo dang / nyon mongs pa'i bag chags kyi sgo dang / nyon mongs
165b6(phal chen): pa'i sbyor ba'i sgo dang / mos pa'i sgo dang / sems can gyi spyod pa'i sgo dang / sems can gyi spyod pa rnam pa tha dad pa'i sgo dang / 'jig rten 'byung ba'i sgo dang / sems can gyi bsam pa'i sgo
165b7(phal chen): dang / sems can gyi 'du shes kyi rnam pa'i sgo dang / phyogs kyi sgo dang / chos kyi phyogs kyi sgo dang / snying rje chen po'i sgo dang / byams pa chen po'i sgo dang / zhi ba'i sgo dang / ngag gi lam gyi
165b8(phal chen): sgo dang / tshul gyi sgo dang / khong du chud par bya ba'i sgo dang / rnam par phye ba'i sgo dang / yang dag par 'du bya ba'i sgo dang / chags pa med pa'i mtha'i sgo dang / kun gyi sgo dang / sangs rgyas kyi
166a1(phal chen): chos kyi sgo dang / byang chub sems dpa'i chos kyi sgo dang / nyan thos kyi chos kyi sgo dang / rang sangs rgyas kyi chos kyi sgo dang / 'jig rten gyi chos kyi sgo dang / 'jig rten 'byung ba'i
166a2(phal chen): chos kyi sgo dang / 'jig rten 'jig pa'i chos kyi sgo dang / 'jig rten kun nas gnas pa'i sgo dang / 'jig rten gyi khams rnam par dag pa'i sgo dang / 'jig rten gyi khams kun nas nyon mongs pa'i sgo
166a3(phal chen): dang / 'jig rten gyi khams kun nas nyon mongs pa la rnam par dag pa'i sgo dang / 'jig rten gyi khams rnam par dag pa la kun nas nyon mongs pa'i sgo dang / 'jig rten gyi khams gcig tu kun nas nyon
166a4(phal chen): mongs pa'i sgo dang / 'jig rten gyi khams gcig tu rnam par dag pa'i sgo dang / 'jig rten gyi khams gzhi mnyam pa nyid du khong du chud par bya ba'i sgo dang / 'jig rten gyi khams snrel bzhi'i sgo dang / 'jig
166a5(phal chen): rten gyi khams spyi'u tshugs su rgyu ba'i sgo dang / myig 'phrul du 'jug pa'i sgo dang / 'jig rten gyi khams kyi rgyud kyi sgo dang / gnas kyi 'du shes kyi rnam par gyur pa'i sgo dang / phra ba rgya chen por khong du chud
166a6(phal chen): par bya ba'i sgo dang / rgya chen po phra bar khong du chud par bya ba'i sgo dang / sangs rgyas kyi mthong bar bya ba'i sgo dang / sangs rgyas kyi sku rnam pa tha dad pa'i sgo dang / sangs rgyas kyi 'od gzer gyi dra ba rnam
166a7(phal chen): pa tha dad pa'i sgo dang / sangs rgyas kyi gsung gi dkyil 'khor rnam par phye ba'i sgo dang / sangs rgyas kyi chos kyi 'khor lo mngon par bsgrub pa'i sgo dang / sangs rgyas kyi chos kyi 'khor lo tha myi dad pa'i
166a8(phal chen): sgo dang / sangs rgyas kyi chos kyi 'khor lo nges pa'i tshig gi sgo dang / sangs rgyas kyi chos kyi 'khor lo kun tu 'khor ba'i sgo dang / sangs rgyas kyi phrin las kyi sgo dang / sangs rgyas kyi
166b1(phal chen): 'khor gyi dkyil 'khor gyi sgo dang / sangs rgyas kyi 'khor gyi dkyil 'khor rnam par phye ba'i sgo dang / sangs rgyas kyi 'khor lo dkyil 'khor rgya mtshor 'jug pa'i sgo dang / sangs rgyas kyi stobs snang
166b2(phal chen): ba'i sgo dang / sangs rgyas kyi ting nge 'dzin gyi sgo dang / sangs rgyas kyi ting nge 'dzin gyis rnam par 'phrul pa'i sgo dang / sangs rgyas kyi rnam par spyod pa'i sgo dang / sangs rgyas kyi byin gyi rlabs kyi sgo dang /
166b3(phal chen): sangs rgyas kyi sprul pa'i sgo dang / sangs rgyas kyi sems can pha rol gyi sems thugs su chud pa'i sgo dang / sangs rgyas kyi rdzu 'phrul gyis rnam par 'phrul pa'i sgo dang / dga' ldan gyi pho brang na
166b4(phal chen): bzhugs pa'i sgo nas yongs su mya ngan las 'da' ba bstan pa'i bar gyi sgo dang / sems can gyi don tshad myed pa mdzad pa'i sgo dang / chos zab mo'i tshul gyi sgo dang / chos sna tshogs kyi tshul gyi sgo dang /
166b5(phal chen): byang chub kyi sems kyi chos kyi rnam pa'i sgo dang / byang chub kyi sems 'byung ba'i rnam pa'i chos kyi sgo dang / byang chub kyi sems kyi tshogs kyi rnam pa'i sgo dang / smon lam gyi rnam pa'i sgo dang / spyod pa'i rnam
166b6(phal chen): pa'i sgo dang / mngon par shes pa'i rnam pa'i sgo dang / 'byung ba'i rnam pa'i sgo dang / gzungs rnam par dag pa'i rnam pa'i sgo dang / ye shes kyi dkyil 'khor rnam par dag pa'i rnam pa'i sgo dang / shes rab
166b7(phal chen): yongs su dag pa'i rnam pa'i sgo dang / byang chub tshad myed pa'i rnam pa'i sgo dang / dran pa rnam par dag pa'i rnam pa'i sgo dag ste/ rigs kyi bu de ltar kho mos shes rab kyi pha rol tu phyin pa'i sgo'i
166b8(phal chen): rgyud dran pas kun nas rnam par brgyan pa 'di shes par zad na/ kho mos byang chub sems dpa' sems nam mkha'i dbyings dang mnyam pa/ blo gros chos kyi dbyings ltar yangs pa/ rgyud bsod
167a1(phal chen): nams kyi tshogs kyis brtan pa/ 'jig rten las 'das pa'i lam du zhugs pa/ 'jig rten gyi chos yongs su mi rgyu ba/ ye shes snang ba'i myig rab rib med pa rab tu thob pa/ chos kyi
167a2(phal chen): dbyings thams cad mun pa med par khong du chud pa/ blo nam mkha' ltar tshad med pa dang ldan pa/ dmyigs pa thams cad kyi rjes su song ba'i myig can/ chags pa med pa'i snang ba'i snying po dang ldan
167a3(phal chen): pa/ chos thams cad kyi don rab tu dbye ba la mkhas pa/ zil gyis gnon la/ 'jig rten kun gyi zil gyis gnon pa/ 'jig rten gyi spyod pa'i tshul la rnam par spyod pa/ 'jig rten gyi
167a4(phal chen): lam gyi rgyud thams cad na kha na ma tho ba med pa/ 'jig rten gyi don byed pa la brtson pa/ 'gro ba thams cad kyi rten du gyur pa/ 'gro ba thams cad kyi ngag gi tshul dang rnam pa la mkhas pa/ 'gro ba
167a5(phal chen): thams cad du gnas pa'i bsam pa dang ldan pa/ bsam pa ji lta ba bzhin du rnam par dmyigs pa ston pa/ dus kyi 'khor lo thams cad la dbang bsgyur ba de dag gi spyod pa shes pa'am/
167a6(phal chen): yon tan brjod par nus re skan/ /drang srong rigs kyi bu lho phyogs kyi rgyud 'di nyid na yul myig gsum pa zhes bya ba yod de/ de na dge slong blta na sdug pa zhes bya ba 'dug gis/ de'i gan du song
167a7(phal chen): la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs kyis bu mo byams ma'i rkang pa
167a8(phal chen): gnyis la spyi bos phyag 'tshal te/ bu mo byams ma la lan brgya stong du mar g.yas phyogs su bskor ba byas nas yang dang yang bltas te/ bu mo byams ma'i drung nas song ngo / /de nas tshong
167b1(phal chen): dpon gyi bu nor bzangs byang chub sems dpa'i ye shes kyi rnam par spyod pa zab mo rjes su bsam pa dang / chos kyi dbyings kyi gzhi zab mo khong du chud par bya ba rjes su bsam pa dang / sems
167b2(phal chen): can gyi ye shes shin tu phra zhing zab pa rjes su bsam pa dang / 'jig rten gyi 'du shes kyi rnam pa zab mo rjes su bsam pa dang / mngon par 'du bya ba med pa'i dbyings zab mo rjes su bsam
167b3(phal chen): pa dang / sems kyi rgyud kyi dbyings zab mo rjes su bsam pa dang / rten cing 'brel bar 'byung ba'i dbyings zab mo rjes su bsam pa dang / rang bzhin gyis dben pa'i dbyings zab mo
167b4(phal chen): rjes su bsam pa dang / 'gro ba thams cad kyi rnam par dpyod pa bden pa'i dbyings zab mo rjes su bsam pa dang / chos kyi dbyings brgyan pa'i dbyings zab mo rjes su bsam pa dang / lus
167b5(phal chen): kyi 'khrul 'khor shugs gyis 'khor ba'i dbyings zab mo rjes su bsam pa dang / las kyis sna tshogs su gyur pa'i dbyings zab mo rjes su bsam pa byed cing mthar gyis yul myig gsum
167b6(phal chen): pa gang na ba der phyin te/ yul gyi 'khor dang / grong khyer gyi 'khor dang / tshong dus kyi 'khor dang / grong rdal gyi 'khor dang / yul gru'i 'khor dang / lhas kyi 'khor dang / drang srong dge ba
167b7(phal chen): sbyong ba'i gnas kyi 'khor dang / yul dang phyogs kyi 'khor dang / chu'i rgyud kyi 'khor dang / ri'i sul gyi 'khor dang / nags tshal chen po'i 'khor dag du dge slong blta na sdug pa yongs su
167b8(phal chen): tshol tshol ba las des dge slong blta na sdug pa nags tshal sdug po zhig na/ gzhon zhing dar la bab pa/ gzugs mdzes shing sdug la blta na yid du 'ong ba/ skra 'thon ting g.yas
168a1(phal chen): phyogs su 'khyil ba dang ldan pa/ mgo gdugs ltar 'dug pa/ gtsug gtor gyi spyi bo can/ dpral ba yangs pa/ myig dkar nag 'byes shing ring la/ rdzi ma ba'i rdzi ma ltar 'dug pa/
168a2(phal chen): sna'i dbyibs legs shing bzang la/ ran par mdzes pa dang ldan pa/ mchu tshal ltar mdog bzang shing shin tu legs pa dang ldan pa/ so mnyam zhing thags bzang la/ shin tu dkar ba bzhi bcu
168a3(phal chen): tshang ba dang ldan pa/ 'gram pa'i lha nga seng ge ltar 'dug pa/ mkhur ba shas gang zhing rgyas pa/ smyin tshugs gzhu ltar 'dug cing ring la/ shin tu mdzes pa/ mdzod spu zla ba'i kha dog ltar
168a4(phal chen): 'dug pa'i thig le can/ rna shal ring zhing lhod par 'phyang ba/ zla ba nya ba ltar bzhin mdangs dang ldan zhing shin tu bzang ba/ mgul zlum zhing dung ltar mdzes pa/ snying ka dpal gyi be'us
168a5(phal chen): brgyan pa/ ro stod seng ge'i stod ltar 'dug pa/ thal gong shin tu rgyas pa/ dpung mgo'i lhun legs shing zlum pa/ lag pa ring ba/ dra bas 'brel pa'i sor mo can/ rka lag 'khor los
168a6(phal chen): brgyan pa/ rka lag 'jam zhing gzhon la sha rgyas pa/ bdun shin tu mtho ba/ rked pa rdo rje ltar 'dug pa/ lus che zhing drang ba/ brla zlum pa/ pho mtshan gsang ba'i sbubs su 'dug pa/
168a7(phal chen): byin pa ri dgas e na ya'i byin pa ltar 'dug pa/ sor mo ring ba/ rkang pa'i gting pa yangs pa/ 'od 'dom gang ba dang ldan pa/ mdog gser gyi kha dog ltar 'dug pa/ ba spu re re nas g.yas
168a8(phal chen): phyogs su gyen du 'khyil ba/ shing n+ya gro da'i rgyal po ltar chu zheng gab pa/ lus mtshan dang dpe byad bzang pos shin tu brgyan pa/ myig myi 'gebs shing mi rgod pa/ dran pa nye bar
168b1(phal chen): gnas pa/ ri'i rgyal po kha ba can ltar rtswa dang / nags tshal dang / sman dang shing phran sna tshogs kyis brgyan pa/ blo shin tu yangs pa/ ye shes kyi spyod yul dang / yul la thub pa med pa/ dbyings kyi
168b2(phal chen): dkyil 'khor gyi rgyan sprin gyi sgra lta bu dang ldan pa/ g.yo ba dang rlom sems dang / g.yeng ba dang spros pa thams cad dang bral ba'i sems dang ldan pa/ ye shes kyi spyod yul ma 'dres pa/ sangs rgyas kyi
168b3(phal chen): yul rgya chen po'i snang ba thob pa/ sems can thams cad yongs su smyin par bya ba dang / gdul ba'i bsam pa rgyun myi 'chad pa/ snying rje chen po'i dkyil 'khor shin tu yangs pa skyes pa/ de bzhin
168b4(phal chen): gshegs pa thams cad kyi chos kyi tshul yongs su gzung ba dang / sems can thams cad kyi ye shes snang ba bskyed pa'i phyir/ de bzhin gshegs pa'i tshul rjes su dran zhing 'gro ba thams cad kyi
168b5(phal chen): don du 'chag pa la zhugs te/ drag dal med cing pad ral myed la shin tu mdzes par 'chag pa/ gnas gtsang ma'i lha'i gos dang ldan pa/ lha dang klu dang gnod sbyin dang dri za dang / lha ma yin dang /
168b6(phal chen): nam mkha' lding dang / myi 'am ci dang / lto 'phye chen po dang / brgya byin dang tshangs pa dang / 'jig rten gyi mgon po dang / myi dang myi ma yin pas bskor cing 'dug pa mthong ngo / /dge slong blta na mdzes
168b7(phal chen): pa de 'chag pa'i tshe/ phyogs mngon du gyur pa'i phyogs kyi lha rnams phyogs kyi dkyil 'khor yongs su bsgrub pa byed do/ /rkang gis 'gro ba'i lha rnams rin po che'i pad mos gom pa 'dor ba'i tshe/
168b8(phal chen): yongs su blang ba byed do/ /mye'i lha snang ba'i dkyil 'khor zad myi shes pa rnams kyang / mun pa dang rab rib rnam par sel to/ /'dzam bu rgyal mtshan gyi nags tshal gyi lha rnams kyang me tog mang
169a1(phal chen): po'i char mngon par 'bebs so/ /sa'i lha mi g.yo ba'i snying po can rnams kyang rin po che'i 'byung gnas mang po ston to/ /nam mkha'i lha kun nas snang ba'i dpal dang ldan pa rnams
169a2(phal chen): kyang nam mkha'i dbyings yongs su brgyan pa byed do/ /mtsho'i lha dpal kun nas 'byung ba rnams kyang rin po che dam pa mang pos mngon par 'thor to/ /ri rab kyi lha dri ma med pa'i snying po can
169a3(phal chen): rnams kyang thal mo sbyar cing phyag 'tshal to/ /rlung gi lha thogs pa med pa'i stobs can rnams kyang / spos dang / bdug spos dang / me tog 'thor ba'i rlung rab tu 'gyed do/ /mtshan mo'i
169a4(phal chen): lha gnas par byed pa lus shin tu rgyan pa rnams kyang lus shin tu btud cing phyag 'tshal lo/ /nyin mo'i lha rtag tu bsad par byed pa'i dkyil 'khor can rnams kyang nor bu rin po che phyogs
169a5(phal chen): snang bar byed pa'i rgyal mtshan thogs shing / snang ba bskyed pa'i phyir nam mkha'i dbyings la 'khod do/ /de nas tshong dpon gyi bu nor bzangs dge slong blta na sdug pa gang na ba der phyin nas/
169a6(phal chen): dge slong blta na sdug pa'i rkang pa'i bol gnyis la spyi bos btugs te phyag 'tshal nas/ dge slong blta na sdug pa'i rkang pa'i bol gnyis la bzhin sbyar te/ legs par phyis nas
169a7(phal chen): mdun du 'dug ste/ thal mo sbyar nas 'di skad ces smras so/ /'phags pa bdag ni bla na med pa yang dag par rdzogs pa'i byang chub tu yang dag par zhugs nas/ byang chub sems dpa'i
169a8(phal chen): spyod pa yongs su tshol ba zhig lags te/ 'phags pa ni byang chub sems dpa' rnams la gdams ngag dang / rjes su ston pa mdzad do zhes bdag gi thos na/ 'phags pa ji ltar
169b1(phal chen): byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ des smras pa/ rigs kyi bu kho bo ni tshes btab na dar
169b2(phal chen): la bab pa/ rab tu byung bas btab na gsar du zhugs pa ste/ rigs kyi bu kho bos ni tshe de 'dra ba gcig gis de bzhin gshegs pa gang ga'i klung sum bcu rtsa brgyad kyi drung du tshangs par spyod pa
169b3(phal chen): spyad de/ bdag gi de bzhin gshegs pa la la'i zham ring du ni nyin zhag gcig du tshangs pa'i spyod pa spyad do/ /la lar ni nyin zhag bdun du/ la lar ni zla ba phyed du/ la lar ni zla ba gcig du/
169b4(phal chen): la lar ni lo gcig du/ la lar ni lo brgyar/ la lar ni lo stong du/ la lar ni lo brgya phrag stong du/ la lar ni lo bye bar/ la lar ni lo bye ba khrag khrig du/ la lar ni lo brjod du med pa'i
169b5(phal chen): yang brjod du med par/ la lar ni bskal pa bar ma/ la lar ni bskal pa phyed du/ la lar ni bskal par/ bdag gis de bzhin gshegs pa la la'i zham ring du ni/ bskal pa brjod
169b6(phal chen): du med pa'i yang brjod du med par tshangs pa'i spyod pa spyad de/ bskal pa bgrang ba'i tshul 'di nyid kyis de bzhin gshegs pa thams cad las chos bstan pa thos te/ gdams ngag dang /
169b7(phal chen): rjes su bstan pa yang dag par blangs so/ /smon lam gyi rgyun yongs su sbyangs so/ /yang dag par bsgrub pa'i yul la zhugs so/ /spyod pa'i dkyil 'khor yongs su sbyangs so/ /pha rol tu
169b8(phal chen): phyin pa brgya mtshor yongs su rdzogs par byas so/ /mngon par rdzogs par 'tshang rgya ba'i rnam par 'phrul pa yongs su shes par byas so/ /de dag gis chos kyi 'khor lo bskor ba
170a1(phal chen): phan tshun ma 'dres pa dag kyang yongs su bzung ngo / /de dag gi spobs pa mnyam pa nyid kyang khong du chud par byas so/ /de dag gis bstan pa yang dam pa'i chos zad pa'i mthar thug gi
170a2(phal chen): bar du yongs su bzung ngo / /kho bos de bzhin gshegs pa de dag thams cad kyi sngon gyi smon lam rnams kyang smon lam gyi dkyil 'khor gyi ting nge 'dzin mngon par bsgrub pa'i stobs kyis rang
170a3(phal chen): gi sangs rgyas kyi zhing yongs su dag par bya ba'i phyir mngon par bsgrubs so/ /kho bos de bzhin gshegs pa de dag thams cad kyi sngon gyi byang chub sems dpa'i spyod pa rnams kyang spyod pa
170a4(phal chen): thams cad la 'jug pa'i ting nge 'dzin thob pa'i stobs kyis rang gi spyod pa yongs su dag par bya ba'i phyir mngon par bsgrubs so/ /kho bos de bzhin gshegs pa de dag thams cad kyi pha rol
170a5(phal chen): tu phyin pa rnam par dag pa yang kun tu bzang po'i spyod pas 'byung ba'i stobs kyis mngon par bsgrubs so/ /gzhan yang rigs kyi bu kho bo 'chag sa 'di na 'chag pa'i tshe/ phyogs kyi rgyud kyi sgo thams
170a6(phal chen): cad kyang shin tu rnam par lta ba'i ye shes kyi sgos mngon du 'gyur ro/ /'jig rten gyi khams kyi rgyud sgo thams cad kyang smon lam chen po mngon par bsgrub pa'i stobs kyis sems bskyed pa gcig
170a7(phal chen): la 'jig rten gyi khams brjod du med pa'ang zhing yongs su dag par bya ba'i phyir rnam par 'grub par 'gyur ro/ /sems kyi skad cig gcig la sems can gyi spyod pa'i tshul gyi sgo brjod du
170a8(phal chen): med pa'i yang / brjod du med pa dag kyang byang chub sems dpa' kun tu bzang po'i spyod pa dang / smon lam mngon par bsgrub pa'i stobs kyis stobs bcu'i ye shes yongs su
170b1(phal chen): rdzogs par bya ba'i phyir mngon sum du 'gyur ro/ /sems bskyed pa gcig la sangs rgyas brjod du med pa'i yang brjod du med pa mthong ba rnams kyang snga phyi'i de bzhin gshegs pa rnams la mchod
170b2(phal chen): pa'i smon lam mngon par bsgrub pa'i stobs kyis/ de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed la mchod pa dang / bsnyen
170b3(phal chen): bkur ba dang / rim gro bya ba'i phyir mngon du 'gyur ro/ /sems bskyed pa gcig la de bzhin gshegs pa brjod du med pa'i yang brjod du med pa'i chos kyi sprin gyi char rnams kyang chos
170b4(phal chen): kyi 'khor lo yongs su 'dzin pa'i gzungs dang / smon lam mngon par bsgrub pa'i stobs kyis/ chos kyi tshul grangs med pa rnam par 'tshang rgya zhing khong du chud par bya ba'i phyir bsam
170b5(phal chen): pa la mngon par 'bad do/ /sems bskyed pa gcig la byang chub sems dpa'i spyod pa rgya mtsho brjod du med pa'i yang brjod du med pa dag kyang byang chub sems dpa'i spyod pa myig 'phrul lta bur
170b6(phal chen): yongs su rdzogs par bya ba'i smon lam mngon par bsgrub pa'i stobs kyis spyod pa'i dkyil 'khor thams cad yongs su dag par bya ba'i phyir mngon du 'gyur ro/ /sems bskyed pa gcig la ting
170b7(phal chen): n ge 'dzin brgya mtsho brjod du med pa'i yang brjod du med pa dag kyang ting nge 'dzin gyi sgo gcig tu ting nge 'dzin gyi sgo thams cad yang dag par 'du bar bya ba'i smon lam bsgrub pa'i stobs kyis ting nge
170b8(phal chen): 'dzin gyi dkyil 'khor thams cad yongs su dag par bya ba'i phyir mngon du 'gyur ro/ /sems bskyed pa gcig la dbang po rgya mtsho brjod du med pa'i yang brjod du med pa dag kyang dran pa'i mthar
171a1(phal chen): phyin pa'i dbang po thob par bya ba'i smon lam mngon par bsgrub pa'i stobs kyis dbang po'i 'khor lo dang / dus gyi 'khor lo thams cad kyi rjes su 'brang bar bya ba'i phyir mngon du 'gyur
171a2(phal chen): ro/ /sems bskyed pa gcig la dus kyi 'khor lo brjod du med pa'i yang brjod du med pa dag kyang sems can zad mi shes pa zad par bya ba'i smon lam mngon par bsgrub pa'i stobs kyis
171a3(phal chen): dus thams cad du chos kyi 'khor lo rab tu bskor ba'i phyir mngon du 'gyur ro/ /sems bskyed pa gcig la dus rgya mtsho brjod du med pa'i yang brjod du med pa thams cad kyang dus gcig tu rnam par
171a4(phal chen): dgod pa'i tshul khong du chud par ye shes snang ba'i smon lam mngon par bsgrub pa'i stobs kyis/ 'jig rten gyi khams thams cad kyi dus gsum rnam par dgod pa'i phyir mngon sum du gyur
171a5(phal chen): te/ rigs kyi bu kho bos ni byang chub sems dpa'i rnam par thar pa shin tu zhi bar mi 'gyur ba'i sgron ma zhes bya ba 'di shes par zad na/ kho bos byang chub sems dpa' bsam pa rdo rje lta bu
171a6(phal chen): dang ldan pa de bzhin gshegs pa thams cad kyi rigs su rigs dang ldan par 'byung ba/ srog gi dbang po la rgyun chad pa med pa/ ye shes kyi sgron ma zhi bar 'gyur ba med pa/ mi shigs
171a7(phal chen): pa mi phyed pa'i lus dang ldan pa/ sgyu ma'i rnam pa lta bu'i gzugs shin tu grub pa/ rgyu'i chos dang mnyam pa'i yan lag dang / nying lag du ldan pa'i lus can 'gro ba rnams kyis
171a8(phal chen): bsam pa ji lta ba bzhin du rnam par dmyigs par byed pa'i lus dang ldan pa/ 'gro ba thams cad dang 'dra ba'i gzugs dang lus dang kha dog dang / dbyibs dang chu zheng
171b1(phal chen): yongs su ston pa/ me mdag dang me lce dang / dug dang mtshon gyis mi tshugs pa'i lus dang ldan pa rdo rje ltar sra zhing 'khor yug ltar thug pa med pa'i lus can/ bdud dang phas kyis rgol
171b2(phal chen): ba thams cad kyi stobs kyi stobs med par byed pa/ 'dzam bu chu klung gi gser gyi ri dang 'dra bar 'gro ba kun las mngon par 'phags pa'i lus dang ldan pa/ 'gro ba thams cad
171b3(phal chen): du rnam par dmyigs pa'i gzhi dang ldan pa/ sgo thams cad du rnam par dmyigs shing thos par 'gyur ba/ 'gro ba thams cad kyi ngor blta ba/ chos thams cad kyi sprin gyi 'byung gnas
171b4(phal chen): su gyur pa/ phyogs kun tu rnam par snang ba sgrib pa'i ri thams cad rnam par gtor bas blta na mdzes pa mi dge ba'i rtsa ba thams cad shin tu 'joms pas shin tu dpa' bar snang
171b5(phal chen): ba dge ba'i rtsa ba rgya chen po'i rgyu 'thun pa las byung bas blta na dga' ba 'byung bar shin tu dka' zhing dkon pas me tog u dum ba ra lta bu de dag gi spyod pa shes pa 'am/ yon tan brjod
171b6(phal chen): par nus re skan/ /drang srong rigs kyi bu lho phyogs kyi rgyud 'di nyid na yul dge sbyong gi grong khyer zhes bya ba na grong khyer sgo bzang po zhes bya ba yod de/ de na khye'u dbang po'i dbang phyug ces
171b7(phal chen): bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon
171b8(phal chen): gyi bu nor bzangs byang chub sems dpa'i rnam par gnon pa dang / nan tan rnam par dag par bya ba la brtson pa/ byang chub sems dpa'i stobs snang bas sems shin tu snang bar
172a1(phal chen): gyur pa/ byang chub sems dpa'i brtan pa gzhan gyis mi thub cing dpa' brgal thag chad pa'i snying dang ldan pa/ byang chub sems dpa'i smon lam gyi go cha bzang pos sems zhum pa
172a2(phal chen): med pa/ byang chub sems dpa'i bsam pa brtan pas kun tu gnas shing yongs su 'phel bar 'gyur ba la brtson pa/ byang chub sems dpa'i spyod pa'i sprin gyi char yongs su 'dzin pa'i bsam
172a3(phal chen): pa dang ldan pa/ byang chub sems dpa'i chos kyi sprin gyi char gyis yongs su mi ngoms pa'i rgyun dang ldan pa/ byang chub sems dpa'i yon tan thams cad la 'jug pa'i smon lam la mngon
172a4(phal chen): par gyur pa/ 'gro ba thams cad kyi kha lo bsgyur bas yongs su sdud par bdag nyid yongs su gtong bar 'dod pa 'gro ba thams cad 'khor ba'i dgon pa chen po las bzla bar 'dod pa dang
172a5(phal chen): dge ba'i bshes gnyen blta ba dang / mnyan pa dang bsnyen bkur bas yongs su mi ngoms pa/ chos kyi rim gro tshad med pa bskyed pa dang ldan pa des/ dge slong blta na sdug pa'i
172a6(phal chen): rkang pa gnyis la spyi bos phyag 'tshal te/ dge slong blta na sdug pa la lan brgya stong du mar g.yas phyogs su bskor ba byas nas yang dang yang bltas te/ dge slong blta na sdug pa'i drung
172a7(phal chen): nas song ngo / / //sangs rgyas rmad ga gcad ces bya ba shin tu rgyas pa chen po'i mdo/ bam po bcu gsum pa/ de nas tshong dpon gyi bu
172a8(phal chen): nor bzangs dge slong blta na sdug pa'i gdams ngag rjes su bzlos cing spel ba dang / bsdud pa dang rab tu dbye ba dang / bshad pa dang / so sor rnam par bsgom pa dang brjod pa dang /
172b1(phal chen): yang dag par bstan pa dang / rjes su bsam pa dang / mngon par 'jug par bya ba dang / bkur ba dang khong du chud par bya ba dang / yang dag par gzhol bar bya ba dang / yang dang yang bzlas
172b2(phal chen): pa dang / shin tu rtogs par bya ba dang / rab tu bstan pa dang / snang bar bya ba dang / rjes su rnam par lta ba dang / lha dang klu dang gnod sbyin dang / dri za'i 'khor dang bcas pa de mthar gyis
172b3(phal chen): yul dge sbyong gi dkyil 'khor gyi grong khyer sgo bzang po gang na ba der phyin te/ khye'u dbang po'i dbang phyug yongs su tshol tshol ba las de'i steng gi bar snang las lha dang / klu dang / gnod sbyin dang /
172b4(phal chen): dri za rnams kyis bos pa/ rigs kyi bu khye'u dbang po'i dbang phyug ni/ chu klung gi chu 'dus dang / nye ba zhig na byis pa stong phrag bcu tsam gyis bskor te/ bye ma la rtse bas rtse zhing 'dug go/ /
172b5(phal chen): de nas tshong dpon gyi bu nor bzangs grong khyer sgo bzang po dang / nye ba'i chu klung gi chu 'dus gang na ba der song ste/ phyin pa dang der khye'u dbang po'i dbang phyug byis pa stong phrag bcu tsam gyis
172b6(phal chen): bskor cing bye ma la rtse bas rtse ba mthong ngo / /mthong nas kyang khye'u dbang po'i dbang phyug gang na ba der song ste/ khye'u dbang po'i dbang phyug gi rkang pa gnyis la spyi bos phyag 'tshal nas/
172b7(phal chen): khye'u dbang po'i dbang phyug la lan brgya stong du mar g.yas phyogs su bskor ba byas nas/ khye'u dbang po'i dbang phyug gi mdun du 'dug ste/ thal mo sbyar nas 'di skad ces smras so/ /'phags
172b8(phal chen): pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar
173a1(phal chen): nan tan du bgyi ba ma 'tshal te/ 'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos nas/ 'phags pa ji ltar byang chub sems
173a2(phal chen): dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ smras pa rigs kyi bu kho bo ni 'jam dpal gzhon nur gyur pas yi
173a3(phal chen): ge dang / grangs dang / brda dang / rtsis kyi tshul bslabs te/ bzo thams cad mngon par shes pa dang ldan pa zhes bya ba'i ye shes kyi sgor 'jug go/ /de ltar rigs kyi bu kho bo ni 'jig rten
173a4(phal chen): na yi ge dang / mying gi rnam pa dang / grangs dang / rtsis dang / brda dang / shod thabs shes par bya ba dang / gzo sna tshogs shes par bya ba dang / khams kyi cho ga dang / dug gso ba'i thabs dang /
173a5(phal chen): skem pa dang / brjed byed dang / 'byung po'i gdon gyis btab pa gso ba dang / grong dang / grong khyer dang / tshong dus dang / bza' shing gi ra ba dang / bka' thub kyi nags tshal dang / gnas rnam
173a6(phal chen): par dgod pa shes par bya ba dang / ra ba dang / khang pa dang / skar khung dang / khang pa brtsig pa'i tshad shes par bya ba dang / 'khrul 'khor dang / shing rta sbyor tshul sna tshogs shes par bya ba dang dge mi dge
173a7(phal chen): dang / 'jigs mi 'jigs kyi las dang / mtshan ma shes par bya ba dang / rmos dang / tshong dang / rnam par spyod pa sbyar ba'i cho ga shes par bya ba dang / sems can gyi yan lag dang / nying lag gi
173a8(phal chen): mtshan gyi rgyus dang / rnam par dpyod pa shes par bya ba dang / bde 'gro dang ngan song gi las kyis lam rnam par dag par bya ba'i tshul shes par bya ba dang / dge ba dang mi dge ba'i chos dang / tshogs
173b1(phal chen): mchod pa shes par bya ba dang / bde 'gro dang ngan song gi tshogs shes par bya ba dang / nyan thos dang / rang sangs rgyas kyi theg pa'i tshogs shes par bya ba dang / de bzhin gshegs pa'i sa'i tshogs shes
173b2(phal chen): par bya ba dang / rgyu dang byed pa dang / sbyor ba'i rgyud shes par bya ba ji snyed pa de dag thams cad shes te/ de dag la sems can yongs su gzud pa byed do/ /rab tu dgod pa byed do/ /yongs su gzhog
173b3(phal chen): pa byed do/ /slob du 'dzud do/ /sbyor du 'dzud do/ /brtan par byed do/ /lhur lan par byed do/ /rdzogs par byed do/ /yongs su bsgrub par byed do/ /yongs su spyod par byed do/ /gsal
173b4(phal chen): bar bstan par byed do/ /rnam par 'phel bar byed do/ /mtshan mar byed do/ /mthar phyin par byed do/ /rnam par sbyong bar byed do/ /dri ma med par byed do/ /shin tu dag par byed do/ /'od
173b5(phal chen): gsal zhing dang bar byed do/ /shin tu yangs par byed do/ /de ltar rigs kyi bu kho bos ni byang chub sems dpa' rnams kyi rtsis tshul shes pa de gang zhe na/ brgya stong phrag brgya na bye ba'o/ /bye ba
173b6(phal chen): bye ba na khod khod do/ /khod khod khod khod na tha dgu'o/ /tha dgu tha dgu na khrig khrig go/ /khrig khrig khrig khrig na thams thams mo/ /thams thams thams thams na myad myad do/ /myad myad
173b7(phal chen): myad myad na gang ya'o/ /gang ya gang ya na ban bun no/ /ban bun ban bun na phyar phyur ro/ /phyar phyur phyar phyur na lcag lcig go/ /lcag lcig lcag lcig na byang bying ngo / /byang bying byang bying
173b8(phal chen): na chem chem mo/ /chem chem chem chem na phyal phyol lo/ /phyal phyol phyal phyol na khyud khyud do/ /khyud khyud khyud khyud na zar zer ro/ /zar zer zar zer na khrib khrib bo/ /khrib khrib
174a1(phal chen): khrib khrib na ya gangs so/ /ya gangs ya gangs na cho ma'o/ /cho ma cho ma na khram khrim mo/ /khram khrim khram khrim na nab nub bo/ /nab nub nab nub na sang sang ngo / /sang sang
174a2(phal chen): sang sang na brgyud yas so/ /brgyud yas brgyud yas na btang yas so/ /btang yas btang yas na bkra yar ro/ /bkra yar bkra yar na gastsal yas so/ /gastsal yas gastsal
174a3(phal chen): yas na mtshungs med do/ /mtshungs med mtshungs med na lam lum mo/ /lam lum lam lum na yal yol lo/ /yal yol yal yol na khrul khrul lo/ /khrul khrul khrul
174a4(phal chen): khrul na thud thud do/ /thud thud thud thud na bsam phyod do/ /bsam phyod bsam phyod na brang brang ngo / /brang brang brang brang na bgrod yas so/ /bgrod yas bgrod yas na bsngo yas
174a5(phal chen): so/ /bsngo yas bsngo yas na zang yag go/ /zang yag zang yag na 'phro bkye'o/ /'phro bkye 'phro bkye na rtse 'phyo'o/ /rtse 'phyo rtse 'phyo na yong tan no/ /yong tan yong tan na brug g.yos so/ /
174a6(phal chen): brug g.yos brug g.yos na sang yal lo/ /sang yal sang yal na 'thing yug go/ /'thing yug 'thing yug na yid 'phyo'o/ /yid 'phyo yid 'phyo na nab neb bo/ /nab neb nab neb na khrig
174a7(phal chen): thams so/ /khrig thams khrig thams na yal yal lo/ /yal yal yal yal na bgrang yas so/ /bgrang yas bgrang yas na thug yas so/ /thug yas thug yas na shang shang ngo / /
174a8(phal chen): shang shang shang shang na yag yag go/ /yag yag yag yag na tham thim mo/ /tham thim tham thim na rlom brlal lo/ /rlom brlal rlom brlal na gzhal 'phyos so/ /gzhal
174b1(phal chen): 'phyos gzhal 'phyos na gzhal yal lo/ /gzhal yal gzhal yal na gzhal med do/ /gzhal med gzhal med na gzhal 'khor to/ /gzhal 'khor gzhal 'khor na gzhal thim mo/ /
174b2(phal chen): gzhal thim gzhal thim na gar gzhal lo/ /gar gzhal gar gzhal na gzhal sangs so/ /gzhal sangs gzhal sangs na gzhal thag go/ /gzhal thag gzhal thag na gzhal
174b3(phal chen): phul lo/ /gzhal phul gzhal phul na gzhal zhi'o/ /gzhal zhi gzhal zhi na 'phyo 'gyur ro/ /'phyo 'gyur 'phyo 'gyur na nyar nyer ro/ /nyar nyer nyar nyer na phyag phyig go/ /phyag
174b4(phal chen): phyig phyag phyig na zal zul lo/ /zal zul zal zul na sal sal lo/ /sal sal sal sal na g.yo ldeg go/ /g.yo ldeg g.yo ldeg na phan phun no/ /phan phun phan phun na
174b5(phal chen): brnang ya'o/ /brnang ya brnang ya na rem 'drol lo/ /rem 'drol rem 'drol na rdzi ngad do/ /rdzi ngad rdzi ngad na rdzi rdul lo/ /rdzi rdul rdzi rdul na phun yol lo/ /phun yul phun yul na ngad ngad do/ /ngad ngad ngad
174b6(phal chen): ngad na bgrang rtsi'o/ /bgrang rtsi bgrang rtsi na zab grang ngo / /zab grang zab grang na dga' brkyang ngo / /dga' brkyang dga' brkyang na gzhung 'dal to/ /gzhung 'dal gzhung 'dal na khrug phyed do/ /khrug
174b7(phal chen): phyed khrug phyed na 'ol phyod do/ /'ol phyod 'ol phyod na gdab yas so/ /gdab yas gdab yas na gcal yas so/ /gcal yas gcal yas na bgrang yas so/ /bgrang yas bgrang
174b8(phal chen): yas na byim 'phyo'o/ /byim phyo byim phyo na ya mye'o/ /ya mye ya mye na bsnyal yas so/ /bsnyal yas bsnyal yas na ldab ldeb bo/ /ldab ldeb ldab ldeb na 'ban chad do/ /
175a1(phal chen): 'ban chad 'ban chad na phang phung ngo / /phang phung phang phung na khe'u tshang ngo / /khe'u tshang khe'u tshang na zhung zung ngo / /zhung zung zhung zung na mchog yal lo/ /mchog yal mchog yal na mtha' rtul
175a2(phal chen): to/ /mtha' rtul mtha' rtul na yun 'gyangs ngo / /yun 'gyangs yun 'gyangs na bun lob bo/ /bun lob bun lob na lam lom mo/ /lam lom lam lom na bsnyad yas so/ /bsnyad yas bsnyad yas
175a3(phal chen): na lang ling ngo / /lang ling lang ling na ljab ljib bo/ /ljab ljib ljab ljib na myi brtsal to/ /myi brtsal myi brtsal na 'byam yas so/ /'byam yas 'byam yas na nga 'grang ngo / /nga 'grang nga 'grang na
175a4(phal chen): smos yal lo/ /smos yal smos yal na bgra chal lo/ /bkra chal bkra chal na lo rgyas so/ /lo rgyas lo rgyas na bum rdib bo/ /bum rdib bum rdib na gang gum mo/ /gang gum gang gum na la lo'o/ /
175a5(phal chen): la lo la lo na bgrang 'phyos so/ /bgrang 'phyos bgrang 'phyos na/ bgrang 'phyos la bsgres pa'o/ /bgrang 'phyos la bsgres pa bgrang 'phyos la bsgres pa na/ dpag yas so/ /dpag yas
175a6(phal chen): dpag yas na dpag yas la bsgres pa'o/ /dpag yas la bsgres pa dpag yas la bsgres pa na yal phyong ngo / /yal phyong yal phyong na yal phyong la bsgres pa'o/ /yal phyong la bsgres pa
175a7(phal chen): yal phyong la bsgres na mu yal to/ /mu yal mu yal na mu yal la bsgres pa'o/ /mu yal la bsgres pa mu yal la bsgres na bgrang yol lo/ /bgrang yol bgrang yol na
175a8(phal chen): bgrang yol la bsgres pa'o/ /bgrang yol la bsgres pa bgrang yol la bsgres na myi mjal to/ /myi mjal myi mjal na mi mjal la bsgres pa'o/ /mi mjal la bsgres pa myi
175b1(phal chen): mjal la bsgres pa na/ bsam phyod do/ /bsam phyod bsam phyod na bsam phyod la bsgres pa'o/ /bsam phyod la bsgres pa bsam phyod la bsgres pa na mtha' 'byam mo/ /mtha' 'byam
175b2(phal chen): mtha' 'byam na mtha' 'byam la bsgres pa'o/ /mtha' 'byam la bsgres pa mtha' 'byam la bsgres pa na dpag thag go/ /dpag thag dpag thag na dpag thag la bsgres pa'o/ /dpag
175b3(phal chen): thag la bsgres pa dpag thag la bsgres na brjod du myed pa'o/ /brjod du myed pa brjod du myed pa na brjod du myed pa la bsgres pa'o/ /brjod du med pa la bsgres pa brjod du myed pa la bsgres pa na/
175b4(phal chen): brjod du myed pa'i yang brjod du med pa la bsgres pa shin tu bstan pa'o/ /de'i mdun na bye ma'i phung po chen po dpag tshad du ma'i tshad dang ldan pa zhig 'dug 'dug pa las/ 'di la bye ma'i 'bru 'di
175b5(phal chen): snyed gcig yod do zhes bya ba nas/ bye ma'i 'bru brjod du med pa'i yang brjod du med pa la bsgres pa 'di snyed gcig yod do zhes rab tu phye nas bsgrangs brtsis te grangs su bcad do/ /des bye ma'i phung
175b6(phal chen): po de brtsis kyi brdar bstan te/ shin tu bstan nas 'di skad ces smras so/ /rigs kyi bu byang chub sems dpa' rnams kyi bgrang ba'i tshul 'di ni 'jig rten gyi khams gcig nas gcig tu
175b7(phal chen): brgyud pa kun na 'ang yod ste/ byang chub sems dpa' rnams ni bgrang ba'i tshul 'dis shar phyogs kyi 'jig rten gyi khams 'byam klas pa dag kyang bgrang zhing brtsi'o/ /de bzhin du lho
175b8(phal chen): phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang /
176a1(phal chen): 'og dang steng gi phyogs su yang byang chub sems dpa' rnams bgrang ba'i tshul 'dis 'jig rten gyi khams 'byam klas pa dang / bgrang zhing brtsi'o/ /rigs kyi bu byang chub sems dpa' rnams
176a2(phal chen): kyi bgrang ba'i tshul 'di ni/ phyogs bcu'i 'jig rten gyi khams kyi mying du bya ba gcig nas gcig tu brgyud pa bstan du yod pa thams cad na 'ang yod do/ /byang chub sems dpa' rnams ni
176a3(phal chen): bgrang ba'i tshul 'dis phyogs bcu'i 'jig rten gyi khams kyi mying gcig nas gcig tu brgyud pa bgrang zhing brtsi'o/ /ji ltar 'jig rten gyi khams kyi mying gcig nas gcig tu brgyud pa
176a4(phal chen): bstan du yod pa de bzhin du phyogs bcu'i bskal pa'i mying gcig nas gcig tu brgyud pa bstan du yod pa dang / sangs rgyas kyi mtshan gcig nas gcig tu brgyud pa bstan du yod pa dang / chos
176a5(phal chen): kyi mying gcig nas gcig tu brgyud pa bstan du yod pa dang / sems can gyi mying gcig nas gcig tu brgyud pa bstan du yod pa dang / las kyi mying gcig nas gcig tu brgyud pa bstan du yod
176a6(phal chen): pa kun la'ang 'jug ste/ byang chub sems dpa' rnams kyi bgrang ba'i tshul 'di nyid ni/ phyogs bcu na mying du bya ba gcig nas gcig tu brgyud pa bstan du rung ba ji snyed pa thams cad
176a7(phal chen): la'ang 'jug ste/ byang chub sems dpa' rnams ni bgrang ba'i tshul 'dis phyogs bcu na mying gcig nas gcig tu brgyud pa ji snyed yod pa thams cad kyang bgrang zhing brtsi'o/ /de ltar rigs
176a8(phal chen): kyi bu kho bos ni byang chub sems dpa'i ye shes kyi snang ba chos thams cad shes par bya ba'i bzo mngon par shes pa dang ldan pa 'di shes par zad na/ kho bos byang chub sems dpa' 'gro ba thams cad
176b1(phal chen): kyi grangs la zhugs pa/ chos kyi tshul thams cad kyi grangs la zhugs pa/ dus gsum gyi grangs la zhugs pa/ sems can thams cad kyi grangs la zhugs pa/ chos kyi phung po thams cad gyi grangs
176b2(phal chen): la zhugs pa/ sangs rgyas dang byang chub sems dpa' thams cad kyi grangs la zhugs pa/ chos thams cad kyi ming gi 'khor lo la dbang bsgyur ba de dag gi spyod pa shes pa'am/ yon tan brjod pa'am/
176b3(phal chen): spyod yul smos pa'am/ yul brjod pa'am/ stobs bsngags pa'am/ bsam pa brtan pa'am/ tshogs yongs su brjod pa'am/ smon lam bshad par bya ba'am/ spyod pa yongs su bstan pa'am/ pha rol tu phyin
176b4(phal chen): pa yongs su dag pa mngon par brjod pa'am/ yang dag par bsgrub pa yongs su dag pa'am/ yang dag par bstan pa'am/ ting nge 'dzin gyi khyad par smos pa'am/ ye shes snang ba khong du chud par nus re skan/
176b5(phal chen): drang srong rigs kyi bu lho phyogs kyi rgyud 'di nyid na grong khyer rgya mtsho bstan pa zhes bya ba yod de/ de na dge bsnyen ma phul du byung ba zhes bya ba 'dug gis/ de'i gan du song la ji ltar byang chub sems
176b6(phal chen): dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs dge ba'i bshes gnyen gyi tshig thos nas spu g.yos te/ dga' ba
176b7(phal chen): chen po'i shugs skyes nas/ rab tu dga' ba'i yid dang ldan par gyur pa ngo mtshar gyi bsam pa/ rin po che rab tu dkon pa thob pa/ 'gro ba mang po la phan pa'i sems dang bsam pas byung ba sangs rgyas
176b8(phal chen): skyes pa gcig nas gcig tu brgyud par 'gro ba la dbang bsgyur ba/ chos kyi dkyil 'khor rnam par dag pa'i blo gros la rten pa/ thams cad du rjes su song ba'i rig pa rnam par phye bas byung ba bstan pa la brtson
177a1(phal chen): pa dus gsum gyi dbyings su ma 'dres pa'i sangs rgyas kyi yul dang ldan pa/ bsod nams mi zad pa'i rgya mtsho las byung ba'i sems dang ldan pa/ ye shes kyi snang ba chen po la dbang bsgyur ba/ khams
177a2(phal chen): gsum gyi khyim du sdud pa'i sgo shin tu gcod pa des/ khye'u dbang po'i dbang phyug gi rkang pa gnyis la spyi bos phyag 'tshal nas/ khye'u dbang po'i dbang phyug la lan brgya stong du mar g.yas phyogs su bskor ba
177a3(phal chen): byas nas/ yang dang yang bltas te/ khye'u dbang po'i dbang phyug gi drung nas song ngo / /de nas tshong dpon gyi bu nor bzangs dge ba'i bshes gnyen gyi gdams ngag gi sprin gyi char yongs su 'dzin pa byed cing /
177a4(phal chen): gangs chen mtsho ltar sprin chen po'i char gyis ngoms myi shes pa dge ba'i bshes gnyen gyi nyi ma'i ye shes kyi 'od gzer gyis dge ba'i rtsa ba yongs su smin par byas pa'i sa gzhi las dbang po'i myu gu 'thon
177a5(phal chen): cing skyes pa/ dge ba'i bshes gnyen gyi zla ba nya zhing rgyas pa'i gdams ngag gi 'od gzer gyi dra bas lus dang / sems shin tu tshim par byas pa/ dbyings kyi nyi ma'i 'od kyis gdungs pa'i ri dgas
177a6(phal chen): kyi tshogs gsal zhing bsil ba'i gangs chu la 'thung bar 'dod pa ltar/ dge ba'i bshes gnyen gyi gdams ngag gi chu la 'thung bar 'dod pa/ bung ba mang po 'khor zhing lding bas rgyas par gyur pa'i pad mo dang
177a7(phal chen): ldan pa'i pad mo'i mtsho ltar dge ba'i bshes gnyen gyi gdams ngag gis sems kyi me tog pun da ri ka kha phye ba/ rin po che sna tshogs kyis yongs su brgyan pa'i rin po che'i gling ltar dge ba'i bshes gnyen gyi
177a8(phal chen): gdams ngag rin po che 'brel ba'i snang bas sems shin tu snang bar byas pa/ 'dzam bu'i shing chen po'i me tog dang / 'bras bu'i tshogs chen po dang ldan pa ltar dge ba'i bshes gnyen gyi gdams ngag
177b1(phal chen): bsod nams dang ye shes kyi tshogs su gyur pa/ phun sum tshogs pa dang ldan pa/ klu'i dbang po chen po rtsed mo dam pas rtse ba las byung ba'i nam mkha'i sprin chen po ltar dge ba'i bshes gnyen gyi gdams ngag
177b2(phal chen): thos pa'i tshogs su gyur pa'i snang ba shin tu che ba/ sum bcu rtsa gsum pa'i 'jig rten gyi brgyan pa sna tshogs kyi spo ltar dge ba'i bshes gnyen gyi gdams ngag las byung ba'i chos dri ma myed pa sna tshogs brtsegs
177b3(phal chen): pa'i spor gyur pa/ sum bcu rtsa gsum gyi tshogs kyi 'khor gyis bskor ba'i brgya byin lha ma yin gyi dbang po'i tshogs rab tu 'joms pa ltar dge ba'i bshes gnyen gyi gdams ngag las byung ba'i yon
177b4(phal chen): tan dri ma myed pa'i tshogs kyis yongs su bskor cing zil gyis myi gnon la gzhan la zil gyis gnon pa de/ mthar gyis grong khyer rgya mtsho bstan pa gang na ba der phyin te/ dge bsnyen ma phul du byung ba
177b5(phal chen): yongs su tshol tshol ba las de la skye bo mang pos bsten te/ rigs kyi bu dge bsnyen ma phul du byung ba grong khyer gyi dbus kyi rang gi khyim na 'dug go zhes nas/ tshong dpon gyi bu nor bzangs dge bsnyen
177b6(phal chen): ma phul du byung ba'i gnas gang na ba der song ste/ thal mo sbyar nas sgo gang na sdod sdod pa dang / des dge bsnyen ma phul du byung ba'i khyim de shin tu rgya che la yangs shing rin po che'i ra bas yongs su bskor cing
177b7(phal chen): phyogs bzhi nas sgo shin tu mdzes pa rnam par phye ba/ rin po che tshad myed grangs myed pa'i rgyan gyis brgyan pa/ bsod nams kyi rnam par smin pas mngon par grub pa mthong nas/ de khyim der song ste/
177b8(phal chen): kun tu bltas nas dge bsnyen ma phul du byung ba phyugs chung shin tu gzhon pa thog ma dar la bab pa/ gzugs mngon zhing mdzes la blta na sdug pa kha dog dam pa/ pri ya ba shin tu rgyas pa dang ldan pa/
178a1(phal chen): skra phye mar bzhag pa/ lus la rgyan myed pa/ gos dang smad g.yogs dkar po bgos pa/ rin po che'i khri la 'dug pa mthong ste/ sangs rgyas dang byang chub sems dpa' ma gtogs par
178a2(phal chen): de'i lus sam/ sems kyi dbang ngam/ gzi brjid dang / kha dog gis zil gyis ma non pa'i sems can ni khyim de na gang yang myed de/ lha 'am mi 'ang rung ste/ sems can gang gis dge bsnyen ma phul
178a3(phal chen): du byung ba mthong bar gyur pa de dag thams cad kyis kyang / dge bsnyen ma phul du byung ba la ston pa'i 'du shes su bsam pa zhig /rin po che'i khri la 'dug pa mthong ngo / /gzhan yang khyim de na stan lha
178a4(phal chen): rdzas dang / myi'i rdzas las shin tu 'phags pa/ byang chub sems dpa'i las kyi rnam par smin pas yongs su grub pa bye ba stong phrag bcu bting ba/ mdun du phru ba gcig gcig bzhag pa las
178a5(phal chen): kha zas dang skom gyi bgam/ gos dang rgyan gyi longs spyod kyi bag gzhan ci yang myi snang ngo / /bud myed stong phrag bcu tsam zhig 'dun du 'dug par mthong na 'ong de dag thams cad kyang lha'i bu mo'i
178a6(phal chen): kha dog dang ldan pa/ lha'i bu mo'i gzugs dang ldan pa/ lha'i bu mo'i tshul dang ldan pa/ lha'i bu mo'i spyod pa dang ldan pa/ lha'i bu mo'i longs spyod dang ldan pa/ lha'i bu mo'i tshul dang shes pa dang ldan pa/
178a7(phal chen): lha rdzas kyi gos yid bzhin du gyon pa/ lha rdzas kyi lhab lhub kyis shin tu klubs pa/ lha'i bu mo'i skad lta bu'i dbyangs snyan pa dang / lha'i bu mo'i chu zheng mdzes pa dang ldan pa sha stag ste/ de'i 'khor
178a8(phal chen): gyi bud myed kyang des ci bsgo ba bzhin du byed cing mdun na 'khod do/ /rim gror byed do/ /bkur sti byed do/ /gdong du blta'o/ /ci bsgo ba nyan cing gnas so/ /rje sar 'khod do/ /yongs su blta'o/ /
178b1(phal chen): rnam par blta'o/ /'dod do/ /rab tu 'dod do/ /phyag 'tshal lo/ /de dag gi lus las spos kyi ngad ldang bas ni/ grong khyer de'i 'khor thams cad du dri zhim pos khyab par 'dug ste/ sems can gang
178b2(phal chen): gis dri de tshor bar gyur pa de dag thams cad kyang gnod sems myed pa'i sems dang / shar gnyer ba myed pa'i sems dang / 'tshe ba myed pa'i sems dang / phrag dog dang / 'jungs pa dang bral ba'i
178b3(phal chen): sems dang / sgyu dang g.yo myed pa'i sems dang / chags pa dang / khong khro ba myed pa'i sems dang / zhum pa dang / gzengs mtho ba myed pa'i sems dang / byams pa'i sems dang / phan pa'i sems dang /
178b4(phal chen): sdom pa la gnas pa'i sems dang / gzhan gyis yongs su bzung ba la re ba myed pa'i sems su gyur te/ gang gis de dag gi skad thos pa de dag thams cad kyang dga' ba dang / mos pa dang / dul ba'i
178b5(phal chen): sems dang ldan par 'gyur ro/ /gang gis de dag mthong bar gyur pa de dag kyang / 'dod chags dang bral ba tsam du rang rang gis shes par 'gyur ro/ /de ltar mthong nas tshong dpon gyi bu nor bzangs kyis
178b6(phal chen): dge bsnyen ma phul du byung ba'i rkang pa gnyis la spyi bos phyag 'tshal te/ dge bsnyen ma phul du byung ba la lan brgya stong du mar g.yas phyogasu bskor ba byas nas mdun du 'dug ste/ thal mo sbyar
178b7(phal chen): nas 'di skad ces smras so/ /'phags ma bdag gis bla na myed pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par
178b8(phal chen): bgyi ba dang / ji ltar nan tan du bgyi ba ma 'tshal te/ 'phags ma ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/ 'phags ma ji ltar byang chub
179a1(phal chen): sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ smras pa rigs kyi bu kho mo ni byang chub sems dpa'i rnam par thar
179a2(phal chen): pa/ bsod nams kyi mdzod myi zad pa'i rgyan ces bya ba thob ste/ rigs kyi bu kho mo ni phru ba gcig po 'di las mos pa sna tshogs can rnams kha zas ci la dga' ba bzhin du tshod ma sna tshogs dang /
179a3(phal chen): ro sna tshogs dang / kha zas sna tshogs dang / dri sna tshogs kyis tshim par byed de/ rigs kyi bu de ltar kho mo ni phru ba gcig po 'di las ci dga' ba'i kha zas kyis sems can brgya 'ang yongs su tshim
179a4(phal chen): par byed do/ /sems can stong dang sems can brgya stong dang / sems can bye ba dang / sems can bye ba phrag brgya dang / sems can bye ba phrag stong dang / sems can bye ba brgya phrag stong dang / sems
179a5(phal chen): can bye ba khrag khrig brgya phrag stong nas/ sems can brjod du myed pa'i yang brjod du myed pa mos pa sna tshogs can rnams kyang ci la dga' ba'i kha zas kyis yongs su tshim par byed do/ /yongs su stob
179a6(phal chen): par byed do/ /yongs su dga' bar byed do/ /yongs su mgu bar byed do/ /yongs su spro bar byed do/ /shin tu tshim par byed do/ /yid bde bar byed do/ /'on kyang phru ba 'di las 'gong bar 'gyur ba med
179a7(phal chen): do/ /'gri ba myed de dma' bar myi 'gyur ro/ /zad par myi 'gyur ro/ /'bri bar myi 'gyur ro/ /sa mtshams yod par myi 'gyur ro/ /mthar thug par myi 'gyur ro/ /mur thug par myi 'gyur ro/ /
179a8(phal chen): rigs kyi bu gzhung de dang 'dra bar sems can 'dzam bu'i gling gi rdul shin tu phra ba snyed dang / de bzhin du gling bzhi pa'i 'jig rten gyi khams kyi rdul shin tu phra ba snyed dang / stong gi 'jig rten gyi khams kyi
179b1(phal chen): rdul shin tu phra ba snyed dang / stong gnyis kyi 'jig rten gyi khams kyi rdul shin tu phra ba snyed dang / stong gsum gyi stong chen po'i 'jig rten gyi khams kyi rdul shin tu phra ba snyed nas sems can mos pa sna
179b2(phal chen): tshogs can sangs rgyas kyi zhing brjod du myed pa'i yang brjod du myed pa'i rdul shin tu phra ba snyed cig 'ongs kyang / ci la dga' ba'i kha zas tshod ma sna tshogs dang / ro sna tshogs dang / kha dog sna tshogs dang /
179b3(phal chen): dri sna tshogs kyis yongs su tshim par byed do/ /yongs su dga' bar byed do/ /nyams bde bar byed do/ /shin tu tshim par byed do/ /yid shin tu bde bar byed do/ /'on kyang phru ba 'di las 'gong bar 'gyur
179b4(phal chen): ba myed do/ /'grib pa myed do/ /dma' bar myi 'gyur ro/ /zad par myi 'gyur ro/ /sa mtshams yod par myi 'gyur ro/ /mthar thug par myi 'gyur ro/ /mur thug par myi 'gyur ro/ /rigs kyi bu gal te
179b5(phal chen): phyogs bcu'i 'jig rten gyi khams thams cad du gtogs pa'i sems can mos pa sna tshogs can dang / bsam pa sna tshogs can thams cad 'ongs par gyur na yang / de dag thams cad ci la
179b6(phal chen): dga' ba'i kha zas kyis yongs su tshim par byed pa nas/ yid bde bar bya ba'i bar du byed do/ /kha zas sna tshogs kyis ji lta ba de bzhin du btung ba rnam pa sna tshogs dang / ro rnam pa sna tshogs
179b7(phal chen): dang / stan sna tshogs dang / mal cha sna tshogs dang / bzhon pa sna tshogs dang / gos sna tshogs dang / phreng ba sna tshogs dang / spos sna tshogs dang / bdug spos sna tshogs dang / byug pa sna tshogs
179b8(phal chen): dang / phye ma sna tshogs dang / rin po che sna tshogs dang / rgyan sna tshogs dang / rin po che'i shing rta sna tshogs dang / gdugs sna tshogs dang / rgyal mtshan sna tshogs dang / lha'i ba dan sna tshogs dang /
180a1(phal chen): yo byad kyi yul rnam pa sna tshogs kyis yongs su tshim par byed pa nas/ yid dga' bar 'gyur ba'i bar du byed do/ /rigs kyi bu gzhan yang shar phyogs kyi 'jig rten gyi khams gcig na nyan
180a2(phal chen): thos dang / rang sangs rgyas sku'i tha ma 'dzin pa gang ji snyed gcig bzhugs pa de dag thams cad kyang kho mo'i kha zas las gsol cing nyan thos dang / rang sangs rgyas kyi byang chub kyi 'bras bu brnyes
180a3(phal chen): par mdzad do/ /shar phyogs kyi 'jig rten gyi khams gcig na ji lta ba de bzhin du 'jig rten gyi khams brgya dang / 'jig rten gyi khams stong dang / 'jig rten gyi khams brgya phrag stong dang /
180a4(phal chen): 'jig rten gyi khams bye ba dang / 'jig rten gyi khams bye ba phrag brgya dang / 'jig rten gyi khams bye ba phrag stong dang / 'jig rten gyi khams brgya phrag stong dang / 'jig rten gyi khams bye ba khrag
180a5(phal chen): khrig brgya phrag stong dang / 'jig rten gyi khams 'dzam bu'i gling gi rdul shin tu phra ba snyed dang / gling bzhi pa'i 'jig rten gyi khams kyi rdul shin tu phra ba snyed dang / stong gi 'jig rten gyi khams kyi rdul
180a6(phal chen): shin tu phra ba snyed dang / stong gnyis kyi 'jig rten gyi khams kyi rdul shin tu phra ba snyed dang / stong gsum gyi stong chen po'i 'jig rten gyi khams kyi rdul shin tu phra ba snyed nas/ de bzhin du shar phyogs
180a7(phal chen): kyi sangs rgyas kyi zhing brjod du myed pa'i yang brjod du myed pa'i rdul shin tu phra ba snyed kyi 'jig rten gyi khams na nyan thos dang / rang sangs rgyas sku'i tha ma 'dzin pa ji snyed cig bzhugs pa de dag
180a8(phal chen): thams cad kyang kho mo'i kha zas las gsol cing nyan thos dang / rang sangs rgyas kyi 'bras bu bsnyes par mdzad do/ /shar phyogs na bzhugs pa ji lta ba de bzhin du lho phyogs dang / nub phyogs dang /
180b1(phal chen): byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs na ji snyed cig bzhugs
180b2(phal chen): pa de dag thams cad kyang de bzhin no/ /rigs kyi bu shar phyogs kyi 'jig rten gyi khams gcig na sku tshe gcig gi thogs pa'i byang chub sems dpa' ji snyed cig bzhugs pa de dag thams cad kyang
180b3(phal chen): kho mo'i kha zas las gsol cing / snying po byang chub tu bzhugs nas bdud sde dang bcas pa pham par mdzad de/ bla na myed pa yang dag par rdzogs pa'i byang chub tu mngon par 'tshang brgya'o/ /shar phyogs
180b4(phal chen): kyi 'jig rten gyi khams gcig na bzhugs pa ji lta ba de bzhin du 'jig rten gyi khams brgya dang / 'jig rten gyi khams stong dang / 'jig rten gyi khams brgya phrag stong dang /
180b5(phal chen): 'jig rten gyi khams bye ba dang / 'jig rten gyi khams bye ba brgya dang / 'jig rten gyi khams bye ba stong dang / 'jig rten gyi khams bye ba brgya stong dang / 'jig rten gyi khams bye ba khrag khrig brgya
180b6(phal chen): phrag stong dang / 'jig rten gyi khams 'dzam bu'i gling gi rdul shin tu phra ba snyed dang / gling bzhi pa'i 'jig rten gyi khams kyi rdul shin tu phra ba snyed dang / stong gi 'jig rten gyi khams kyi rdul shin tu phra ba
180b7(phal chen): snyed dang / stong gnyis kyi 'jig rten gyi khams kyi rdul shin tu phra ba snyed dang / stong gsum gyi stong chen po'i 'jig rten gyi khams kyi rdul shin tu phra ba snyed nas/ shar phyogs kyi sangs rgyas kyi zhing
180b8(phal chen): brjod du myed pa'i yang brjod du myed pa'i rdul shin tu phra ba snyed kyi 'jig rten gyi khams na/ byang chub sems dpa' sku tshe gcig gis thogs pa ji snyed cig bzhugs pa de dag thams cad kyang kho
181a1(phal chen): mo'i kha zas las gsol zhing snying po byang chub la bzhugs pa dang / bdud sde dang bcas pa pham par mdzad do/ /bla na med pa yang dag par rdzogs pa'i byang chub tu mngon par 'tshang rgya'o/ /
181a2(phal chen): shar phyogs na bzhugs pa ji lta ba de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang lho nub kyi phyogs mtshams dang /
181a3(phal chen): nub byang gi phyogs mtshams dang / 'og gi phyogs dang / steng gi phyogs kyi 'jig rten gyi khams gcig na/ byang chub sems dpa' sku tshe gcig gis thogs pa ji snyed cig bzhugs pa de
181a4(phal chen): dag thams cad kyang kho mo'i kha zas las gsol cing snying po byang chub tu bzhugs te/ bdud sde dang bcas pa rab tu pham par mdzad nas/ bla na myed pa yang dag par rdzogs pa'i byang chub tu
181a5(phal chen): mngon par 'tshang rgya'o/ /shar phyogs kyi 'jig rten gyi khams gcig na bzhugs pa ji lta ba de bzhin du 'jig rten gyi khams brgya dang / 'jig rten gyi khams stong dang / 'jig rten gyi khams
181a6(phal chen): brgya phrag stong dang / 'jig rten gyi khams bye ba dang / 'jig rten gyi khams bye ba brgya dang / 'jig rten gyi khams bye ba stong dang / 'jig rten gyi khams bye ba brgya phrag stong dang / 'jig rten
181a7(phal chen): gyi khams bye ba khrag khrig brgya phrag stong dang / 'jig rten gyi khams 'dzam bu'i gling gi rdul shin tu phra ba snyed dang / gling bzhi pa'i 'jig rten gyi khams kyi rdul shin tu phra ba snyed dang /
181a8(phal chen): stong gcig gi 'jig rten gyi khams kyi rdul shin tu phra ba snyed dang / stong gnyis kyi 'jig rten gyi khams kyi rdul shin tu phra ba snyed dang / stong gsum gyi stong chen po'i 'jig rten gyi khams kyi rdul
181b1(phal chen): shin tu phra ba snyed nas/ rigs kyi bu steng gi phyogs kyi 'jig rten gyi khams sangs rgyas kyi zhing brjod du myed pa'i yang brjod du myed pa'i rdul shin tu phra ba snyed na/ byang chub sems dpa' sku tshe gcig
181b2(phal chen): gis thogs pa ji snyed cig bzhugs pa de dag thams cad kyang kho mo'i kha zas las gsol cing / snying po byang chub du bzhugs pas bdud sde dang bcas pa pham par mdzad de/ bla na myed pa yang dag par rdzogs
181b3(phal chen): pa'i byang chub du mngon par 'tshang rgya'o/ /rigs kyi bu khyod kyis kho mo'i 'khor bud myed stong phrag bcu po 'di dag mthong ngam/ smras pa 'phags ma bdag gis mthong ngo / /smras pa rigs kyi bu
181b4(phal chen): bud myed 'di dag la stsogs pa brgya stong grangs myed pa phrag bcu kho mo dang bskal pa mnyam par spyod pa/ smon lam gcig pa/ dge ba'i rtsa ba gcig pa/ 'byung ba'i rgyan gcig pa/ mos pa'i lam
181b5(phal chen): rnam par dag pa gcig pa/ kho mo dang skal ba mnyam par dran pa rnam par dag pa/ skal ba mnyam par blo rnam par dag pa/ skal ba mnyam par blo tshad myed par gyur pa/ bskal pa mnyam par dbang po
181b6(phal chen): rab tu thob pa/ bskal pa mnyam par sems kyis rgyas par 'gengs pa/ bskal pa mnyam par spyod yul dang ldan pa/ bskal pa mnyam par chos kyi tshul la zhugs pa/ skal ba mnyam par don
181b7(phal chen): nges par rtogs pa/ bskal pa mnyam par chos kyi don ston pa/ bskal pa mnyam par gzugs rnam par dag pa/ bskal pa mnyam par stobs tshad med pa/ bskal pa mnyam par brtan pa
181b8(phal chen): gzhan gyis myi thub pa/ bskal pa mnyam par chos kyi sgra sgrog pa/ bskal pa mnyam par dbyangs rnam par dag pa/ tshad myed pa'i yon tan brjod du med pas rnam par spyod pa thams cad la bskal pa
182a1(phal chen): mnyam par yon tan rnam par dag pa/ las kyi rnam par smin pa la kha na ma tho ba myed cing rnam par dag pas/ skal ba mnyam par las kyi rnam par smin pa rnam par dag pa/ 'gro ba thams
182a2(phal chen): cad yongs su skyob pas/ bskal pa mnyam par byams pa chen pos rgyas par 'gengs pa/ 'gro ba thams cad yongs su smin par byed pas/ myi skyo ba'i phyir bskal pa mnyam par snying rje chen pos
182a3(phal chen): rgyas par 'gengs pa/ bsam pa ji lta ba bzhin du sems can thams cad tshim par byed pa'i lus yongs su ston pas/ skal ba mnyam par lus kyi rnam par dag pa/ chos kyi dbyings kyi nges pa'i
182a4(phal chen): tshig gi tha snyad la bskal pa mnyam par ngag gi las rnam par dag pa/ sangs rgyas thams cad kyi 'khor gyi dkyil 'khor du bskal pa mnyam par 'dod pa/ sangs rgyas thams cad la mchod cing rim
182a5(phal chen): gro bya ba'i phyir sangs rgyas kyi zhing thams cad du skal ba mnyam par rgyu ba/ chos thams cad kyi tshul khong du chud par bya ba la bskal pa mnyam par mngon gsum du gyur pa'i ye shes dang ldan pa/
182a6(phal chen): byang chub sems dpa'i sa thams cad thob par bya ba la bskal pa mnyam par spyod pa/ rnam par dag pa sha stag cig kyang yod de/ rigs kyi bu bud med stong phrag bcu po 'di dag kyang skad cig gcig
182a7(phal chen): du 'di lta ste/ byang chub sems dpa' sku tshe gcig gis thogs pa rnams la zhal zas yongs su dbul ba'i phyir phyogs bcur rgyas par 'dong ngo / /phru ba 'di nyid nas kha zas blangs shing / srid pa
182a8(phal chen): tha ma dang / nyan thos dang / rang sangs rgyas kyi theg pa rnams la bsod snyoms dbul ba'i phyir phyogs bcu rgyas par 'dong ngo / /phru ba 'di nyid nas kha zas blangs shing phyogs bcu rgyas par bkang
182b1(phal chen): ste yi dags kyi tshogs thams cad kha zas kyis yongs su tshim par byed do/ /rigs kyi bu de ltar kho mos ni phru ba 'di nyid nas lha rnams ni lha'i kha zas kyis yongs su tshim par byed do/ /klu
182b2(phal chen): rnams ni klu'i kha zas kyis/ gnod sbyin rnams ni gnod sbyin gyi kha zas kyis/ dri za rnams ni dri za'i kha zas kyis/ lha ma yin rnams ni lha ma yin gyi kha zas kyis/ nam mkha' lding rnams
182b3(phal chen): ni nam mkha' lding gi kha zas kyis/ myi 'am ci rnams ni myi 'am ci'i kha zas kyis/ lto 'phye chen po rnams ni lto 'phye chen po'i kha zas kyis/ myi rnams ni myi'i kha zas kyis/ myi ma
182b4(phal chen): yin pa rnams ni myi ma yin pa'i kha zas kyis yongs su tshim par byed do/ /rigs kyi bu yud tsam zhig sdod dang de'u re mngon du 'gyur ro/ /dge bsnyen ma phul du byung ba des tshig de brjod ma
182b5(phal chen): thag tu de'i mod la 'di lta ste/ dge bsnyen ma phul du byung bas/ sngon gyi smon lam gyis bos pas sems can grangs myed pa zhig shar phyogs kyi sgo nas nang du 'ongs par gyur to/ /de bzhin du 'di lta ste/
182b6(phal chen): dge bsnyen ma phul du byung ba'i sngon gyi smon lam gyis bos pas/ sems can grangs myed pa zhig /lho phyogs dang nub phyogs dang / byang phyogs kyi sgo nas nang du 'ongs par gyur te/ de ltar 'ongs
182b7(phal chen): pa de dag dge bsnyen ma phul du byung bas/ stan de dag la bkod de/ so so nas ci dga' ba'i kha zas tshod ma sna tshogs dang / ro sna tshogs dang / kha dog sna tshogs dang / dri sna tshogs dang ldan par
182b8(phal chen): yongs su tshim par byas so/ /yongs su bstabs par byas so/ /yongs su dga' ba byas so/ /yongs su mgu bar byas so/ /yongs su spro bar byas so/ /shin tu tshim par byas so/ /yid bde
183a1(phal chen): bar byas so/ /kha zas sna tshogs kyis ji lta ba de bzhin du btung ba rnam pa sna tshogs dang / ro rnam pa sna tshogs dang / stan sna tshogs dang / mal cha sna tshogs dang / bzhon pa sna tshogs
183a2(phal chen): dang / gos sna tshogs dang / me tog sna tshogs dang / phreng ba sna tshogs dang / spos sna tshogs dang / bdug spos sna tshogs dang / byug pa sna tshogs dang / phye ma sna tshogs dang / rin po che sna tshogs dang /
183a3(phal chen): rgyan sna tshogs dang / rin po che'i shing rta sna tshogs dang / gdugs sna tshogs dang / rgyal mtshan sna tshogs dang / lha'i ba dan sna tshogs dang / yo byad kyi yul rnam pa sna tshogs kyis yongs su tshim par byas
183a4(phal chen): pa nas/ yid dga' bar 'gyur ba'i bar du byas so/ /lha rnams ni lha'i kha zas kyis yongs su tshim par byas so/ /klu dang gnod sbyin dang / dri za dang lha ma yin dang / nam mkha' lding dang / myi 'am ci dang /
183a5(phal chen): lto 'phye chen po dang / myi dang myi ma yin pa rnams kyang myi ma yin pa'i kha zas kyis yongs su tshim par byas pa nas/ yid bde bar 'gyur ba'i bar du byas so/ /'on kyang phru ba de las 'gong bar gyur pa myed/
183a6(phal chen): 'grib pa myed dma' pa myed/ zad par gyur pa myed/ sa mtshams su gyur pa myed/ mthar thug pa myed/ mur thug pa myed do/ /de nas dge bsnyen ma phul du byung ba des/ tshong dpon gyi bu nor bzangs la
183a7(phal chen): 'di skad ces smras so/ /rigs kyi bu kho mos ni byang chub sems dpa'i rnam par thar pa bsod nams kyi mdzod mi zad pa'i rgyan ces bya ba 'di shes par zad na/ byang chub sems dpa' bsod nams
183a8(phal chen): chen po'i rgya mtsho myi zad pa'i bsod nams dang ldan pa/ bsod nams kyi tshogs rgya chen po shin tu bstsags pa/ nam mkha' lta bur gyur pa/ 'gro ba thams cad kyi smon lam yongs su rdzogs
183b1(phal chen): par byed pas/ nor bu rin po che yid bzhin gyi rgyal po lta bu/ 'gro ba thams cad kyi dge ba'i rtsa ba yongs su bsrung bas/ bsod nams chen po'i 'khor yug dang ldan pa/ 'gro ba thams cad du
183b2(phal chen): rin po che snyim pa nas char ltar 'thong bas bsod nams chen po'i sprin du gyur pa/ chos kyi grong khyer gyi sgo 'byed pas/ bsod nams chen po'i mdzod la mngon sum lta ba/ 'gro ba thams cad kyi
183b3(phal chen): phongs pa'i mun pa sel bas bsod nams chen po'i sgron mar gyur pa/ chos kyi grong khyer shes pa 'am/ yon tan brjod par nus re skan/ drang srong rigs kyi bu lho phyogs kyi rgyud 'di nyid na grong
183b4(phal chen): khyer 'byung ba chen po zhes bya ba yod de/ de na khyim bdag mkhas pa zhes bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang /
183b5(phal chen): ji ltar nan tan du bgyi ba dris shig /de nas tshong dpon gyi bu nor bzangs dge bsnyen ma phul du byung ba'i rkang pa gnyis la spyi bos phyag 'tshal te/ dge bsnyen ma phul du byung ba la lan brgya stong du mar
183b6(phal chen): g.yas phyogs su bskor ba byas nas/ yang dang yang bltas te/ dge bsnyen ma phul du byung ba'i drung nas blta bas myi ngoms bzhin du song ngo / /de nas tshong dpon gyi bu nor bzangs bsod nams kyi mdzod
183b7(phal chen): mi zad pa'i rgyan gyis brgyan pa'i rnam par thar pa'i snang ba rab tu thob pa de bsod nams rgya mtsho de la ni rjes su sems/ bsod nams nam mkha' de la ni kun tu blta/ bsod nams kyi phung po de ni
183b8(phal chen): yongs su 'dzin/ bsod nams kyi ri bo la ni mngon par 'dzeg /bsod nams kyi tshogs de ni yang dag par sdud/ bsod nams kyi chu bo de la ni 'bog /bsod nams kyi tshogs kyi mu stegs
184a1(phal chen): de las rab tu 'bab/ bsod nams kyi dkyil 'khor de ni yongs su skyong / bsod nams kyi gter de la ni yang dag par blta/ bsod nams kyi tshul de ni rjes su dran par byed/ bsod nams
184a2(phal chen): kyi tshogs de ni yongs su 'dzin/ bsod nams kyi rgyud de ni yongs su sbyong bar byed cing / mthar gyis grong khyer 'byung ba chen po gang na ba der phyin nas/ dge ba'i bshes gnyen 'dod cing dge ba'i bshes
184a3(phal chen): gnyen la blta bas skom pa'i sems kyi rgyud dang / dge ba'i bshes gnyen gyis byin gyi rlabs pa'i bsam pa can/ dge ba'i bshes gnyen la thogs pa med pa'i sbyor ba dang / dge ba'i bshes gnyen la
184a4(phal chen): rim gror bya bas skyo ba med pa'i brtson 'grus dang / dge ba'i bshes gnyen la rag lus pa'i dge ba'i rtsa ba thams cad dang / dge ba'i bshes gnyen gyis nges par gyur par bsod nams kyi tshogs
184a5(phal chen): thams cad dang / dge ba'i bshes gnyen gyis rnam par spel ba'i thabs mkhas pa'i spyod pa dang / gzhan gyi dring mi 'jog par dge ba'i bshes gnyen la rim gro bya ba la mkhas pa dang / rnam par
184a6(phal chen): 'phel ba'i dge ba'i rtsa ba thams cad dang / rnam par dag par 'gyur ba'i byang chub sems dpa'i lhag pa'i bsam pa dang / yang dag par 'phel ba'i byang chub sems dpa'i dbang po dang / yongs
184a7(phal chen): su smin par 'gyur ba'i dge ba'i rtsa ba thams cad dang / yang dag par 'phel ba'i smon lam chen po mngon par bsgrub pa dang / shin tu yangs par 'gyur ba'i snying rje chen pos bdag nyid
184a8(phal chen): thams cad mkhyen pa nyid du nye bar gyur par yang dag par mthong nas/ sangs rgyas thams cad las byang chub sems dpa' kun tu bzang po'i spyod pas chos kyi snang ba yang dag par blang ba dang / de bzhin gshegs pa'i
184b1(phal chen): stobs bcu snang ba rnam par 'phel bar byed cing khyim bdag mkhas pa yongs su tshol tshol ba las/ grong khyer gyi dbus lam gyi bzhi mdo zhig na rin po che sna bdun gyi stegs bu zhig la/ rin po che grangs med
184b2(phal chen): pa las byas pa'i khri nor bu rin po che'i rkang pa rdo rje dang / in dra ni la sna tshogs kyis spras pa bkye ba/ gser gyi lcag pod kyi dra bas legs par blas pa/ nor bu rin po che dri ma med pa'i snying po can rin po
184b3(phal chen): che lnga brgya tsam gyis gzugs legs par brgyan pa/ lha rdzas kyi stan sna tshogs bting ba/ bgam yo nas lha rdzas kyi gos kyi rgyal mtshan dang / ba dan mang po bsgreng ba/ rin po che du ma'i dra bas kun
184b4(phal chen): nas g.yogs pa rin po che'i bla re chen po bres pa/ bla nas gser dang rin po che'i me tog gi lda ldi mang po bkye ba zhig la 'dug cing / 'dzam bu chu klung gi gser gyi gdugs yu ba bai Dur+ya las byas
184b5(phal chen): pa ni drung na bsgreng zhing bzung / g.yab rnga dri ma med pa'i rdul yab ngang pa'i rgyal po lta bus ni legs par g.yob/ spos kyi rim gro'i yo byad sna tshogs kyis ni gdugs shing bsangs rol mo
184b6(phal chen): brdung ba dang / dkrol ba lha rdzas kyis dbyangs las 'das par sgra 'byin pa lnga brgya tsam gyis ni g.yas phyogs nas brdungs shing dkrol/ grong khyer 'byung ba chen po na 'khod pa'i sems can rnams
184b7(phal chen): shin tu dga' bar bya ba'i don du lha rdzas kyis me tog gi sprin gyi char ni kun nas 'bab par gyur pa/ g.yog srog chags stong phrag bcu tsam sngon dge ba'i rtsa ba bskal pa mnyam par spyod spyod pa/ ngag
184b8(phal chen): nyan cing dga' bar byed pa/ lha rdzas las 'das pa'i brgyan gyis shin tu brgyan pa/ byang chub sems dpa'i bsam pa yongs su grub pa/ lha dang mi'i gzugs las shin tu
185a1(phal chen): 'das pa sha stag gis kun nas bskor cing 'dug pa mthong nas/ tshong dpon gyi bu nor bzangs khyim bdag mkhas pa gang na ba der song ste/ phyin nas khyim bdag mkhas pa'i
185a2(phal chen): rkang pa gnyis la spyi bos phyag 'tshal te/ khyim bdag mkhas pa la lan brgya stong du mar g.yas phyogs su bskor ba byas nas mdun du 'dug ste/ thal mo sbyar nas 'di skad ces smras so/ /
185a3(phal chen): 'phags pa bdag ni 'di lta ste/ sems can thams cad kyi sdug bsngal zhi bar bgyi ba dang / sems can thams cad shin tu bde ba la 'god pa dang / sems can thams cad 'khor ba'i rgya mtsho
185a4(phal chen): nas mngon par gdon pa dang / sems can thams cad chos rin po che'i gling du yang dag par bskyal ba dang / sems can thams cad kyi sred pa'i brlan shin tu bskam pa dang / sems can thams
185a5(phal chen): cad kyi snying rje'i brlan yang dag par bskyed pa dang / sems can thams cad kyi 'dod pa'i dga' ba dang / sred pa rnam par zlog pa dang / sems can thams cad sangs rgyas kyi ye shes la mos
185a6(phal chen): shing bsgrub par bgyi ba dang / sems can thams cad 'khor ba'i bas mtha' dgon pa las yang dag par bzla ba dang / sems can thams cad sangs rgyas kyi yon tan dang chos la dga' zhing
185a7(phal chen): mos pa yang dag par bskyed pa dang / sems can thams cad khams gsum gyi grong rdal nas gdon pa dang / sems can thams cad thams cad mkhyen pa'i pho brang du gzud pa dang / sems can thams
185a8(phal chen): cad kyi don du bla na myed pa yang dag par rdzogs pa'i byang chub tu zhugs kyang / ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba
185b1(phal chen): ma 'tshal te/ 'phags pa ni byang chub sems dpa' rnams la gdams ngag dang / rjes su bstan pa mdzad do zhes bdag gis thos na/ 'phags pa ji ltar byang chub sems dpas byang chub sems dpa'i
185b2(phal chen): spyod pa la bslab par bgyi ba dang / ji ltar byang chub sems dpa' rnams sems can thams cad kyi rten du 'gyur ba bdag la bshad du gsol/ de skad ces smras pa dang / khyim bdag mkhas pas tshong
185b3(phal chen): dpon gyi bu nor bzangs la 'di skad ces smras so/ /rigs kyi bu de ltar khyod kyis bla na myed pa yang dag par rdzogs pa'i byang chub tu sems bskyed pa legs so legs so/ /rigs kyi bu sems can gang
185b4(phal chen): bla na med pa yang dag par rdzogs pa'i byang chub tu sems bskyed cing / byang chub sems dpa'i spyod pa yongs su tshol ba dang / dge ba'i bshes gnyen blta bas myi ngoms pa dang / dge ba'i bshes gnyen gyi
185b5(phal chen): drung du 'gro bas myi ngoms pa dang / dge ba'i bshes gnyen la rim gro bya bas sgyid lug pa myed pa dang / dge ba'i bshes gnyen btsal bas yid myi bde ba myi bskyed pa dang / dge ba'i bshes
185b6(phal chen): gnyen btsal ba las phyir myi ldog pa dang / dge ba'i bshes gnyen la mos shing dang ba'i yid las rnam par myi ldog pa dang / dge ba'i bshes gnyen gyi ngor blta ba las phyir myi zlog pa dang / dge ba'i
185b7(phal chen): bshes gnyen gyi gdams ngag gi tshul la zhum pa myed pa dang / dge ba'i bshes gnyen la rim gro dang bsnyen bkur bya bas myi skyo ba de lta bu ni shin tu dkon no/ /rigs kyi bu khyod kyis kho bo'i 'khor
185b8(phal chen): 'di dag mthong ngam/ smras pa 'phags pa mthong ngo / /smras pa rigs kyi bu 'di dag kun kyang kho bos bla na myed pa yang dag par rdzogs pa'i byang chub
186a1(phal chen): tu sems bskyed pa dag ste/ 'di dag ni kho bos de bzhin gshegs pa'i rigs su bskyed pa'o/ /'di dag ni kho bos pha rol tu phyin pas bsdus te gsos pa'o/ /'di dag ni kho bos chos
186a2(phal chen): dkar po thams cad kyis bskyed pa'o/ /'di dag ni kho bos de bzhin gshegs pa'i stobs bcu la rnam par bskyed pa'o/ /'di dag ni kho bos 'jig rten gyi rigs las gyen du bskyod pa'o/ /'di dag ni kho
186a3(phal chen): bos de bzhin gshegs pa'i rigs la bkod pa'o/ /'di dag ni kho bos 'jig rten gyi lam gyi 'khor lo las bzlog pa'o/ /'di dag ni kho bos chos kyi 'khor lo bskor ba la btsud pa'o/ /'di dag ni
186a4(phal chen): kho bos ngan song gsum gyi rgyud du ltung ba las yongs su bzung ba'o/ /'di dag ni kho bos chos nyid khong du chud par bya ba la bskod pa ste/ rigs kyi bu de ltar na byang chub sems dpa' rnams sems can thams
186a5(phal chen): cad kyi skyabs su gyur pa yin no/ /rigs kyi bu kho bos ni yid kyi mdzod nas byung ba'i bsod nams mang po thob pa ste/ de'i mthus kho bo ni zas 'dod pa rnams la zas kyi sbyin pa byed de/ btung ba 'dod pa
186a6(phal chen): rnams la btung ba dang / ro'i dam pa 'dod pa rnams la ro'i dam pa dang / bza' ba 'dod pa rnams la bza' ba dang / bca' ba 'dod pa rnams la bca' ba dang / bldag pa 'dod pa rnams la bldag pa dang /
186a7(phal chen): mur pa 'dod pa rnams la mur ba dang / gos 'dod pa rnams la gos dang / me tog 'dod pa rnams la me tog dang / phreng ba 'dod pa rnams la phreng ba dang / spos 'dod pa rnams la spos dang / bdug pa
186a8(phal chen): 'dod pa rnams la bdug pa dang / byug pa 'dod pa rnams la byug pa dang / phye ma 'dod pa rnams la phye ma dang / rgyan dang lhab lhub 'dod pa rnams la rgyan dang lhab lhub dang / rin po che 'dod pa rnams la rin
186b1(phal chen): po che dang / gser 'dod pa rnams la gser dang / dngul 'dod pa rnams la dngul dang / mu tig 'dod pa rnams la mu tig dang / rten 'dod pa rnams la rten dang / stan 'dod pa rnams la stan dang / mal cha 'dod
186b2(phal chen): pa rnams la mal cha dang / na ba'i gsos sman dang / yo byad 'dod pa rnams la na ba'i gsos sman dang yo byad dang / bzhon pa 'dod pa rnams la bzhon pa dang / dga' ba 'dod pa rnams la dga' ba
186b3(phal chen): dang / glang po dang rta dang / shing rta dang / ba lang dang / bong bu dang ma he dang / ra lug 'dod pa rnams la glang po dang / rta dang shing rta dang ba lang dang / bong bu dang ma he dang / ra lug dang / rgyal mtshan dang / gdugs dang /
186b4(phal chen): ba dan 'dod pa rnams la rgyal mtshan dang / gdugs dang ba dan dang / bran pho dang bran mo 'dod pa rnams la bran pho dang bran mo dang 'khor gyi byis pa 'dod pa rnams la 'khor gyi byis pa dang / bud med 'dod
186b5(phal chen): pa rnams la bud myed dang / bu mo gzhon nu 'dod pa rnams la bu mo gzhon nu dang / cod pan dang gtsug gi rin po che 'dod pa rnams la cod pan dang gtsug gi rin po che dang / thor dpag dang bcas pa'i
186b6(phal chen): gtsug gi rin po che 'dod pa rnams la thor dpag dang bcas pa'i gtsug gi rin po dang / skra mthon ting dri ma myed pa'i dkyil 'khor 'dod pa rnams la skra mthon ting dri ma myed pa'i dkyil 'khor gyi sbyin pa byed
186b7(phal chen): pa nas/ yo byad sna tshogs thams cad 'dod pa rnams la yang yo byad sna tshogs thams cad kyi sbyin pa byed do/ /rigs kyi bu yud tsam zhig sdod dang / de'u re mngon gsum du mthong bar 'gyur ro/ /
186b8(phal chen): de skad du khyim bdag mkhas pas/ tshig de brjod ma thag tu de'i mod la sems can grangs med pa zhig khyim bdag mkhas pa'i sngon gyi smon lam gyis bos pas/ phyogs tha
187a1(phal chen): dad pa dang / yul tha dad pa dang / gnas tha dad pa dang / grong dang / grong khyer tha dad pa dang / grong rdal tha dad pa dang / tshong 'dus tha dad pa dang / ljongs tha dad pa dang / 'or gyi grong tha dad pa dang / khyim
187a2(phal chen): tha dad pa dang / sems can gyi rgyud tha dad pa dang / sems can gyi ris tha dad pa dang / sems can rnam pa myi 'thun pa tha dad pa dang / lam gyi rgyud tha dad pa dang / gnas kyi rnam pa dang / mying du bya ba tha dad pa
187a3(phal chen): pa nas/ sems can skye mched rnam pa tha dad pa sna tshogs dang ldan pa/ kha zas sna tshogs don du gnyer ba kha zas sna tshogs 'dod pa/ bsam pa tha dad pa bza' ba dang btung ba dang / gtsang ma 'dod
187a4(phal chen): pa dang / sha 'dod pa dang / kha zas rnam pa tha dad pa sna tshogs don du gnyer ba/ lam gyi rgyud rnam pa sna tshogs kyi khyad par du skyes pa'i skye mched la gnas pa 'di lta ste/ mi'i nang nas 'bras can dang /
187a5(phal chen): sran chan dang / khur ba dang / skyo ma dang nya dang sha la stsogs pa kham gyis bza' ba'i zas sna tshogs don du gnyer ba dang / mi'i nang nas ji lta ba bzhin du 'gro ba'i rgyud thams cad na rnam par spyod pa dag
187a6(phal chen): las kyang / kha zas dang btung ba sna tshogs don du gnyer ba dag de ltar byang chub sems dpa'i mthu dang / byang chub sems dpa'i sbyin pa thogs pa myed par gtong ba'i rnga'i sgra dang / byang chub sems dpa'i sngon gyi
187a7(phal chen): smon lam gyis bos pas kun kyang 'ongs par gyur te/ 'ongs nas kyang khyim bdag mkhas pa la slongs mo 'debs so/ /gdong du blta'o/ /sdod do/ /gsol ba 'debs so/ /de nas khyim bdag mkhas
187a8(phal chen): pas slong ba de dag kun nas 'dus par shes pas/ yud tsam du bsams te nam mkha' la bltas pa dang / nam mkha'i dbyings nas/ kha zas dang btung ba rnam pa sna tshogs ro sna tshogs dang ldan pa/ kha dog
187b1(phal chen): sna tshogs dang ldan pa/ dri sna tshogs dang ldan pa mang po 'thon te/ lag mthil du 'ong bar gyur to/ /des de dag yongs su blangs shing de ltar kun nas 'dus pa'i slongs mo ba mos pa sna tshogs dang ldan pa/
187b2(phal chen): de dag ci 'dod pa'i zas dang / btung ba'i rnam pa dang / yo byad kyi khyad par thams cad kyis yongs su tshim par byas so/ /ci 'dod pa yongs su byin no/ /rab tu dga' bar byas so/ /shin tu tshim par byas
187b3(phal chen): so/ /dga' ba shin tu skye bar byas so/ /nyams shin tu bde bar byas so/ /yid rab tu dga' bar byas so/ /de ltar de dag shin tu tshim par byas de des kyang mchog ste/ de'i 'og tu chos bstan pa
187b4(phal chen): 'di lta ste/ ye shes kyi tshogs rgya chen po bstsags pa'i rgyu yongs su brjod de chos ston to/ /phongs pa thams cad 'byung ba mi srid pa'i rgyu yongs su brjod pa dang / skyid pa chen po yongs su 'grub par 'byung
187b5(phal chen): ba'i rgyu yongs su brjod pa dang / chos kyi ye shes kyi tshul thob pa 'byung ba'i rgyu yongs su brjod pa dang / bsod nams kyi tshogs rgya chen po bstsags pa'i rgyu yongs su brjod pa dang / dga' ba bza'i zas
187b6(phal chen): rab tu 'thob pa 'byung ba'i rgyu yongs su brjod pa dang / mtshan dang dpe byad bzang pos shin tu brgyan pa'i lus thob pa 'byung ba'i rgyu yongs su brjod pa dang / thub pa myed pa'i stobs rnam par dag pa thob pa
187b7(phal chen): 'byung ba'i rgyu yongs su brjod pa dang / bla na myed pa'i kha zas yongs su shes pa 'thob pa 'byung ba'i rgyu yongs su brjod pa dang / bdud kyi dpung thams cad rab tu 'joms pa'i bsod nams kyi stobs
187b8(phal chen): myi zad pa rab tu thob pa byung ba'i rgyu yongs su brjod pa byas te chos ston to/ /des kha zas don du gnyer cing 'ongs pa rnams la nam mkha'i dbyings nas kha zas rnam pa sna tshogs blangs shing tshim par byas te/
188a1(phal chen): de dag la tshe dang mdog dang / stobs bde ba dang / spobs pa phun sum tshogs pa thob par bya ba'i phyir chos ston to/ /des btung ba don du gnyer cing 'ongs pa rnams la btung ba mang po zhim pa
188a2(phal chen): kha na ma tho ba med pa/ yid shin tu dga' bar byed pa dag gis tshim par byas nas/ de dag la 'khor bas skom zhing 'khor ba la dga' ba las rnam par bzlog pa dang / sangs rgyas kyi chos la dga'
188a3(phal chen): zhing sangs rgyas kyi chos la mos pa yongs su bskyed pa'i phyir chos bstan to/ /des ro'i mchog don du gnyer cing 'ongs pa rnams la ro'i mchog sna tshogs dngar ba dang / skyur ba dang lan tsha dang tsha
188a4(phal chen): ba dang / kha ba dang bska ba dang / rnam pa tha dad pas yongs su tshim par byas te/ de'i 'og du skyes bu chen po'i mtshan ro bro ba'i mchog thob par bya ba'i phyir chos bstan to/ /des bzhon pa don du
188a5(phal chen): gnyer cing phyogs kyi rgyud sna tshogs nas 'ongs pa rnams la bzhon pa sna tshogs kyi sbyin pas yongs su bsdud de/ de dag theg pa chen po la gnas par bya ba'i phyir chos ston to/ /des gos don du
188a6(phal chen): gnyer cing phyogs sna tshogs nas 'ongs pa kun nas 'dus par shes nas/ yud tsam du bsams te/ nam mkha'i dbyings la bltas pa dang / nam mkha'i dbyings las gos sna tshogs sngon po dang ser
188a7(phal chen): po dang / dmar po dang dkar po dang / leb rgan dang / shel gyi kha dog du 'dug pa kha dog sna tshogs can kha dog du mar rnam par dag pa dag 'thon cing lag pa'i mthil du 'ongs pas/ des de dag gis slongs
188a8(phal chen): mo ba de dag la yongs su bsdud nas/ de bzhin gshegs pa'i ngo tsha shes pa dang / khrel yod pa bla na myed pa dang / mdog gser gyi kha dog lta bu thob par 'gyur ba rnam par dag par bya ba'i phyir chos bstan to/ /
188b1(phal chen): de bzhin du yo byad sna tshogs thams cad kyis ji ltar 'ongs pa'i slongs mo ba rnams la bsdud pa byas nas/ ci rigs su chos bstan to/ /de ltar khyim bdag mkhas pas byang chub sems dpa'i rnam
188b2(phal chen): par thar pa bsam gyis myi khyab pa'i yul bstan pa byas nas tshong dpon gyi bu nor bzangs la 'di skad ces smras so/ /rigs kyi bu kho bos ni yid kyi mdzod nas byung ba'i bsod nams kyi rnam par
188b3(phal chen): thar pa 'di shes par zad na/ kho bos byang chub sems dpa'i yo byad la dbang thob pa rin po che'i lag pa thob par gyur pa/ 'jig rten gyi khams ma lus pa thams cad lag pas yongs su khebs par
188b4(phal chen): byas shing / sangs rgyas kyi mchod pa sna tshogs bsgrub pa'i phyir/ de bzhin gshegs pa thams cad kyi 'khor gyi dkyil 'khor du rin po che kha dog sna tshogs kyi sprin gyi char rab tu 'bebs pa de bzhin du rgyan
188b5(phal chen): kha dog sna tshogs kyi sprin dang / cod pan kha dog sna tshogs kyi sprin dang / khang pa brtsegs pa kha dog sna tshogs kyi sprin dang / na bza' kha dog sna tshogs kyi sprin dang / lha rdzas las rol mo brdung ba dang
188b6(phal chen): dkrol ba dang / glu yid du 'ong ba'i dbyangs snyan pa sna tshogs kyi sprin dang / me tog kha dog sna tshogs kyi sprin dang / spos kha dog sna tshogs kyi sprin dang / bdug spos dang phreng ba dang byug pa dang / phye ma dang chos
188b7(phal chen): gos dang / gdugs dang rgyal mtshan dang / ba dan kha dog sna tshogs dang / rnam pa thams cad du sangs rgyas thams cad mchod pa'i sprin dang / de bzhin gshegs pa'i 'khor gyi dkyil 'khor thams
188b8(phal chen): cad dang / sems can thams cad kyi gnas su sangs rgyas thams cad mchod cing bsnyen bkur ba dang / sems can thams cad yongs su smyin par bya ba dang / gdul bar bya ba'i phyir yo byad thams
189a1(phal chen): cad kyi char 'bebs pa de dag gi spyod pa shes pa 'am/ yon tan brjod pa 'am/ rnam par 'phrul pa bstan pa nus re skan/ song rigs kyi bu lho phyogs kyi rgyud 'di nyid na grong khyer
189a2(phal chen): seng ge'i gzugs shes bya ba yod de/ de na chos kyi tshong dpon rin chen gtsug phud ces bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab
189a3(phal chen): par bgyi ba dang / ji ltar nan tan du bya ba dris shig /de nas tshong dpon gyi bu nor bzangs dga' rangs te/ mgu zhing nyams bde la tshim zhing yid bde ba skyes nas khyim bdag mkhas pa la chos kyi rim
189a4(phal chen): gros slob ma'i tshul bstan te/ de'i byin gyi rlabs kyis sangs rgyas kyi chos thams cad thob par 'gyur bar yongs su blta zhing / thams cad mkhyen pa nyid kyang de la rag lus par blta ba dang /
189a5(phal chen): dge ba'i bshes gnyen dben par sems pa rgyun myi 'chad par bstan pa dang / dge ba'i bshes gnyen gyi bka' shin tu nyan pa'i sems dang ldan par bstan pa dang / dge ba'i bshes gnyen gyi
189a6(phal chen): dbang du 'gyur ba'i rjes su 'brang bar bya ba dang / dge ba'i bshes gnyen gyi gdams ngag dang / tshig mnyan par bya ba dang / dge ba'i bshes gnyen las byung ba'i dad pa'i dbang po la bsam pa
189a7(phal chen): byed cing / dge ba'i bshes gnyen gyis gtams te btang bas/ dge ba'i bshes gnyen bsnyen cing bkur ba dang / rjes su 'brang bar bya ba'i sems kyis/ khyim bdag mkhas pa'i rkang pa
189a8(phal chen): gnyis la spyi bos phyag 'tshal te/ khyim bdag mkhas pa la lan brgya stong du mar g.yas phyogs su bskor ba byas nas/ yang dang yang bltas te/ khyim bdag mkhas pa'i drung nas
189b1(phal chen): song ngo / /de nas tshong dpon gyi bu nor bzangs kyi bsod nams kyi chu bo de la ni yid ches par sems/ bsod nams kyi zhing de la ni yang dag par blta/ bsod nams kyi ri bo de ni yongs su sbyong /
189b2(phal chen): bsod nams kyi mu stegs de la ni yang dag par 'dzeg /bsod nams kyi mdzod de ni rnam par 'byed/ bsod nams kyi gter de la ni shin tu lta/ bsod nams kyi dkyil 'khor de ni yongs su
189b3(phal chen): spyod/ bsod nams kyi phung po de ni yang dag par len/ bsod nams kyi stobs de ni yongs su bskyed/ bsod nams kyi shugs de ni rnam par 'phel bar byed cing / mthar gyis grong khyer seng
189b4(phal chen): ge'i gzugs gang na ba der phyin te/ chos kyi tshong dpon rin chen gtsug phud yongs su tshol tshol ba las/ tshong 'dus kyi srang zhig na 'dug pa mthong nas/ des de'i rkang pa gnyis la spyi bos
189b5(phal chen): phyag 'tshal te/ g.yas phyogs su bskor ba byas nas/ mdun du 'dug ste thal mo sbyar nas 'di skad ces smras so/ /'phags pa bdag gis bla na myed pa yang dag par rdzogs pa'i byang chub tu sems
189b6(phal chen): bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal na/ 'phags pa lam gang gis bdag thams cad
189b7(phal chen): mkhyen pa nyid du 'byung bar 'gyur ba de lta bu'i byang chub sems dpa'i lam gyi man ngag legs par myi bstsal tam/ de nas chos kyi tshong dpon rin chen gtsug phud kyis tshong dpon gyi bu nor bzangs
189b8(phal chen): kyi lag pa nas bzung ste/ rang gi khyim gang na ba der khrid de khyim de bstan nas 'di skad ces smras so/ /rigs kyi bu kho bo'i khyim la ltos shig ces nas/ des bltas na
190a1(phal chen): khyim de dag cing 'od gsal la 'dzam bu chu klung gi gser las byas pa ste/ yangs shing mtho la dngul gyi ra bas bskor ba/ shel gyi rtsig pas shin tu legs par brtsigs
190a2(phal chen): te/ mdzes par byas pa bai DUr+ya'i phung po brgya phrag stong gis rab tu brgyan pa/ mu sa ra gal pa'i ka ba bkye ba/ mu tig dmar po las byas pa'i seng ge'i khri shin tu bshams pa/
190a3(phal chen): nor bu rin po che rang bzhin snang ba'i seng ge'i rgyal mtshan sgreng ba/ nor bu rin po che rnam par snang ba'i bla re bres pa/ gser gyi dra ba yid bzhin gyi nor bus brgyan pas kun nas g.yog pa/
190a4(phal chen): nor bu rin po che sna tshogs grangs myed pas rab tu brgyan pa/ a smar gar ba las brtsigs pa'i rdzing bu chu bsil bas gang ba dang ldan pa/ rin po che thams cad kyi shing gis bskor ba/
190a5(phal chen): rgya che zhing yangs pa rim pa bcur brtsegs pa/ shin tu mtho ba/ sgo brgyad dang ldan par 'dug pa mthong nas/ des khyim de'i nang du phyin te/ kun tu bltas na rim khang tha ma'i nang na
190a6(phal chen): bza' ba dang btung ba'i rnam pa yongasu gtong ba mthong ngo / /rim khang gnyis pa'i nang na gos kyi rnam pa thams cad yongs su gtong ba mthong ngo / /rim khang gsum pa'i nang na rin po che thams cad
190a7(phal chen): kyi rgyan dang / lhab lhub yongs su gtong ba mthong ngo / /rim khang bzhi pa'i nang na btsun mo'i 'khor dga' ba'i yo byad du bya ba bud med rin po che sa chen po'i steng na bzung du bya ba yongs su
190a8(phal chen): gtong ba mthong ngo / /rim khang lnga pa'i nang nas sa lnga pa la gnas pa'i byang chub sems dpa' chos yang dag par 'gro ba'i dga' ba la mos pa/ 'jig rten la phan pa dang /
190b1(phal chen): bde ba'i sems kyi spyod pa dang ldan pa/ gtsug lag thams cad mngon par bsgrub pa gzungs kyi tshul dang / ting nge 'dzin gyi phyag rgya dang / ting nge 'dzin la rnam par ldang ba dang / ting nge 'dzin la
190b2(phal chen): rnam par spyod pa dang / ye shes kyi snang ba mngon par bsgrub pa 'dus shing 'khod par mthong ngo / /rim khang drug pa'i nang na byang chub sems dpa' shes rab kyi pha rol tu phyin pa la rnam par spyod pa
190b3(phal chen): rab tu thob pa shes rab shin tu zab pa/ rab tu zhi ba'i chos thams cad mngon par shes pa'i ting nge 'dzin dang / gzungs kyi sgo dang / snying po mang pos sgo kun nas byung ba/ bsgrib pa myed pa'i
190b4(phal chen): spyod yul can myi gnyis pa la yang dag par spyod pa/ chos yang dag par 'gro ba la rnam par 'phrul ba/ shes rab kyi pha rol tu phyin pa'i rgyud kyi rjes su 'brang zhing rnam par dbye ba dang /
190b5(phal chen): rab tu gsal bar byed pa/ shes rab kyi pha rol tu phyin pa'i sgo mang po yang dag par 'gro bar byed pa rnams kun nas 'dus shing 'khod pa mthong ste/ 'di ltar shes rab kyi pha rol tu phyin pa'i
190b6(phal chen): sgo zhi ba'i snying po zhes bya ba dang / shes rab kyi pha rol tu phyin pa'i sgo 'gro ba thams cad du ye shes rnam par phye ba zhes bya ba dang / shes rab kyi pha rol tu phyin pa'i sgo myi g.yo
190b7(phal chen): ba'i glong zhes bya ba dang / shes rab kyi pha rol tu phyin pa'i sgo rdul dang bral ba'i 'od ces bya ba dang / shes rab kyi pha rol tu phyin pa'i sgo thub par dka' ba zhes bya ba dang / shes rab
190b8(phal chen): kyi pha rol tu phyin pa'i sgo 'gro ba thams cad mos par byed cing rjes su 'brang ba'i dkyil 'khor zhes bya ba dang / shes rab kyi pha rol tu phyin pa'i sgo phyi bzhin 'brang ba'i dkyil 'khor zhes
191a1(phal chen): bya ba dang / shes rab kyi pha rol tu phyin pa'i sgo rgya mtsho snying po zhes bya ba dang / shes rab kyi pha rol tu phyin pa'i sgo kun nas lta ba'i btang snyom thob pa zhes pa dang / shes rab
191a2(phal chen): kyi pha rol tu phyin pa'i sgo mi zad pa'i mdzod dang ldan pa zhes bya ba dang / shes rab kyi pha rol tu phyin pa'i sgo chos thams cad kyi tshul rgya mtsho zhes bya ba dang / shes rab kyi pha rol tu phyin
191a3(phal chen): pa'i sgo 'gro ba thams cad kyi rgya mtsho rjes su song ba zhes bya ba dang / shes rab kyi pha rol tu phyin pa'i sgo thogs pa myed pa'i spobs pa zhes bya ba dang / shes rab kyi pha rol tu phyin pa'i
191a4(phal chen): sgo chos kyi sprin la dmyigs pas rim pas myi dmyigs pa'i gnas shes bya ba dang / de ltar shes rab kyi pha rol tu phyin pa'i sgo de dag la stsogs pa shes rab kyi pha rol tu phyin ba'i sgo
191a5(phal chen): grangs myed pa brgya stong phrag bcu tshang bar yang dag par 'gro ba byed cing / rgyan brjod du myed pa shin tu rnam par phye ba'i 'khor gyi dkyil 'khor na 'khod pa mthong bar gyur to/ /rim khang
191a6(phal chen): bdun pa'i nang na byang chub sems dpa' sgra brnyan lta bu'i bzod pa rab tu thob pa thabs dang ye shes rnam par gdon mi za ba la shin tu byung ba/ de bzhin gshegs pa thams cad kyi chos
191a7(phal chen): kyi sprin yang dag par 'dzin pa sha stag 'dus shing 'khod pa mthong ngo / /rim khang brgyad pa'i nang na byang chub sems dpa' mnyam par 'gro ba'i mngon par shes pa rab tu thob pa/ 'jig rten
191a8(phal chen): gyi khams thams cad du rnam par rgyu ba/ 'khor gyi dkyil 'khor thams cad du gzug brnyan rab tu 'byung ba/ chos kyi dbyings thams cad du lus shin tu rnam par phye ba/ de bzhin gshegs
191b1(phal chen): pa thams cad kyi zhabs kyi drung nas gud du mi 'phags pa'i yul dang ldan pa/ sangs rgyas thams cad kyi sa la yang dag par gzhol ba/ de bzhin gshegs pa thams cad kyi dkyil 'khor
191b2(phal chen): du sngon du brjod pa'i gtam gyi skyes bur gyur pa sha stag kun nas 'dus shing 'khod pa mthong ngo / /rim khang dgu pa'i nang na byang chub sems dpa' tshe gcig gis thogs pa sha stag 'dus
191b3(phal chen): shing 'khod pa mthong ngo / /rim khang bcu pa'i nang na de bzhin gshegs pa thams cad thog ma byang chub tu thugs bskyed pa dang / spyod pa dang / 'byung ba dang / smon lam rgya mtsho dang / sangs rgyas kyi
191b4(phal chen): rnam par 'phrul pa'i yul dang / sangs rgyas kyi zhing dang / 'khor gyi dkyil 'khor thams cad du bcas pa dang / chos kyi 'khor lo rab tu sgrog pa dang bcas pa dang / sems can 'dul bar
191b5(phal chen): mdzad pa'i byin kyis rlabs dang bcas par mthong ngo / /mthong nas kyang chos kyi tshong dpon rin chen gtsug phud la 'di skad ces smras so/ /'phags pa khyod la 'di lta bu'i phun sum tshogs
191b6(phal chen): pa mnga' na/ phun sum tshogs pa'i rnam pa de ji lta ba zhig du sbyang ba/ mdzod dge ba'i rtsa ba ni su zhig la yongs su bskyed bskyed/ des smras pa/ rigs kyi bu kho bos dran te/ 'das pa'i
191b7(phal chen): dus kyi bskal pa sang+yas kyi zhing gi rdul shin tu phra ba snyed 'das pa'i yang pha rol gcig na/ 'jig rten gyi khams 'khor lo sna tshogs shes bya bar/ de bzhin gshegs pa chos kyi dbyings
191b8(phal chen): 'od gzer mtha' yas pas yongs su brgyan pa'i chos kyi rgyal po zhes bya ba mkhyen pa dang zhabs su ldan pa/ bde bar gshegs pa/ 'jig rten mkhyen pa/ bla na myed pa/
192a1(phal chen): skyes bu 'dul ba/ kha lo sgyur ba/ lha dang mi rnams kyi ston pa/ sangs rgyas bcom ldan 'das 'jig rten du byung ste/ de bzhin gshegs pa de ye shes rnam par snang ba la
192a2(phal chen): stsogs pa nyan thos bye ba phrag brgya dang / ye shes nyi ma'i gzi brjid la stsogs pa/ byang chub sems dpa' bye ba brgya phrag stong dang / thabs gcig du rgyal po chos kyi dbang phyug rgyal
192a3(phal chen): pos spyan drangs nas/ bza' shing gi ra ba chen po rin po rin chen rgyal mtshan rgyan kyis mdzes pa zhes bya bar gshegs te/ de bzhin gshegs pa de grong khyer du gshegs nas/ tshong 'dus
192a4(phal chen): kyi srang nas tshur bzhud pa'i tshe/ kho bos de bzhin gshegs pa de dang / byang chub sems dpa' dang / nyan thos kyi dge 'dun dang bcas pa la mchod pa bya ba'i phyir/ sil snyan dang
192a5(phal chen): rol mo'i sgra zhig kyang phyung / spos kyi ri lu zhig kyang bsregs te/ bdug spos kyis bsangs so/ /spos kyi ri lu gcig po de/ de ltar bsregs pas zhag bdun du 'dzam bu'i gling
192a6(phal chen): thams cad kyang spos kyi na bun gyi sprin kha dog sna tshogs dang ldan pa/ sems can thams cad kyi lus dang 'dra bas yongs su khebs par gyur te/ spos kyi na bun gyi sprin de dag
192a7(phal chen): las kyang sgra 'di skad du brjod de/ de bzhin gshegs pa ni bsam gyis myi khyab ste/ dus gsum du dri ma myed pa'i ye shes kyi phung po dang ldan pa'o/ /thams cad mkhyen pa ste/
192a8(phal chen): sgrib pa thams cad myi mnga' ba'o/ /nyon mongs pa'i bag chags thams cad yongs su byang ba ste/ de bzhin gshegs pa la yon phul ba thams cad mkhyen pa'i
192b1(phal chen): don chen po tshad myed pa bsgrub par 'gyur ro/ /thams cad mkhyen pa nyid du yang dag par gzhol bar 'gyur ro zhes/ de skad du kho bo'i dge ba'i rtsa ba yongs su smin par bya ba dang /
192b2(phal chen): sems can thams cad dge ba'i rtsa ba las shugs yang dag par bskyed pa'i phyir/ spos kyi na bun gyi sprin de las/ sangs rgyas kyi byin gyis rlabs kyis sgra'i rnam pa de lta bu byung ngo / /
192b3(phal chen): rigs kyi bu de ltar de bzhin gshegs pa'i byin gyis rlabs kyis/ bstan pa'i cho 'phrul gyi dge ba'i rtsa ba de yang kho bos gnas gsum du yongs su bsngos te/ gsum gang zhe na/
192b4(phal chen): 'di ltar phongs pa thams cad shin tu rgyun gcad pa dang / dam pa'i chos mnyan pa dang myi 'bral ba dang / dge ba'i bshes gnyen sangs rgyas dang byang chub sems dpa' thams cad mthong ba/
192b5(phal chen): yongs su rdzogs par 'gyur bar bya ba'i phyir yongs su bsngo'o/ /rigs kyi bu kho bos ni byang chub sems dpa'i rnam par thar pa smon lam gyi dkyil 'khor thogs pa myed pa'i rgyan ces
192b6(phal chen): bya ba 'di shes par zad na/ kho bos byang chub sems dpa' yon tan rin po che tshad myed pa'i 'byung gnas su gyur pa/ sangs rgyas kyi sku rgya mtsho dang / tha myi dad pa la zhugs pa/ tha myi dad pa'i chos
192b7(phal chen): kyi sprin gyi char yang dag par 'dzin pa/ tha myi dad pa'i yon tan rgya mtsho la zhugs pa/ kun tu bzangs po'i spyod pa'i dra ba rnam par rgyas par gyur pa/ ting nge 'dzin tha myi dad pa'i yul la zhugs pa
192b8(phal chen): byang chub sems dpa' thams cad tha myi dad pa'i dge ba'i rtsa ba'i rgyun gcig tu gyur pa/ de bzhin gshegs pa thams cad dang tha myi dad cing rnam par myi rtog par spyod pa/ dus gsum tha myi dad pas
193a1(phal chen): mnyam pa nyid la zhugs pa/ bskal pa thams cad tha myi dad par yongs su gnas par myi skyo ba/ kun tu lta ba tha myi dad pa'i yul gyi sa la gnas pa de dag gi spyod pa shes pa 'am/
193a2(phal chen): yon tan brjod par nus re skan/ /song rigs kyi bu lho phyogs kyi rgyud 'di nyid na yul spa'i rtsa ba zhes bya ba yod de/ de'i grong khyer kun nas sgo zhes bya ba na/ tshong dpon spos 'tshong kun tu
193a3(phal chen): lta ba zhes bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu
193a4(phal chen): nor bzangs kyis chos kyi tshong dpon rin chen gtsug phud kyi rkang pa gnyis la spyi bos phyag 'tshal te/ chos kyi tshong dpon rin chen gtsug phud la lan brgya stong du mar g.yas phyogs su bskor
193a5(phal chen): ba byas nas yang dang yang bltas te/ chos kyi tshong dpon rin chen gtsug phud kyi drung nas song ngo // //sangs rgyas rmad ga cad ces bya ba shin tu rgyas pa chen po'i mdo/ bam po bcu bzhi pa/
193a6(phal chen): de nas tshong dpon gyi bu nor bzangs sangs rgyas mtha' yas pa mthong ba la zhugs pa/ byang chub sems dpa' mtha' yas pa dang 'grogs pa rab tu thob pa/ byang chub sems dpa'i lam mtha'
193a7(phal chen): yas pa'i tshul gyis snang bar gyur pa/ chos kyi tshul mtha' yas pas mngon par brlan pas shin tu rtogs pa'i sems dang ldan pa/ byang chub sems dpa'i mos pa mtha' yas pa'i lam
193a8(phal chen): gyis rnam par dag pa/ byang chub sems dpa'i dbang po'i mtha' yas pa'i snang ba rab tu thob pa/ byang chub sems dpa'i bsam pa mtha' yas pa'i stobs la gnas pa/ byang chub sems dpa'i
193b1(phal chen): spyod pa mtha' yas pa'i rjes su song ba'i sems dang ldan pa/ byang chub sems dpa'i smon lam mtha' yas pa'i stobs yongs su skyes pa/ byang chub sems dpa' gzhan gyis thub pa myed
193b2(phal chen): pa'i mtha' yas pa'i rgyal mtshan can/ byang chub sems dpa'i ye shes snang ba mtha' yas pa'i rgyud dang ldan pa/ byang chub sems dpa'i chos mtha' yas pa'i snang ba rab tu thob pa de mthar
193b3(phal chen): gyis yul spa'i rtsa ba gang na ba der phyin nas/ grong khyer kun nas sgo yongs su tshol zhing phyogs dang / phyogs mtshams dang / yul phyogs nyen kor kun dang / sgang dang gshong dang / mnyam pa dang myi
193b4(phal chen): mnyam pa thams cad du yongs su skyo ba myed pa'i bsam pa dang / 'jigs pa myed pa'i sems dang / ldog pa myed pa'i brtson 'grus dang / thub pa myed pa'i sems kyis/ dge ba'i
193b5(phal chen): bshes gnyen gyi gdams ngag ma brjed pa dang / rtag tu dge ba'i bshes gnyen gyi spyod pa ma nor bas sems rab tu bsgos pa dang / sgo kun nas rnam par dmyig pa'i dbang po dang ldan pa dang /
193b6(phal chen): bag myed pa thams cad dang bral ba dang / myig dang rna ba g.yeng ba med par kun tu tshol tshol nas yul spa'i rtsa ba'i dbus shig na/ grong khyer kun nas sgo tshong 'dus kyi grong rdal stong phrag bcu'i gnas
193b7(phal chen): su gyur pa/ de shin tu bzang por grub pa/ ra ba brtan pas bskor ba/ shin tu mtho ba bzhi mdo brgyad kyis brgyan pa 'dug par mthong ste/ de'i nang na spos 'tshong kun tu lta ba yang spos 'tshong gi
193b8(phal chen): 'khyams shig na 'dug pa mthong nas/ spos 'tshong kun tu lta ba gang na ba der phyin te/ spos 'tshong kun tu lta ba'i rkang pa gnyis la spyi bos phyag 'tshal nas/ mdun du 'dug ste/ thal mo sbyar
194a1(phal chen): nas 'di skad ces smras so/ /'phags pa bdag gis bla na myed pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa' spyod
194a2(phal chen): pa la bslab par bgyi ba dang / ji ltar nan tan du bgyi ba ma mtshal to/ /smras pa rigs kyi bu de ltar khyod kyis bla na myed pa yang dag par rdzogs pa'i byang chub tu sems bskyed pa legs so/ /
194a3(phal chen): rigs kyi bu kho bos ni sems can thams cad kyi nad shes te/ rlung las gyur pa dang / mkhris pa las gyur pa dang / bad kan las gyur pa dang / cha mnyam par 'khrugs pa dang / gzhan gyis
194a4(phal chen): gnod par byas pa dang / mi ma yin pa las gyur pa dang / dug 'thungs pa dang / sngags dang / mtshon dang / ro langs pa'i sbyor ba sna tshogs dang / me las gyur pa dang / chus bskyod pa las gyur pa dang /
194a5(phal chen): bsngangs pa dang 'jigs pa sna tshogs las gyur pa thams cad kyang shes so/ /nad de dag thams cad shes par bya ba yang shes te/ 'di ltar bsnun par bya ba yang rab tu shes so/ /skyug par
194a6(phal chen): bya ba dang / bkru ba dang gtar ba dang / sna'i mchog dang nya ra dang gdugs dang / lums dang / byug pa dang / dug gso ba dang / 'byung po'i gdon myed par bya ba dang / bcud dang khrus dang / gzhag pa
194a7(phal chen): dang / bskyed pa dang / kha dog sbyang ba dang / nyam bsdod pa 'ang rab tu shes te/ rigs kyi bu phyogs bcu nas sems can gang ji snyed cig kho bo'i drung du 'ong ba de dag thams cad kyi nad thams cad kyang
194a8(phal chen): rab tu zhi bar byed de/ nad sos nas kyang legs par bkru ba dang lus la byug pas byug pa byas nas/ ci'i tshul gyi rgyan gyis yan lag shin tu brgyan te/ ci rigs pa'i gos lus la bskon nas/
194b1(phal chen): kha zas bro ba'i mchog dang ldan pa sna tshogs kyis yongs su tshim par byas te/ nor dpag tu med pas kyang phun sum tshogs par byed do/ /de'i 'og tu yang de dag la mi gtsang ba bstan cing / 'dod
194b2(phal chen): chags spang ba'i phyir chos ston to/ /byams pa chen po yongs su bsngags shing zhe sdang spang ba'i phyir chos ston to/ /chos rnam par dbye ba'i bye brag bstan cing gti mug spang ba'i phyir chos ston to/ /
194b3(phal chen): khyad par khong du chud pa'i tshul gyi sgo yang dag par bstan cing cha mnyam pa'i spyod pa dang / nyon mongs pa spang ba'i phyir chos ston to/ /sangs rgyas kyi yon tan gyi chos dang ldan pa'i gtam thams cad
194b4(phal chen): yongs su brjod cing byang chub kyi sems 'byung ba'i rgyu yongs su ston to/ /'khor ba'i bsdug bsngal tshad gzung du myed pa yongs su ston to/ /snying rje chen po'i 'byung ba'i rgyu yongs su ston to/ /
194b5(phal chen): bsod nams dang ye shes kyi tshogs rgya chen po bstsags pa yang dag par bsngags shing yon tan tshad med pa 'thob pa dang / 'byung ba'i rgyu yongs su ston to/ /sems can thams cad yongs su smin par bya ba
194b6(phal chen): dang / gdul bar bya ba yongs su bstan cing theg pa chen po'i smon lam 'byung ba'i rgyu yongs su ston to/ /sangs rgyas kyi zhing thams cad dang / bskal pa thams cad du gnas par bya ba'i spyod pa'i dra ba shin
194b7(phal chen): tu rgyas par bshad cing byang chub sems dpa' kun tu bzang po'i spyod pa 'thob pa dang / 'byung ba'i rgyu yongs su ston to/ /sbyin pa'i pha rol tu phyin pa yongs su bsngags shing mtshan dang dpe byad bzang pos
194b8(phal chen): brgyan pa'i sangs rgyas kyi sku 'thob pa dang 'byung ba'i rgyu yongs su ston to/ /tshul khrims kyi pha rol tu phyin pa yongs su brjod cing de bzhin gshegs pa'i sku yongs su dag pa thams cad du 'gro ba 'thob pa dang
195a1(phal chen): 'byung ba'i rgyu yongs su ston to/ /bzod pa'i pha rol tu phyin pa yongs su brjod cing de bzhin gshegs pa'i sku gzugs dang / sku mdog rnam par dag pa bsam gyis ma khyab pa'i rgyu yongs su ston
195a2(phal chen): to/ /brtson 'grus kyi pha rol tu phyin pa yongs su brjod cing de bzhin gshegs pa'i sku thob par dka' ba yongs su ston to/ /bsam gtan gyi pha rol tu phyin pa yongs su brjod cing de bzhin gshegs pa'i
195a3(phal chen): sku zil gyis mi non la/ zil gyis gnon pa rnam par dag pa yongs su ston to/ /shes rab kyi pha rol tu phyin pa yongs su brjod cing chos kyi sku yongs su dag pa yongs su ston to/ /thabs mkhas pa'i
195a4(phal chen): pha rol tu phyin pa yongs su brjod cing 'gro ba thams cad la mngon du gyur pa'i sku gtsang zhing rnam par dag pa yongs su ston to/ /smon lam gyi pha rol tu phyin pa yongs su brjod cing bskal pa thams cad
195a5(phal chen): kyi dus su 'gro ba thams cad kyi sems dang 'grogs pa'i sku rnam par dag pa yongs su ston to/ /stobs kyi pha rol tu phyin pa yongs su brjod cing sangs rgyas kyi zhing thams cad du mngon par 'byung ba'i sku rnam
195a6(phal chen): par dag pa yongs su ston to/ /ye shes kyi pha rol tu phyin pa yongs su brjod cing 'gro ba thams cad bsam pa ji lta ba bzhin du tshim par mdzad pa'i sku rnam par dag pa yongs su ston to/ /myi dge ba'i chos
195a7(phal chen): thams cad las rnam par ldog pa yongs su brjod cing blta na phul du bzang ba'i sku rnam par dag pa yongs su ston to/ /de ltar de dag chos gyi sbyin pas yongs su bsdus te/ nor dang rin po che mtha' yas
195a8(phal chen): pa'i tshogs kyis nye bar brten pa byas shing so sor 'gyed do/ /yang rigs kyi bu kho bos ni spos dang / bdug spos dang / bsgo ba dang / bsku ba sbyor shes te/ 'di ltar spos kyi rgyal po gzhal du med pa la stsogs pa
195b1(phal chen): dang / spos kyi rgyal po sin 'du ra la stsogs pa dang / spos kyi rgyal po mi 'phags pa la stsogs pa dang / spos kyi rgyal po rnam par gsal byed la stsogs pa dang / spos kyi rgyal po nyi ma yod pa la stsogs pa
195b2(phal chen): dang / spos kyi rgyal po dus dang 'thun pa la stsogs pa dang / spos kyi rgyal po sbrul gyi snying po'i tsan dan la stsogs pa dang / spos kyi rgyal po sprin gyi a ga ru la stsogs pa dang / spos kyi rgyal po dbang po mi
195b3(phal chen): 'khrug pa la stsogs pa/ spos sbyar ba thams cad kyang rab tu shes so/ /yang rigs kyi bu kho bo ni sems can thams cad yongs su tshim par byed pa dang / sgo thams cad nas sangs rgyas blta zhing
195b4(phal chen): mchod pa dang / bsnyen bkur ba'i spos kyi gzugs shes te/ rigs kyi bu kho bo ni sems can thams cad yongs su tshim par byed pa dang / sgo thams cad nas sangs rgyas blta zhing mchod pa dang / bsnyen
195b5(phal chen): bkur ba'i spos kyi gzugs 'dis kho bo'i bsam pa thams cad kyang yongs su rdzogs par 'gyur te/ de'i mthus kho bos sems can thams cad yongs su skyob pa'i rgyan gyi sprin byin gyi rlob pa byed
195b6(phal chen): de 'di ltar spos kyi khang pa brtsegs pa'i sprin gyi rgyan nas rnam pa thams cad du de bzhin gshegs pa mchod cing rim gror bya ba'i rgyan gyi sprin gyi bar du byin gyis rlob pa byed do/ /rigs kyi bu kho bo ni nam
195b7(phal chen): de bzhin gshegs pa la mchod pa bya bar 'dod pa de'i tshe/ kho bos sems can thams cad yongs su tshim par byed pa dang / sgo thams cad nas sangs rgyas blta zhing mchod pa dang / bsnyen bkur ba'i spos
195b8(phal chen): kyi gzugs 'di las spos kyi mdzod kyi khang pa brtsegs pa'i sprin tshad gzung du myed pa brton cing / phyogs bcu'i chos kyi dbyings thams cad na bzhugs pa'i de bzhin gshegs pa'i chos kyi dkyil 'khor
196a1(phal chen): chos kyi dbyings thams cad du spos thams cad kyi mdzod kyi khang pa brtsegs pa'i sprin gyi rgyan byin gyis rlob pa byed do/ /chos kyi dbyings thams cad du sangs rgyas kyi zhing thams cad yongs su
196a2(phal chen): sbyong ba'i sprin gyi rgyan dang / spos kyi khang pa'i sprin gyi char dang / spos kyi ra ba'i sprin gyi rgyan dang / spos kyi ba gam gyi sprin gyi rgyan dang / spos kyi rta babs kyi sprin gyi rgyan dang / spos kyi skar khung gi
196a3(phal chen): sprin gyi rgyan dang / spos kyi pu shu'i sprin gyi rgyan dang / spos kyi zla bag gyi sprin gyi rgyan dang / spos gyi gdugs gyi sprin gyi rgyan dang / spos kyi rgyal mtshan sgreng ba'i sprin gyi rgyan dang / spos kyi lha'i ba dan
196a4(phal chen): gyi rgyan dang / spos kyi bla bre'i sprin gyi rgyan dang / spos kyi gzugs kyi dra ba'i sprin gyi rgyan dang / spos kyi 'od kyi sprin gyi rgyan dang / spos kyi snang ba dri ma myed pa'i sprin gyi rgyan dang / spos thams cad
196a5(phal chen): kyi sprin gyi char rab tu 'bab pa'i rgyan byin gyis rlob te/ rigs kyi bu kho bos ni sems can thams cad yongs su tshim par byed pa dang / sgo thams cad nas sangs rgyas blta zhing mchod pa dang /
196a6(phal chen): bsnyen bkur ba'i spos kyi gzugs kyi chos kyi sgo 'di shes par zad na/ kho bos byang chub sems dpa' sman gyi rgyal po lta bur gyur pa/ blta na don yod pa/ 'grogs na don yod pa/
196a7(phal chen): rjes su dran na don yod pa/ brtul zhugs rjes su byas na don yod pa/ mying thos na don yod pa/ mthong ba tsam gyis sems can thams cad kyi nyon mongs pa zhi bar 'gyur ba/ mthong ba tsam gyis
196a8(phal chen): sems can rnams ngan song gi rgyud las ldog par 'gyur ba/ mthong ba tsam gyis sems can thams cad sangs rgyas kyi chos la skabs phye ba thob par gyur pa/ mthong ba tsam gyis sems
196b1(phal chen): can rnams kyi sdug bsngal gyi phung po thams cad zhi bar 'gyur ba mthong ba tsam gyis sems can rnams 'jigs pa dang / 'khor ba'i lam gyi rgyud thams cad kyi 'jigs pa dang bral bar 'gyur ba
196b2(phal chen): mthong ba tsam gyis sems can rnams thams cad mkhyen pa'i phyogs la rten par 'gyur ba'i phyir myi 'jigs pa thob par 'gyur ba/ mthong ba tsam gyis sems can rnams rga shi'i grog po dang g.yang
196b3(phal chen): sar mi ltung ba/ mthong ba tsam gyis sems can rnams chos kyi dbyings mnyam pa nyid la gnas pas mya ngan las 'das pa'i bde ba 'thob par 'gyur ba de dag gi spyod pa shes pa 'am yon tan
196b4(phal chen): brjod par nus re skan/ song rigs kyi bu lho phyogs kyi rgyud 'di nyid na grong khyer ta la'i rgyal mtshan zhes bya ba yod de/ de na rgyal po me zhes bya ba 'dug gis/ de'i gan du song la ji ltar byang
196b5(phal chen): chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs/ tshong dpon spos 'tshong kun tu blta ba'i rkang
196b6(phal chen): pa gnyis la spyi bos phyag 'tshal te/ tshong dpon spos 'tshong kun tu blta ba la lan brgya stong du mar g.yas phyogs su bskor ba byas nas yang dang yang bltas te/ tshong dpon spos 'tshong kun tu blta
196b7(phal chen): ba'i drung nas song ngo / /de nas tshong dpon gyi bu nor bzangs dge ba'i bshes gnyen gcig nas gcig tu brgyud pa de dag rjes su dran par byed cing / dge ba'i bshes gnyen gyi gdams ngag gi sgo
196b8(phal chen): de dag rjes su dran par bya ba dang / bdag ni dge ba'i bshes gnyen gyis yongs su bzung ngo / /zhes bya ba'i sems yongs su tshim par bya ba dang / bdag ni dge ba'i bshes gnyen gyis yongs su
197a1(phal chen): bsrungs pas/ da ni bla na myed pa yang dag par rdzogs pa'i byang chub las phyir ldog par yang myi 'gyur ro/ /snyam du rnam par sems shing / sems dga' ba ni rab tu thob/ sems
197a2(phal chen): dang ba dang sems rab tu dga' ba dang / sems rangs pa dang / sems mgu ba dang / sems mos pa dang / sems kyi shugs dang / sems rnam par zhi ba dang / sems rgya chen po dang / sems kyi rgyan dang /
197a3(phal chen): sems la thogs pa myed pa dang sems la sgrib pa myed pa dang / sems rnam par phye ba dang / sems yang dag par gzhol ba dang / sems kyi dbang dang / sems kyi dbang sgyur ba dang / sems kyi
197a4(phal chen): chos khong du chud pa dang / sems kyi zhing rgyas par dgang ba dang / sems sangs rgyas mthong bas rgyan pa dang / sems stobs bcu'i yid la bya ba dang mi 'bral ba 'ang thob nas/ de mthar kyi ljongs nas
197a5(phal chen): ljongs dang / grong nas grong dang yul nas yul du tshal zhing grong khyer ta la'i rgyal mtshan gang na ba der phyin te/ rgyal po me gang na bzhugs pa dris na/ de 'gro ba gzhan dag gis 'di skad ces bstan te/ rigs kyi bu
197a6(phal chen): 'dir rgyal po me ni rgyal po'i don bsgrub pa'i phyir seng ge'i gdan la bzhugs shing / rgyal po'i phrin las mdzad do/ /khams rab tu skyong ngo / /chad pas gcad par 'os pa ni chad pas gcad do/ /
197a7(phal chen): bya dgas sdud par 'os pa ni bya dgas sdud do/ /g.yon yod pa rnams la gyong myed do/ /rtsod pa rnams kyi zhal ce ni yongs su gcod do/ /dma' ba rnams ni dbugs 'byin to/ /dregs pa
197a8(phal chen): rnams ni 'dul ba mdzad do/ /srog gcod pa las ni rnam par zlog go/ /ma byin par len pa dang ni rnam par dbyen pa mdzad do/ /gzhan gyis yongs su bzung ba la mngon par zhen pa ni rnam par
197b1(phal chen): zhi bar mdzad do/ /rdzun du smra ba las phyir zlog pa mdzad do/ /phra ma'i tshig dang ni rnam par 'bral bar mdzad do/ /zhe gcod pa'i ngag ni rgyun gcod pa mdzad do/ /tshig khyal ba las ni yongasu glon no/ /
197b2(phal chen): chags sems dang ni myi 'dre ba mdzad do/ /gnod sems dang ni rgyang ring ngo / /log par lta ba dang ni 'dre ba myed par mdzad do/ /de nas tshong dpon gyi bu nor bzangs rgyal po me gang na ba der phyin te/
197b3(phal chen): des mthong ba rgyal po mye de ni rin po che'i seng ge'i khri chen po rdo rje mthu bo che'i nor bu sna tshogs kyis spras pa/ rin po che 'od gsal ba rnam pa sna tshogs grangs myed pa las byas pa'i rkang pa bkye ba/
197b4(phal chen): rin po che gcig ma yin pas legs par spras shing brgyan pas yid du 'ong ba'i lhun dang ldan pa/ gser gyi lcag pod kyi dra bas legs par blangs shing chub par brtags pa/ nor bu rin po che du ma'i
197b5(phal chen): sgron mas shin tu snang bar byas pa/ nor bu rin po che dbang gi rgyal po las byas pa'i pad mo'i snying po can/ lha rdzas kyi rin po che'i stan rim pa du mar bting ba/ gam yo nas lha rdzas kyi spos sna tshogs kyis bdug
197b6(phal chen): spos kyis shin tu bdugs pa/ rin po che'i rgyal mtshan sgreng ba/ brgya phrag stong gis mdzes par byas pa/ rin po che'i ba dan brgya phrag stong rnam par bres pas brgyan pa/ rin po che'i me tog gi chun po
197b7(phal chen): sna tshogs kyi lda ldi rab tu bkye bas shin tu mdzes par byas pa/ steng nas lha rdzas kyi rin po che'i bla re sna tshogs bres pa zhig la 'dug cing / de ni gzhon zhing dar la bab pa/ gzugs mdzes shing blta na
197b8(phal chen): yid du 'ong ba/ skra mthon ting g.yas phyogs su 'khyil ba dang ldan pa/ mgo gdugs ltar 'dug pa gtsug tor spyi bo can/ 'phral ba yangs pa/ myig dkar nag 'byes shing ring la/ rdzi ma ba'i rdzi
198a1(phal chen): ma ltar 'dug pa/ sna'i dbyibs legs shing bzang la rim par mdzes pa dang ldan pa/ mchu mtshal ltar mdog bzang zhing shin tu legs pa dang ldan pa/ so mnyam zhing thags bzang la shin tu
198a2(phal chen): dkar ba bzhi bcu tshang ba dang ldan pa/ 'gram pa'i lha nga seng ge'i 'gram pa ltar 'dug pa khur ba shes rgyas pa/ smin tsugs gzhu ltar 'dug cing ring la shin tu mdzes pa/ mdzod spu zla ba'i kha dog
198a3(phal chen): ltar 'dug pa'i thig le can/ rna ba'i shal ring zhing lhod par 'phyang ba/ zla ba nya ba ltar bzhin mdangs dang ldan zhing shin tu bzang ba/ mgul zlum zhing dung ltar mdzes pa/ snying ka dpal gyis be
198a4(phal chen): 'us brgyan pa/ ro stod seng ge'i ro stod ltar 'dug pa/ thal gong shin tu rgyas la/ dpung mgo'i lhun legs shing zlum pa/ lag pa ring ba dra bar 'brel ba'i sor mo can/ rkang lag 'khor los brgyan
198a5(phal chen): pa/ rkang lag 'jam zhing gzhon la sha rgyas pa/ bdun shin tu mtho ba/ rked pa rdo rje ltar 'dug pa/ lus che zhing drang ba/ brla zlum pa/ pho mtshan gsang ba'i sbubs na 'dug pa/ byin pa ri dgas
198a6(phal chen): e na ya'i byin pa ltar 'dug pa/ sor mo ring ba/ rkang pa'i rting ba yangs pa/ 'od 'dom gang ba dang ldan pa mdog gser gyi kha dog ltar 'dug pa/ ba spu re re nas g.yas phyogs su gyen du 'khyil
198a7(phal chen): ba/ shing n+ya gro da'i rgyal po ltar chu zheng gab pa/ lus mtshan dang dpe byad bzang pos shin tu brgyan pa/ mgo la nor bu rin po che yid bzhin gyi cod pan thogs pa/ 'dzam bu chu klung gi gser
198a8(phal chen): las byas pa'i dpral ba'i dbyen bla gam gyis mdzes par brgyan pa/ rna ba las rin po che in dra nI la'i rna cha dri ma med pa 'phyang ba/ nor bu rin po che rin thang myed pa'i se mo do'i 'od kyis snang
198b1(phal chen): bar byas pa/ dri ma myed pa'i ro stod rgyas pa dang ldan pa/ lha rdzas kyi nor bu dam pa'i rin po che'i dpung rgyan dang / gdu bus lag pa mdzes par brgyan pa zhig ste/ rin po che'i gdugs chen
198b2(phal chen): po rin po che bai DUr+ya dri ma myed pa'i yu ba can/ rin po che'i shar bu brgya phrag bcus rnam par phye ba/ 'dzam bu chu klung gi gser gyi bla gab can nor bu rin po che sgra snang ba rnam par dag pa'i snying po
198b3(phal chen): can/ rin po che'i dril bu'i phreng ba las sgra snyan cing / yid du 'ong ba 'byung ba/ nor bu rin po che'i 'od phyogs kun tu 'phro ba can drung nas bzung zhing bsgreng ba/ rgyal po'i gzi brjid dang dbang chen
198b4(phal chen): po la gnas pa/ srid la gzhan gyi 'khor gyis gtse ba med pa/ dgra'i 'jigs pa dang bral ba'i dbang phyug dang ldan par 'dug pa mthong ngo / /de'i 'khor kun nas kyang blon po stong phrag bcu tshogs shing rgyal
198b5(phal chen): po'i dgos pa bsgrub pa la brtson pa mthong ngo / /de'i mdun na chad pas bcod pa'i myi sems can dmyal ba'i srungs ma lta bu/ gshen rje'i g.yog 'khor lta bu 'jigs ltar go gyon pa/ gtum zhing
198b6(phal chen): myi bzad la 'jigs pa chen po bskyed pa myig dmar ba so gtsigs pa/ gdong gi gnyer ma gsum khro gnyer du bsdus pa/ ral gri dang sta re dang / lcags kyi chang mdung dang / mda' dang be rga dang / mdung la stsogs
198b7(phal chen): pa'i mtshon cha dang / lag cha thogs pa'i lus dang / bzhin gyi dbyibs myi sdug cing 'jigs su rung ba/ sprin nag po ltar 'dug pa/ myi snyan cing brlang la sdang ba'i sgra drag po 'byin pa/ gzi lta bar
198b8(phal chen): dka' ba/ 'jigs pa chen po bskyed pa/ srog chags brgya phrag stong gi snying 'gems par byed pa/ de lta bu dag chad pas gcad par 'os pa'i sems can chad pas gcod pa la brtson pa mthong ngo / /
199a1(phal chen): de na srog chags rku ba gzhan gyi nor la 'phrog pa/ sems can gyi longs spyod chud stsod pa/ lam sgugs shing 'phrog pa/ grong dang grong khyer dang / grong rdal dang / lhas la myes gtor ba/
199a2(phal chen): grong du chom po byed pa/ khyim phugs 'debs pa/ sdig sdig ltar byed pa/ dug ldud pa/ dkrugs ma byed pa/ thong mi byed pa/ byi bo byed pa/ log par zhugs pa/ gnod par sems pa/ 'dod chen mtshe
199a3(phal chen): ba/ sdig pa sna tshogs kyi las myi bzad pa byed pa/ brgya stong mang po bcing ba dam po lngas bcings shing rgyal po mye'i drung du khrid pa dag kyang mthong ngo / /de dag la 'ang rgyal po myes ci rigs par chad
199a4(phal chen): pas gcad par gyur pa mthong ngo / /des na rgyal po mes sgo zhing la la ni rkang lag bcad/ la la ni rna ba dang sna bcad/ la la ni myig phyung / la la ni yan lag dang nying lag dang / mgo gcod/ la la ni lus thams cad mes
199a5(phal chen): btang / la la ni ba rtswa'i chu khol bas lus la gtor cing pags pa bsnyil ba la stsogs pa/ de lta bu'i chad pa sna tshogs du ma mi bzad pa drag po rlang ba yid du mi 'ong ba srog 'phrog pa dag kyang byed
199a6(phal chen): par mthong ngo / /gsad pa'i sa de na 'ang bsad pa'i rkang lag dang / rna myig dang sna dang / mgo dang yan lag dang nying lag gi phung po ri rab tsam du spungs pa mthong ngo / /khrag gi mtsho dpag tshad
199a7(phal chen): gsum tsam du zab la chu zhing du dpag tshad du ma yod pa yang mthong ngo / /de na shi ba'i rkeng rus yan lag dang nying lag dang / mgo dang bral ba brgya stong du ma la/ spyang ki dang wa dang /
199a8(phal chen): khyi dang bya rog dang / bya rgod dang / khra dang bya ku ra ra mang pos gang ste/ 'drad cing 'thog pa mthong ngo / /de la 'ang la la ni kha dog du gyur te/ sngon por gyur pa tsam/ la la ni rnags
199b1(phal chen): pa tsam/ la la ni bam pa tsam/ la la ni 'bu zhugs pa tsam du gyur te/ shin tu skyi g.ya' zhing 'jigs 'jigs ltar 'dug pa mthong ngo / /gsod pa de dag gis bsad pa'i tshe/
199b2(phal chen): myi sdug pa cho dgur byas pas na 'jigs 'jigs skad dang / snying rje rje skad du sgra 'byin cing cho nges 'debs pa'i sgra chen po thos na/ skyi g.ya' zhing mi dga' ba chen po bskyed pa/
199b3(phal chen): sems can dmyal ba chen po ris gzhom pa'i sgra lta bu 'ang thos so/ /des de ltar kha btags te brdungs pa dang / shin tu 'jigs pa'i drag shul mthong nas/ 'di snyam du gyur te
199b4(phal chen): bdag ni sems can thams cad la phan pa dang / bde ba'i phyir bla na myed pa yang dag par rdzogs pa'i byang chub tu mngon du zhugs te/ byang chub sems dpa'i spyod pa yongs su tshol zhing
199b5(phal chen): 'bad de/ dge ba'i bshes gnyen rnams la dge ba ni ci zhig bgyi/ mi dge ba ni gang zhig spang zhes 'dri na/ rgyal po me 'di la ni dge ba'i chos kyang myed de/ kha na ma tho ba chen po'i las la
199b6(phal chen): spyod pa yid kyi yongs su rtogs pa shin tu gtum pa dang ldan pa/ sems can pha rol gyi srog gcod pa la zhugs pa/ sems can pha rol shin tu mnar ba la brtson pa/
199b7(phal chen): tshe phyi ma la lta ba myed pa/ ngan song gi g.yang sa'i gad ka na 'dug pa/ zhig na 'di las ji zhig byang chub sems dpa'i spyod pa 'ang thos par 'gyur ram snyam ste/ de de ltar sems
199b8(phal chen): shing yid la byed de/ sems can thams cad yongs su bskyab pa dang / mngon par brtson pa/ snying rje chen po skyes pa'i sems dang ldan pa/ de la steng gi nam mkha'i dbyings las lha
200a1(phal chen): mang pos mos pa/ rigs kyi bu drang srong rgyal ba drod kyi skye mched kyi dge ba'i bshes gnyen gyi gdams ngag du bya ba mi dran nam/ des gyen du nam mkha'i dbyings la bltas nas/ dran no zhes brjod
200a2(phal chen): do/ /lha rnams kyis smras pa/ rigs kyi bu khyod dge ba'i bshes gnyen gyi gdams ngag la de ltar the tsom ma bskyed cig /rigs kyi bu dge ba'i bshes gnyen rnams ni yang dag pa ma nor bar ston gyi log
200a3(phal chen): pa ma yin no/ /rigs kyi bu byang chub sems dpa' rnams kyi thabs mkhas pas spyod pa'i ye shes ni bsam gyis mi khyab po/ /sems can yongs su sdud pa'i ye shes ni bsam gyis mi khyab
200a4(phal chen): po/ /sems can la phan 'dogs pa'i ye shes bsam gyis mi khyab po/ /sems can tshar gcod pa'i ye shes bsam gyis myi khyab po/ /sems can gzengs bstod pa'i ye shes bsam gyis mi khyab
200a5(phal chen): po/ /sems can yongs su sbyong ba'i ye shes bsam gyis mi khyab po/ /sems can yongs su skyong ba'i ye shes bsam gyis mi khyab po/ /sems can 'dzud pa'i ye shes bsam gyis mi khyab po/ /
200a6(phal chen): sems can yongs su smin par byed pa'i ye shes bsam gyis mi khyab po/ /sems can 'dul ba'i ye shes bsam gyis mi khyab po/ /drang srong rigs kyi bu de la byang chub sems dpa'i spyod
200a7(phal chen): pa dris shig ces nas/ tshong dpon gyi bu nor bzangs kyis lha'i ngag mnyan te/ rgyal po me gang na ba der song ste phyin nas/ rgyal po me'i rkang pa gnyis la spyi bos phyag
200a8(phal chen): 'tshal te/ rgyal po me la lan brgya stong du mar g.yas phyogs su bskor ba byas nas mdun du 'dug ste/ thal mo sbyar nas 'di skad ces smras so/ /'phags pa bdag gis
200b1(phal chen): bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi
200b2(phal chen): ba ma 'tshal te/ 'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/ 'phags pa ji ltar byang chub sems dpa'as
200b3(phal chen): byang chub sems dpa'i spyod par bgyi ba dang / ji ltar nan tan du bgyi ba bdag la bka' stsal du gsol/ de nas rgyal po myes rgyal po'i bya ba byas te/ seng ge'i khri las langs nas
200b4(phal chen): tshong dpon gyi bu nor bzangs kyi lag pa g.yas pa nas bzung ste/ rgyal po'i pho brang ta la'i rgyal mtshan du khrid do/ /de mthar kyis rang gi gnas su phyin nas/ tshong dpon gyi bu nor
200b5(phal chen): bzangs btsun mo'i 'khor gyi nang du khrid de khri la bzhag nas 'di skad ces smras so/ /rigs kyi bu nga'i khyim dang longs spyod la ltos shes nas/ des bltas na khyim de rgya che zhing yangs
200b6(phal chen): la rin po che bdun gyi ra bas yongs su bskor ba/ nor bu rin po che sna tshogs kyi khang pas shin tu mdzes par byas pa/ rin po che'i khang pa brtsegs pa brgya stong du mas rab tu brgyan
200b7(phal chen): pa/ nor bu rin po che bsam gyis mi khyab pa'i 'od shin tu 'bar bas gzi brjid rab tu 'bar bar byas pa/ nor bu rin po che sna tshogs kyis rnam pa tha dad pa rnam par phye zhing bres pas rnam par
200b8(phal chen): mdzes par byas pa/ mu tig dmar po'i ka ba bkye ba/ nang du seng ge'i khri mu sa ra gal ba las byas pa/ nor bu rin po che brgya stong du mas rnam pa sna tshogs su brgyan pa/
201a1(phal chen): shin tu bshams pa/ nor bu rin po che'i skar ma snang ba'i seng ge'i rgyal mtshan shin tu bsgreng ba/ steng nas nor bu rin po che rnam par snang ba'i bla re bres pa/ yid bzhin gyi nor
201a2(phal chen): bu rin po che sna tshogs kyi dra bas kun nas g.yogs pa/ nor bu rin po che sna tshogs grangs myed pas rab tu brgyan pa/ ba gam gyi rgyan dang ldan pa/ a sma gar ba las byas pa'i rdzing bu
201a3(phal chen): bsil bas gang ba dang ldan pa/ rin po che sna tshogs kyi shing gis 'khor bar 'dug pa mthong ngo / /de'i 'khor bud myed bzang zhing mdzes la lta na sdug pa/ kha dog rgyas pa/ bzang ba'i
201a4(phal chen): phul du bya ba dang ldan pa/ sgyu rtsal thams cad kyi tshul la mkhas pa sngon du ldang ba/ phyi nas nyal ba byams pa'i sems dang ldan pa/ ci bsgo ba bzhin du byed cing / ngag nyan pa
201a5(phal chen): bye ba phrag bcu yang 'khod par mthong ngo / /de nas rgyal po myes tshong dpon gyi bu nor bzangs la 'di skad ces smras so/ /rigs kyi bu ji snyam du sems/ ci sdig pa byed pa
201a6(phal chen): rnams la las kyi rnam par smin pa mngon par grub pa 'di lta bu yod dam/ lus phun sum tshogs pa 'di lta bu yod dam/ 'khor phun sum tshogs pa 'di lta bu yod dam/ bskyed pa chen
201a7(phal chen): po phun sum tshogs pa 'di lta bu yod dam/ dbang phyug dang dbang chen po thob pa phun sum tshogs pa 'di lta bu yod dam/ smras pa 'phags pa de lta bu ni ma mchis so/ /des
201a8(phal chen): smras pa/ rigs kyi bu nga ni byang chub sems dpa'i rnam par thar pa/ sgyu ma'i rnam pa thob pa ste/ rigs kyi bu nga'i yul na gnas pa'i sems can 'di dag kyang phal cher
201b1(phal chen): srog gcod pa byed pa/ ma byin par len pa/ 'dod pas log par g.yem pa/ rdzun du smra ba/ phra ma can tshig brlang por smra ba/ byung rgyal du brjod pa/ chags sems dang ldan pa/
201b2(phal chen): gnod sems can/ log par blta ba/ sdig pa'i las byed pa/ khro zhing gtum pa/ bab rgyal can/ mi dge ba'i las kyi bya ba sna tshogs dang ldan pa dag ste/ de dag ni rnam pa
201b3(phal chen): gzhan gyis sdig pa'i spyod pa las bzlog pa dang / dgag pa dang / bstan par mi nus te/ de ltar rigs kyi bu nga ni sems can 'di dag gdul ba dang / yongs su smin par bya ba dang /
201b4(phal chen): shin tu dul bar bya ba dang / phan pa la dgod par bya ba'i phyir/ snying rje chen po mngon du byas te/ gsod pa'i gshed ma sprul pa rnams gsad pa'i myir sprul pa rnams la 'ang / gsod du
201b5(phal chen): gzud pa dang / chad pas gcod pa'i mi sprul pa rnams mi dge ba'i las kyi lam la spyod par sprul pa'i myi rnams la chad pa sna tshogs kyis gcod du gzud pa dang / rkang lag dang sna dang
201b6(phal chen): rna ba dang / yan lag dang nying lag dang / mgo bcad pa las byung ba'i sdug bsngal mi bzad pa nyams su tshor bar gyur pa lta bu dag kyang yongs su ston pa byed de/ de mthong nas nga'i
201b7(phal chen): khams na gnas pa'i sems can de dag nyes pa gtong zhing skyo ba'i shugs thob par 'gyur ro/ /'jigs pa skye zhing bag tsha ba skye bar 'gyur ro/ /de dag sdig pa'i las byed pa rnams
201b8(phal chen): gtong zhing bag byed par 'gyur ro/ /rigs kyi bu de ltar nga ni sems can 'di dag thabs des nyes pa stong zhing 'jigs pa'i sems dang ldan pa dang / skyo ba'i yid dang ldan par shes
202a1(phal chen): nas/ mi dge ba bcu'i las kyi lam las bzlog ste/ dge ba bcu'i las kyi lam dang ldan par byas nas dga' zhing bde ba'i mthar phyin pa/ sdug bsngal thams cad rgyun chad pa'i
202a2(phal chen): thams cad mkhyen pa nyid kyi bde ba la dgod pa byed kyi/ rigs kyi bu nga ni lus dang ngag gam/ yid kyis kyang sems can su la 'ang co mi 'dri/ tho mi 'tsham mo rigs kyi bu nga ni phyi ma'i
202a3(phal chen): mtha'i mnar myed pa'i sdug bsngal gyis bgrang shes pa ste/ byol song gi skye gnas glen pa'i khams su gtogs pa'i las kyang chung ngu na/ rtswa'i rtse mos blta ba'i srog chags phre'u
202a4(phal chen): 'ga' la yang sems bskyed pa gcig tsam du yang sdug bsngal bar bya bar myi dga' na/ zhing du gyur cing dge ba'i las kyi lam bskyed par nus pa'i mi lta zhig ci smos/ rigs kyi bu
202a5(phal chen): nga ni rmi lam na yang mi dge ba'i chos yongs su rgyu ba myi bskyed na/ ched du bsams te lta smos re skan/ rigs kyi bu de ltar ngas ni byang chub sems dpa'i rnam par thar pa sgyu ma'i rnam
202a6(phal chen): pa 'di shes par zad na/ ngas ni byang chub sems dpa' mi skye ba'i chos kyi bzod pa thob pa/ srid pa dang lam gyi rgyud thams cad sgyu ma'i rnam pa khong du chud pa sprul pa lta bu'i byang chub
202a7(phal chen): sems dpa'i spyod pas 'byung ba/ gzugs brnyan lta bu'i 'jig rten thams cad rnam par rig pa/ rmi lam lta bu'i chos nyid khong du chud pa/ thogs pa med pa'i sgo'i chos kyi
202a8(phal chen): dbyings kyi tshul la rjes su zhugs pa/ myig 'phrul lta bu'i spyod pa'i dra ba rtogs par gyur pa/ ye shes bsgrib pa med pa'i spyod yul gyi yul dang ldan pa/ kun tu yang dag par gzhol
202b1(phal chen): ba'i ting nge 'dzin gyis lam gyis byung ba/ glong kun tu 'khyil pa'i rgyud kyi gzugs la dbang bsgyur ba/ sangs rgyas kyi spyod yul gyi yul khong du chud pa rnams kyi spyod yul shes pa 'am/
202b2(phal chen): yon tan brjod par nus re skan/ /song rigs kyi bu lho phyogs kyi rgyud 'di nyid na/ grong khyer 'od bzang po zhes bya ba yod de/ de na rgyal po 'od chen po zhes bya ba 'dug gis/ de'i gan du song la ji ltar byang chub sems
202b3(phal chen): dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs kyis rgyal po mye'i rkang pa gnyis la spyi bos
202b4(phal chen): phyag 'tshal te / rgyal po me la lan brgya stong du mar g.yas phyogs su bskor ba byas te/ yang dang yang bltas nas rgyal po me'i drung nas song ngo / /de nas tshong dpon gyi bu nor bzangs ye
202b5(phal chen): shes sgyu ma de rjes su dran par byed cing / byang chub sems dpa'i rnam par thar pa/ sgyu ma'i rnam pa de la bsam pa dang / chos nyid sgyu ma'i rnam pa de la rab tu brtag pa dang / las kyi
202b6(phal chen): sgyu ma mnyam pa de khong du chud par bya ba dang / chos kyi sgyu ma mnyam pa de la rjes su bsam pa dang / chos kyis yongs su smin par bya ba'i sprul pa mnyam pa de khong du chud par bya ba
202b7(phal chen): dang / ye shes las byung ba'i snang ba bsam gyis myi khyab pa de'i rjes su 'brang bar bya ba dang / smon lam gyi sgyu ma'i rnam pa mtha' yas pa mngon par bsgrub pa de/ mngon par bsgrub
202b8(phal chen): par bya ba dang / spyod pa sprul pa'i chos nyid chags pa myed pa de rnam par sbyang bar bya ba dang / dus gsum gyi sgyu ma'i rnam pa'i mtshan nyid de yang rnam par dbye ba byed cing / mthar gyi
203a1(phal chen): yul nas yul du dri ba dang / kun tu btsal ba dang / rjes su rnam par blta bar byed cing / phyogs dang phyogs mtshams dang lam dang / sman ljongs dang / thang dang thag
203a2(phal chen): thug dang / khal khol dang / ri dang sa sul dang / grong dang grong khyer dang / grong rdal dang / ljongs dang khams dang / rgyal po'i gnas thams cad du yongs su skyo ba myed pa'i sems dang
203a3(phal chen): lus la dub pa med par tshol tshol te/ grong khyer chen po 'od bzangs po'i nyen kor zhig du phyin pas rgyal po 'od chen po gang na bzhugs shes dris na/ de la 'gro ba mang pos bstan
203a4(phal chen): pa/ rigs kyi bu de re 'di ni grong khyer 'od bzang po zhes bya ba yin te/ 'di na rgyal po 'od chen po bzhugs so zhes nas/ de nas tshong dpon gyi bu nor bzangs grong khyer chen po 'od bzang po
203a5(phal chen): gang na ba der phyin nas/ grong khyer chen po 'od bzang po mthong ngo / /mthong nas kyang dga' rangs te/ mgu zhing nyams bde la tshim zhing yid bde ba skyes nas/ 'di snyam du bsams
203a6(phal chen): so/ /'di na bdag gi dge ba'i bshes gnyen bzhugs pa lta ste/ de ring ni dge ba'i bshes gnyen de yang mthong bar 'gyur ro/ /de las byang chub sems dpa'i spyod pa yang thob par 'gyur
203a7(phal chen): ro/ /byang chub sems dpa'i 'byung ba'i sgo dang / byang chub sems dpa'i chos nyid bsam gyis mi khyab pa dang / byang chub sems dpa'i yon tan bsam gyis mi khyab pa dang /
203a8(phal chen): byang chub sems dpa'i spyod yul bsam gyis mi khyab dang / byang chub sems dpa'i khyu mchog gi mthu phyung ba bsam gyis mi khyab pa dang / byang chub sems dpa'i ting nge 'dzin la
203b1(phal chen): rnam par spyod pa bsam gyis mi khyab pa dang / byang chub sems dpa'i rnam par thar pas rnam par rol pa bsam gyis mi khyab pa dang / byang chub sems dpa'i brtsams pa chen po mthar dbyung
203b2(phal chen): ba rnam par dag pa bsam gyis mi khyab pa 'ang thos par 'gyur ro zhes de ltar bsam pa yid la byed cing grong khyer chen po 'od bzang po gang na ba der song ste/ phyin nas grong khyer chen po 'od bzang
203b3(phal chen): po de la bltas na/ gser dang dngul dang bai DUr+ya dang / shel dang mu tig dmar po dang / asma gar ba dang / mu sa ra gal pa dang / rin po che bdun kyi shin tu bzang zhing blta na mdzes pa/
203b4(phal chen): rin po che'i 'obs zabs su zab pa/ chus gang ba gzhi gser gyi gram pas gang ba/ lha rdzas kyi ud pa la dang pad mo dang / ku mu da dang / pun da ri gas kun nas g.yogs pa/
203b5(phal chen): dus dang 'thun pa'i tsan dan gyi 'dam dang / lu mas 'khor ba bdun gyis kun nas yongs su bskor cing / rin po che sna tshogs kyi ta la'i phreng ba rim pa bdun gyis kun nas yongs su bskor ba/
203b6(phal chen): rdo rje rin po che'i ra ba bdun gyis kun nas yongs su bskor ba/ 'di lta ste/ seng ge yid du 'ong ba'i rdo rje'i ra ba dang / rdo rje gzhan gyis mi thub pa'i ra ba dang / 'bug pa'i ngang tshul gyi
203b7(phal chen): rdo rje'i ra ba dang / thub par dga' ba'i ngang tshul gyi rdo rje'i ra ba dang / rdo rje brtan pa chags pa myed pa'i ra ba dang / rdo rje'i 'od gzer dra ba'i snying po'i ra ba dang / rdul dang bral ba'i kha dog gi
203b8(phal chen): rgyan gyi rdo rje'i ra bas bskor ba ste/ rdo rje rin po che'i ra ba de dag thams cad kyang / nor bu rin po che grangs myed pas yongs su spras pa/ 'dzam bu'i chu klung gi gser kyi lan kan dang /
204a1(phal chen): ba so mdzes par bkye ba dngul gyi rin po che'i ba so'i phreng ba mdzes pas brgyan pa/ rin po che'i bai DUr+ya'i ba so'i phreng ba mdzes pas brgyan pa/ rin po che shel gyi ba so'i phreng
204a2(phal chen): ba mdzes pas brgyan pa rin po che byi ru'i ba so'i phreng ba mdzes pas brgyan pa/ mu tig dmar po'i ba so'i phreng ba mdzes pas brgyan pa/ mu tig rin po che rgya mtsho'i snying po'i ba so'i
204a3(phal chen): phreng ba mdzes pas brgyan pa ste/ grong khyer chen po'i sgo chen po brgyad kyi bar bar na dpag tshad bcu bcu yod do/ /sgo de dag kyang rin po che sna bdun las sna tshogs mdzes par byas pa ste/
204a4(phal chen): blta na yid du 'ong ba'o/ /grong khyer chen po de ni de ltar rgya che zhing yangs la yan lag rnam pa brgyad du rnam par phye ba/ bai DUr+ya sngon po'i sa la gnas pa ste/ grong khyer chen po de'i nang na
204a5(phal chen): yang srang chen po bye ba phrag bcu bcu yod de/ srang re re'i glo gnyis nas kyang khyim chen po brgya phrag stong stong mkhos legs par 'grigs pa ste/ kun kyang rin po che sna tshogs las byas
204a6(phal chen): pa dag go/ /rin po che'i rgyan sna tshogs kyis rab tu brgyan pa dag go/ /rin po che'i gdugs dang rgyal mtshan bsgreng ba dang / ba dan che ba dang ldan pa dag go/ /yo byad thams cad
204a7(phal chen): phun sum tshogs pa dag go/ /sems can khrag khrig du ma gnas pa dag go/ /grong khyer chen po de yang nor bu rin po che'i kha dog grangs myed pa'i khang pas mdzes par byas pa ste/
204a8(phal chen): 'dzam bu chu klung gi gser gyi khang pa brtsegs pa la rin po che bai DUr+ya'i dra bas kun nas khebs pa bsam gyis mi khyab pa'i rin po che'i rgyan gyis brgyan pa/ grangs myed pa dang ldan
204b1(phal chen): pa'o/ /dngul gyi khang pa brtsegs pa la mu tig dmar po'i dra bas khebs pa bsam gyis mi khyab pa'i rin po che'i rgyan gyis brgyan pa/ grangs myed pa dang ldan pa'o/ /bai DUr+ya'i khang
204b2(phal chen): pa brtsegs pa la rin po che'i mdzod sna tshogs kyi dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/ /shel gyi khang pa brtsegs
204b3(phal chen): pa la rin po che'i rgyal po snying po yangs pa'i dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/ /nor bu rin po che 'gro ba'i yid du
204b4(phal chen): 'ong ba'i khang pa brtsegs pa la rin po che nyi ma'i snying po'i dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs myed pa dang ldan pa'o/ /rin po che in dra nI
204b5(phal chen): la'i khang pa brtsegs pa la rin po che dpal gyi 'od zer gyi dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/ /rin po che'i rgyal
204b6(phal chen): po 'gro ba rgya mtsho'i khang pa brtsegs pa la rin po che'i rgyal po skar ma'i 'od gzer gyi dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs myed pa dang ldan pa'o/ /
204b7(phal chen): rin po che rdo rje'i khang pa brtsegs pa la rin po che'i rgyal po gzhan gyis mi thub pa'i dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs myed pa dang ldan pa'o/ /
204b8(phal chen): dus dang 'thun pa'i tsan dan gyi khang pa la lha rdzas kyi me tog sna tshogs kyi dra bas kun nas khebs pa bsam gyis mi khyab pa rin po che'i rgyan gyis brgyan pa grangs med pa dang ldan pa'o/ /
205a1(phal chen): spos kyi rgyal po mtshungs pa med pa'i khang pa brtsegs pa la lha rdzas kyi me tog sna tshogs kyi dra bas kun nas khebs pa bsam gyis mi khyab pa'i rin po che'i rgyan rin po che'i rgyan
205a2(phal chen): gyis brgyan pa grangs med pa dang ldan pa'o/ /rin po che'i khang pa brtsegs pa de dag re re zhing yang rin po che'i lan kan du mas brgyan pa/ rin po che'i stegs bu rim pa bdun gyis
205a3(phal chen): bskor ba/ rin po che'i ta la'i phreng ba rim pa bdun gyi 'khor bar dgrigs pa'o/ /rin po che'i lan kan de dag dang / rin po che'i ta la de dag thams cad du 'ang phan tshun rin po che'i
205a4(phal chen): srad bus 'brel pa'o/ /rin po che'i srad bu de dag thams cad kyang gser gyi dril gyi phreng bas brgyan pa'o/ /gser gyi dril gyi phreng ba de dag thams cad kyang rin po che'i chun po'i lda ldi
205a5(phal chen): sna tshogs kyis rnam par bres shing sbrel ba'o/ /rin po che'i chun po'i lda ldi de dag thams cad las kyang / rin po che'i dril bu g.yer ka'i dra ba mngon par spyangs pa dag ste/ de ltar
205a6(phal chen): grong khyer chen po de dag thams cad ni nor bu rin po che'i dra ba grangs med pas kun nas khebs pa'o/ /rin po che'i dril bu g.yer ka'i dra ba grangs myed pas kun nas khebs pa'o/ /
205a7(phal chen): lha rdzas kyi spos kyi dra ba grangs med pas kun nas khebs pa'o/ /lha rdzas kyi me tog sna tshogs kyi dra ba grangs med pas kun nas khebs pa'o/ /rin po che'i 'bru'i dra ba grangs
205a8(phal chen): med pas kun nas khebs pa'o/ /rdo rje'i bla re grangs med pas kun nas khebs pa'o/ /rin po che'i bla re grangs med pas kun nas khebs pa'o/ /rin po che'i gdugs
205b1(phal chen): kyi bla re grangs med pas kun nas khebs pa'o/ /rin po che'i khang pa brtsegs pa'i bla re grangs med pas kun nas khebs pa'o/ /gos rin po che'i bla re grangs med pas kun nas khebs pa'o/ /
205b2(phal chen): me tog gi phreng ba'i bla re grangs med pas kun nas khebs pa'o/ /rin po che'i gdugs dang / rgyal mtshan sna tshogs gtsugs shing bsgreng ba ste/ grong khyer chen po 'od bzang po de'i dbus
205b3(phal chen): su rgyal po chen po 'od chen po bzhugs pa'i pho brang brtsegs pa 'khor kun tu dpag tshad bzhi yod pa ste/ rin po che sna bdun las byas pa'o/ /rin po che sna tshogs kyi stegs bu rim bdun
205b4(phal chen): gyis yongs su bskor ba'o/ /rin po che'i dril bu yid du 'ong ba'i sgra bsnyan par 'khrol ba'i dra ba rim bdun gyi sgra kun nas 'byung ba'o/ /rin po che sna bdun gyi ta la'i 'phreng ba rim pa bdun gyis
205b5(phal chen): kun nas bskor ba'o/ /rin po che sna tshogs kyi khang pa brtsegs pa'i rgyan brgya stong bsam gyis mi khyab pa dang ldan pa'o/ /rdzing rin po che sna tshogs du ma las byas pa/ gser gyi dram bu kun tu
205b6(phal chen): bkram pa yan lag brgyad dang ldan pa'i chus yongs su gang ba/ lha rdzas kyi ud pa la dang / pad mo dang ku mu da dang me tog pun da ri kas chu'i steng kun tu g.yogs pa/ rin po che'i me tog
205b7(phal chen): dang 'bras bu'i shing sna tshogs kyis rab tu brgyan pa/ phyogs bzhi nas rin po che'i pha gus brtsigs pa'i them skas rnam par bkye ba can gyis shin tu mdzes par byas pa dang ldan pa/ lha rdzas kyi sgra snyan cing yid
205b8(phal chen): du 'ong ba 'byin pa'i bya bran sna tshogs kyi sgra shin tu 'byung ba yod pa/ lha'i dbang po'i pho brang dang 'gran pa ste/ de'i dbus na rin po che 'gro ba la snang ba'i khang pa brtsegs pa/ shin tu bzang la
206a1(phal chen): mdzes shing yid du 'ong ba/ rin po che grangs med pa'i rgyan bsam gyis mi khyab pa gya nom par brgyan pa yod de/ de'i nang na rgyal po 'od chen po dam pa'i chos gces pa'i dbyig du bya ba bzhugs so/ /
206a2(phal chen): de nas tshong dpon gyi bu nor bzangs rin po che'i 'obs de dag la ni chags pa'i sems myed/ rin po che'i ra ba de dag la ni ngo mtshar du 'dzin pa'i sems myed/ rin po che'i ta la'i 'phreng ba de dag la ni 'dod cing chags
206a3(phal chen): pa myed/ rin po che'i dril gyi dra ba'i sgra la ni ro myong bar byed pa myed/ lha rdzas kyi rol mo'i sgra dang glu snyan pa'i dbyangs la ni chags pa'i sems myed/ rin po che rnam pa tha dad pa'i gzhal myed khang dang / khang pa
206a4(phal chen): brtsegs pa sna tshogs kyi longs spyod ni yid la bya ba med par shin tu dga' bar gyur pa'i/ skyes pa dang bud myed kyi tshogs kyi chos kyi dga' ba'i mos pas shin tu dga' zhing / gzugs dang sgra dang dri dang
206a5(phal chen): ro dang reg la dga' bas dben pa'i sems dang ldan pa/ chos nges par brtags pa la shin tu mos pas sems can gang dang phrad kyang / dge ba'i bshes gnyen rtag tu 'dri zhing mthar gyis grong khyer gyi lam gyi
206a6(phal chen): sum mdo'i drung zhig du phyin nas kun tu bltas na/ grong khyer gyi lam gyi sum mdo'i dbus kyi mchod rten gyi khang pa nas ha cang yang mi ring ba zhig na/ rgyan chen po dang ldan pa'i khri chen po bai DUR+Ya sngon po'i rkang pa
206a7(phal chen): bkye ba/ bai DUR+Ya dkar po'i seng ge'i sa blangs pa/ 'dzam bu chu klung gi gser gyi lcag pod kyi dra bas legs par btags pa/ lha rdzas las kyang 'das pa'i rin po che'i stan sna tshogs bting ba/ rin po che'i 'bru
206a8(phal chen): grangs med pas rnam par brgyan pa/ nor bu rin po che'i rgyan bsam gyis mi khyab pa'i dra bas kun nas khebs pa/ 'dzam bu chu klung gi gser gyi snam bu las/ lha rdzas rin po che sna tshogs kyi gur shin tu spra bar
206b1(phal chen): bkye ba'i gnam yol bres pa/ nor bu rin po che yid bzhin gyi rgyal po'i pad mo'i snying po dang ldan pa/ de lta bu'i chos kyi khri chen po la rgyal po 'od chen po myi chen po'i mtshan sum bcu rtsa gnyis kyis lus shin tu brgyan
206b2(phal chen): pa dpe byad bzang po sna tshogs brgyad bcu thams cad kyis lus shin tu mdzes pa gser gyi ri bo ltar rin po che sna tshogs rnam par mdzes pa nyi ma'i dkyil 'khor ltar gzi brjid rab tu 'bar ba/ zla ba nya
206b3(phal chen): zhing rgyas pa'i dkyil 'khor lta na bzang ba/ tshangs pa ltar tshangs pa'i 'khor gyi nang na rnam par mdzes pa/ rgya mtsho ltar zab mo'i chos dang yon tan mtha' yas pa'i rin po che'i tshogs dang ldan pa/ sprin chen po
206b4(phal chen): ltar chos kyi rang bzhin gyi 'brug sgra sgrog pa/ nam mkha' ltar chos kyi tshul gyi skar ma'i tshogs kyis brgyan pa/ ri rab ltar kha dog bzhi po'i sems can rgya mtsho'i sems la/ gzugs brnyan rab tu
206b5(phal chen): snang ba rin po che'i gling ltar gzhi ye shes sna tshogs rin po ches yongs su gang ba de skyil mo dkrung du 'dug pa mthong ngo / /de'i mdun na yang gser dang nor bu dang mu tig dang / bai DUR+Ya dang / dung dang man shel
206b6(phal chen): dang / byi ru dang / sa le sbram dang dngul rin po che'i phung po dang / lha rdzas kyi gos kha dog sna tshogs kyi phung po dang / lha rdzas kyi rin po che'i rgyan sna tshogs kyi phung po dang / kha zas dang spyan gzigs sna tshogs kyi
206b7(phal chen): phung po dang / zhim pa'i mchog khyad par du 'phags pa rnam pa sna tshogs kyi phung po dgod pa dang / dngar ba'i thabs sna tshogs kyi yul du bkod pa mthong ngo / /lha rdzas kyi shing rta rin po che bye ba brgya stong du ma dang /
206b8(phal chen): lha rdzas kyi sil snyan bye ba brgya stong du ma dang / lha rdzas kyi spos kyi rnam pa bye ba brgya stong du ma dang / nad kyi rkyen kyi sman dang / yo byad kyi phung po du ma dang / yo byad kyi khyad par thams cad kyi phung po spyad du rung zhing kha na ma tho ba
207a1(phal chen): med pa mang pos sems can rnams ci dga' bar spyod du gzud pa'i phyir bshams te/ bkod pa dang / ba bzhon gser gyi ru myig can stong phrag du ma/ 'o ma bres 'jal ba mang po yang sems can 'phongs pa rnams
207a2(phal chen): yongs su bsdu ba'i phyir bkod pa mthong ngo / /bu mo rin po che bye ba khrag khrig brgya stong bzhin bzang ba/ shin tu mdzes pa blta na sdug pa/ rgyan thams cad kyis rnam par klubs pa/ lha rdzas kyi gos rin po che
207a3(phal chen): gyon pa/ lha rdzas kyi tsan dan sbrul gyi snying pos lus byugs pa/ sgyu rtsal drug bcu rtsa bzhi'i tshul shes pa/ 'dod pa'i spyod pa dang / cho ga thams cad la mkhas pa dag kyang bstsags shing bkod pa mthong ngo / /de'i
207a4(phal chen): mdun na ji lta ba de bzhin du sems can rnams yongs su bsdu ba dang / sems can rnams yongs su gzung ba dang / sems can rnams dga' ba bskyed pa dang / sems can rnams spro ba bskyed pa dang / sems can
207a5(phal chen): rnams kyi yid dang bar bya ba dang / sems can rnams kyi sems shin tu bde bar bya ba dang / sems can rnams kyi nyon mongs pa rnam par zhi bar bya ba dang / sems can rnams chos kyi rang bzhin gyi don la
207a6(phal chen): dgod pa dang / sems can rnams thams cad mkhyen pa nyid du don mnyam par bya ba dang / sems can rnams gzhan la 'khu ba rnam par bzlog par bya ba dang / lus dang ngag gi spyod pa thams cad rnam par
207a7(phal chen): bzlog pa dang / sems can rnams kyi lta ba'i zug rngu yang dag par 'byung ba dang / sems can rnams kyi lam yongs su sbyang ba'i phyir/ srang dang lam gyi bzhi mdo dang / lam gyi sum mdo dang / sgo dang khyams
207a8(phal chen): dag na 'ang de bzhin te/ srang re re'i ngos g.yas g.yon nas kyang stegs bu bye ba nyi shu nyi shu tsam la yo byad thams cad yongs su spungs te bkod pa mthong ngo / /de nas tshong dpon gyi bu nor bzangs kyis rgyal po 'od chen
207b1(phal chen): po la lus thams cad kyi phab nas phyag byas te/ rgyal po 'od chen po la lan brgya stong du mar g.yas phyogs su bskor ba byas nas mdun du 'dug ste/ thal mo sbyar nas 'di skad ces smras so/ /'phags pa
207b2(phal chen): bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpa' byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags
207b3(phal chen): pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/ 'phags pa ji ltar byang chub sems dpas byang chub sems dpa'i spyod pa la bslab par bgyi ba
207b4(phal chen): dang / ji ltar nan tan du bgyi ba bdag la bka' stsal du gsol/ smras pa rigs kyi bu nga ni byang chub sems dpa'i spyod pa byams pa chen po'i spyod pa byams pa chen po'i rgyal mtshan yongs su dag pa dang /
207b5(phal chen): yongs su rdzogs par byed pa ste/ rigs kyi bu ngas byang chub sems dpa'i spyod pa byams pa chen po'i rgyal mtshan 'di yang sangs rgyas brgya phrag du ma dang / sangs rgyas stong phrag du ma dang / sangs rgyas brgya stong
207b6(phal chen): phrag du ma dang / sangs rgyas bye ba khrag khrig brgya stong du ma nas brjod du med pa'i yang brjod du med pa'i bar gyi sangs rgyas bcom ldan 'das rnams la yongs su dris so/ /yongs su zhus so/ /rnam par sbyangs so/ /
207b7(phal chen): yongs su sbyangs so/ /rnam par bkod do/ /rnam par bltas so/ /rnam par dpyad do/ /rjes su btsal to/ /yongs su brtags so/ /rnam par bris so/ /rgya cher byas so/ /rigs kyi bu de ltar nga ni
207b8(phal chen): byang chub sems dpa'i spyod pa byams pa chen po'i rgyal mtshan 'di la gnas shing chos dang 'thun par khams skyong zhing ston to/ /chos dang 'thun par 'jig rten la phan par byed pa
208a1(phal chen): dang chos dang 'thun par 'jig rten na rjes su spyod pa/ /chos dang 'thun par 'jig rten na bcas pa byed do/ /chos dang 'thun par sems can rnams la nan tan byed do/ /chos kyi dkyil 'khor la sems can rnams
208a2(phal chen): yongs su 'dzud do/ /chos kyi tshul sems can rnams la nye bar bsgrub bo/ /chos dang 'thun par sems can rnams la yongs su bsgo ba byed do/ /chos kyi nan tan la sems can rnams yongs su sbyar ro/ /chos
208a3(phal chen): kyi rang bzhin nges par rtogs pa la sems can rnams rab tu 'god do/ /byams pa chen po'i dbang dang / byams pa chen po'i stobs dang / phan pa'i sems dang / bde ba'i sems dang / snying rje'i sems dang /
208a4(phal chen): phan 'dog pa'i sems dang / yongasu bsrung ba'i sems dang / sems can yongs su 'dzin pa mi gtong ba'i sems dang / sdug bsngal thams cad rnam par bzlog pa'i smon lam rgyun mi gcod pa'i
208a5(phal chen): sems dang / bde ba'i mthar phyin pa la rab tu 'god par yang dag par spyod pa rgyun mi gcod pa la sems can rnams rab tu dgod do/ /bag yangs kyi bde ba yang dag par bskyed pas sems can de dag
208a6(phal chen): gi lus kyang shin tu bde bar byed do/ /de dag gi 'khor ba'i bde ba la zhen pa'i sems kyi rgyud kyang rnam par bzlog pa byed do/ /de dag gi sems kyi rgyun kyang chos kyi dga' ba dad mos pa la yongs su
208a7(phal chen): gzhol bar byed do/ /nyon mongs pa'i dri ma thams cad las rnam par sbyong ba byed do/ /mi dge ba'i chos thams cad las yongs su sbyong ba byed do/ /'khor ba'i rgyun las rnam par bzlog pa
208a8(phal chen): byed do/ /chos kyi dbyings kyi tshul rgya mtsho la yongs su bzung pa byed do/ /de dag srid pa'i lam gyi rgyud du skye ba thams cad rgyun gcod pa'i phyir/ sems kyi ma rig pa yongs
208b1(phal chen): su bsgrag pa byed do/ /thams cad mkhyen pa nyid kyi 'bras bu thob par bya ba'i phyir de dag gi sems kyi myu gu bskyed do/ /mi 'phrogs pa'i dad pa'i stobs yang dag par bskyed pa'i phyir de dag gi sems kyi rgya mtsho yang
208b2(phal chen): rab tu dang bar byed do/ /rigs kyi bu de ltar nga ni byang chub sems dpa'i spyod pa byams pa chen po'i rgyal mtshan la gnas te/ chos dang 'thun par 'jig rten skyong zhing ston to/ /rigs kyi bu nga'i khams na gnas
208b3(phal chen): pa'i sems can rnams ni ngas 'jigs shing sngang ba 'am/ bag tsha zhing skyi g.ya' ba med de/ rigs kyi bu sems can gang 'phongs shing yo byad sna tshogs kyis brel pa bza' ba 'dod pa 'am/ btung ba 'dod pa 'am/
208b4(phal chen): gos 'dod pa nas yo byad sna tshogs thams cad gang 'dod kyang rung ste/ de dag thams cad nga'i drung du 'ong ngo / /de dag la'ang 'das snga nas bsham bsham pa'i mdzod sgo phye zhing ci 'dod pa khyer cig ces bstabs te/ gang gi don du khyed
208b5(phal chen): sdig pa'i las la spyod par gyur cing / ma byin par len pa 'am/ 'dod pas log par g.yem pa 'am/ brdzun du smra ba 'am/ phra ma 'am/ ngag rtsub po dang / tshigs khyal pa 'am/ chags sems dang / gnod sems
208b6(phal chen): sam/ log par lta ba 'am/ de ma yin pa'i rnam pa sna tshogs la mngon par zhen par gyur pa de dag thams cad kyang / grong khyer chen po 'od bzang po 'di'i sgo dang srang dang / khyams dang / lam gyi sum mdo dang / bzhi mdo
208b7(phal chen): kun tu spungs te/ snga nas byin pa yin gyis su ci 'dod pa kun kyang khyer cig ces bstabs shing byin no/ /rigs kyi bu grong khyer 'od bzang po 'di na sems can ji snyed cig gnas pa de dag thams cad ni byang chub
208b8(phal chen): sems dpa' ste theg pa chen po la zhugs pa'o/ /de bas na grong khyer chen po 'od bzang po 'di yang de dag la bsam pa rnam pa ji lta bur dag pa'i tshul bzhin du snang ste/ la la la ni dog par snang ngo / /
209a1(phal chen): la la la ni yangs par snang ngo / /la la la ni gzhi sa la gnas par snang ngo / /la la la ni gzhi rin po che bai DUr+ya las byas par snang ngo / /la la la ni sa'i ra bas bskor bar snang ngo / /la la la ni rin po che rdo rje gzhan
209a2(phal chen): gyis mi thub pa'i rgyal mtshan gyi ra bas bskor bar snang ngo / /la la la ni gseg ma dang gyo mos gang zhing thag thug dang grog po dang / g.yang sa mang po can du snang ngo / /la la la ni nor bu rin po che dam pa grangs med pas/
209a3(phal chen): gzhi brgyan cing yongs su bkram pa dang / lag mthil bzhin du gzhi mnyam par snang ngo / /la la la ni sa las byas par snang ngo / /la la la ni rin po che grangs med pa'i khang pa dang / gzhal med khang dang / khang
209a4(phal chen): bzang dang / khang pa brtsegs pa dang / khang steng dang / ba gam dang / skar khung dag gi shar bu dang / zla gam rin po che seng ge'i dra bas brgyan par snang ngo / /grong khyer gyi phyi rol na gnas pa'i sems can sngon
209a5(phal chen): nas byang chub sems dpa'i spyad pa spyod pa'i tshe/ bsdu ba'i dngos po bzhis yongs su bsdus pa/ bsam pa dag pa dge ba'i rtsa ba bskyed pa/ sangs rgyas mang po bsnyen bkur ba thams cad mkhyen pa
209a6(phal chen): nyid la mngon par mos pa thams cad mkhyen pa nyid du rab tu gzhol ba de dag la yang rin po che las byas par snang ngo / /de ma yin pa gzhan dag la ni sa las byas par snang ste/ rigs kyi bu nga'i khams
209a7(phal chen): na gnas pa'i sems can yul dang phyogs dang / grong khyer dang grong rdal dang / ljongs dang khams dang / rgyal po'i pho brang dag na rnyog pa lnga dang ldan pa'i 'jig rten gyi dus kyi rang bzhin gyis dkrugs te/
209a8(phal chen): mi dge ba bcu'i las kyi lam zhig byed par 'dod par gyur na yang / de'i tshe nga de dag la phan par bya ba'i sems kyis/ byang chub sems dpa'i ting nge 'dzin 'jig rten gyi dbang po'i glong zhes bya ba byams pa
209b1(phal chen): chen po'i sngon du 'gro ba la snyoms par 'jug ste/ rigs kyi bu de ltar nga ting nge 'dzin de la snyoms par zhugs pa dang / de nyid kyi mod la sems can de dag gi 'jigs pa de dag dang mi bde ba de dag dang / shar gnyer ba de dag
209b2(phal chen): dang thab mo dang rtsod pa de dag dang / sems kyi 'khrug pa de dag dang / 'tshe ba'i sems de dag kyang byang chub sems dpa'i ting nge 'dzin 'jig rten gyi dbang po'i glong byams pa chen po sngon du 'gro ba de'i chos nyid thob
209b3(phal chen): pas rab tu zhi bar 'gyur to/ /nye bar zhi bar 'gyur to/ /rnam par ldog par 'gyur ro/ /'gag par 'gyur to/ /rigs kyi bu yud tsam zhig sdod dang de re mngon sum du 'gyur ro/ /de nas rgyal po 'od chen
209b4(phal chen): pos de'i tshe/ byang chub sems dpa'i ting nge 'dzin byams pa chen po'i sngon du 'gro ba 'jig rten gyi dbang po'i glong la mnyam par gzhog go/ /de ltar rgyal po 'od chen pos byang chub sems dpa'i ting nge 'dzin
209b5(phal chen): byams pa chen po sngon du 'gro ba 'jig rten gyi dbang po'i glong la mnyam par bzhag ma thag du de'i mod la grong khyer chen po 'od bzang po'i yul dang / phyogs su bcas pa/ grong khyer dang grong rdal dang / ljongs dang
209b6(phal chen): khams dang / rgyal po'i pho brang gi 'khor dang bcas pa rnam pa drug du g.yos so/ /de g.yos pa'i tshe rin po che'i ra ba de dag dang rin po che'i khang pa dang / rin po che'i snying po dang / rin po che'i khyim dang / rin po che'i
209b7(phal chen): gnas dang / rin po che'i gzhal med khang dang / rin po che'i khang pa brtsegs pa dang / rin po che'i ba gam dang / rin po che'i pu shu dang / rin po che'i skar khung dang / rin po che'i stegs bu dang / rin po che'i
209b8(phal chen): rta babs dang / rin po che'i zla gam dang / rin po che'i seng ge'i dra ba dang / rin po che'i lan kan dang / rin po che'i 'bru dang / rin po che'i bla re dang / rin po che'i srad bus brgyus pa'i gser gyi dril
210a1(phal chen): bu g.yer ka'i dra ba dang / rin po che'i dril bu dang / rin po che'i rgyal mtshan dang / rin po che'i ba dan dang / rin po che'i ta la de dag kyang rab tu g.yos te/ sgra 'byin to/ /rab tu 'khrol lo/ /de dag de ltar sgra
210a2(phal chen): 'byin cing yid du 'ong ba la snyan pa dang / mnyan na dga' ba'i dbyangs rjod cing / rgyal po 'od chen po gang na ba der btud te phyag 'tshal lo/ /grong khyer chen po 'od bzang po'i nang na/ sems can ji snyed
210a3(phal chen): cig gnas pa de dag thams cad kyang / dga' ba dang rangs pa'i sems kyis yongs su rgyas nas/ rgyal po 'od chen po gang na ba der logs su mngon tu bltas te/ lus thams cad kyis phab cing phyag 'tshal
210a4(phal chen): lo/ /de'i khams kyi grong dang grong khyer dang / ljongs dang yul dang khams dang / rgyal po'i pho brang 'khor na gnas pa de dag thams cad kyang lus dang sems bde bar gyur te/ dga' zhing rangs pa skyes nas/ rgyal
210a5(phal chen): po 'od chen po gang na ba de logs su phyag 'tshal lo/ /byol song gi skye gnas su gtogs pa'i sems can de dag thams cad kyang gcig la gcig byams pa'i sems dang / phan pa'i sems su ldan par gyur nas/
210a6(phal chen): rgyal po 'od chen po gang na ba der logs su blta zhing mngon par 'dud do/ /ri dang rgang mthon po'i sa'i phyogs thams cad kyang rgyal po 'od chen po gang na ba der mngon par 'dud do/ /me tog gi shing dang / 'bras bu'i shing dang /
210a7(phal chen): lo ma'i shing dang / sa bon gyi tshogs dang / 'byung ba'i tshogs dang / lo tog dang / ldum bu dang / rtsa dang gel pa dang / sman dang nags tshal thams cad kyang rgyal po 'od chen po gang na ba de logs su mngon du
210a8(phal chen): gyur to/ /de'i khams na mtsho dang / mtshe'u dang / lu ma dang / ldeng ka dang / 'bab chu dang / chu klung dang rdzing dang / khron pa ji snyed pa de dag thams cad kyang rgyal po 'od chen po gang na ba de logs su mngon par gzhol
210b1(phal chen): zhing brlabs kyi sgra 'byin par gyur to/ /klu'i rgyal po stong phrag bcu yang / a ga ru nag po'i bdug spos kyi dud pa na bun du dkrigs pa'i spos kyi sprin las glog sna tshogs 'byung ba'i 'od kyis snang bar byed cing /
210b2(phal chen): 'brug sgra sgrog pa dang / spos chu'i char gyi rgyun shin tu phra ba mngon par 'bebs par gyur to/ /brgya byin dang rab mtshe ma dang dga' ldan dang / rab 'phrul dga' dang / dbang bsgyur gyi lha'i rgyal po la stsogs pa lha'i
210b3(phal chen): b u stong phrag bcus kyang steng gi bar snang la 'khod de nam mkha'i dbyings thams cad lha rdzas kyi rol mo sil snyan gyi sprin bye ba khrag khrig brgya stong gi sgra phyung bas dbyangs snyan pa cher bsgrags pa'i rgyan gyis brgyan
210b4(phal chen): pa dang / lha'i bu mo grangs med pa lha'i glu snyan pa len pa'i sprin gyi sgra bsgrags pa'i dbyangs snyan cing yid du 'ong ba'i rgyan gyis brgyan pa dang / lha rdzas kyi rin po che'i me tog sna tshogs kyi sprin grangs med pa dang
210b5(phal chen): rab tu 'bab pa'i rgyan gyis brgyan pa dang / lha rdzas kyi spos kyi sprin kha dog sna tshogs kyi sprin grangs med pa'i char rab tu 'bab pa'i rgyan gyis brgyan pa dang / lha rdzas kyi rin po che'i phreng ba sna tshogs grangs med
210b6(phal chen): pa'i char rab tu 'bab pa'i rgyan gyis brgyan pa dang / lha rdzas kyi phye ma kha dog sna tshogs kyi sprin grangs med pa'i char rab tu 'bab pa'i rgyan gyis brgyan pa dang / lha rdzas kyi rin po che'i lhab lhub sna tshogs
210b7(phal chen): kyi sprin grangs med pa'i char rab tu 'bab pa'i rgyan gyis brgyan pa dang / lha rdzas kyi gos sna tshogs dri ma med cing 'jam pa kha dog rnam pa tha dad pa'i sprin grangs med pa'i char rab tu 'bab pa'i rgyan gyis brgyan pa dang /
210b8(phal chen): lha rdzas kyi rin po che'i gdugs rnam par bye ba sna tshogs kyi sprin grangs med pa'i char rab tu 'bab pa'i rgyan gyis brgyan pa dang / lha rdzas kyi rin po che'i seng ge yid du 'ong ba'i rgyal mtshan gyi sprin grangs med
211a1(phal chen): pa'i char rab tu 'bab pa'i rgyan gyis brgyan pa dang / lha rdzas kyi rin po che 'bar ba'i lce shin tu 'phro ba'i rin po che'i ba dan gyi sprin grangs med pa'i char rab tu 'bab pa'i rgyan gyis brgyan par rgyal po 'od chen po la
211a2(phal chen): mchod pa bya ba'i phyir byin gyi brlabs so/ /glang po'-i rgyal po chen po shugs 'dzin gyis kyang glang po'i dbang po'i khyu mchog gi mthu phyung ba dang / rnam par 'phrul pa'i mthus nam mkha'i dbyings thams cad
211a3(phal chen): lha rdzas kyi rin po che sna tshogs kyi pad mo'i sprin grangs med pas kun nas yog par byin gyis brlabs so/ /lha rdzas kyi nor bu rin po che'i se mo do grangs med pa rab tu 'phyang ba dang / lha rdzas kyi rin po che'i
211a4(phal chen): snam bu'i lda ldi dang / chun po grangs med pa rab tu 'phyang ba dang / lha rdzas kyi rin po che sna tshogs kyi phreng ba'i rgyud grangs med pa mngon par 'phyang ba'i rgyan gyis brgyan pa dang / lha rdzas kyi rin po che sna tshogs
211a5(phal chen): kyi lhab lhub dang / phreng ba grangs med pa mngon par 'phyang ba'i rgyan bgyi rgyan pa dang / lha rdzas kyi rin po che sna tshogs kyi me tog gi lda ldi grangs med pa mngon par bres pa'i rgyan gyis rgyan pa dang / lha rdzas kyi
211a6(phal chen): spos kyi rgyal po'i kha dog sna tshogs phyogs thams cad du dri zhim pos rgyas par 'gengs pa'i sprin grangs med pas kun nas khebs pa'i rgyan kyis brgyan pa dang / lha rdzas kyi rin po che'i gos kha dog
211a7(phal chen): sna tshogs kyi sprin grangs med pa'i char rab tu 'bab pa'i rgyan gyis brgyan pa dang / lha rdzas kyi bdug spos kyi dud pa na bun du 'khrigs pa'i sprin grangs med pa'i char rab tu 'bab pa'i rgyan gyis brgyan pa dang /
211a8(phal chen): lha rdzas kyi phye ma kha dog sna tshogs kyi sprin grangs med pa'i char phra mo rab tu 'bab pa'i rgyan gyis brgyan pa dang / lha'i bu mo'i tshogs lha rdzas kyi rol mo byed pa dang / glu snyan pa'i dbyangs yid du
211b1(phal chen): 'ong bar len cing bstod pa'i sprin gyis yog pa'i char mngon par 'bab pa'i rgyan gyis brgyan par nam mkha'i dbyings byin gyis brlabs so/ /srin po'i dbang po brgya stong grangs med pa rgya mtsho la gnas pa dang /
211b2(phal chen): gling bzhi pa'i 'jig rten gyi khams brten gyi gzhi la gnas pa/ kha zas su sha dang khrag 'thung zhing za ba dang / chu la spyod pa dang / ri dgas dang / phyugs dang bya dang ba lang dang rta dang / glang po dang bong bu dang / skyes
211b3(phal chen): pa dang / bud med kyi tshogs kyi mdangs 'phrogs pa/ zhe sdang ba'i yid kyi rnam par rtog pa dang ldan pa/ rtag tu 'gro ba la 'tshe zhing 'tho btsam pa la zhugs pa rnams kyang byams pa dang / phan pa'i sems dam pa
211b4(phal chen): dang ldan zhing bzhin gyi mdog shin tu dang ba dang / 'gro ba thams cad la mi 'tshe zhing tho 'tsham pa med pa la zhugs te/ 'jig rten pha rol la blta bar gyur nas/ thal mo sbyar cing shin tu dga' ba'i sems kyis
211b5(phal chen): rgyal po 'od chen po gang na ba de logs su btud cing phyag 'tshal bar gyur to/ /lus dang sems kyi bde ba rgya chen po mtshungs pa med pa yang myong bar gyur to/ /gnod sbyin dang grul bum dang / sha za dang 'byung po'i
211b6(phal chen): dbang po brgya stong du ma yang byams pa dang / phan pa'i sems dam pa dang ldan zhing bzhin gyi mdog shin tu dang ba dang / 'gro ba thams cad la mi 'tshe zhing tho 'tsham med pa la zhugs te/ 'jig rten pha rol la blta bar
211b7(phal chen): gyur nas/ thal mo sbyar cing shin tu dga' ba'i sems kyis rgyal po 'od chen po gang na ba der btud cing phyag 'tshal bar gyur te/ lus dang sems kyi bde ba rgya chen po mtshungs pa med pa yang myong bar gyur to/ /
211b8(phal chen): de ltar gling bzhi pa'i 'jig rten gyi khams thams cad kyi sems can kun 'jigs pa dang / gnod pa dang / mi bde ba dang / shar gnyer ba dang / thab mo dang / brtsod pa dang / sems kyi 'khrug pa dang / 'tshe ba'i
212a1(phal chen): sems thams cad rab tu zhi bar gyur to/ /rnam par zhi bar gyur to/ /rnam par log par gyur to/ /'gags par gyur to/ /phyir log par gyur to/ /gling bzhi pa'i 'jig rten gyi khams 'dir ji lta ba
212a2(phal chen): de bzhin du stong gsum gyi stong chen po'i 'jig rten gyi khams thams cad nas/ phyogs bcu'i 'jig rten gyi khams bye ba khrag khrig brgya stong phrag bcu'i bar gyi sems can kun gyi 'jigs pa dang / gnod pa dang /
212a3(phal chen): mi bde ba dang / shar gnyer ba dang / thab mo dang brtsod pa dang / sems kyi 'khrug pa dang / 'tshe ba'i sems thams cad kyang byang chub sems dpa'i ting nge 'dzin byams pa chen po sngon du 'gro ba/ 'jig rten
212a4(phal chen): kyi dbang po'i klong gi chos nyid thob pa'i phyir/ rab tu zhi bar gyur to/ /rnam par zhi bar gyur to/ /rnam par log par gyur to/ /'gags par gyur to/ /phyir log par gyur to/ /de nas rgyal po 'od chen
212a5(phal chen): po ting nge 'dzin de las langs te/ tshong dpon gyi bu nor bzangs la 'di skad ces smras so/ /rigs kyi bu ngas byang chub sems dpa'i ye shes snang ba'i sgo byams pa chen po'i rgyal mtshan 'di shes par
212a6(phal chen): zad na/ ngas byang chub sems dpa' 'jig rten gyi khams thams cad bde ba'i bsam pas rgyas par 'gengs pas byams pa chen po'i gdugs tshad med pa dang ldan pa/ 'khor mi phyed pa dang ldan pas/
212a7(phal chen): 'gro ba thams cad 'khor du gyur pa/ rab 'bring dang tha ma'i sbyor bas 'gro ba thams cad yongs su skyob pa la zhugs pa/ 'gro ba thams cad yongs su bzung ba la zhugs pas/ byams pa'i sems sa lta bu
212a8(phal chen): dang ldan pa/ bsod nams dang ye shes kyi 'od zer 'gro ba thams cad du 'byung bas/ zla ba nya zhing rgyas pa lta bur gyur pa/ shes bya thams cad ye shes kyi 'od kyis snang bar byed pa'i phyir nyi ma'i dkyil 'khor lta bur
212b1(phal chen): gyur pa/ sems can thams cad kyi sems kyi mun pa thibs po rab tu sel bas/ sgron ma chen po lta bur gyur pa/ sems can thams cad kyi sems kyi mtsho'i g.yo sgyu'i rnyog pa dang bar byed pas/ nor bu rin
212b2(phal chen): po che chu 'dang ba dang 'dra ba/ 'gro ba thams cad kyi bsam pa dang / smon lam yongs su rdzogs par byed pas/ nor bu rin po che yid bzhin gyi rgyal po dang 'dra ba/ 'gro ba thams cad ting nge 'dzin dang /
212b3(phal chen): snyoms par 'jug pa'i khang pa dang / thams cad mkhyen pa nyid kyi pho brang che por gzhog pas rlung dmar chen po 'dra ba/ de dag gi spyod pa shes pa 'am/ yon tan brjod pa 'am/ bsod nams kyi tshogs
212b4(phal chen): gzhal ba 'am/ yon tan gyi skar ma'i tshogs kyis brgyan pa'i nam mkha' la blta ba dang / smon lam chen po'i rlung gi dkyil 'khor las mtshams bcad pa 'am/ chos mnyam pa nyid kyi stobs la tshad gzung
212b5(phal chen): ba 'am/ theg pa chen po'i rgyan gyi bsngags pa yongs su brjod pa 'am/ kun tu bzang po'i spyod pa'i tshul gyi khyad par brjod pa 'am/ byang chub sems dpa'i ting nge 'dzin chen po sgom pa'i sgo dbye ba 'am/
212b6(phal chen): snying rje chen po'i sprin yongs su spro bar nus re skan/ song rigs gyi bu lho phyogs kyi rgyud 'di nyid na rgyal po'i pho brang brtan par zhes bya ba yod de/ de na dge bsnyen ma mi g.yo ba zhes bya ba 'dug gis/
212b7(phal chen): de'i gan du song la ji ltar byang chub sems dpa' byang chub sems dpa'i spyod pa la bslab par bgyi ba dang / ji ltar nan tan du bya ba dris shig /de nas tshong dpon gyi bu nor bzangs kyi rgyal po 'od
212b8(phal chen): chen po'i rkang pa gnyis la spyi bos phyag 'tshal nas/ rgyal po 'od chen po la lan brgya stong du mar g.yas phyogs su bskor ba byas te/ yang dang yang bltas te/ rgyal po 'od chen po'i drung nas song ngo // //
213a1(phal chen): sangs rgyas rmad ga cad ces bya ba shin tu rgyas pa chen po'i mdo/ bam po bcu lnga pa/ de nas tshong dpon gyi bu nor bzang grong khyer chen po 'od bzang po nas byung ste yud tsam du
213a2(phal chen): lam gyi mgo btsal nas/ rgyal po 'od chen po'i gdam ngag de la rjes su bsam pa byed cing / byang chub sems dpa'i spyod pa'i tshul byams pa chen po'i rgyal mtshan de rjes su dran par bya ba dang / ting nge
213a3(phal chen): 'dzin gyi sgo 'jig rten gyi dbang po'i glong snang ba chen po de yongs su bsam pa dang / byang chub sems dpa' lus rnam par dag pa/ bsam gyis mi khyab pas brgyan pa'i seng ge'i khri'i rgyan rnam par phye ba/
213a4(phal chen): rnam pa sna tshogs de dag mngon par bsgrub pa dang / byang chub sems dpa'i smon lam dang / bsod nams kyi dbang dang / stobs bsam gyis mi khyab pa dang / rjes su spel ba dang / byang chub sems
213a5(phal chen): dpa'i sems can yongs su smyin par bya ba'i ye shes kyi tshul bsam gyis mi khyab pa de shin tu bstan par bya ba dang / byang chub sems dpa'i longs spyod kyi bdag nyid che ba thun mong du gyur pa/ bsam
213a6(phal chen): gyis mi khyab pa de la rjes su bsam pa dang / byang chub sems dpa'i gnas rnam pa tha dad pa bsam gyis mi khyab pa de dag kyang mtshan mar bya ba dang / byang chub sems dpa' rnams kyi sems can
213a7(phal chen): yongs su smin par bya ba rnam par dag pa bsam gyis mi khyab pa de/ rjes su dran par bya ba dang / byang chub sems dpa'i 'khor phun sum tshogs shing yongs su dag pa de la brtag pa dang / byang chub
213a8(phal chen): sems dpa'i sems can gyi don bsam pa snang ba'i tshul bsam gyis mi khyab pa de la yid ches par byed pas/ sems dga' zhing mos pa'i shugs dang / sems kyi nyams bde ba dang / sems
213b1(phal chen): shin tu tshim pa dang / sems khong nas dga' ba dang / sems rnyog pa med pa dang / sems 'od dang ba dang / sems brtan pa dang / sems rgya che ba dang / sems mi bzad pa thob pa ste/ de de ltar dge ba'i
213b2(phal chen): bshes gnyen rjes su dran zhing yid la byed pa la brtson pas/ gdong mchi mas gang bar rjes su sems dpa' kyi hud kye dge ba'i bshes gnyen mthong ba 'di ni yon tan rin po che thams cad kyi 'byung gnas su
213b3(phal chen): gyur pa'o/ /byang chub sems dpa'i spyod pa thams cad yongs su dag pa dang / yongs su rdzogs par 'gyur ba'i rgyur gyur pa'o/ /byang chub sems dpa'i dran pa thams cad rnam par dag par byed pa'o/ /
213b4(phal chen): byang chub sems dpa'i gzungs kyi dkyil 'khor thams cad yongs su sbyong ba'o/ /byang chub sems dpa'i ting nge 'dzin gyi snang ba thams cad yongs su bskyed pa'o/ /sangs rgyas thams cad mthong bar
213b5(phal chen): 'gyur ba yongs su bsgrub pa'o/ /sangs rgyas kyi chos thams cad kyi sprin gyi char rab tu 'bebs pa'o/ /byang chub sems dpa'i smon lam gyi tshul thams cad rab tu brjod pa'o/ /shes rab dang ye shes
213b6(phal chen): kyi snang ba bsam gyis mi khyab par yang dag par bskyed pa'o/ /byang chub sems dpa'i dbang po brten pa'i mig gu bskyed par byed pa'o/ /dge ba'i bshes gnyen rnams ni bdag ngan song gi g.yang sa
213b7(phal chen): thams cad nas skyob pa'o/ /dge ba'i bshes gnyen rnams ni bdag chos mnyam pa nyid kyi tshul khong du chud par bya ba la gzhol ba'o/ /dge ba'i bshes gnyen rnams ni bdag la lam bde ba dang /
213b8(phal chen): mi bde ba ston pa'o/ /dge ba'i bshes gnyen rnams ni bdag la theg pa chen po yongs su ston pa'o/ /dge ba'i bshes gnyen rnams ni bdag la byang chub sems dpa' kun tu bzang po'i spyod pa'i gdams
214a1(phal chen): ngag gis 'dom pa'o/ /dge ba'i gshes gnyen rnams ni bdag la thams cad mkhyen pa nyid kyi grong khyer gyi lam ston pa'o/ /dge ba'i bshes gnyen rnams ni bdag thams cad mkhyen pa'i gnas su phyin par bskyed pa'o/ /dge
214a2(phal chen): ba'i bshes gnyen rnams ni bdag chos kyi dbyings kyi tshul rgya mtsho la 'jug par byed pa'o/ /dge ba'i gshes gnyen rnams ni bdag la dus gsum gyi shes bya rgya mtsho'i tshul rab tu ston pa'o/ /dge ba'i bshes gnyen
214a3(phal chen): rnams ni bdag la 'phags pa'i tshogs kyi dkyil 'khor thams cad rab tu ston pa'o/ /dge ba'i bshes gnyen rnams ni bdag gi dkar po'i chos thams cad rnam par 'phel bar byed pa'o zhes de de ltar ngu zhing
214a4(phal chen): smre sngags 'don pa'i tshe/ nam mkha'i dbyings la 'khod pa'i lha'i tshogs dang / rtag tu phyi bzhin 'brang zhing yang dag par bsgrub pa dang / sangs rgyas kyi pho nya ltar gyur pa'i byang chub sems dpa' rnams 'di skad ces
214a5(phal chen): 'dzer to/ /rigs kyi bu dge ba'i bshes gnyen gyi gdams ngag la zhugs pa'i byang chub sems dpa' ni sangs rgyas bcom ldan 'das rnams kyang thugs shin tu dgyes par 'gyur ba yin/ dge ba'i bshes gnyen gyi tshig dang / mi 'gal
214a6(phal chen): bar gnas pa'i byang chub sems dpas ni thams cad mkhyen pa nyid du 'ang shin tu bsnyen pa yin/ dge ba'i bshes gnyen gyi tshig la the tsom mi za ba'i byang chub sems dpa' la ni dge ba'i bshes gnyen
214a7(phal chen): rnams kyang nye bar bsnyen pa yin/ dge ba'i bshes gnyen yid la bya ba dang mi 'bral ba'i byang chub sems dpa' la ni don thams cad kyang mngon du gyur ba yin gyis/ rigs kyi bu rgyal po'i pho brang brtan
214a8(phal chen): par dge bsnyen ma mi g.yo ba gang na ba der song shig dang / de las byang chub sems dpa'i spyod pa thos par 'gyur ro/ /de nas tshong dpon gyi bu nor bzangs ting nge 'dzin gyi ye shes snang ba las 'das nas/
214b1(phal chen): mthar gyis rgyal po'i pho brang brtan par dge bsnyen ma mi g.yo ba gang na ba der song nas/ dge bsnyen ma mi g.yo ba yongs su tshol zhing rmed rmed pa las/ de la 'gro ba mang pos bsten pa/ rigs kyi bu dge
214b2(phal chen): bsnyen ma mi g.yo ba de ni rang gi khyim na pha ma dang / 'grogs shing gzhon nur gyur pa ste/ rang gi gnyen bshes kyi tshogs kyis yongs su bskor cing / skye bo'i tshogs chen po la chos ston to/ /de nas
214b3(phal chen): tshong dpon gyi bu nor bzangs dga' ba chen po dang / mos shing spro ba/ yongs su rgyas pa'i sems dang ldan pa de dge bsnyen ma mi g.yo ba'i khyim gang na der song ste phyin nas/ dge bsnyen ma mi
214b4(phal chen): g.yo ba'i khyim gyi sgo na sdod pa'i tshe/ des khyim de thams cad 'od lus dang / sems shin tu bde bar byed pa/ gser gyi kha dog du 'dug pa zhig gis khyab cing gsal bar gyur nas/ 'od des
214b5(phal chen): tshong dpon gyi bu nor bzangs la phog par gyur ma thag tu tshor ba thams cad la dbang bsgyur ba'i ting nge 'dzin gyi sgo mang po dang / zhi ba'i gnas kyi ting nge 'dzin gyi sgo mang po dang / 'phro ba thams cad dang bral
214b6(phal chen): ba'i ting nge 'dzin gyi sgo mang po dang / kun tu lta ba'i btang snyoms dang ldan pa'i ting nge 'dzin gyi sgo mang po dang / de bzhin gshegs pa'i mdzod kyi ting nge 'dzin gyi sgo mang po la stsogs pa/ ting nge 'dzin
214b7(phal chen): gyi sgo lnga brgya tsam la zhugs par gyur te/ yongs su skyes so/ /de dag kyang shin tu phra zhing gzhon pa ste/ 'di ltar dper na thog ma mngal du zhugs pa'i rnam par shes pa lta bu ste/ ting nge 'dzin de dag kyang
214b8(phal chen): shin tu phra zhing gzhon par skyes par gyur to/ /des dri zhim po zhig tshor na 'ong de ni lha la 'ang med lha'i bu mo la yang med/ klu la yang med klu'i bu mo la yang med/ gnod sbyin la yang med / gnod sbyin gyi bu mo
215a1(phal chen): yang med/ dri za la yang med/ dri za'i bu mo la yang med/ lha ma yin la yang med/ lha ma yin gyi bu mo la yang med/ nam mkha' lding la yang med/ nam mkha' lding gi
215a2(phal chen): bu mo la yang med/ mi 'am ci la yang med/ mi 'am ci'i bu mo la yang med/ lto 'phye chen po la yang med/ lto 'phye chen po'i bu mo la yang med/ mi la yang med/ mi'i bu mo la yang med cing mi srid pa de lta bu
215a3(phal chen): 'i dri zhim po tshor bar gyur to/ /bud med de'i gzugs dang mnyam pa yang phyogs bcu'i 'jig rten na med na lhag pa lta ga las 'ong / kha dog dang mdog de lta bu yang de bzhin gshegs pa'i sku mdog dang kha dog dang /
215a4(phal chen): byang chub sems dpa' dbang bskur ba'i kha dog dang mdog ma gtogs par de'i kha dog dang / mdog tu mnyam pa phyogs bcu'i 'jig rten na med pa lhag pa lta ga las 'ong / lus kyi chu zheng dang dbyibs de lta bu
215a5(phal chen): yang de bzhin gshegs pa'i sku'i khru chu zheng dang / dbyibs dang / byang chub sems dpa' dbang bskur ba thob pa'i lus kyi chung zheng dang / dbyibs ma gtogs par de'i lus kyi chung zheng dang dbyibs su mnyam
215a6(phal chen): pa/ phyogs bcu'i 'jig rten na med na lhag pa lta ga las 'ong / 'od kyi rgyan de lta bu 'ang de bzhin gshegs pa'i 'od kyi rgyan dang / byang chub sems dpa' dbang bskur ba thob pa'i 'od kyi rgyan ma gtogs par de'i 'od kyi rgyan dang /
215a7(phal chen): mnyam pa phyogs bcu'i 'jig rten na lhag pa lta ga las 'ong / de'i kha'i dri zhim po dang mnyam pa'i dri de lta bu yang phyogs bcu'i 'jig rten gyi lha'i gnas sam/ klu dang gnod sbyin dang / dri za dang lha ma
215a8(phal chen): yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa'i gnas na med na lhag pa lta ga las 'ong / khyim gyi rgyan dang / longs spyod de lta bu 'ang de bzhin gshegs pa'i longs
215b1(phal chen): spyod dang / byang chub sems dpa' dbang bskur ba thob pa'i longs spyod ma gtogs par de'i khyim gyi rgyan dang / longs spyod du mnyam pa yang phyogs bcu'i 'jig rten na med na lhag pa lta ga las 'ong / g.yog
215b2(phal chen): 'khor phun sum tshogs pa/ de lta bu'ang de bzhin gshegs pa'i 'khor phun sum tshogs pa dang / byang chub sems dpa'i 'khor phun sum tshogs pa ma gtogs par de'i g.yog 'khor phun sum
215b3(phal chen): tshogs pa dang / mnyam pa yang phyogs bcu'i 'jig rten na med na lhag pa lta ga las 'ong ste/ dge bsnyen ma mi g.yo ba de la 'dod chags dang ldan pa'i sems kyis blta bar nus pa'i sems can de lta bu 'ang
215b4(phal chen): phyogs bcu'i 'jig rten gyi sems can gyi ris na med do/ /dge bsnyen ma mi g.yo ba de mthong ma thag du nyon mongs pa zhi bar mi 'gyur ba de lta bu'i sems can yang phyogs bcu'i 'jig rten gyi sems
215b5(phal chen): can gyi ris na med de/ 'di lta ste dper na/ tshangs pa chen po stong phrag bcu la dbang sgyur ba la ni 'dod pa la spyod pa'i nyon mongs pa rnams mi rgyu'o/ /de bzhin du dge bsnyen ma mi g.yo ba 'ang mthong ma
215b6(phal chen): thag tu sems can rnams kyi nyon mongs pa mi rgyu'o/ /dge bsnyen ma mi g.yo ba de la blta bas ngoms par 'gyur ba'i sems can de lta bu 'ang shes rab kyis ngoms pa ma gtogs par phyogs bcu'i
215b7(phal chen): 'jig rten gyi khams kyi sems can gyi ris na med do/ /de nas tshong dpon gyi bu nor bzangs kyi dge bsnyen ma mi g.yo ba'i lus kyi byin bsam gyis mi khyab pa dang / gzugs dang kha dog dang dbyibs dang /
215b8(phal chen): chu zheng bsam gyis mi khyab pa dang / sa'i gzhi dang / grong khyer dang rin po che thams cad la thogs pa med pa'i 'od zer gyi dra ba'i rgyan bsam gyis mi khyab pa dang / sems can gyi don bsam gyis mi
216a1(phal chen): pa bsgrub pa mthong ste/ ba spu'i bu ga thams cad nas byung ba'i dri zhim po tshor nas/ 'khor rgya mtsho phun sum tshogs pa mtha' yas pa mthong ste/ khyim dang gzhal med khang gi rgyan phun sum tshogs pa
216a2(phal chen): mi 'phrogs pa mthong nas yon tan rgya mtsho tshad med pa khong du chud de/ dge bsnyen ma mi g.yo ba la tshigasu bcad pa 'dis bstod do/ /khyod kyis rtag tu tshul khrims dri med yongs bsrungs te/ /bzod pa shin tu yangs 'di yongasu bsgom mdzad cing / /
216a3(phal chen): brtson 'grus brtan pa rdo rje lta bu bsgrubs pas na/ /ri bo'i rgyal po lta bur 'gro bar 'phags shing 'bar/ /de nas tshong dpon gyi bu nor bzangs kyis/ dge bsnyen ma mi g.yo ba la tshigs su bcad pa des mngon par bstod te 'di skad ces
216a4(phal chen): smraso/ /'phags ma bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags
216a5(phal chen): ma ni byang chub sems dpa' rnams la gdams ngag dang rjesu bstan pa mdzad do/ /zhes bdag gis thos nas 'phags ma ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du
216a6(phal chen): bgyi ba bdag la bshad du gsol/ de nas dge bsnyen ma mi g.yo bas/ byang chub sems dpa'i ngag 'jam zhing yid du 'ong ba/ nyams su bde bas/ tshong dpon gyi bu nor bzangs la dga' bar 'gyur ba'i tshig tu brjod nas 'di skad ces smras so/ /
216a7(phal chen): rigs kyi bu de ltar khyod kyis bla na med pa yang dag par rdzogs pa'i byang chub tu sems bskyed pa legaso legaso/ /rigs kyi bu kho mo ni byang chub sems dpa'i rnam par thar pa thob par dka' ba'i ye shes kyi snying po thob pa ste/
216a8(phal chen): byang chub sems dpa'i spyod pa'i sgo yi dam brtan pa la slob pa/ chos thams cad mnyam pa nyid kyi sa'i gzungs kyi sgo thob pa'o/ /kho mo ni spobs pa'i ye shes
216b1(phal chen): snang ba/ chos kyi gzhi thams cad snang bar brjod pa thob pa'o/ /kho mo ni chos thams cad yongs su btsal bas mi skyo ba'i rgyan gyi ting nge 'dzin gyi sgo thob pa'o/ /smras pa 'phags ma byang chub
216b2(phal chen): sems dpa'i rnam par thar pa thub par dka' ba'i ye shes kyi snying po de'i yul ni ji lta bu zhig mchis/ yi dam la brtan pa'i byang chub sems dpa'i spyod pa'i sgo dang / chos thams cad mnyam pa nyid kyi sa'i
216b3(phal chen): gzungs kyi sgo dang / chos kyi gzhi thams cad snang bar brjod pa'i spobs pa snang ba'i sgo dang / chos yongs su btsal bas mi skyo ba'i rgyan gyi ting nge 'dzin gyi sgo'i yul ni ji lta bu zhig mchis/ smras pa/
216b4(phal chen): rigs kyi bu gnas 'di ni yid ches par dka'o/ /smras pa 'phags ma bstan du gsol/ sangs rgyas kyi byin dang / dge ba'i bshes gnyen gyis yongs su bzung na yid ches par mchi grang /
216b5(phal chen): rtogs pa dang btsal ba dang / rnam par rtogs pa dang / rjes su rtogs pa dang rig pa dang / dmigs bu phebs pa dang / goms pa dang / mi 'gal ba dang / rnam par mi rtog pa dang / sgro 'dogs pa
216b6(phal chen): ma mchis pa dang / mnyam par bgyid pa na yang mchi grang / de nas dge bsnyen ma mi g.yo bas/ tshong dpon gyi bu nor bzangs la 'di skad ces smras so/ /rigs kyi bu sngon 'das pa'i dus shig
216b7(phal chen): na dri ma med pa'i 'od kyi bskal pa la/ de bzhin gshegs pa phyag rab tu brkyang ba zhes bya ba 'jig rten du byung ste/ kho mo yang de'i tshe rgyal po glog gis byin pa'i bu cig ma zhig du gyur nas/ de'i tshe
216b8(phal chen): nub mo mi nyal tsam zhig na rgyal po'i sgo yang bcad/ pha dang ma yang nyal/ skyes pa dang bud med dag kyang gnyid kyis logs/ /rol mo brdung ba dang dkrol ba'i sgra yang zhi/ lhan cig spyod pa'i
217a1(phal chen): bud med lnga brgya tsam dag kyang nyal bar gyur pa zhig na/ kho mo mal gyi steng na 'dug cing / nam mkha'i dbyings la rgyu ba'i skar ma'i tshogs kyi phreng ba rnam par bkod pa la lta lta ba las/ steng gi bar snang
217a2(phal chen): la bcom ldan 'das de bzhin gshegs pa dgra bcom pa yang dag par rdzogs pa'i sangs rgyas phyag rab tu brkyang ba/ ri'i rgyal po ri rab ltar lha dang klu dang / gnod sbyin dang / dri za dang / lha ma yin dang /
217a3(phal chen): nam mkha' lding dang / mi 'am ci dang / lto 'phye chen po'i 'khor mang pos bskor ba/ byang chub sems dpa'i tshogs grangs med pas yongs su bskor ba/ phyogs thams cad du 'od zer gyi dra ba
217a4(phal chen): thogs pa med pas rgyas par khyab pa'i sku bzhugs pa mthong ngo / /de bzhin gshegs pa de'i sku'i ba spu'i bu ga thams cad nas kyang dri zhim po rnam pa 'di lta bu byung ste/ des kho mo'i lus dang sems shin
217a5(phal chen): tu bde bar gyur/ yid shin tu dga' bar gyur te/ mal gyi steng nas langs nas sor mo bcu'i thal mo sbyar te sa la babs nas/ bcom ldan 'das de bzhin gshegs pa phyag rab tu brkyang ba de la phyag
217a6(phal chen): 'tshal te/ de'i spyi gtsug la bltas na 'ang / mthar thug par ma rung / g.yas g.yon gyi tshad kyang zin par ma rung / mtshan dang dpe byad phun sum tshogs pa la bsams na 'ang ngoms par ma rung
217a7(phal chen): ste/ de'i tshe kho mos 'di snyam du sems so/ /las ji lta bu zhig byas na lus phun sum tshogs pa 'di lta bu ni 'thob par 'gyur/ mtshan dang dpe byad bzang po phun sum tshogs pa ni skye bar 'gyur/ 'od kyi rgyan phun sum tshogs pa ni 'byung bar 'gyur/
217a8(phal chen): 'khor phun sum tshogs pa ni 'grub par 'gyur/ yid kyi rang bzhin gyi gnas dang / longs spyod phun sum tshogs pa ni 'byung bar 'gyur/ bsod nams phun sum tshogs pa ni skye bar 'gyur/
217b1(phal chen): ye shes phun sum tshogs pa ni rnam par dag par 'gyur/ ting nge 'dzin gyi rnam par 'phrul pa bsam gyis mi khyab pa phun sum tshogs pa ni yang dag par 'grub par 'gyur/ gzungs phun sum tshogs pa ni yongs
217b2(phal chen): su rdzogs par 'gyur/ spobs pa phun sum tshogs pa ni dbang du 'gyur snyam pa dang / rigs kyi bu de nas bcom ldan 'das de bzhin gshegs pa phyag rab tu brkyang ba des kho mo'i bsam pa thugs
217b3(phal chen): su chud nas des 'di skad ces bka' stsal to/ /bu mo khyod kyis nyon mongs pa thams cad gzhom pa'i phyir thub pa med pa'i sems bskyed cig /mngon par zhen pa thams cad bsal ba'i phyir pham
217b4(phal chen): pa med pa'i sems bskyed cig / chos zab mo'i tshul khong du chud par bya ba'i phyir zhum pa med pa'i sems bskyed cig /sems can bsam pa mi zad pa dang ldan pa'i rgya mtsho'i glong du ltung bas mi
217b5(phal chen): sgul ba'i sems bskyed cig / srid pa'i lam gyi rgyud thams cad du skye ba'i skye mched du mgo rmongs pa med pa'i sems bskyed cig /sangs rgyas thams cad blta bar mos pa rgyun mi gcod pa'i phyir
217b6(phal chen): ngoms mi shes pa'i sems bskyed cig / sangs rgyas thams cad kyi chos kyi sprin yongs su gzung ba'i phyir chog mi shes pa'i sems bskyed cig /sangs rgyas thams cad kyi chos kyi tshul snang ba rtogs par
217b7(phal chen): bya ba'i phyir nges par rtogs pa'i sems bskyed gcig / de bzhin gshegs pa thams cad kyi chos kyi 'khor lo gzung ba'i phyir yang dag par gzung ba'i sems skyed cig /de bzhin gshegs pa'i
217b8(phal chen): zhal nas byung ba shes par bya ba lta la ci smos kyi chung ngu na brdar byed pa tsam la yang 'khrul pa med pa'i sems bskyed cig / bu mo khyod kyis sems can rnams kyi bsam pa ji lta ba bzhin du chos rin po
218a1(phal chen): che rnam par dbye ba'i phyir/ rnam par dbye ba'i sems bskyed cig ces byung ste/ de ltar rigs kyi bu kho mos bcom ldan 'das de bzhin gshegs pa dgra bcom pa yang dag par rdzogs pa'i sangs
218a2(phal chen): rgyas phyag rab tu brkyang ba las/ chos kyi tshul gdams ngag gi sgo rnam pa de lta bu dag thos nas thams cad mkhyen pa'i ye shes la ni mngon par mos par gyur/ stobs bcu'i rang bzhin la ni mngon
218a3(phal chen): par smon par gyur/ sangs rgyas kyi gsung la mngon par dad par gyur/ sangs rgyas kyi rgyun ni yongs su sbyang bar dka'/ sangs rgyas kyi sku phun sum tshogs pa ni yongs su bsgrub par
218a4(phal chen): dka'/ sangs rgyas kyi mtshan dang dpe byad bzang po rnam par dag pa la ni mngon par mos par 'gyur/ sangs rgyas kyi 'khor gyi dkyil 'khor phun sum tshogs pa la ni mngon par smon par gyur/
218a5(phal chen): sangs rgyas kyi zhing rnam par dag pa la ni mngon par dad par gyur/ sangs rgyas kyi spyod lam phun sum tshogs pa la ni mngon par mos par gyur/ sangs rgyas kyi sku tshe'i tshad phun sum tshogs pa la ni
218a6(phal chen): mngon par dga' nas/ rdo rje ltar ri dang mtshon cha thams cad kyi mthus thub par dka' ba'i sems nyon mongs pa thams cad dang nyan thos dang / rang sangs rgyas thams cad kyis mi phyed mi
218a7(phal chen): tshugs pa bskyed de/ rigs kyi bu de nas nye bar bzung ba tshun chad du sems bskyed pa de'i mthus bskal pa 'dzam bu'i gling gi rdul shin tu phra ba snyed gcig du yid kyi dgu las kyang 'dod pa la
218a8(phal chen): spyad par yang mi dran na/ gnyis kyis gnyis 'du ba lta ci smos/ rigs kyi bu de nas nye bar bzung ba tshun chad du rang gi gnyen bshes la 'ang khong khro ba'i sems gcig ma bskyed na/
218b1(phal chen): de ma yin pa'i sems can ma nyes pa'i gzhin lta ci smos/ de nas nye bar zung ba tshun chad du bdag du lta ba dang / ldan pa'i sems bskyed pa gcig tsam yang bskyed par mi dran na/ de ma yin pa'i
218b2(phal chen): yo byad gzhan la bdag gir byas te/ mngon par chags pa lta ci smos/ shi 'pho ba dang mngal na gnas pa'i tshe 'ang sems rmongs pa 'am/ 'du shes sna tshogs sam/ lung du ma bstan pa'i
218b3(phal chen): sems kyang byung du mi dran na/ legs par bsams shing lta ci smos/ bskal pa de snyed cig du sangs rgyas cig /kyang chung ngu na rmi lam du mthong ba'i rnam par dmigs par yang brjod du mi
218b4(phal chen): dran na/ byang chub sems dpa'i mig bcus mthong bar gyur pa lta ci smos/ de nas nye bar bzung ba tshun chad du de bzhin gshegs pa thams cad kyi chos kyi sprin yang dag par 'dzin kyang chung
218b5(phal chen): ngu na mying du bya ba'i rnam pa tsam kyi chos kyi tshig dang / yi ge gcig kyang brjod par mi dran na/ de bzhin gshegs pa'i zhal gyi mdzod nas byung ba lta ci smos/ de nas nye bar bzung ba tshun chad
218b6(phal chen): du chos kyi rgya mtsho de snyed cig 'thung 'thung yang / chung ngu na 'jig rten pa'i chos rnams la/ tshig 'ga' ma bsams ma brtag par dran no/ /de nas nye bar bzung ba tshun chad du de snyed gcig gi
218b7(phal chen): chos kyi tshul rgya mtsho las kyang / chung ngu na 'jig rten pa'i bzo'i rgyus dang / tshul yang rung ste/ chos kyi tshul kyi sgo gang la yang kho mos ting nge 'dzin mngon par ma bsgrubs pa de lta bu
218b8(phal chen): med do/ /de nas nye bar bzung ba tshun chad du de bzhin gshegs pa de snyed kyi chos kyi 'khor lo bzung yang ji ltar yongs su bzung ba las sems can 'dul ba'i dbang du bya ba ma gtogs
219a1(phal chen): par chung ngu na rjes su brgyud pa'i rgyus tsam gyi tshig dang / yi ge 'ga' yang brjod par mi dran no/ /de nas nye bar bzung ba tshan chad du sangs rgyas rgya mtsho de snyed cig mthong yang chung ngu na sprul
219a2(phal chen): pa'i sangs rgyas kyi smon lam gyi rgyud kyang rung ste/ smon lam 'ga' yang kho mos sems can rgya mtsho thams cad rnam par dag par bya ba'i phyir/ mngon par ma bsgrubs pa med do/ /de nas nye bar
219a3(phal chen): bzung ba tshun chad du sangs rgyas rgya mtsho de snyed cig gi sngon gyi byang chub sems dpa'i spyod pa rgya mtsho las/ byang chub sems dpa'i spyod pa 'ga' tsam yang kho mos bdag gi spyod pa yongs su dag
219a4(phal chen): par bya ba'i phyir mngon par ma bsgrubs pa de lta bu mi dran no/ /de nas nye bar bzung ba tshun chad du sems can gang kho mos bla na med pa yang dag par rdzogs pa'i byang chub tu ma bskul ba de lta bu
219a5(phal chen): gcig kyang mig lam du 'ongs par mi dran no/ /de nas nye bar bzung ba tshun chad du nyan thos dang rang sangs rgyas yid la bya ba dang ldan pa'i sems bskyed pa gcig kyang mngon par bsgrubs su mi
219a6(phal chen): dran no/ /rigs kyi bu de nas nye bar bzung ba tshan chad du bskal pa 'dzam bu'i gling gi rdul shin tu phra ba snyed cig lon yang tshig dang / yi ge 'ga' la yang the tsom bskyed pa 'am/ gnyis kyis
219a7(phal chen): 'du shes sam/ rnam par rtog pa'i 'du shes sam/ sna tshogs kyi 'du shes sam/ rab kyi 'du shes sam/ bzang ngan gyi 'du shes sam/ sdug mi sdug gi 'du shes bskyed du mi dran no/ /rigs
219a8(phal chen): kyi bu kho mo ni de phyin cad du sangs rgyas byung ba dang ma bral lo/ /sangs rgyas bcom ldan 'das rnam dang ma bral lo/ /byang chub sems dpa' rnams dang ma bral lo/ /yang dag pa'i dge ba'i bshes
219b1(phal chen): gnyen rnams dang ma bral lo/ /sangs rgyas kyi smon lam thos pa dang ma bral lo/ /byang chub sems dpa'i spyod pa thos pa dang ma bral lo/ /byang chub sems dpa'i pha rol tu phyin pa'i tshul thos pa dang ma bral
219b2(phal chen): lo/ /byang chub sems dpa'i sa'i ye shes snang ba'i tshul thos pa dang ma bral lo/ /byang chub sems dpa'i gzungs dang ting nge 'dzin mi zad pa'i mdzod dang / gter thob pa thob pa dang ma bral lo mtha' dang
219b3(phal chen): dbus med pa'i 'jig rten gyi khams kyi dra ba la 'jug cing khong du chud par bya ba'i tshul thos pa dang ma bral lo/ /mtha' dang dbus med pa'i sems can gyi khams 'byung ba'i rgyu thos pa thob pa dang ma bral
219b4(phal chen): lo/ /'gro ba thams cad kyi nyon mongs pa'i dra ba'i dkyil 'khor yongs su zad par bya ba'i ye shes snang ba dang ma bral lo/ /sems can thams cad kyi dge ba'i rtsa ba 'byung ba'i rgyu'i ye shes thob pa
219b5(phal chen): dang ma bral lo/ /sems can thams cad kyi bsam pa ji lta ba bzhin du lus yongs su ston pa dang ma bral lo/ /sems can thams cad kyi shes par byed pa'i dbyangs kyi dkyil 'khor rnam par
219b6(phal chen): dag pa dang ma bral lo/ /rigs kyi bu kho mo byang chub sems dpa'i rnam par thar pa'i sgo thub par dka' ba'i ye shes kyi snying po 'di dang / chos thams cad yongs su btsal bas mi skyo ba'i rgyan
219b7(phal chen): gyi ting nge 'dzin gyi sgo 'di la snyoms par zhugs te/ byang chub sems dpa'i spyod pa'i sgo yi dam la brtan pa 'di rnam par bye ba dang / gzungs kyi sgo chos thams cad mnyam pa nyid kyis 'di dang /
219b8(phal chen): spobs pa'i ye shes snang ba'i sgo chos kyi gzhi thams cad snang bar brjod pa 'di rnam par phye ba dang / cho 'phrul bsam kyis mi khyab pa yod na rigs kyi bu khyod mngon sum du blta bar 'dong ngam/
220a1(phal chen): smras pa 'phags ma 'tshal lo/ /de nas dge bsnyen ma mi g.yo bas de na de ltar 'dug bzhin du byang chub sems dpa'i rnam par thar pa'i sgo thub pa med pa'i ye shes kyi snying po la stsogs pa
220a2(phal chen): dang / ting nge 'dzin gyi sgo thams cad yongs su btsal bas mi skyo ba'i rgyan la stsogs pa dang / ting nge 'dzin gyi sgo don yod pa'i dkyil 'khor gyi rgyan la stsogs pa dang / ting nge 'dzin gyi sgo stobs
220a3(phal chen): bcu'i ye shes kyi dkyil 'khor mngon du 'gyur ba la stsogs pa dang / ting nge 'dzin gyi sgo sangs rgyas kyi rigs mi zad pa'i mdzod la stsogs pa'i ting nge 'dzin gyi sgo brgya stong phrag bcu la rnam
220a4(phal chen): par blta ba dang / rnam par dpyad pa dang / rjes su rtogs pa dang / nges par rtogs par byas so/ /de ltar dge bsnyen ma mi g.yo ba snyoms par zhugs ma thag tu tshong dpon gyi bu nor bzangs gyis
220a5(phal chen): phyogs bcur 'jig rten gyi khams sangs rgyas kyi zhing brjod du med pa phrag bcu'i rdul shin tu phra ba snyed rnam pa drug du g.yos pa dang / bai DUr+ya yongs su dag pa'i rgyu las gyur par gnas par mthong
220a6(phal chen): ngo / /'jig rten gyi khams re re'i gling bzhi pa bye ba phrag brgya brgya na/ de bzhin gshegs pa bye ba phrag brgya brgya bzhugs par mthong ste/ la la ni dga' ldan gyi gnas na bzhugs pa nas/
220a7(phal chen): la la ni yongs su mya ngan las 'da' ba mdzad pa'i bar du 'ang mthong ngo / /de yang 'jig rten gyi khams bai DUr+ya'i rang bzhin de dag yongs su dag cing bsgrib pa med pa'i phyir te/ de bzhin gshegs
220a8(phal chen): pa de dag so so nas 'od zer dang / 'od kyi dkyil 'khor chos kyi dbyings thams cad du rgyas par khyab pa mnga' ba dang / de bzhin gshegs pa de dag so so'i 'khor gyi dkyil 'khor
220b1(phal chen): shin tu rnam par phye ba rgya mtsho yang mthong bar gyur to/ /de bzhin gshegs pa de dag re re'i gsung gi dkyil 'khor chos kyi 'khor lo thams cad brjod pa sems can thams cad kyi rna lam du
220b2(phal chen): rnam par grags pa 'ang thos par gyur to/ /de nas dge bsnyen ma mi g.yo ba ting nge 'dzin de las langs nas tshong dpon gyi bu nor bzangs la 'di skad ces smras so rigs kyi bu khyod kyis mthong
220b3(phal chen): ngam/ thos sam shes sam/ smras pa 'phags ma mthong ngo / /thos so rig go/ /rigs kyi bu kho mo de ltar byang chub sems dpa'i spyod pa yi dam brtan pa la slob cing / chos thams cad
220b4(phal chen): yongs su btsal bas mi skyo ba'i rgyan kyi ting nge 'dzin la mnyam par bzhag ste/ byang chub sems dpa'i rnam par thar pa'i sgo thub par dka' ba'i ye shes kyi snying po la gnas nas/ chos
220b5(phal chen): thams cad mnyam pa nyid kyi sa'i gzungs khong du chud pa dang / spobs pa'i ye shes snang ba chos kyi gzhi thams cad snang ba brjod pa la mkhas pa'i legs par bshad pas sems can thams
220b6(phal chen): c ad yongs su tshim par byed par zad na kho mos byang chub sems dpa' yon tan tshad med bsam gyi mi khyab pa dang ldan pa nam mkha'i dbyings la 'dab chags khyu mchog 'khod pa ltar gnas
220b7(phal chen): pa med par spyod pa/ nam mkha' lding gi dbang po chen po ltar yongs su smin pa'i byang chub sems dpa' snang ba'i phyir/ sems can thams cad kyi rgya mtsho la 'jug pa 'chang ba ltar stobs bcu'i ye shes
220b8(phal chen): rin po che mngon par 'dod cing / thams cad mkhyen pa nyid kyi rin po che'i gling du rgyu ba'i mthu dang ldan pa'i nya ba ltar/ yid du 'ong ba'i chos kyi dkyil 'khor gyi rgya dang ldan pa'i lag pas
221a1(phal chen): sred pa'i chu las byung ba'i sems can yongs su smin par mngon par gdon pa'i phyir/ chos kyi rgya mtsho la rnam par rgyu ba/ lha'i dbang po ltar nyon mongs pa'i lha ma yin gyi g.yul
221a2(phal chen): chen po rdul du bzlog pa'i phyir/ khams gsum gyi gnas yongs su bkang zhing rnam par rgyu ba nyi ma'i dkyil 'khor ltar sems can gyi sred pa'i chu dang / nyon mongs pa'i 'dam shin tu bskam pa'i
221a3(phal chen): phyir/ chos kyi dbyings nam mkha'i dbyings la yang dag par 'phags pa zla ba nya zhing rgyas pa ltar 'dul ba'i yid kyi me tog ku mu ta rnam par kha dbye ba'i phyir/ ye shes kyi nam mkha'
221a4(phal chen): la mngon par shar ba/ sa'i gzhi ltar 'gro ba thams cad kyi dge ba'i dbang po'i myu gu bskyed cing / rnam par spel ba'i phyir byams mi byams dang / mthon dman med par 'jig rten
221a5(phal chen): na mnyam par gnas pa rlung mar ltar sems can thams cad kyi nyon mongs pa dang / lta ba'i shing dang shing phran gyi nags tshal dang / kun dga' ba rtsa ba nas gdon pa'i phyir chags pa med
221a6(phal chen): par phyogs thams cad tu rnam par rgyu ba/ 'khor los bsgyur ba ltar bsdu ba'i dngos po'i yo byad dang / rkyen gyis 'gro ba thams cad yongs su bsdu ba'i phyir/ 'jig rten gyi rnam par
221a7(phal chen): spyod pa de dag gi spyod pa shes pa 'am/ yon tan brjod par nus re skan/ song rigs kyi bu lho phyogs kyi rgyud 'di nyid kyi yul dga' 'dzin tshad med pa na/ grong khyer dga' ba 'dzin pa
221b1(phal chen): zhes bya ba yod de/ de na kun tu rgyu thams cad du 'gro ba zhes bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan
221b2(phal chen): tan du bya ba dris shig / de nas tshong dpon gyi bu nor bzangs kyis dge bsnyen ma mi g.yo ba'i rkang pa gnyis la spyi bos phyag 'tshal to/ /dge bsnyen ma mi g.yo ba la lan brgya stong du mar g.yas
221b3(phal chen): phyogs su bskor ba byas nas yang dang yang bltas te/ dge bsnyen mi g.yo ba'i drung nas song ngo / /de nas tshong dpon gyi bu nor bzangs dge bsnyen ma mi g.yo ba mngon du byas te/ dge bsnyen ma mi
221b4(phal chen): g.yo ba'i gdams ngag rjes su dran par byed cing / dge bsnyen ma mi g.yo bas bstan pa dang / yang dag par bstan pa dang / bsgrags pa dang / bshad pa dang / brjod pa dang / yang dag par brjod pa dang /
221b5(phal chen): gzhag pa dang / rnam par phye ba dang / smos pa dang / rgya cher bstan pa de dag thams cad la gdon mi za bar yid ches shing rjes su 'brang bar bya ba dang / rjes su bsam pa dang / khong du chud par bya ba dang /
221b6(phal chen): sgom pa dang / yongs su sgom pa dang / gzhan du mi 'gyur ba dang / rtogs par bya ba dang / snang bar bya ba dang / mnyam par bya ba byed cing / mthar gyis gnas nas gnas dang yul nas
221b7(phal chen): yul du rgyu ste/ rgyu zhing song song nas yul dga' 'dzin tshad med pa gang na ba der phyin nas/ grong khyer dga' ba 'dzin pa tshol tshol te/ nyi ma nub du cha ba zhig /grong khyer dga' ba 'dzin
221b8(phal chen): par phyin nas/ grong khyer dga' ba 'dzin pa'i gnas du song ste/ grong khyer gyi lam gyi bzhi mdo'i dbus shig du phyin nas srang gi sgo nas/ srang gi sgo dang lam gyi bzhi mdo nas
222a1(phal chen): lam gyi bzhi mdo dang / grong phrag nas grong phrag du kun tu rgyu/ thams cad du 'gro 'gro tshol tshol rmed rmed pa dang / mtshan mo mi nyal tsam zhig na grong khyer dga' ba 'dzin pa'i byang phyogs
222a2(phal chen): logs na/ ri shin tu pad mo zhes bya ba zhig yod pa de'i rtse mo rtswa dang gel pa dang / sman sna tshogs dga' dga' ltar skyes pas brgyan pa 'od chen po dang ldan pa la nyi ma shar ba lta bur gnas pa
222a3(phal chen): mthong ngo / /des snang ba de mthong nas dga' ba'i shugs chen po skyes te 'di snyam du sems so/ /bdag gi dge ba'i gshes gnyen ri'i rtse mo 'di la gdon mi za bar mthong bar 'gyur ba lta zhig
222a4(phal chen): snyam nas/ grong khyer de nas byung ste/ ri shin du pad+mo gang na ba der phyin pa dang / ri shin tu mod pa de la 'dzegs nas/ ri'i rtse mo snang ba chen po can gang na ba der phyin pa dang / rgyang ring po zhig nas kun tu rgyu thams cad du 'gro ba tshangs
222a5(phal chen): pa chen po bas kyang lhag pa'i kha dog dang ldan pa dpal gyis shin tu 'bar ba zhig tshangs pa stong phrag bcus kun nas bskor te/ 'chags nas 'chag cing 'dug pa mthong nas/ de'i drung
222a6(phal chen): du phyin te/ rkang pa gnyis la spyi bos phyag 'tshal nas/ de la lan brgya stong du mar g.yas phyogs su bskor ba byas te/ mdun du 'dug nas thal mo sbyar te/ 'di skad ces smras so/ /
222a7(phal chen): 'phags pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang /
222a8(phal chen): ji ltar nan tan du bgyi ba ma 'tshal te/ 'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/ 'phags pa ji ltar byang chub sems
222b1(phal chen): dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ smras pa rigs kyi bu de ltar khyod/ bla na med pa yang dag par rdzogs pa'i
222b2(phal chen): byang chub tu zhugs pa legs so/ /legs so rigs kyi bu kho bo ni thams cad du 'gro ba ste/ thams cad kyi rjes su song ba'i byang chub sems dpa'i spyod pa la gnas pa'o/ /sgo thams
222b3(phal chen): cad du rnam par spyod pas snang ba'i ting nge 'dzin gyi sgo dang / dngos po med pa la gnas pas/ mngon par 'du bya ba med pa'i rdzu 'phrul dang / chos kyi dbyings kun gyi gzhir thug par
222b4(phal chen): thal ba/ shes rab kyi pha rol tu phyin pa'i ye shes snang ba'i sgo dang ldan par rigs kyi de ltar kho bo ni sems can gyi snod kyi 'jig rten gyi rgyud thams cad dang / sems can gyi lam gyi rgyud
222b5(phal chen): thams cad dang / sems can gyi shi 'pho ba'i sgo thams cad dang / sems can kyi skye ba'i sgo thams cad dang / srid pa'i lam gyi rgyud tha dad pa thams cad dang / skye ba'i skye mched sna
222b6(phal chen): tshogs kyi 'jig rten gyi gnas rnam pa tha dad pa dag gi sems can kha dog dang / dbyibs dang / chung zheng rnam pa sna tshogs dang ldan pa/ skye ba kun tu 'brel pa/ rnam pa
222b7(phal chen): sna tshogs dang ldan pa/ sbyor ba sna tshogs dang ldan pa/ mos pa sna tshogs can 'di lta ste lha'i lam gyi rgyud du ma gtogs pa dang / klu'i lam gyi rgyud du ma gtogs pa dang / gnod sbyin gyi
222b8(phal chen): lam gyi rgyud du ma gtogs pa dang / dri za'i lam gyi rgyud du gtogs pa dang / lha ma yin gyi lam gyi rgyud du gtogs pa dang / nam mkha' lding gi lam gyi rgyud du gtogs pa dang /
223a1(phal chen): mi 'am ci'i lam gyi rgyud du gtogs pa dang / lto 'phye chen po'i lam gyi rgyud du gtogs pa dang / sems can dmyal ba'i lam gyi rgyud du gtogs pa dang / byol song gi skye
223a2(phal chen): gnas kyi lam gyi rgyud du gtogs pa dang / gshin rje'i 'jig rten gyi lam gyi rgyud du gtogs pa dang / mi'i lam gyi rgyud du gtogs pa dang / mi ma yin pa'i
223a3(phal chen): lam gyi rgyud du gtogs pa dang / lta ba'i rnam pa sna tshogs la gnas pa nyan thos kyi theg pa la mos pa dang / rang sangs rgyas kyi theg pa la mos pa dang / theg pa chen po la mos pa'i sems
223a4(phal chen): can gyi don thabs sna tshogs dang / ye shes kyi tshul dang sbyor ba sna tshogs kyis byed de/ 'di ltar sems can la la la ni bzo'i rgyus tha dad pa thams cad dang ldan pa'i gzugs snang bas
223a5(phal chen): 'jig rten gyi bzo sna tshogs bslabs shing don byed do/ /sems can la la la ni 'di lta ste/ thams cad mkhyen pa'i ye shes bston pa'i phyir/ bsdu ba'i dngos po bzhis yongs su bsdu
223a6(phal chen): ba'i thabs kyis don byed do/ /sems can la la la ni 'di lta ste/ thams cad mkhyen pa nyid du 'gyur ba'i ye shes kyi sgo snang ba yongs su bskyed pas pha rol tu phyin pa yang dag par
223a7(phal chen): brjod cing don byed do/ /sems can la la la ni 'di lta ste/ byang chub kyi sa bon chud mi za bar brten cing yongs su bskyed pas/ byang chub sems dpa'i sems yongs su brjod cing don byed do/ /
223a8(phal chen): sems can la la la ni 'di lta ste/ sangs rgyas kyi zhing thams cad yongs su dag par bya ba dang / sems can thams cad yongs su smyin par bya ba'i smon lam yongs su bskyed pa'i
223b1(phal chen): phyir/ byang chub sems dpa'i spyod pa rnam pa thams cad du yang dag par brjod pas don byed do/ /sems can la la la ni 'di lta ste/ ngan du spyod pa'i rnam par smin pa dang / mthun pa'i rgyus sems can
223b2(phal chen): dmyal ba'i lam gyi rgyud kyi sdug bsngal gyi tshor ba myong bar 'gyur ba yongs su bstan pas/ skyo ba yongs su bskyed cing don byed do/ /sems can la la la ni 'di lta ste/ de bzhin gshegs
223b3(phal chen): pa la bskyed pa'i yon tan thams cad ni gdon mi za bar thams cad mkhyen pa nyid kyi 'bras bu'i mthar thug par 'gyur bar brjod pas/ dga' ba chen po bskyed cing don byed do/ /sems
223b4(phal chen): can la la la ni 'di lta ste/ sangs rgyas kyi yon tan dang sku la mngon par mos pas thams cad mkhyen pa nyid du smon lam 'debs par bya ba'i phyir/ de bzhin gshegs pa thams
223b5(phal chen): cad kyi yon tan dang / sngags pa yang dag par brjod pas don byed do/ /sems can la la la ni 'di lta ste/ mi bzlogs shing lhun gyis grub pa dang / rgyun chad pa med par sangs rgyas
223b6(phal chen): kyi phrin las nan tan du mdzad pa'i mthu dang ldan pa'i sangs rgyas kyi sku thob par mos pa bskyed pa'i phyir/ sangs rgyas kyi bdag nyid che ba brjod pas don byed do/ /sems can
223b7(phal chen): la la la ni 'di lta ste/ tshur zil gyis gnon la phar zil gyis mi gnon pa sangs rgyas kyi sku phun sum tshogs pa 'thob par mos pa bskyed pa'i phyir/ sangs rgyas kyi mnga'
223b8(phal chen): chen po yongs su brjod cing don byed do/ /rigs kyi bu gzhan yang kho bo ni grong khyer dga' ba 'dzin pa 'di'i bzhi mdo 'di phrang thams cad dang / srang thams cad dang / lam gyi sum
224a1(phal chen): mdo thams cad dang / grong mtshams thams cad dang / mthun par 'dus pa'i grong rdal thams cad dang grong thams cad dang / grong gi rgyud thams cad du rnam pa ji ltar tshogs shing
224a2(phal chen): 'dus pa'i bud med dang / skyes pa dang khye'u dang bu mo rnams kyi bsam pa ji lta ba dang / sbyor ba ji lta ba dang / mthu ji lta ba dang / rnam par spyod pa ji lta ba bzhin du de dag dang / mthun pa'i
224a3(phal chen): lus kyi chu zheng dang dbyibs mngon par bsgrubs shing / chos ston kyang / sems can de dag gi lus bstan pa dang / de ga las 'ongs pa mi shes te/ gzhan du na thos nas ma nor bar nan du
224a4(phal chen): byed pa ni med pa'ang ma yin no/ /gzhan yang rigs kyi bu 'dzam bu'i gling 'di na/ zhags pa 'thub pa lta ba rnam pa sna tshogs la mngon par zhen pa/ dgu bcu rtsa drug 'khod pa de dag
224a5(phal chen): thams cad kyi nang du yang sems can lta ba'i rnam pa sna tshogs pa rnams yongs su smin par bya ba'i phyir thams cad dang mthun par gnas te/ rigs kyi bu de ltar kho bo grong khyer
224a6(phal chen): dga' ba 'dzin pa 'di na sems can gyi don byed cing 'dug pa de bzhin du 'dzam bu'i gling gi grong khyer dang / ljongs dang / yul dang khams dang / rgyal po'i pho brang 'khor thams cad
224a7(phal chen): na yang sems can gyi don byed do/ /'dzam bu'i gling na ji lta ba de bzhin du gling bzhi pa'i 'jig rten gyi khams thams cad dang / de bzhin du stong dang stong gnyis pa dang / stong gsum gyi stong
224a8(phal chen): chen po'i 'jig rten gyi khams dang / de bzhin du phyogs bcu'i 'jig rten gyi khams kyi sems can gyi rten du bya ba thams cad dang / sems can gyi gnas su bya ba thams cad dang / sems can gyi gzhir bya ba thams cad dang /
224b1(phal chen): sems can gyi khams su bya ba'i ming du gtogs pa thams cad dang / sems can yongs su rgyu ba thams cad dang / sems can yongs su 'du ba thams cad dang / sems rgya mtsho
224b2(phal chen): la gnas pa thams cad dang / sems can gyi rgyud la gnas pa thams cad dang / sems can gyi phyogs su bya ba thams cad dang / sems can gyi phyogs mtshams su bya ba thams cad
224b3(phal chen): dang / sems can spyod pa'i gnas thams cad du 'am/ thabs sna tshogs dang / tshul sna tshogs dang / sgo sna tshogs dang / rigs pa sna tshogs dang / 'phrad pa sna tshogs dang / thabs
224b4(phal chen): kyi tshul sna tshogs dang / bya ba sna tshogs kyis sems can rnams kyi don byed do/ /gzugs dang kha dog sna tshogs yongs su bstan cing mos par bya ba dang / tshig gi lam sna tshogs brjod pas
224b5(phal chen): kyang sems can rnams kyi don byed do/ /rigs kyi bu kho bos ni byang chub sems dpa'i spyod pa thams cad du 'gro ba thams cad kyi rjes su bya ba 'di shes par zad na/ kho bos byang chub
224b6(phal chen): sems dpa' 'gro ba thams cad dang / mnyam pa'i lus dang ldan pa bdag dang / sems can gyi lus su tha mi dad pa'i ting nge 'dzin thob pa/ 'phrul pa'i 'khor lo rgya chen pos srid pa'i
224b7(phal chen): lam gyi rgyud thams cad du khyab pa/ 'jig rten gyi skye ba thams cad rang gi lus la rjes su spyod pa/ 'gro ba thams cad kyis lta na dga' zhing yid du 'ong ba'i sprul pa'i 'khor lo
224b8(phal chen): la brtson pa/ 'gro ba thams cad kyi rigs dang rgyud dang cher skye ba rab tu ston pa/ bskal pa thams cad du gnas pa la thog pa med pa'i smon lam gyi 'khor lo dang ldan pa/ mi 'phrul
225a1(phal chen): lta bu'i spyod pa rnam par phye ba'i snang ba rab tu thob pa/ 'gro ba thams cad kyi don byed kyang / gos pa med par gnas pa la brtson pa/ dus gsum gyi 'gro ba'i dbyings mnyam pa nyid khong du
225a2(phal chen): chud pa/ ye shes kyi dbyings bdag med pa dang ldan pas/ snang bar byas pa'i snying rje chen po mtha' yas pa'i snying po dang ldan pa/ 'gro ba thams cad kyi dge ba'i rtsa ba yongs su bskyed pa la mngon
225a3(phal chen): par brtson pa/ de dag gi spyod pa shes pa 'am/ yon tan brjod par nus re skan/ song rigs kyi bu lho phyogs kyi rgyud 'di nyid na yul khams chen po zhes bya ba yod de/ de na spos 'tshong gi
225a4(phal chen): tshong dpon longs spyod ud pa la zhes bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya
225a5(phal chen): ba dris shig / de nas tshong dpon gyi bu nor bzangs kyis kun tu rgyu thams cad du 'gro ba'i rkang pa gnyis la spyi bos phyag 'tshal te/ kun tu rgyu thams cad du 'gro ba la lan brgya stong
225a6(phal chen): du mar g.yas phyogs su bskor ba byas nas/ yang dang yang bltas te/ kun tu rgyu thams cad du 'gro ba'i drung nas song ngo / /de nas tshong dpon gyi bu nor bzangs lus dang srog la ni mi
225a7(phal chen): lta/ srid pa'i longs spyod dang yongs su zin pa dang / nye bar blangs pa la mngon par chags pa'i gnas thams cad la ni mi lta/ sems can gyi yul gyi dga' ba la ni mi lta/ gzugs
225a8(phal chen): dang / sgra dang dri dang ro dang / reg bya thams cad la ni mi lta/ g.yog 'khor dang longs spyod dang / nye bar spyod pa thams cad la ni mi lta ste/ rgyal srid dang dbang phyug gi dbang gi bde ba
225b1(phal chen): thams cad la ni mi lta sangs rgyas kyi zhing bla na med par yongs su dag pa mngon par bsgrubs pas sems can thams cad yongs su smin par bya ba dang / gdul ba dang yongs su dag par bya ba
225b2(phal chen): la lta ba/ mchod pa dang bsnyen bkur ba dang / rim gro bya bas mi ngoms pas de bzhin gshegs pa thams cad la lta ba dang / rang bzhin med pa yongs su shes pa'i ye shes khong du chud par bya ba'i
225b3(phal chen): phyir chos thams cad la blta ba yon tan rgya mtsho thams cad kyi don tu nan tan bya ba las nyam pa med par bya ba'i phyir byang chub sems dpa'i yon tan thams cad la blta ba dang / bskal pa
225b4(phal chen): thams cad du byang chub sems dpa'i spyod pa la yang dag par gnas par bya ba'i phyir/ byang chub sems dpa' thams cad kyi smon lam chen po la lta ba/ de bzhin gshegs pa'i 'khor
225b5(phal chen): gyi dkyil 'khor rgya mtsho thams cad la 'jug par bya ba la lta ba/ ting nge 'dzin gyi sgo re rer byang chub sems dpa'i ting nge 'dzin grangs med pa thams cad gzung ba la rnam par 'phrul
225b6(phal chen): par bya ba'i phyir/ byang chub sems dpa'i ting nge 'dzin gyi sgo thams cad la lta ba/ de bzhin gshegs pa thams cad kyi chos kyi 'khor lo yang dag par bzung bas mi ngoms par
225b7(phal chen): bya ba'i phyir/ chos kyi ye shes snang ba'i 'khor lo thams cad la lta ba/ de sangs rgyas dang byang chub sems dpa'i yon tan 'di dag dang / gzhan dag kyang dge ba'i bshes gnyen las
225b8(phal chen): 'byung ba ste/ dge ba'i bshes gnyen ni de dag thams cad kyi 'byung gnas su gyur pa yin par yang dag par lta zhing mthar gyis yul khams chen po gang na ba der phyin nas/ spos
226a1(phal chen): 'tshong gi tshong dpon longs spyod ud pa la yongs su rmed cing tshol tshol ba las mthong nas/ spos 'tshong gi tshong dpon longs spyod ud pa la gang na ba der phyin te/ de'i drung du song nas/ spos 'tshong
226a2(phal chen): gi tshong dpon longs spyod ud pa la'i rkang pa gnyis la spyi bos phyag 'tshal te/ spos 'tshong gi tshong dpon long spyod ud pa la la lan brgya stong du mar g.yas phyogs su bskor ba byas nas/ spos
226a3(phal chen): 'tshong gi tshong dpon longs spyod ud pa la'i mdun du 'dug te/ thal mo sbyar nas 'di skad ces smras so/ /'phags pa bdag sangs rgyas thams cad dang mnyam pa'i ye shes 'tshal te/
226a4(phal chen): sangs rgyas thams cad kyi sngon gyi smon lam gyi dkyil 'khor yongs su rdzogs par bgyi bar yang dga'/ sangs rgyas thams cad kyi chos kyi sku yongs su grub par bgyi bar yang dga'/ sangs rgyas
226a5(phal chen): thams cad kyi ye shes kyi sku yongs su 'tshal bar bgyi bar yang dga'/ byang chub sems dpa'i spyod pa'i dkyil 'khor thams cad yongasu dag par bgyi bar yang dga'/ byang chub sems dpa' ting
226a6(phal chen): nge 'dzin gyi dkyil 'khor thams cad snang bar bgyid par yang dga'/ byang chub sems dpa'i gzungs kyi dkyil 'khor thams cad yongs su brtan par yang dga'/ sgrib pa'i dkyil 'khor thams cad
226a7(phal chen): rnam par gtor bar yang dga' zhing gi dkyil 'khor thams cad du rnam par rgyu bar 'tshal nas/ bla na med pa yang dag par rdzogs pa'i byang chub tu yang dag par zhugs na/ ji ltar byang chub
226a8(phal chen): sems dpa'i spyod pa la bslab pa dang / ji ltar nan tan du bgyi ba dang / ji ltar nan tan du bgyi ba na
226b1(phal chen): byang chub sems dpa' thams cad mkhyen pa nyid du 'byung bar 'gyur bar ma 'tshal to/ /smras pa rigs kyi bu de ltar khyod kyis bla na med pa yang dag par rdzogs pa'i byang chub tu sems bskyed pa legs so
226b2(phal chen): legs so/ /rigs kyi bu kho bo ni spos thams cad shes te/ spos sbyar ba thams cad dang / bdug spos thams cad dang / bdug spos sbyar ba thams cad dang / byug pa thams cad dang / byug pa
226b3(phal chen): sbyar ba thams cad dang / phye ma thams cad dang / phye ma sbyar ba thams cad dang / spos byug pa dang / phye ma'i rnam pa thams cad kyang shes te/ lha'i spos kyang shes so/ /klu dang gnod sbyin
226b4(phal chen): dang dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa'i spos kyang shes so/ /nad sel ba'i spos dang / yid mi bde ba bstsal ba'i
226b5(phal chen): spos dang / 'jig rten gyi dga' ba yongs su bskyed pa'i spos dang / nyon mongs pa 'bor bar bya ba'i spos dang / nyon mongs pa zhi bar bya ba'i spos dang / 'dus byas kyi dga' ba dang / bde
226b6(phal chen): ba sna tshogs yongs su bskyed pa'i spos dang / 'dus byas thams cad las skyo ba yongs su bskyed pa'i spos dang / bag bya ba'i gnas thams cad sel ba'i spos dang / sangs rgyas yid
226b7(phal chen): la bya ba'i rgyud yang dag par 'byung ba'i spos dang / chos kyi tshul khong du chud par bya ba'i spos dang / 'phags pas spyad pa'i spos dang / byang chub sems dpa'i spos rnam pa tha dad pa dang /
226b8(phal chen): byang chub sems dpa'i sa thams cad rnam par dgod pa'i spos yang shes te/ spos kho bos de dag thams cad rnam pa ji lta bu 'ang rab tu shes so/ /'byung ba dang skye ba dang / 'grub pa dang /
227a1(phal chen): yongs su rdzogs pa dang / yongs su dag pa dang / yongs su spang ba dang / rab tu sbyar ba dang / yongs su spyad pa dang / yul dang mthu dang las dang rgyu yang rab tu shes so/ /rigs gyi bu mi'i
227a2(phal chen): 'jig rten na spos glang po'i snying po zhes bya ba/ klu yongs su 'khrug par byed pa yod de/ de'i ri lu til gyi 'bru tsam kyis kyang yul khams chen po thams cad spos kyi sprin gyi dra ba shin tu stug
227a3(phal chen): pas kun nas khebs par gyur te/ zhag bdun du spos chu'i rgyun shin tu phra ba'i char mngon par 'bab bo/ /de'i tshe sems can su'i lus las gos la spos chu'i rgyun de dag gis bab par gyur
227a4(phal chen): pa de dag thams cad kyang me tog gser gyi kha dog du 'dug pas rnam par brgyan pa'i gos dang lus su 'gyur ro/ /khang pa dang gzhal med khang dang / khang pa brtsegs pa gang du bab par gyur
227a5(phal chen): pa de dag thams cad kyang me tog gser gyi kha dog lta bus rnam par brgyan par gnas so/ /sems can khyim gyi nang na gnas pa gang gis spos kyi sprin gyi dra ba de la rlung gi ldang ba'i dri tshor
227a6(phal chen): bar gyur pa de dag thams cad kyang zhag bdun du dga' ba dang / mos pa chen pos yongs su rgyas par 'gyur te/ lus dang sems la/ bde ba dang dga' ba sna tshogs kyang rab tu myong bar 'gyur
227a7(phal chen): ro/ /de dag gi lus la yang khams 'khrug pa las gyur pa 'am/ gzhan gyis gnod par byas pa las byung ba'i nad kyang 'byung bar 'gyur ba med do/ /sems kyi sdug bsngal ba dang yid mi bde
227a8(phal chen): ba yang mi 'byung ngo 'jigs pa 'am/ sngang ba 'am bag tsha ba 'am/ yid 'khrug pa 'am/ gnod sems kyang mi rgyu ste/ de dag thams cad zhag bdun du dga' ba dang bde ba skyes te/
227b1(phal chen): gcig la gcig byams pa'i sems su 'gyur ro/ /rigs kyi bu kho bo ni de dag de ltar dga' ba dang / nyams bde ba skyes pa rnams la bsam pa dag par bya ba'i phyir ci nas kyang bla na med pa yang
227b2(phal chen): dag par rdzogs pa'i byang chub tu nges par 'gyur ba de ltar chos bstan to/ /gzhan yang rigs kyi bu ri ma la ya las 'byung ba'i tsan dan sa stegs dam pa zhes bya ba yod de/ de lus la bskus na me'i
227b3(phal chen): 'obs su 'chongs kyang tshig pa med do/ /rigs kyi bu rgya mtsho'i mtha' nas 'byung ba'i spos gzhan gyis thub pa med pa zhes bya ba yod de/ de rnga 'am dung la bskus na de'i sgras gzhan gyi
227b4(phal chen): 'khor thams cad pham par 'gyur ro/ /rigs kyi bu mtsho ma dros pa'i ngogs nas 'byung ba'i a ga ru nag po pad mo'i snying po zhes bya ba yod de/ de'i ri lu til gyi 'bru tsam gcig gi dris kyang
227b5(phal chen): 'dzam bu'i gling thams cad rgyas par gang bar 'gyur te/ sems can gang gis spos kyi dri de tshor ba de dag thams cad kyang sdig pa la smod cing sdom pa'i sems rab tu thob par 'gyur ro/ /rigs kyi
227b6(phal chen): bu ri'i rgyal po kha ba can las 'byung ba'i spos kyi rnam pa 'od dang ldan pa zhes bya ba yod de/ de'i dri tshor na sems can de dag 'dod chags dang bral ba'i sems su 'gyur te/ kho bo ni de dag la ci nas
227b7(phal chen): kyang rdul dang bral ba'i dkyil 'khor ces bya ba'i ting nge 'dzin thob par 'gyur ba de ltar chos ston to/ /rigs kyi bu srin po'i 'jig rten nas 'byung ba'i spos kyi rnam pa rgya mtsho'i snying po zhes
227b8(phal chen): bya ba yod de/ de ni 'khor los bsgyur ba'i longs spyod kyi don du 'byung ste/ des bdug ma thag tu 'khor los bsgyur ba'i rgyal po'i dpung gi tshogs yan lag bzhi pa yang nam mkha'i
228a1(phal chen): dbyings la gnas so/ /rigs kyi bu lha'i 'khor chos bzang po nas 'byung ba'i spos kyi rnam pa rnam par 'byed pa zhes bya ba yod de/ des bdug ma thag tu lha rnams sangs rgyas kyi
228a2(phal chen): dri zhim po dran par 'gyur ro/ /rigs kyi bu lha'i rgyal po rab mtshe ma'i gnas na spos kyi rnam pa rnam par dag pa zhes bya ba yod de/ des bdug ma thag tu mtshe ma'i lha'i bu thams cad
228a3(phal chen): lha'i rgyal po rab mtshe ma'i drung du 'dong ngo / /de dag der phyin nas kyang lha'i rgyal po rab mtshe ma'i chos kyi gtam byed do/ /rigs kyi bu dga' ldan gyi gnas na/ spos kyi rnam pa sa'i 'du ba ra
228a4(phal chen): zhes bya ba yod de/ de'i spos kyi dud pa byang chub sems dpa' tshe gcig gi thogs pa chos kyi stan la 'dug pa'i mdun du phyung na/ chos kyi sprin chen pos chos kyi dbyings thams cad rgyas
228a5(phal chen): par gang zhing / de bzhin gshegs pa'i 'khor gyi dkyil 'khor thams cad du rgyan rnam pa sna tshogs dang ldan pa'i chos kyi sprin chen po'i char rab tu 'bab po/ /rigs kyi bu lha'i rgyal po
228a6(phal chen): rab 'phrul dga'i gnas na/ spos kyi rnam pa yid 'phrog pa zhes bya ba yod de/ des lha'i rgyal po rab 'phrul dga'i gnas su 'dug na/ zhag bdun du chos kyi sprin gyi char bsam gyis mi
228a7(phal chen): khyab pa 'bab par 'gyur ro/ /rigs kyi bu kho bos ni spos sbyar ba de shes su zad na/ kho bos byang chub sems dpa' skyon gyi dri ma med pa 'dod pa'i 'jig rten thams cad nas gyen
228a8(phal chen): du 'phags pa/ nyon mongs pa'i bdud kyi zhags pa dang bral ba/ srid pa'i lam gyi rgyud thams cad las shin tu 'das pa/ ye shes sgyu ma'i rnam pa dang / gzugs kyi rnam par spyod pa/
228b1(phal chen): 'jig rten thams cad kyis gos pa med pa/ chags pa med pa'i ngang tshul can/ sgrib pa med par ye shes kyi dkyil 'khor rnam par dag pa/ thogs pa med pa'i ye shes kyi spyod yul dang /
228b2(phal chen): yul du ldan pa/ kun gyi gzhi'i gnas thams cad la mi gnas par/ srid pa'i kun gzhi dang gnas thams cad du rgyu ba rnams kyi spyod pa shes pa 'am/ yon tan brjod pa 'am/ tshul khrims
228b3(phal chen): kyi spyod pa rnam par dag pa'i sgo yongs su smos pa 'am/ kha na ma tho ba med pa'i spyod pa brjod pa 'am/ gnod par spyod pa med pa'i lus dang ngag dang yid kyi rgyud bstan par nus re skan/ /
228b4(phal chen): song rigs kyi bu lho phyogs kyi rgyud 'di nyid na/ grong khyer khang pa brtsegs pa zhes bya ba yod de/ de na mnyan pa dpa' bo zhes bya ba 'dug gis de'i drung du song la ji ltar byang chub sems dpas
228b5(phal chen): byang chub sems dpa'i spyod pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs kyis/ spos 'tshong gi tshong dpon longs spyod u pa la'i
228b6(phal chen): rkang pa gnyis la spyi bos phyag 'tshal nas/ spos 'tshong gi tshong dpon longs spyod ud pa la la lan brgya stong du mar g.yas phyogs su bskor ba byas nas/ yang dang yang bltas te/
228b7(phal chen): spos 'tshong gi tshong dpon longs spyod ud pa la'i drung nas song ngo / /de nas tshong dpon gyi bu nor bzangs grong khyer khang pa brtsegs par 'gro ba'i lam du 'jug pa'i tshe/ lam gyi gyen
228b8(phal chen): thur dang / lam mnyam pa dang / lam gyi thag thug dang / lam rdul yod pa dang / lam rdul med pa dang / lam bde ba dang / lam mi bde ba dang / lam dog pa dang / lam bgegs
229a1(phal chen): med pa dang / lam 'khyog pa dang / lam 'khyog pa med pa la rnam par dpyad de ltas nas 'di snyam du bsams so/ /'di ltar bdag dge ba'i bshes gnyen de'i drung du 'gro ba 'di ni/
229a2(phal chen): byang chub sems dpa'i lam gyi nan tan gyi rgyur 'gyur ro/ /pha rol tu phyin pa'i lam gyi nan tan gyi rgyur 'gyur ro/ /sems can la phan 'dogs pa'i lam gyi rgyur 'gyur ro/ /sems
229a3(phal chen): thams cad byams sdang dang / mthon dman du 'gyur pa'i g.yang sa las rnam par bzlog pa dang / sems can thams cad mi mnyam pa'i nan tan las bsgyur ba dang / sems can gyi
229a4(phal chen): nyon mongs pa'i rdul rab tu zhi bar bya ba dang / sems can thams cad gyi mi dge ba'i lta ba sna tshogs kyi sdom dum dang / tsher ma dang / gyo mo dang gseg ma brtsal ba dang / chos kyi dbyings sgrib pa
229a5(phal chen): med pa la gzhol bar bya ba dang / thams cad mkhyen pa'i pho brang du thogs pa med par bskyel ba'i rgyur 'gyur ro/ /de ci'i phyir zhe na/ dge ba'i bshes gnyen ni dge ba'i chos thams
229a6(phal chen): cad kyi 'byung gnas so/ /dge ba'i bshes gnyen la ni thams cad mkhyen pa nyid rag lus so zhes de ltar sems shing yid la byed pas spyod pa thub par dka' ba de mthar gyis grong khyer
229a7(phal chen): khang pa brtsegs pa der phyin nas mnyan pa dpa' bo yongs su rmed cing tshol tshol ba las grong khyer chen po zhig gi sgo rgya mtsho chen po'i ngogs na/ mnyan pa dpa' bo de tshong pa brgya phrag stong
229a8(phal chen): tsam dang / srog chags brgya stong du ma gtam sna tshogs mnyan par 'dod pa sha stag gcig gis kun nas bskor cing / rgya mtsho'i gtam yongs su brjod pas/ sangs rgyas kyi yon
229b1(phal chen): tan rgya mtsho sems can rnams la ston cing 'dug pa mthong ngo / /mthong nas kyang mnyan pa dpa' bo gang na ba der song ste/ phyin nas mnyan pa dpa' bo'i rkang pa gnyis la spyi bos phyag
229b2(phal chen): 'tshal te/ mnyan pa dpa' bo la lan brgya stong du mar g.yas phyogs su bskor ba byas nas/ mnyan pa dpa' bo'i mdun du 'dug ste/ thal mo sbyar nas 'di skad ces smras so/ /
229b3(phal chen): 'phags pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang /
229b4(phal chen): ji ltar nan tan du bgyi ba ma 'tshal te/ 'phags pa ni byang chub sems dpa' rnams la gdams ngag dang / rjes su bstan pa mdzad do zhes bdag gis thos na/ 'phags pa ji
229b5(phal chen): ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bka' bstsal du gsol/ smras pa rigs kyi bu khyod
229b6(phal chen): kyi de ltar bla na med pa yang dag par rdzogs pa'i byang chub tu sems bskyed de/ ye shes chen po thob pa 'byung ba'i rgyu 'dri ba dang / 'khor ba'i sdug bsngal sna tshogs kyi
229b7(phal chen): rgyud 'byung ba'i rgyu dang / thams cad mkhyen pa nyid kyi gling gi gnas su 'gro ba 'byung ba'i rgyu dang / dbyer med pa'i theg pa chen po 'byung ba'i rgyu dang / nyan thos dang rang
229b8(phal chen): sangs rgyas kyi sar ltung bas 'jigs pa dang 'bral bar 'gyur ba'i lam gyi nan tan 'byung ba'i rgyu dang / zhi ba'i ting nge 'dzin gyi sgo dang / rgyud sna tshogs khong du
230a1(phal chen): chud par bya ba'i ye shes kyi lam 'byung ba'i rgyud dang / byang chub sems dpa'i spyod pa thams cad du 'gro bas rnam par spyod pa'i smon lam gyis shing rta'i 'khor lo thogs
230a2(phal chen): pa med pa'i lam 'byung ba dang / rnam par dag par 'gyur ba'i rgyu dang / byang chub sems dpa'i spyod pa gzi brjid kyi dba' rlabs kyis rnam par rgyan pa thams cad kyi rang
230a3(phal chen): bzhin dang / tshul gyi lam 'byung ba dang / rnam par dag par 'gyur ba'i rgyu dang / chos kyi phyogs dang / sgo thams cad kyi phyi ma'i mtha'i lam 'byung ba dang / rnam par dag par
230a4(phal chen): 'gyur ba'i rgyu dang / thams cad mkhyen pa'i rgya mtshor 'jug pa'i lam 'byung bar 'gyur ba dang / rnam par dag par 'gyur ba'i rgyu 'dri ba 'di legs so legs so/ /rigs
230a5(phal chen): kyi bu kho bo ni rgya mtsho'i ngogs kyi grong khyer khang pa brtsegs pa 'di na/ byang chub sems dpa'i spyod pa snying rje chen po'i rgyal mtshan yongs su sbyong zhing gnas te/ rigs kyi
230a6(phal chen): bu kho bo ni 'dzam bu'i gling gi sems can phongs pa rnams mthong nas/ de dag gi don du dka' ba spyod de/ de dag gi bsam pa yongs su rdzogs par bya'o/ /'jig rten gyi
230a7(phal chen): zang zing gis yongs su bsdu bar bya'o/ /chos kyi longs spyod kyis de dag yongs su tshim par bya'o/ /de dag la bsod nams kyi tshogs kyi lam man ngag du bstan par bya'o/ /
230a8(phal chen): ye shes kyi tshogs rnam par spel bar bya'o/ /dge ba'i rtsa ba'i stobs yongs su spel bar bya'o/ /byang chub kyi sems bskyed par bya'o/ /byang chub kyi bsam pa rnam par dag
230b1(phal chen): par bya'o/ /snying rje chen po'i stobs nye bar bstan par bya'o/ /'khor ba'i sdug bsngal rnam par zhi bar bya'o/ /'khor ba'i spyod pas yongs su mi skyo ba'i stobs shin tu bstan par bya'o/ /
230b2(phal chen): sems can rgya mtsho bsdu ba la 'di dag sbyar bar bya'o/ /yon tan rgya mtsho'i nan tan gyi sgo la dgod par bya'o/ /'di dag la chos rgya mtsho'i ye shes snang ba nye bar bsgrub par bya'o/ /
230b3(phal chen): sangs rgyas rgya mtsho thams cad kyang 'di dag gis mngon par mthong bar bya'o/ /thams cad mkhyen pa nyid kyi rgya mtsho la yang 'di dag gzud par bya'o zhes de lta bu'i bsam pa
230b4(phal chen): dang / yid la bya ba la brtson par kho bos rgya mtsho'i ngogs kyi grong khyer khang pa brtsegs pa 'di na gnas so/ /rigs kyi bu kho bo ni de ltar 'gro ba la phan pa dang / bde ba'i
230b5(phal chen): brtson pa rgya mtsho chen po'i rin po che'i gling thams cad kyang shes so/ /rin po che'i 'byung gnas thams cad dang / rin po che'i rigs thams cad dang / rin po che'i gter
230b6(phal chen): thams cad kyang rab tu shes so/ /klu'i gnas thams cad dang / klu'i 'khrug pa thams cad dang / gnod sbyin gyi gnas thams cad dang / gnod sbyin 'khrug pa thams cad
230b7(phal chen): dang / srin po'i gnas thams cad dang / srin po'i 'jigs pa thams cad rab tu zhi bar bya ba dang / 'byung po'i gnas thams cad dang / 'byung po'i bar chad thams cad
230b8(phal chen): rnam par zhi bar bya ba yang rab tu shes ste/ glong yod pa thams cad dang / glong thams cad bkol ba dang dba' rlabs chen po yongs su spang ba dang / chu'i kha dog
231a1(phal chen): rnam pa tha dad pa 'di rab tu shes so/ /nyi zla dang gza' skar kyi tshogs yongs su 'khor ba dang / nyin zhag dang skad cig dang / yud tsam dang thang gcig kyang rab tu shes so/ /phan tshun du 'gro
231a2(phal chen): ba'i shol 'dums dang / bde mi bde dang / gru'i 'khrul 'khor brtan par bya ba dang / gru bzur ba dang / gru phul ba dang / rlung rdo ba dang / rlung bskyed pa dang / gru bsgyur zhing bzlog pa dang / gru bstod pa dang / gru
231a3(phal chen): btang ba yang rab tu shes so/ /rigs kyi bu de ltar kho bo ni shes pa de lta bu dang ldan pas rtag tu sems can gyi don dang dgos pa byed de/ tshong pa'i tshogs gru brtan pos lam bde zhing nye zhor mi 'gyur la mi
231a4(phal chen): 'jigs pa nas/ chos kyi gtams kyis dga' ba dang / spro ba bskyed cing bsam pa ji lta ba bzhin du rin po che'i gling du phyin par byas nas/ de dag rin po che thams cad kyis mchog ste/ phun sum
231a5(phal chen): tshogs par gyur pa dang / phyir yang 'dzam bu'i gling du 'gyed 'gyed kyang rigs kyi bu kho bo yang bub pa'am/ nye zhor 'gyur ma myong ba ste/ sems can gang gis kho bo mthong bar gyur pa dang /
231a6(phal chen): sems can gang gis kho bo'i chos bstan pa thos pa de dag kyang 'khor ba'i rgya mtsho thams cad du nye zhor 'gyur ba'i 'jigs pa dang bral bar 'gyur ro/ /thams cad mkhyen pa nyid kyi rgya
231a7(phal chen): mtshor 'jug pa'i ye shes kyang mngon sum du 'gyur ro/ /srid pa'i rgya mtsho bskam pa'i don du 'ang rab tu 'jug par 'gyur te/ dus gsum rgya mtsho'i ye shes snang ba rab tu thob po/ /sems can
231a8(phal chen): thams cad sdug bsngal rgya mtsho zad par bya ba'i phyir mngon par mos par 'gyur ro/ /sems can thams cad kyi sems rgya mtsho'i rnyog pa dang bar bya ba'i phyir yang rab tu brtson par 'gyur ro/ /
231b1(phal chen): zhing rgya mtsho thams cad rnam par dag par bya ba'i phyir yang brtson 'grus rtsom par 'gyur ro/ /phyogs rgya mtsho thams cad rgyas par gang ba las kyang phyir mi ldog par 'gyur ro/ /'gro ba thams cad kyi
231b2(phal chen): dbang po rgya mtsho tha dad pa'ang khong du chud par 'gyur ro/ /sems can thams cad kyi spyod pa rgya mtsho'i rjes su 'ang 'brang bar 'gyur ro/ /'gro ba'i bsam pa rgya mtsho ji lta ba bzhin du yang gzug rnyan
231b3(phal chen): 'byung bar 'gyur ro/ /rigs kyi bu kho bo ni byang chub sems dpa'i rnam par thar pa mthong ba dang / thos pa dang 'grogs pa dang / rjes su dran pa'i chu klung gi dbyangs shes bya ba thob par zad na kho bos
231b4(phal chen): byang chub sems dpa' 'khor ba'i rgya mtsho thams cad du rnam par spyod pa nyon mongs pa'i rgya mtsho thams cad kyis gos pa med pa/ lta ba'i rnam pa'i rgya mtsho thams cad kyi chags pa'i chu srin gyi
231b5(phal chen): 'jigs pa dang bral ba/ chos rgya mtsho thams cad kyi rang bzhin dang / gzhi las rnam par rgyu ba/ 'gro ba rgya mtsho thams cad bsdu ba'i dngos pos yongs su bsdud par rgya mtsho dang ldan pa/ thams cad
231b6(phal chen): mkhyen pa nyid kyi rgya mtsho dang 'grogs pa/ sems can gyi mngon par chags pa'i rgya mtsho thams cad rab tu bsrung ba/ dus rgya mtsho thams cad dang / tha mi dad par rnam par spyod pa/ 'gro ba rgya mtsho thams cad
231b7(phal chen): yongs su smin par bya ba'i dmigs pa shes pa/ 'gro ba rgya mtsho thams cad kyi 'dul ba'i bres las mi 'da' bar de dag gi spyod pa shes pa 'am/ yon tan brjod par nus re skan/ song rigs kyi bu lho
231b8(phal chen): phyogs kyi rgyud 'di nyid na grong khyer dga' ba'i phreng ba zhes bya ba yod de/ de na tshong dpon rgyal ba dam pa zhes bya ba 'dug gi/ de'i drung du song la ji ltar byang chub sems dpas byang chub sems dpa'i spyod pa la bslab
232a1(phal chen): par bya ba dang / ji ltar nan tan du bya ba dris shig /de nas tshong dpon gyi bu nor bzangs kyis mnyan pa dpa' bo'i rkang pa gnyis la spyi bos phyag 'tshal nas/ mnyan pa dpa' bo la lan brgya stong du mar g.yas phyogs su
232a2(phal chen): bskor ba byas te/ yang dang yang bltas nas gdong mchi mas bkang ste/ ngu zhing dge ba'i bshes gnyen blta bas ma ngoms bzhin du mnyan pa dpa' bo'i drung nas song ngo // //sangs rgyas rmad ga cad ces bya ba
232a3(phal chen): shin tu rgyas pa chen po'i mdo/ bam po bcu drug pa/ de nas tshong dpon gyi bu nor bzangs byams pa chen pos sems can gyi khams tshad med pa rgyas par dgang ba'i sems dang ldan pa/ snying rje chen po'i
232a4(phal chen): rlan gyi rgyun mi chad pa/ bsod nams dang ye shes kyi tshogs rgya chen po/ shin tu bstsags pa nyon mongs pa'i rdul dang mun pa dang dri ma dang 'dam thams cad dang bral ba/ chos mnyam pa nyid khong du
232a5(phal chen): chud pas/ thams cad mkhyen pa nyid kyi lam gyen thur med pa la zhugs pa/ dge ba'i chos tshad med pa la 'jug pa'i sgor zhugs pa/ mi dge ba thams cad kyis mi shigs pa'i brtson 'grus
232a6(phal chen): brtan pa'i mthu sngon du 'dor ba dang ldan pa/ byang chub sems dpa'i ting nge 'dzin bsam gyis mi khyab pa rab tu byang ba/ rgya chen po'i bde ba rab tu thob pa/ shes rab kyi nyi ma'i 'od zer snang bas ma
232a7(phal chen): rig pa'i mun pa ma lus pa bsal ba/ thabs kyi ser bu bde zhing bsil bas blags pa'i ye shes kyi me tog gis rgyas pa/ smon lam chen po'i rgya mtshor 'byung ba'i ye shes kyi tshul dang mthun pa/
232a8(phal chen): chos kyi dbyings thams cad du thogs pa med par rgyas par 'gengs pa'i ye shes dang ldan pa/ thams cad mkhyen pa nyid kyi pho brang du thogs pa med par 'gro ba la mngon du gyur pa/ byang chub sems dpa'i lam la mngon
232b1(phal chen): par mos pa de/ grong khyer dga' ba'i phre ba can gang na ba der phyin te/ tshong dpon rgyal ba dam pa yongs su rmed cing tshol tshol ba las/ grong khyer dga' ba'i phreng ba'i shar phyogs logs kyi 'dab cig na/ shing a sho ka'i nags tshal
232b2(phal chen): rgyal mtshan sna tshogs zhes bya ba 'dug pa de'i nang na khyim bdag stong phrag du ma zhig gis bskor te/ grong khyer gyi bya ba sna tshogs yongs su 'gro zhing de las brten te/ bdag tu bya ba thams cad yang dag par gzhom pa dang / yongs su
232b3(phal chen): 'dzin pa thams cad gtang ba dang / dngos por 'dzin pa thams cad rab tu spang ba dang / mngon par zhen pa thams cad kyi zhags pa dang / srid pa'i bcing ba thams cad gcad par bya ba dang / lta ba'i rnam pa thams cad kyi
232b4(phal chen): sgo glegs gcad pa dang / the tsom dang yid gnyis dang / nem nur gyi rab rib thams cad rnam par bsal ba dang / g.yo sgyu'i rnyog pa shin tu dang ba dang / phrag dog dang ser sna'i dri ma yongs su sbyang ba dang / sems kyi
232b5(phal chen): mtsho shin tu gsal bar bya ba dang / sems rnyog pa med pa la sems can rab tu dgod pa dang / dad pa rnyog pa med pa'i stobs bskyed de/ sangs rgyas blta bar mos pa bskyed pa dang / byang chub sems dpa'i stobs
232b6(phal chen): bsngags shing / sangs rgyas kyi chos yang dag par blang ba dang / byang chub sems dpa'i spyod pa smos te/ byang chub sems dpa'i ting nge 'dzin gyi stobs yongs su bskyed pa dang / byang chub sems dpa'i shes
232b7(phal chen): rab kyi stobs yang dag par ston cing / byang chub sems dpa'i dran pa'i stobs rnam par dag pa'i mthar phyin par bya ba'i phyir/ chos kyi gtam byed cing 'di lta ste/ byang chub tu sems bskyed pa la mngon
232b8(phal chen): par mos par bya ba'i phyir chos ston cing 'dug pa mthong ngo / /de nas tshong dpon gyi bu nor bzangs kyis gtam de'i rjesu chad chad du bsdad nas tshong dpon rgyal ba dam pa'i rkang pa gnyis la spyi bos phyag 'tshal te/ ring mo zhig
233a1(phal chen): du btud nas chos la shin tu gus pa'i bsam pas tshig 'di skad du brjod do/ /'phags pa bdag ni nor bzangs shes bgyi ba ste/ byang chub sems dpa'i spyod pa la slob par 'gyur ba dang / bslabs nas kyang ji nas sems can
233a2(phal chen): thams cad yongs su smyin par bgyi ba dang / gdul ba'i don la mngon du mos par 'gyur ba dang / sangs rgyas thams cad kyi zhal blta ba las mi 'phangs pa dang / sangs rgyas thams cad kyi chos thos par 'gyur ba dang /
233a3(phal chen): sangs rgyas thams cad kyi sprin gyi char yongs su bzung ba dang / sangs rgyas thams cad kyi chos kyi tshul la nan tan du bgyi ba dang / 'jig rten gyi khams thams cad du byang chub sems dpa'i spyad pa spyod pa dang / bskal pa
233a4(phal chen): thams cad du gnas kyang byang chub sems dpa'i spyod pas yongs su mi skyo ba dang / de bzhin gshegs pa thams cad kyi rnam par 'phrul pa yongs su btsal bar 'gyur ba dang / sangs rgyas thams cad kyi byin gyi rlabs
233a5(phal chen): yang dag par gnon pa dang / de bzhin gshegs pa thams cad kyi stobs rnams la snang ba thob par 'gyur ba de ltar 'phags pas bdag la bshad du gsol/ de nas tshong dpon rgyal ba dam pas/ tshong dpon gyi bu nor
233a6(phal chen): bzangs la 'di skad ces smras so/ /rigs kyi bu de ltar khyod kyis bla na med pa yang dag par rdzogs pa'i byang chub tu sems bskyed pa legs so legs so/ /rigs kyi bu kho bo ni 'di lta ste/ dngos po med pa la gnas pas
233a7(phal chen): mngon par 'du bya ba med pa'i rdzu 'phrul thob pa'i mthus/ byang chub sems dpa'i spyod pa'i sgo thams cad du 'gro ba yongs su sbyong ste/ de ltar kho bo byang chub sems dpa'i spyod pa yongs su dag pa'i sgo thams cad du
233a8(phal chen): 'gro ba 'di la gnas shing / stong gsum gyi stong chen po'i 'jig rten gyi khams thams cad kyi sum bcu rtsa gsum gyi lha'i 'jig rten thams cad dang / mtshe ma'i lha'i gnas thams cad dang / dga' ldan gyi lha'i 'jig rten
233b1(phal chen): thams cad dang / 'phrul dga'i lha'i 'jig rten thams cad dang / gzhan 'phrul dbang byed kyi lha'i 'jig rten thams cad dang / bdud kyi gnas thams cad dang / 'dod pa'i khams kyi lha'i ris su gtogs pa thams cad dang / lha'i
233b2(phal chen): gnas thams cad dang / klu'i 'jig rten thams cad dang / klu'i gnas thams cad dang / gnod sbyin gyi 'jig rten thams cad dang / gnod sbyin gyi gnas thams cad dang / srin po'i 'jig rten thams cad dang / srin po'i gnas thams cad
233b3(phal chen): dang / grul bum gyi 'jig rten thams cad dang / grul bum gyi gnas thams cad dang / yi dags kyi 'jig rten thams cad dang / yi dags kyi gnas thams cad dang / dri za'i 'jig rten thams cad dang / dri za'i gnas thams cad dang / lha ma
233b4(phal chen): yin gyi 'jig rten thams cad dang / lha ma yin gyi gnas thams cad dang / nam mkha' lding gi 'jig rten thams cad dang / nam mkha' lding gi gnas thams cad dang / mi 'am ci'i 'jig rten thams cad dang / mi 'am ci'i gnas thams cad dang / lto 'phye
233b5(phal chen): chen po'i 'jig rten thams cad dang / lto 'phye chen po'i gnas thams cad dang / mi'i 'jig rten thams cad dang / mi'i gnas thams cad dang / grong dang grong khyer dang / grong rdal dang / ljongs dang khams dang / rgyal po'i pho brang 'khor dang 'dod
233b6(phal chen): pa'i khamasu gtogs pa'i sems can gyi rgyud thams cad du chos ni ston to/ /chos ma yin pa ni bzlog go/ /rtsod pa ni zhi bar byed do/ /'thab pa ni rnam par bzlog go/ /'khrug pa ni nye bar zhi bar byed do/ /g.yul du lhags pa ni rnam par bzlog
233b7(phal chen): go/ /shags 'gyed pa ni zhi bar byed do/ /mdud pa 'dzin pa ni rab tu sel te/ bcings pa thams cad ni yongasu gcod do/ /btson ra thams cad ni mngon par 'dral lo/ /'jigs pa ni rnam par bzlog go/ /mi dge ba'i las kyi 'du byed ni rgyun gcod do/ /srog
233b8(phal chen): gcod pa las ni sems can rnam par zlog go/ /ma byin par len pa dang 'dod pas log par g.yem pa dang / rdzun du smra ba dang phra ma dang zhe gcod pa dang / tshig khyal pa dang chag sems dang / gnod sems dang / log par
234a1(phal chen): lta ba las ni sems can rnam par zlog go/ /mi bya ba thams cad ni byed du mi 'jug go/ /dge ba'i chos thams cad ni byed du 'jug go/ /sems can thams cad ni bzo thams cad la slob tu mdzud do/ /'jig rten thams cad rab tu dga'
234a2(phal chen): bar bya ba dang sems can yongasu smin par bya ba dang / zhags pa thub pa thams cad la gong ma'i ye shes khyad par du 'phags pa brjod pa'i phyir rjes su 'brang bar bya ba dang / lta ba'i rnam pa thams cad rnam par bzlog pa dang / sangs rgyas
234a3(phal chen): kyi chos thams cad brjod cing bstan pa'i phyir 'jig rten la phan par 'gyur ba'i gtsug lag thams cad kyang ston to/ /rnam par 'god do/ /rab tu gsal bar byed do/ /brtod do/ /de bzhin du tshangs pa'i 'jig rten gyi bar du gzugs kyi khams
234a4(phal chen): kyi lha thams cad zil gyis mnan te/ chos ston to/ /stong gsum gyi stong chen po'i 'jig rten gyi khams 'dir ji lta ba de bzhin du phyogs bcur yang 'jig rten gyi khams sangs rgyas kyi zhing bye ba khrag khrig brgya stong
234a5(phal chen): brjod du med pa'i yang brjod du med pa'i rdul shin tu phra ba snyed dag du chos ston to/ /sangs rgyas kyi chos ston to/ /byang chub sems dpa'i chos dang nyan thos kyi chos dang rang sangs rgyas kyi
234a6(phal chen): chos kyang ston to/ /sems can dmyal ba yang ston to/ /sems can dmyal bar 'gro ba'i lam dang / sems can dmyal ba'i sems can gyi mi bde ba 'ang ston to/ /byol song gi skye gnas kyang ston to/ /byol song
234a7(phal chen): gis skye gnas kyi lam gyi rgyud thams cad dang / byol song gi skye gnas kyi lam du 'gro ba'i lam dang / byol song gi skye gnas su skyes pa'i sdug bsngal yang ston to/ /gshin rje'i 'jig rten yang ston to/ /
234a8(phal chen): gshin rje'i 'jig rten du 'gro ba'i lam dang / gshin rje'i 'jig rten gyi sdug bsngal yang ston to/ /mtho ris kyi 'jig rten yang ston to/ /mtho ris kyi 'jig rten du 'gro ba'i lam dang / mtho ris kyi 'jig rten dga' bar
234b1(phal chen): spyod pa dang / longs spyod kyang ston to/ /mi'i 'jig rten yang ston to/ /mi'i 'jig rten gyi rgyud du 'gro ba'i lam dang / mi'i 'jig rten gyi bde ba dang / sdug bsngal nyams su myong ba sna tshogs kyang ston to/ /
234b2(phal chen): de ltar rigs kyi bu kho bo ni 'jig rten gyi chos kyang ston to/ /'jig rten kun 'byung ba dang / 'jig rten nub par 'gyur ba dang / 'jig rten gyi kha na ma tho ba dang / 'jig rten gyi 'byung ba yang ston te/ de yang ji ltar byang chub sems
234b3(phal chen): dpa'i lam yang dag par bstan pa dang / 'khor ba'i skyon rnam par bzlog pa dang / thams cad mkhyen pa nyid kyi yon tan yang dag par brjod pa dang / srid pa'i lam gyi rgyud du mgo 'khor ba dang / sdug bsngal du gyur pa yang dag par
234b4(phal chen): ston pa dang / sgrib pa med pa'i chos nyid brjod pa dang / 'jig rten rgyu'i bya ba yongasu bstan pa dang / 'jig rten 'byung ba dang / lhag pa'i bde ba dang / sdug bsngal thams cad smos pa dang / 'gro ba thams cad kyi gnas kyi ming du bya ba rnam par sgom
234b5(phal chen): pa dang / de bzhin gshegs pa'i chos gnas pa med pa mngon par bstan pa dang / las dang nyon mongs pa'i 'khor lo thams cad rnam par bzlog pa dang / de bzhin gshegs pa'i chos kyi 'khor lo 'khor ba shin tu brjod pa'i phyir chos ston to/ /rigs kyi bu
234b6(phal chen): k ho bo ni byang chub sems dpa'i spyod pa rnam par dag pa'i sgo thams cad du 'gro ba dngos po med pa la gnas pas mngon par 'du bya ba med pa'i rdzu 'phrul gyi mthus brgyan pa 'di shes par zad na kho bos byang chub sems dpa' thams cad mngon par shes pa zhing gi dbyings
234b7(phal chen): thams cad du sgyu ma lta bu'i ye shes kyi lus kyi rgyas par 'gengs pa kun tu lta ba'i ye shes kyi rab tu thob pa tshig gi lam dang / sgra thams cad rnam par dmyigs pa la shin tu gzhol ba'i rna ba dang ldan pa/ dus gsum rgyas par 'gengs pa'i chos kyi sgo snong ba la dbang rab tu
234b8(phal chen): thob pa/ chos thams cad la yang dag par gzhol ba'i ye shes la dbang gis dbang sgyur ba'i skyes bu dpa'o/ /sems can tshad med bsam gyis mi khyab pa'i bsam pa ji lta ba bzhin du rnam par dmyigs par bya ba la ma 'dres pa'i dbyangs kyi dkyil 'khor dang ldan pa'i
235a1(phal chen): lce yangs shing srab la yid du 'ong ba dang ldan pa/ bsam pa tha dad pa'i sems can rgya mtsho'i yid du 'ong ba'i kha dog dang / dbyangs su ldan pa'i byang chub sems dpa' thams cad dang mnyam pa'i lus sgyu
235a2(phal chen): ma lta bu dang ldan pa/ de bzhin gshegs pa thams cad dang mi gnyis pa'i spyod pa bsam gyis mi khyab pa'i lus la gzhol ba/ dus gsum thams cad du rjes su 'brang ba'i ye shes kyi lus dang ldan pa nam mkha'i dbyings ltar tshad
235a3(phal chen): med pa'i spyod yul dpag tu med pa'i yul dang ldan pa/ de dag gi spyod pa shes pa'am/ yon tan brjod par nus re skan/ song rigs kyi bu lho phyogs kyi rgyud 'di nyid kyi yul shu ma phyi ma'i mtha' na/ grong khyer ka ling ga'i nags tshal
235a4(phal chen): zhes bya ba yod te/ de na dge slong ma seng ge rnam par bsgyings pa zhes bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan tu bgyi ba dris shig /
235a5(phal chen): de nas tshong dpon gyi bu nor bzangs kyis tshong dpon rgyal ba dam pa'i rkang pa gnyis la spyi bos phyag 'tshal te/ tshong dpon rgyal ba dam pa la lan brgya stong du mar g.yas phyogs su bskor ba byas nas/ yang dang yang ltas te/
235a6(phal chen): tshong dpon rgyal ba dam pa'i drung nas song ngo / /de nas tshong dpon gyi bu nor bzangs mthar gyi yul shu ma phyi ma'i mtha'i grong khyer ka ling ga'i nags gang na ba der song nas/ dge slong ma seng ge rnam par bsgyings pa yongs su tshol zhing
235a7(phal chen): sems can kun la rmed pa'i tshe/ gang nas gang du song ba de dang der grogs po brgya phrag du ma dang / bu mo brgya phrag du ma zhig srang dang lam gyi gzhi mdo dang / lam gyi sum mdo dag na tshogs te/ rjes su 'brang ngo / /skyes pa brgya phrag du
235a8(phal chen): ma dang / bud med brgya phrag du ma zhig gis kyang rigs kyi bu der dge slong ma seng ge rnam par bsgyings pa ni/ grong khyer ka ling ga'i nags tshal 'di nyid kyi bza' shing gi ra ba chen po rgyal ba'i 'od kyis byin pa nyi ma'i mdog na sems can tshad
235b1(phal chen): med pa'i don du chos ston cing 'dug go zhes ston to/ /de nas tshong dpon gyi bu nor bzangs bza' shing gi ra ba nyi ma'i mdog der phyin nas kun tu btsal te/ ltas na bza' shing gi ra ba de na/ shing zla ba shar ba zhes bya ba khang pa brtsegs
235b2(phal chen): pa'i dbyibs ltar 'dug pa/ 'od sna tshogs kyi kha dog can 'od kyi mdog dang ldan pa/ 'khor kun tu dpag tshad kyi khyon tsam du 'od kyis rgyas par 'gengs pa mang po dang / lo ma'i shing yongs su 'gengs pa zhes bya ba gdugs gyi rnam pa dang dbyibasu
235b3(phal chen): 'dug pa'i 'dab mas kun nas khebs pa/ bai DUr+ya sngon po'i kha dog ltar 'dug pa'i sprin gyi mdog dang ldan pa mang po dang me tog gi shing me tog mdzod ces bya ba/ ri'i rgyal po kha ba can ltar mdangs dga' ba'i dbyibs sna tshogs dang
235b4(phal chen): ldan pa kha dog sna tshogs kyi me tog mi zad pa'i char 'bebs pa/ sum bcu rtsa gsum pa'i lha'i pho brang gi rgyan gyi kun nas 'du ba dang / sus kyang mi shigs pa lta bu mang po dang / shing tog gi shing rtag tu smin pa'i ro dpe med pa'i 'bras
235b5(phal chen): bu'i tshogs shes bya ba gser gyi ri bo'i lhun ltar 'dug pa/ rtag tu shing tog phun sum tshogs par gnas pa mang po rin po che'i rgyal po'i shing rnam par snang ba'i mdzod ces bya ba rin po che'i rgyal po dpe med pa'i dbyibs
235b6(phal chen): ltar 'dug pa/ lha rdzas kyi rin po che'i phreng ba dang / se mo do dang / rgyan rin po che yid bzhin gyi rgyal po'i mdzod nas byung ba ltar phun sum tshogs pa dang ldan pa/ rin po che'i kha dog grangs med pa'i 'byung gnas su gyur pa mang
235b7(phal chen): po dang / gos gyi shing dga' bar byed pa zhes bya ba lha rdzas kyi gos rin po che'i kha dog sna tshogs kyi tshogs rab tu 'gyed cing 'phyang bas shin tu brgyan pa mang po dang / rol mo'i shing dga' ba bskyed pa zhes bya ba lha rdzas las
235b8(phal chen): kyang lhag pa'i rol mo yid du 'ong ba sgra snyan pa 'byin pa mang po dang / spos kyi shing kun tu zhim pas brgyan pa zhes bya ba phyogs thams cad du thogs pa med par rnam pa thams cad du yid du 'ong ba'i spos kyi ngad 'byung ba
236a1(phal chen): mang po dag kyang yod par mthong / mtshe'u dang lu ma dang / lteng ka dang / rdzing bu rin po che bdun gyi pha gus mtha' brtsigs pa/ phyogs bzhi nas rin po che'i them skas btsugs pa/ rin po che sna tshogs kyi khri 'phang dus dang
236a2(phal chen): 'thun pa'i tsan dan gyi dri zhim pos bskus pa/ kun nas bskor ba/ gzhi rin po che'i rgyal po bai DUR+Ya sngon po las legs par blangs pa/ 'dzam bu chu klung gi gser gyi bye ma bdal ba yan lag brgyad dang ldan pa'i chu lha
236a3(phal chen): rdzas kyi dri yid du 'ong ba can gyis yongs su gang ba/ rin po che'i pad mo dang / ut+pa la dang / ku mu ta dang / me tog pun+da dang / ri ka kha dog sna tshogs lha rdzas kyi bsung dang ldan pas/ chu kun nas yog pa/ bya bran sna tshogs kyi khyu
236a4(phal chen): mchog lha rdzas las kyang 'das pa'i gzugs yid du 'ong ba dang ldan pa/ sgra snyan pa 'byin cing brjod pas gang ba/ lha rdzas kyi rin po che sna tshogs kyi shing gi phreng ba legs par bkye bas/ yongasu brgyan pa dang ldan pa shing sna tshogs
236a5(phal chen): de dag gi drung thams cad du'ang rin po che'i seng ge'i khri sna tshogs yid du 'ong ba'i gzugs dang ldan pa/ rin po che sna tshogs kyi rgyan bsam gyis mi khyab pa du mas brgyan pa/ lha rdzas kyi stan rin po che sna tshogs
236a6(phal chen): 'brel bar bting ba/ lha rdzas kyi spos dang / bdug spos kyi rnam pa thams cad kyis bdug pa/ lha rdzas las kyang 'das pa'i dar rin po che mngon par spyangs pa/ rin po che sna tshogs kyi bla re bgyi ba/ rin po che sna tshogs
236a7(phal chen): dang 'dzam bu chu klung gi gser gyi dra ba sna tshogs kun nas bres pa/ rin po che'i dril bu dra ba yid du 'ong zhing snyan pa'i sgra 'byin pa/ mang pos brgyan pa/ 'khor du lha rdzas kyi rin po che'i stan brgya stong phrag du ma bting zhing
236a8(phal chen): bshams pa mthong ngo / /rin po che'i shing drung la lar ni seng+ge'i khri rin po che'i pad+mo'i snying po can bshams pa mthong ngo / /la lar ni seng ge'i khri nor bu rin po che'i spos kyi rgyal po'i pad mo'i snying po byas pa
236b1(phal chen): bshams pa mthong ngo / /la lar ni seng+ge'i khri rin po che'i rgyal po klu'i rgyan gyi pad mos snying po byas pa bshams pa mthong ngo / /la lar ni seng+ge'i khri nor bu rin po che'i rgyal po seng ge'i bya ba'i pad mos snying po byas pa bshams
236b2(phal chen): pa mthong ngo / /la lar ni seng+ge'i khri rin po che'i rgyal po rnam par snang ba'i pad mos snying po byas pa bshams pa mthong ngo / /la lar ni seng+ge'i khri rin po che'i rgyal po phyogs rnam par snang ba'i pad mos snying po byas pa bshams pa
236b3(phal chen): mthong ngo / /la lar ni seng+ge'i khri rin po che'i rgyal po dbang po'i rdo rje'i pad mos snying po byas pa bshams pa mthong ngo / /la lar ni seng ge'i khri rin po che'i rgyal po yid du 'ong ba'i pad mos snying po byas pa bshams pa mthong ngo / /rin po
236b4(phal chen): che'i shing drung la lar ni seng ge'i khri rin po che'i rgyal po mdog dkar po'i pad mos byas pa bshams pa mthong ngo / /bza' shing gi ra ba de'i gzhi thams cad kyang rin po che sna tshogs kyis yongasu gang zhing rgya mtsho chen po ltar rin po che'i
236b5(phal chen): gling gis yongasu gang ba mthong ngo / /bai DUR+Ya sngon po'i dam pas spras te/ rin po che thams cad kyis brgyan pa'i sa phyogs ka tsa lin da ltar reg na bde zhing 'jam pa yang ba gom pa bor zhing bteg pa'i tshe mtho dman med pa/ rdo rje rin po
236b6(phal chen): che mchog gi pad+mo dri yid du 'ong bar zhim zhing reg na bde ba'i sil ma kun tu bkram pa/ ngang ngur dang / rma bya dang / khrung khrung dang / ku na la dang / ka la ping ka dang / ko ki la dang / dzi pan dzi ba ka sgra snyan cing yid du 'ong ba'i nga
236b7(phal chen): ro 'byin pa mang pos gang ba/ lha rdzas kyi rin po che'i tsan dan gyi shing mang po nags tshal shin tu legs par 'grigs pas brgyan pa/ rin po che sna tshogs kyi pad+mo'i sprin gyi char dang / rin po che'i me tog sna tshogs mi zad pa'i
236b8(phal chen): char rgyun tu 'bab pa/ 'dres pa'i nags tshal las kyang khyad par du 'phags pa/ rin po che sna tshogs kyi khang bu brtsegs pa brgyan par bkod pa'i nang nas/ spos kyi rgyal po'i bdug spos rin thang med pa rtag tu 'thul zhing dri zhim pa
237a1(phal chen): lha'i mdun sa chos bzang po'i rgyan las kyang lhag par brgyan pa/ lha rdzas las kyang 'das pa'i rin po che'i dra ba sna tshogs kyis kun tu bres pa/ mu tig rin po che'i me tog gi phreng ba dang /
237a2(phal chen): lda ldi kun nas 'brel bas rab tu brgyan pa/ rin po che'i dril bu rnam pa sna tshogs su rnam par bkye ba'i gser gyi dra ba 'bar bas/ kun nas dkrigs pa/ rol mo'i shing dang / rin po che'i ta la las dril bu'i
237a3(phal chen): dra ba rlung gis legs par bskyod pas yid du 'ong ba'i sgra snyan pa'i dbyangs 'byung ba dang ldan pa/ dbang bsgyur gyi lha'i rgyal po'i lha mo dpe tshul shin tu bzang ba rnams kyis glu snyan pa'i sgra rab tu yid du 'ong ba blang pa/
237a4(phal chen): lha rdzas kyi yid bzhin gyi gos kha dog sna tshogs kyi sprin gyi char rab tu 'bab pas rnam par mdzes pa/ rgya mtsho chen po ltar kha dog dang / mdog sna tshogs su ldan pas blta na gtang myi bra ba/ khang pa brtsegs pa rin
237a5(phal chen): po che'i rgyan dang ldan pa brgya stong grangs myed pas rab tu brgyan pa/ sum bcu rtsa gsum gyi lha'i pho brang ltar blta na bzang ba/ rin po che sna tshogs rnam par phye bas rnam pa thams cad du brgyan pa'i gdugs
237a6(phal chen): shin tu legs pa/ rnam par bsgreng zhing bkram pas kun nas blta na mdzes pa dang / dbang po chen po'i 'jig rten ltar shin tu mdzes pa'i pha gu sna tshogs kyis brgyan pa/ yid du 'ong ba'i 'od snang ba chen po
237a7(phal chen): rtag par 'byung ba/ tshangs pa chen po'i gzhal myed khang ltar nor bu rin po che'i rgyal po 'gro ba yid du 'ong ba'i 'od kyis 'bar ba ste/ bza' shing gi ra ba chen po nyi ma'i mchog ces bya ba de/ dge slong
237a8(phal chen): ma seng ge rnam par bsgyings pa'i rdzu 'phrul gyi mthu stobs dang / byin gyi brlabs che zhing bsam gyis mi khyab pas/ 'jig rten gyi khams grangs med pa'i gnas su gyur pa'i nam mkha'i dbyings ltar yangs
237b1(phal chen): shing tshad med de/ rgya chen po dang ldan pa mthong ngo / /de nas tshong dpon gyi bu nor bzang kyis de ltar yon tan tshad myed pa/ bsam gyis mi khyab pa tshogs pa'i bza' shing gi ra ba'i rgyan byang chub sems
237b2(phal chen): dpa'i las kyi rnam par smin pas yongs su grub pa/ 'jig rten las 'das pa'i dge ba'i rtsa ba rgya chen po las skyes pa/ sangs rgyas la mchod cing rim gror byas pa'i rgyu 'thun pa bsam gyis myi khyab pa las
237b3(phal chen): byung ba/ 'jig rten gyi khams thams cad na yod pa'i dge ba'i rtsa ba ma lus pas myi 'phrogs pa/ chos kyi rang bzhin sgyu ma'i rnam pa lta bus grub pa/ dge ba'i bsod nams dri ma myed pa rgya chen pos grub cing
237b4(phal chen): byung ba/ dge slong ma seng ge rnam par bsgyings pa'i sngon gyi spyod pa bzang po legs par byas pa dang / rgyu 'thun pa'i stobs dang / shugs kyis byung ba nyan thos dang / rang sangs rgyas thams cad dang / thun mong ma
237b5(phal chen): yin pa/ mu stegs can dang / phas kyi rgol ba thams cad kyis mi 'phrogs pa/ bdud kyi lam yongs su rgyu ba thams cad kyis myi tshugs pa/ byis pa so so'i skye bo thams cad kyis bltar med pa mthong ste/
237b6(phal chen): shing sna tshogs de dag gi drung gi seng ge'i khri chen po de dag la 'ang dge slong ma seng ge rnam par bsgyings pa/ lus shin tu mdzes pa/ spyod lam zhi ba/ dbang po zhi ba/ yid zhi ba/ shin tu dben pa/ dbang po dul ba/
237b7(phal chen): glang po ltar shin tu dul ba/ mtsho ltar dang zhing rnyog pa med pa'i sems dang ldan pa/ rin po che'i rgyal po yid bzhin gyi nor bu ltar 'dod pa thams cad bsgrub pa/ pad mo la chus mi chags pa ltar 'jig rten gyi chos kyis
237b8(phal chen): ma gos pa/ seng ge ltar 'jigs pa dang / skyi g.ya' ba myed pa/ mi 'jigs pa rnam par dag pas/ ri'i dbang po chen po ltar myi sgul ba/ tshul khrims rnam par dag pas yid du 'ong ba'i spos kyi rgyal po
238a1(phal chen): ltar 'gro ba'i sems tshim par byed pa/ kha ba'i tsan dan ltar nyon mongs pa'i gdung ba rab tu zhi bar byed pa/ sman gyi rgyal po blta na bzang ba ltar 'gro ba thams cad kyi sdug bsngal rnam par byang ba/ chu'i
238a2(phal chen): lha'i zhags pa ltar blta na don yod pa/ de bzhin gshegs pa'i 'di ltar lus dang sems kyi bag yangs bde ba bskyed pa/ tshangs pa chen po ltar 'dod chags dang / zhe sdang dang / gti mug gi kun nas ldang ba dang
238a3(phal chen): bral ba/ rin po che'i rgyal po nor bu chu 'dang ltar nyon mongs pas rnyog pa can du gyur pa'i sems can gyi sems rab tu dang bar bya ba/ zhing gshin pa ltar dge ba'i rtsa ba rnam par 'phel bar byed pa 'dug
238a4(phal chen): par mthong ngo / /'khor gyi stan de dag la'ang 'khor sna tshogs 'khod par mthong ste/ 'khor gyi stan la la la ni lha'i bu dbang po chen po la stsogs pa/ gtsang ma'i gnas kyi rigs su gtogs pa'i
238a5(phal chen): lha'i bu rnams 'khod cing dge slong ma seng ge rnam par bsgyings pas/ chos kyi sgo rnam par thar pa myi zad pa yang dag par 'byed pa zhes bya ba yang dag par bstan pa mthong ngo / /'khor gyi stan la la la ni tshangs pa
238a6(phal chen): yid du 'ong ba la stsogs pa/ tshangs pa'i ris su gtogs pa'i lha'i bu rnams 'khod cing dge slong ma seng ge rnam par bsgyings pas/ dbyangs kyi dkyil 'khor rnam par dag pa/ gzhi kun nas 'byung ba
238a7(phal chen): zhes bya ba yang dag par bstan pa mthong ngo / /'khor gyi stan la la la ni lha'i rgyal po dbang sgyur ba la stsogs pa gzhan 'phrul dbang byed kyi lha'i bu dang lha'i bu mo'i 'khor dang bcas pa dag 'khod cing / dge slong ma seng ge
238a8(phal chen): rnam par bsgyings pas/ chos kyi sgo byang chub sems dpa'i bsam pa rnam par dag pa'i dbang gis rnam par brgyan pa zhes bya ba yang dag par bstan pa mthong ngo / /'khor gyi stan la la la ni lha'i rgyal po
238b1(phal chen): rab 'phrul dga' la stsogs pa/ 'phrul dga'i lha'i bu mo'i 'khor dang bcas pa rnams 'khod cing / dge slong ma seng ge rnam par bsgyings pas/ chos kyi sgo thams cad dge bas rnam par brgyan pa zhes
238b2(phal chen): bya ba yang dag par bstan pa mthong ngo / /'khor gyi stan la la la ni lha'i rgyal po rab dga' ldan la stsogs pa rab dga' ldan gyi ris su gtogs pa'i lha'i bu lha'i bu mo'i 'khor dang bcas pa rnams 'khod cing / dge slong
238b3(phal chen): ma seng ge rnam par bsgyings pas chos kyi sgo rang gi sems kyi mdzod kyi glong zhes bya ba yang dag par bstan pa mthong ngo / /'khor gyi stan la la la ni lha'i rgyal po rab mtshe ma la stsogs pa lha'i bu mo 'khor dang bcas pa
238b4(phal chen): rnams 'khod cing / dge slong ma seng ge rnam par bsgyings pas/ chos kyi sgo rgyan mtha' yas pa/ bya ba yang dag par bstan pa zhes bya ba mthong ngo / /'khor gyi stan la la la ni lha'i rgyal po brgya byin la stsogs
238b5(phal chen): pa sum bcu rtsa gsum gyi ris su gtogs pa'i lha'i bu lha'i bu mo'i 'khor dang bcas pa rnams 'khod cing / dge slong ma seng ge rnam par bsgyings pas/ chos kyi sgo skye ba'i sgo zhes bya ba yang dag par bstan pa
238b6(phal chen): mthong ngo / /'khor gyi stan la la la ni klu'i rgyal po gangs chen mtsho la stsogs pa klu'i rgyal po 'od brgya pa dang / dga' bo dang nye dga' bo dang / yid du 'ong ba dang / shugs ldan dang / ma dros pa la stsogs pa klu'i
238b7(phal chen): bu mo'i 'khor dang bcas pa klu'i byis pa'i 'khor dang bcas pa rnams 'khod cing / dge slong ma seng ge rnam par bsgyings pas/ chos kyi sgo sangs rgyas kyi rdzu 'phrul dang / yul gyi 'od kyi brgyan ces bya ba yang dag par
238b8(phal chen): bstan pa mthong ngo / /'khor gyi stan la la la ni rgyal po chen po ngal bsos la stsogs pa gnod sbyin gyi dbang po gnod sbyin gyi bu mo dang / gnod sbyin gyi byis pa'i 'khor dang bcas pa rnams 'khod cing / dge
239a1(phal chen): slong ma seng ge rnam par bsgyings pas/ chos kyi sgo 'gro ba thams cad yongs su skyob pa'i mdzod ces bya ba yang dag par bstan pa mthong ngo / /'khor gyi stan la la la ni dri za'i rgyal po gnas srun po la stsogs
239a2(phal chen): pa dri za mang po dri za'i bu mo dang / dri za'i byis pa'i 'khor dang bcas pa rnams 'khod cing / dge slong ma seng ge rnam par bsgyings pas/ chos kyi sgo dga' ba mi zad pa char rab tu 'beb pa zhes bya ba yang dag
239a3(phal chen): par bstan pa mthong ngo / /'khor gyi stan la la la ni lha ma yin gyi dbang po sgra gcan la stsogs pa lha ma yin rnams lha ma yin gyi bu mo dang / lha ma yin gyi byis pa'i 'khor dang bcas pa rnams 'khod cing /
239a4(phal chen): dge slong ma seng ge rnam par bsgyings pas/ chos kyi sgo chos kyi dbyings shes pa'i tshul gyi shugs kyis brgyan pa zhes bya ba yang dag par bstan pa mthong ngo / /'khor gyi stan la la la ni nam mkha' lding gi dbang po
239a5(phal chen): shugs 'dzin chen po la stsogs pa nam mkha' lding gi dbang po nam mkha' lding gi bu mo dang / nam mkha' lding gi byis pa'i 'khor dang bcas pa rnams 'khod cing / dge slong ma seng ge rnam par bsgyings pas/
239a6(phal chen): chos kyi sgo srid pa'i rgya mtshos 'jigs pa'i yul zhes bya ba yang dag par bstan pa mthong ngo / /'khor gyi stan la la la ni mi'am ci'i rgyal po sdong po la stsogs pa/ mi'am ci'i dbang po mi 'am ci'i bu mo dang /
239a7(phal chen): mi'am ci'i byis pa'i 'khor dang bcas pa rnams 'khod cing / dge slong ma seng ge rnam par bsgyings pas/ chos kyi sgo sangs rgyas kyi spyod pa snang ba zhes bya ba yang dag par bstan pa mthong ngo / /'khor
239a8(phal chen): gyi stan la la la ni lto 'phye chen po'i dbang po khro gnyer gdong la stsogs pa/ lto 'phye chen po'i bu mo dang / lto 'phye chen po'i byis pa'i 'khor dang bcas pa rnams 'khod cing / dge slong ma seng ge rnam par
239b1(phal chen): bsgyings pas/ chos kyi sgo sangs rgyas la dga' ba skye ba zhes bya ba yang dag par bstan pa mthong ngo / /'khor gyi stan la la la ni skyes pa dang / bud med dang / khye'u dang bu mo brgya stong mang po 'khod cing / dge slong ma
239b2(phal chen): seng ge rnam par bsgyings pas/ chos kyi sgo khyad par du 'gro ba zhes bya ba yang dag par bstan pa mthong ngo / /'khor gyi stan la la la ni srin po'i dbang po rtag tu mdangs 'phrog pa sdong ba'i rgyal po la stsogs pa srin po'i
239b3(phal chen): bu mo dang / srin po'i byis pa'i 'khor dang bcas pa rnams 'khod cing / dge slong ma seng ge rnam par bsgyings pas/ chos kyi sgo snying po 'byung ba zhes bya ba yang dag par bstan pa mthong ngo / /'khor gyi stan la
239b4(phal chen): la la ni sems can nyan thos kyi theg pa la mos pa rnams 'khod cing / dge slong ma seng ge rnam par bsgyings pas/ chos kyi sgo ye shes khyad par du 'phags pa'i mthu zhes bya ba yang dag par bstan pa mthong ngo / /'khor
239b5(phal chen): gyi stan la la la ni sems can rang sangs rgyas kyi theg pa la mos pa rnams 'khod cing / dge slong ma seng ge rnam par bsgyings pas/ chos kyi sgo sangs rgyas kyi yon tan rgya chen po'i 'od ces bya ba yang dag par bstan pa
239b6(phal chen): mthong ngo / /'khor gyi stan la la la ni sems can theg pa chen po la mos pa rnams 'khod cing / dge slong ma seng ge rnam par bsgyings pas/ ting nge 'dzin gyi ye shes snang ba'i sgo kun tu sgo zhes bya ba yang dag
239b7(phal chen): par bstan pa mthong ngo / /'khor gyi stan la la la ni byang chub sems dpa' thog mar sems bskyed pa rnams 'khod cing / dge slong ma seng ge rnam par bsgyings pas/ ting nge 'dzin gyi sgo sangs rgyas thams
239b8(phal chen): cad kyi smon lam gyi phung po zhes bya ba yang dag par bstan pa mthong ngo / /'khor gyi stan la la la ni byang chub sems dpa'i sa gnyis pa la gnas pa rnams 'khod cing / dge slong ma seng ge rnam par bsgyings pas/
240a1(phal chen): ting nge 'dzin gyi sgo rdul dang bral ba'i dkyil 'khor ces bya ba yang dag par bstan pa mthong ngo / /'khor gyi stan la la la ni byang chub sems dpa' sa gsum pa la gnas pa rnams 'khod cing / dge slong ma seng ge rnam par
240a2(phal chen): bsgyings pas/ ting nge 'dzin gyi sgo rab tu zhi ba'i rgyan ces bya ba yang dag par bstan pa mthong ngo / /'khor gyi stan la la la ni byang chub sems dpa' sa bzhi pa la gnas pa rnams 'khod cing / dge slong ma seng ge rnam par
240a3(phal chen): bsgyings pas/ ting nge 'dzin gyi sgo thams cad mkhyen pa'i shugs kyi yul 'byung ba zhes bya ba yang dag par bstan pa mthong ngo / /'khor gyi stan la la la ni byang chub sems dpa' sa lnga pa la gnas pa rnams 'khod
240a4(phal chen): cing / dge slong ma seng ge rnam par bsgyings pas/ ting nge 'dzin gyi sgo sems kyi rgyud me tog gi snying po zhes bya ba yang dag par bstan pa mthong ngo / /'khor gyi stan la la la ni byang chub sems dpa' sa drug pa la
240a5(phal chen): gnas pa rnams 'khod cing / dge slong ma seng ge rnam par bsgyings pas/ ting nge 'dzin gyi sgo rnam par snang ba'i snying po zhes bya ba yang dag par bstan pa mthong ngo / /'khor gyi stan la la la ni byang chub sems dpa'
240a6(phal chen): sa bdun pa la gnas pa rnams 'khod cing / dge slong ma seng ge rnam par bsgyings pas/ ting nge 'dzin gyi sgo sa kun nas brgyan pa zhes bya ba yang dag par bstan pa mthong ngo / /'khor gyi stan la la la ni byang chub
240a7(phal chen): sems dpa' sa brgyad pa la gnas pa rnams 'khod cing / dge slong ma seng ge rnam par bsgyings pas/ ting nge 'dzin gyi sgo chos kyi dbyings su lus shin tu rnam par phye ba'i yul zhes bya ba yang dag par bsten pa
240a8(phal chen): mthong ngo / /'khor gyi stan la la la ni byang chub sems dpa' sa dgu pa la gnas pa rnams 'khod cing / dge slong ma seng ge rnam par bsgyings pas/ chos kyi sgo myi dmyigs pa'i stobs kyi gnas kyis brgyan pa zhes
240b1(phal chen): bya ba yang dag par bstan pa mthong ngo / /'khor gyi stan la la la ni byang chub sems dpa' sa bcu pa la gnas pa rnams 'khod cing / dge slong ma seng ge rnam par bsgyings pas/ ting nge 'dzin gyi sgo sgrib pa med pa'i dkyil
240b2(phal chen): 'khor ces bya ba yang dag par bstan pa mthong ngo / /'khor gyi stan la la la ni lag na rdo rje'i 'khor gyi dkyil 'khor 'khod cing / dge slong ma seng ge rnam par bsgyings pas/ chos kyi sgo ye shes rdo rje mthu bo che'i rgyan ces bya ba
240b3(phal chen): yang dag par bstan pa mthong ngo / /de ltar skye ba'i skye mched rnam pa tha dad pa thams cad kyi sems can du gdags pa dang / sems can gyi lam gyi rgyud ji snyed pa de dag gi sems can yongs su smin pa rnam par 'dul ba/
240b4(phal chen): snod du gyur pa ji snyed cig bza' shing gi ra ba der 'ongs shing / 'khor gyi stan la so sor 'khod pa/ bsam pa tha dad pa mos pa mi mtshungs pa/ bsam pa shin tu gzhol bar gyur pa/ dad pa'i ro rngams chen po dang ldan pa
240b5(phal chen): rnams la/ dge slong ma seng ge rnam par bsgyings pas/ ci nas kyang bla na med pa yang dag par rdzogs pa'i byang chub tu nges par 'gyur ba/ de lta de ltar chos bstan pa mthong ngo / /de ci'i phyir zhe na/ de ni
240b6(phal chen): dge slong ma seng ge rnam par bsgyings pa des kun tu lta ba'i btang snyoms dang ldan pa la stsogs pa dang / sangs rgyas kyi chos thams cad shin tu bstan pa la stsogs pa dang / chos kyi dbyings kyi gzhi
240b7(phal chen): tha dad pa la stsogs pa dang / sgrib pa'i dkyil 'khor thams cad rnam par 'thor ba la stsogs pa dang / 'gro ba thams cad kyi dge ba'i sems yang dag par 'byung ba la stsogs pa dang / khyad par yod pa'i rgyan la
240b8(phal chen): stsogs pa dang / chags pa med pa'i tshul gyi snying po la stsogs pa dang / chos kyi dbyings kyi dkyil 'khor la stsogs pa dang / sems kyi mdzod la stsogs pa dang / kun tu mos pa mngon par bsgrub pa'i
241a1(phal chen): snying po la stsogs pa shes rab kyi pha rol tu phyin pa'i sgo brgya stong grangs med pa gnon pa'i phyir te/ bza' shing gi ra ba nyi ma'i mdog der byang chub sems dpa' 'am/ sems can gzhan ji snyed cig dge slong
241a2(phal chen): ma seng ge rnam par bsgyings pa la lta ba dang / chos mnyan pa'i phyir 'ong ba de dag thams cad kyang sngon/ dge slong ma seng ge rnam par bsgyings pas/ dge ba'i chos yang dag par blang ba la shin tu bkod nas/ bla na
241a3(phal chen): med pa yang dag par rdzogs pa'i byang chub las phyir mi ldog pa'i bar du byas pa sha stag go/ /de nas tshong dpon gyi bu nor bzangs kyis/ dge slong ma seng ge rnam par bsgyings pa'i bza' shing gi ra ba phun sum tshogs pa dang /
241a4(phal chen): nags tshal phun sum tshogs pa dang / gtsug lag khang phun sum tshogs pa dang / 'chag sa phun sum tshogs pa dang / longs spyod phun sum tshogs pa dang / mal cha phun sum tshogs pa dang / 'khor gyi
241a5(phal chen): dkyil 'khor phun sum tshogs pa dang / dbang chen po phun sum tshogs pa dang / rdzu 'phrul dang rnam par 'phrul pa phun sum tshogs pa dang / dbyangs kyi rgyan phun sum tshogs pa rnam pa de lta bu mthong ste/ chos kyi
241a6(phal chen): tshul bsam gyis mi khyab pa 'di thos nas/ chos kyi sprin gyi char chen pos sems mngon par brlan pa de'i yid la byed pa dge slong ma seng ge rnam par bsgyings pas/ bsam pa rnam par dag pa phun sum tshogs
241a7(phal chen): par byas kyis da ni g.yas phyogs su bskor ba lan brgya stong du ma zhig bya'o snyam pa dang / de'i mod la dge slong ma seng ge rnam par bsgyings pas/ bza' shing gi ra ba dang / 'khor gyi dkyil 'khor du bcas pa
241a8(phal chen): de dag thams cad kyang snang ba chen pos khyab par byas so/ /de ltar g.yas phyogs su bskor ba bya'o/ /snyam du bsams nas bskor ba byed pa'i tshe/ 'khor thams cad na'ang dge slong ma seng ge rnam par bsgyings pa
241b1(phal chen): 'dug pa mthong nas mdun du 'dug ste/ thal mo sbyar nas 'di skad ces smras so/ /'phags ma bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas
241b2(phal chen): byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags ma ni byang chub sems dpa' rnams la gdams ngag dang rjes su bstan pa mdzad do/ /zhes bdag
241b3(phal chen): gis thos na/ 'phags ma ji ltar na byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba bdag la bshad du gsol/ des smras pa/ rigs kyi
241b4(phal chen): bu kho mo ni byang chub sems dpa'i rnam par thar pa rlom sems thams cad yongs su bcom pa zhes bya ba thob pa'o/ /smras pa/ 'phags ma byang chub sems dpa'i rnam par thar pa rlom sems thams cad
241b5(phal chen): yongs su bcom pa de'i yul ji lta bu zhig mchis/ smras pa rigs kyi bu de ni ye shes snang ba ste/ dus gsum du byung ba'i rgyan sems skad cig gi cha shas la rnam par dmigs pa'i rang bzhin no/ /
241b6(phal chen): smras pa/ 'phags ma ye shes snang ba de'i yul yang ji lta bu zhig mchis/ smras pa/ rigs kyi bu kho mo ni ye shes snang ba 'di la sgrub pa dang yongs su bsgrub pa'i tshe chos thams cad rab tu 'thad pa zhes bya ba'i ting
241b7(phal chen): nge 'dzin skyes te/ ting nge 'dzin de thob ma thag du yid kyi rang bzhin gyi lus kyis phyogs bcu thams cad kyi 'jig rten gyi khams thams cad du/ byang chub sems dpa' sku tshe gcig gis thogs pa
241b8(phal chen): dga' ldan gyi pho brang na bzhugs pa/ thams cad re re la yang lus sangs rgyas kyi zhing brjod du med pa'i rdul shin tu phra ba snyed kyis mchod pa rnam pa tha dad pa/ sangs rgyas kyi zhing brjod du med pa'i rdul
242a1(phal chen): shin tu phra ba snyed kyi mchod pa sbyar ba'i phyir 'gro ste/ 'di ltar lha'i lus dang klu dang gnod sbyin dang / dri za dang lha ma yin dang nam mkha' lding dang / mi 'am ci dang / lto 'phye chen po dang /
242a2(phal chen): mi dang mi ma yin pa'i dbang po'i lus me tog gi sprin yongs su 'dzin pa dang / spos kyi sprin yongs su 'dzin pa dang / bdug spos kyi sprin yongs su 'dzin pa dang / phreng ba'i sprin yongs su 'dzin pa dang / byug
242a3(phal chen): pa'i sprin yongs su 'dzin pa dang / phye ma'i sprin yongs su 'dzin pa dang / na bza'i sprin yongs su 'dzin pa dang / gdugs kyi sprin yongs su 'dzin pa dang / rgyal mtshan gyi sprin yongs su 'dzin
242a4(phal chen): pa dang / ba dan gyi sprin yongs su 'dzin pa dang / rin po che'i lhab lhub kyi sprin yongs su 'dzin pa dang / rin po che'i dra ba'i rgyan gyi sprin yongasu 'dzin pa dang / rin po che'i gnam yol gyi rgyan gyi sprin
242a5(phal chen): yongs su 'dzin pa dang / rin po che'i rgyan rnam par phye ba'i sprin yongs su 'dzin pa dang / rin po che'i sgron ma'i rgyan kyi sprin yongs su 'dzin pa dang / rin po che'i gdan gyi sprin yongs su 'dzin pa mang
242a6(phal chen): pos mchod pa sbyar ba'i phyir 'gro'o/ /dga' ldan kyi gnas na bzhugs pa'i byang chub sems dpa' sku tshe gcig gis thogs pa rnams la mchod pa bya ba'i phyir/ ji ltar 'gro ba de bzhin du yum gyi
242a7(phal chen): skur gshegs pa dang / bltam pa dang / btsun mo'i 'khor gyi nang na bzhugs pa dang / mngon par 'byung ba dang / snying po byang chub tu gshegs pa dang / bla na med pa yang dag par rdzogs pa'i
242a8(phal chen): byang chub tu mngon par sangs rgyas shing snying po byang chub la bzhugs pa dang / chos kyi 'khor lo rab tu bskor ba de bzhin gshegs pa thams cad dang / de bzhin du lha'i gnas na bzhugs pa dang /
242b1(phal chen): klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa'i gnas na bzhugs pa dang / 'gro ba thams cad
242b2(phal chen): kyi sems dang bsam pa yongs su tshim par mdzad nas/ yongs su mya ngan las 'da' ba'i bar de dag thams cad la'ang yid kyi rang bzhin gyi lus rnam pa de lta bu dag gis rnam pa de lta bu'i mchod pa byed cing /
242b3(phal chen): de bzhin gshegs pa thams cad kyi drung du 'gro'o/ /sems can gang gis kho mo sangs rgyas mchod pa dang / rim gro byed pa'i las 'di shes par gyur pa de dag thams cad kyang bla na med pa yang dag par
242b4(phal chen): rdzogs pa'i byang chub tu nges par 'gyur ro/ /sems can gang kho mo'i drung du 'ong ba de dag thams cad la'ang kho mo ni shes rab kyi pha rol tu phyin pa'i gdams ngag dang / rjes su bstan pa 'di nyid ston ste/
242b5(phal chen): rigs kyi bu kho mo ye shes kyi mig gis sems can thams cad la lta yang / sems can gyi 'du shes kyang mi bskyed la/ rlom sems kyang mi byed do/ /'gro ba thams cad kyi skad rgya mtsho yang
242b6(phal chen): mnyan te/ tshig gi lam thams cad la mngon par zhen pa med pas/ rlom sems su byed pa med do/ /de bzhin gshegs pa thams cad kyang mthong ste/ chos kyi lus yongs su shes
242b7(phal chen): pas rlom sems su byed pa'ang med do/ /de bzhin gshegs pa thams cad kyi chos kyi 'khor lo yongs su 'dzin kyang / chos kyi rang bzhin khong du chud pas rlom sems su byed pa med do/ /sems
242b8(phal chen): kyi skad cig re re la chos kyi dbyings thams cad rgyas par 'gengs kyang / chos nyid sgyu ma'i rang bzhin khong du chud pas rlom sems su byed pa myed do/ /rigs kyi bu kho mos ni byang chub sems dpa'i
243a1(phal chen): rnam par thar pa rlom sems thams cad yongs su bcom pa 'di shes par zad na/ kho mos byang chub sems dpa' chos kyi dbyings mtha' dang dbus med pa la zhugs pa/ chos thams cad la rlom sems med
243a2(phal chen): par gnas kyang skyil mo dkrung gcig gis chos kyi dbyings thams cad rgyas par 'gengs pa/ sangs rgyas kyi zhing thams cad rang gi lus su 'dus par ston kyang / skad cig gcig gis de bzhin gshegs pa thams cad kyi drung
243a3(phal chen): du 'dong ba/ lus la sangs rgyas kyi rdzu 'phrul thams cad 'byung zhing rgyu ba/ sangs rgyas kyi zhing brjod du med pa'i yang brjod du med pa ba spu'i nyag ma gcig gis sbams shing mngon par 'phen pa/ rang gi ba spu'i bu gar
243a4(phal chen): 'jig rten gyi khams brjod du med pa'i yang brjod du med pa 'du ba dang / 'jig pa'i bskal pa yongs su ston pa/ skad cig gcig la bskal pa brjod du med pa'i yang brjod du med par gnas pa/ mnyam pa nyid
243a5(phal chen): kyis yang dag par 'dzud pa/ skad cig gcig gis brjod du med pa'i yang brjod du med pa'i bskal par 'khor ba de dag gi spyod pa shes pa 'am/ yon tan brjod par nus re skan/ song rigs kyi bu lho phyogs kyi
243a6(phal chen): rgyud 'di nyid kyi yul bgrod dka' ba na/ grong khyer rin po che'i rgyan ces bya ba yod de/ de na bcom pa ma lha'i bshes gnyen ma zhes bya ba 'dug gis de'i gan du song la ji ltar byang chub sems dpas byang chub sems
243a7(phal chen): dpa'i spyod pa la bslab par bgyi ba dang / ji ltar nan tan du bya ba dris shig /de nas tshong dpon gyi bu nor bzangs kyis dge slong ma seng ge rnam par bsgyings pa'i rkang pa gnyis la spyi bos phyag 'tshal te/ dge slong
243a8(phal chen): ma seng ge rnam par bsgyings pa la lan brgya stong du mar g.yas phyogs su bskor ba byas nas yang dang yang bltas te/ dge slong ma seng ge rnam par bsgyings pa'i drung nas song ngo / /de nas tshong dpon gyi bu nor bzangs
243b1(phal chen): shes rab kyi snang ba chen po des sems snang bar gyur pa de thams cad mkhyen pa nyid shes rab kyi snang ba de la ni sems/ chos nyid kyi rang bzhin gyi stobs snang ba de la ni yang dag par rjes su blta/ sems can
243b2(phal chen): thams cad kyi skad rnam par dmyigs pa'i mdzod kyi gzungs kyi tshul de ni brtan par byed/ de bzhin gshegs pa thams cad kyi chos kyi 'khor lo yang dag par 'dzin pa'i gzungs kyi tshul de ni shin tu rgya cher
243b3(phal chen): byed/ snying rje chen po 'gro ba thams cad kyi skyabs su gyur pa'i stobs de ni nye bar ston/ chos thams cad kyi tshul snang ba'i sgo nas yang dag par 'byung ba'i thams cad mkhyen pa nyid kyi shugs de la ni rab
243b4(phal chen): tu rtog / chos kyi dbyings rgya chen po'i dkyil 'khor rgyas par 'gengs pa'i smon lam yongs su dag pa de'i rjes su ni 'brang / chos thams cad kyi phyogs snang bar byed pa'i ye shes kyi 'od de ni shin tu
243b5(phal chen): gsal bar byed/ chos thams cad kyis phyogs bcu'i 'jig rten gyi khams rnam par phye ba rgyas par 'gengs pa'i mngon par shes pa'i stobs de ni mngon par bsgrub/ byang chub sems dpa'i lam dang /
243b6(phal chen): dran pa thams cad nye bar blangs pas brtsams pa mthar dbyung ba'i smon lam de ni yongs su rdzogs par byed cing / mthar gyis yul bgrod dka' ba'i grong khyer rin po che'i rgyan gang na ba der phyin te/ bcom pa
243b7(phal chen): ma lha'i bshes gnyen ma yongs su tshol tshol ba dang / de la bcom pa ma lha'i bshes gnyen gyi yon tan mngon par mi shes la ye shes kyi spyod yul gyi tshul la mi mkhas pa'i mi ji snyed pa de dag 'di
243b8(phal chen): snyam du sems te/ mi 'di de ltar zhi zhing dul ba'i dbang po dang ldan la de ltar shes bzhin dang ldan te/ de ltar 'khrul pa med cing de ltar yid 'khrug pa med la de ltar gnya' shing gang tsam du lta ste/
244a1(phal chen): de ltar gnod pas mi tshugs shing de ltar mtshan mar mi 'dzin la/ gzugs kyi rnam pa thams cad la g.yeng ba med pa'i mig dang ldan te/ yid la brel ba med cing / bsam pa zab la mngon par mdzes te/ rgya mtsho
244a2(phal chen): ltar 'dug cing sems mi nyams mi 'khrug pa de la bcom pa ma lha'i bshes gnyen mas ko ci zhig bya/ 'di lta bu dag ni 'dod chags la dga' ba med de/ sems phyin ci log dang ldan yang mi srid do/ /'di lta bu dag ni sdug
244a3(phal chen): cing gtsang ba'i 'du shes yongs su rgyu ba med de/ 'di lta bu dag ni 'dod pas 'khol kyang mi srid do/ /'di lta bu dag ni bud med kyi dbang du 'gyur ba med de/ 'di lta bu dag ni bdud kyi spyod yul la spyod kyang mi srid do/ /'di lta
244a4(phal chen): bu dag ni bdud kyi spyod yul la chags pa med de/ 'di lta bu dag ni 'dod pa'i 'dam du bying ba yang mi srid do/ /'di lta bu dag ni bdud kyi zhags pas bcings par 'gyur ba med do/ /dogs pa byed kyang mi srid do snyam mo/ /gang
244a5(phal chen): yang bcom pa ma lha'i bshes gnyen ma'i yon tan gyi khyad par mngon par shes shing / ye shes kyi spyod yul mngon du gyur pa de dag ni 'di skad ces 'dzer te/ rigs kyi bu de ltar khyod bcom pa ma lha'i bshes gnyen ma la yongs
244a6(phal chen): su dri bar sems pa ni khyod kyang 'thob par bya ba legs par thob pa ste/ legs so legs so/ /khyod ni nges par sangs rgyas su smon pa'o/ /khyod ni bdag nges par sems can thams cad kyi gnas su 'gyur bar 'dod pa'o/ /
244a7(phal chen): khyod ni nges par sems can thams cad kyi 'dod chags kyi zug rngu dbyung bar 'dod pa'o/ /khyod ni nges par sdug cing gtsang ba'i 'du shes rnam par gtor bar 'dod pa'o/ /rigs kyi bu 'di re bcom pa ma lha'i bshes gnyen ma ni
244a8(phal chen): grong khyer gyi lam gyi sum mdo'i byang phyogs logs shig na rang gi khyim na 'dug go/ /de nas tshong dpon gyi bu nor bzangs kyis tshig de thos nas dga' rangs te/ mgu zhing nyams bde la tshim zhing yid bde ba skyes nas/ bcom pa ma lha'i
244b1(phal chen): bshes gnyen ma'i khyim gang na ba der phyin nas/ de'i khyim che zhing yangs la rin po che'i ra ba rim pa bcus bskor ba/ rin po che ta la'i phreng ba rim pa bcus kun nas bskor ba/ 'obs spos chus gang ba/ lha rdzas kyi
244b2(phal chen): rin po che'i pad mo dang / ud pa la dang / ku mu ta dang / me tog pun da ri kas chu yongs su khebs pa yan lag brgyad dang ldan pa'i chus yongs su gang ba de'i gzhi gser gyi bye ma bdal ba/ spos yid du 'ong ba dang /
244b3(phal chen): 'dres pa'i dri zhim pas gang ba/ rin po che sil ma mang pos shin tu brgyan pa/ rim pa bcus kun nas bskor ba/ rin po che thams cad las byas pa'i khang pa dang / gzhal med khang dang / khang pa brtsegs pas rnam par
244b4(phal chen): dkrigs shing ba gam dang rta babs dang / skar khung gi shar bu dang / zla gam seng ge'i shing tog dang / snang ba'i rgyal mtshan la stsogs pa/ rin po che sna tshogs kyi 'od kyis 'bar ba rin po che rnam pa sna tshogs grangs med pa'i 'byung
244b5(phal chen): gnas kyis brgyan pa/ rin po che'i dag ra bai DUr+yas spras pa'i gzhi dang ldan pa/ lha rdzas kyi spos zhim po thams cad kyis 'khor thams cad nas bdugs shing bsangs pa/ a ka ru nag po mchog gi bdug spos kyis dri zhim par bdug pa/
244b6(phal chen): spos kyi byug pas 'khor kun nas byugs pa/ rin po che sna tshogs kyi lan kun kyis rtsig ngos kun tu bres pa/ steng 'dzam bu chu klung gi gser gyi dra ba rin po che sna tshogs kyis rab tu brgyan pas kun nas bkab pa/
244b7(phal chen): gser gyi dril bu dra ba brgya stong rlung gis bskyod cing 'khrol ba'i sgra yid du 'ong zhing snyan pa 'byung ba/ rin po che thams cad kyi me tog gi sprin sil ma kun tu bkram pas/ rin po che'i me tog gi rgyan dang ldan pa/ rin po
244b8(phal chen): che sna tshogs thams cad kyi rgyal mtshan bsgreng bas sgo shin tu brgyan pa/ nor bu rin po che sna tshogs kyi 'od kyi dra ba snang ba/ mu med par brjod du yod pa/ rin po che bai DUr+ya'i sdong po dang / rdo rje man shel la stsogs
245a1(phal chen): pa'i gter brgya stong kun shes pa/ phun sum tshogs pas mdzod mi zad pa dang ldan pa/ bza' shing gi ra ba chen po bcus brgyan pa mthong ste/ de na bcom pa ma lha'i bshes gnyen ma gzugs mdzes shing
245a2(phal chen): bzang la blta na sdug pa/ gya nom pa'i kha dog dam pas rgyas pa dang ldan pa/ gser gyi kha dog ltar 'dug pa'i mdog can skra mthon ting du 'dug pa/ lus kyi yan lag dang nying lag tshul dang 'dra bar rnam par grub
245a3(phal chen): pa/ 'dod pa'i khams kyi lha dang mi thams cad las 'phags pa'i kha dog dang gzugs dang dbyibs mdzes pa dang ldan pa/ tshangs pa las kyang 'das pa'i dbyangs kyi yan lag dang ldan pa/ sems can thams cad
245a4(phal chen): kyi sgra skad kyi tshul la mkhas pa brgyan thams cad dang ldan zhing yid du 'ong ba'i dbyangs can rnam par thar pa yi ge 'khor lo rgyan la mkhas pa dang ldan pa/ bzo dang gtsug lag thams cad la mkhas par byang ba/ chos kyi
245a5(phal chen): ye shes sgyu ma la mkhas par bslabs pa/ byang chub sems dpa'i thabs dang / tshul rnam pa thams cad thob pa/ rin po che'i lhab lhub sna tshogs kyis rnam par brgyan pa'i lus yid du 'ong ba dang ldan pa/ rin po
245a6(phal chen): che thams cad las byas pa'i dra ba 'od shin tu gsal bas lus rab tu brgyan pa/ lha rdzas kyi nor bu rin po che'i rgyan dang / lhab lhub grangs med pas rab tu brgyan pa/ lus shin tu 'bar ba/ nor bu rin po
245a7(phal chen): che dam pa yid bzhin gyi rgyal po'i cod pan thogs pa/ rin po che bai DUr+ya'i phreng ba mdo zungs rdo rje rin po che sna tshogs dang / nor bu rin po che seng ges mdzes pa sna tshogs bkye ba mgul na thogs pa/ dge ba'i
245a8(phal chen): rtsa ba spyad pa la bskal pa 'thun pa dang / smon lam gcig pa'i 'khor mang po gzhan gyis mi phyed cing yid du 'ong ba dang ldan pa/ bsod nams dang ye shes kyi tshogs chen po'i gter mi zad pa'i mdzod dang ldan pa
245b1(phal chen): 'dug pa mthong ste/ de khyim de dag thams cad dang / rin po che'i gnas dang / gzhal med khang gi rgyan de dag thams cad kyang rang gi lus las byung ba'i 'od dga' bar byed pa/ lus bde ba dang sim pa bskyed
245b2(phal chen): pa/ sems khong nas dga' bar byed pas gsal bar snang bar byas pa mthong ngo / /de nas tshong dpon gyi bu nor bzangs kyis bcom pa ma lha'i bshes gnyen ma'i rkang pa gnyis la spyi bos phyag 'tshal te/ mdun du
245b3(phal chen): 'dug nas thal mo sbyar te 'di skad ces smras so/ /'phags ma bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la
245b4(phal chen): bslab par bgyi ba dang / ji ltar nan tan du bgyi ba ma 'tshal te/ 'phags ma ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/ ji ltar byang chub
245b5(phal chen): sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba 'phags mas bdag la bshad du gsol/ des smras pa rigs kyi bu kho mos ni byang chub sems dpa'i rnam
245b6(phal chen): par thar pa 'dod chags dang bral ba'i mthar phyin pa zhes bya ba thob ste/ rigs kyi bu de ltar kho mo ni lha rnams la lha mo'i gzugs dang kha dog dang / dbyibs dang chu zheng las kyang lhag par kha dog gsal ba dang /
245b7(phal chen): rnam par dag pas ci la mos pa bzhin du snang bar byed do/ /de bzhin du klu dang gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma
245b8(phal chen): yin pa rnams la yang bud med gyi gzugs dang / kha dog dang dbyibs dang / chu zheng lhag par 'od gsal zhing rnam par dag pas ci la mos pa bzhin du snang bar byed do/ /sems can gang 'dod chags
246a1(phal chen): gyis kun nas 'khor ba'i sems dang ldan pa dag / kho mo'i drung du 'ong na'ang de dag thams cad la kho mo ni 'dod chags dang 'bral bar 'gyur ba'i phyir chos bstan te/ de dag gis chos de thos nas kyang 'dod
246a2(phal chen): chags dang bral ba thob par 'gyur ro/ /byang chub sems dpa'i ting nge 'dzin 'jig rten la chags pa med pa zhes bya ba yang rab tu 'thob po/ /la la ni kho mo mthong ma thag tu 'dod chags dang bral bar gyur te/
246a3(phal chen): byang chub sems dpa'i ting nge 'dzin dga' ba dang ldan pa zhes bya ba rab tu 'thob po/ /la la ni gtam byas pa tsam gyis 'dod chags dang bral ba thob par 'gyur te/ byang chub sems dpa'i ting nge 'dzin chags pa
246a4(phal chen): med pa'i dbyangs shes bya ba yang rab tu 'thob po/ /la la ni lag nas bzung ba tsam gyis 'dod chags dang bral ba thob par 'gyur te/ byang chub sems dpa'i ting nge 'dzin sangs rgyas kyi zhing thams cad du rjes su
246a5(phal chen): 'gro zhing gnas pa zhes bya ba rab tu 'thob po/ /la la ni gcig tu 'grogs pa tsam gyis 'dod chags dang bral ba thob par 'gyur te/ byang chub sems dpa'i ting nge 'dzin bral bas snang ba zhes bya ba yang rab tu 'thob
246a6(phal chen): bo/ /la la ni bltas pa tsam gyis 'dod chags dang bral ba thob par 'gyur te/ byang chub sems dpa'i ting nge 'dzin rab tu zhi ba'i rnam par brgyan ces bya ba yang rab tu thob po/ /la la ni glal ba tsam gyis 'dod
246a7(phal chen): chags dang bral ba thob par 'gyur te/ byang chub sems dpa'i ting nge 'dzin phas kyi rgol ba rnam par 'thor ba zhes bya ba yang rab tu 'thob po/ /la la ni mig btsums pa tsam gyis 'dod chags dang bral ba thob
246a8(phal chen): par 'gyur te/ byang chub sems dpa'i ting nge 'dzin sangs rgyas kyi yul snang ba zhes bya ba yang rab tu 'thob bo/ /la la ni pang du 'khyud pa tsam gyis 'dod chags dang bral ba 'thob par 'gyur te/ byang chub
246b1(phal chen): sems dpa'i ting nge 'dzin 'gro ba thams cad yongs su sdud cing myi gtong ba'i snying po zhes bya ba yang rab tu 'thob po/ /la la ni 'o byas pa tsam gyis 'dod chags dang bral ba 'thob par 'gyur te/ byang chub sems dpa'i ting
246b2(phal chen): nge 'dzin 'gro ba thams cad bsod nams kyi mdzod la reg par byed pa zhes bya ba yang rab tu 'thob po/ /de ltar kho mo ni sems can gang ji snyed gcig kho mo'i drung du 'ong ba de dag thams cad kyang byang chub sems dpa'i rnam
246b3(phal chen): par thar pa 'dod chags dang bral ba'i mthar phyin pa thams cad mkhyen pa'i chags pa med pa la mngon du gyur pa 'di nyid la rab tu 'god do/ /smras pa/ 'phags ma khyod de lta bu'i phun sum tshogs pa dang ldan pa de khyod kyis
246b4(phal chen): dge ba'i rtsa ba ni gang du bskyed/ 'phrin las ni ji lta bu zhig bstsags/ smras pa/ rigs kyi bu kho mos dran na 'das pa'i dus shig na/ de bzhin gshegs pa dgra bcom pa yang dag par rdzogs pa'i sangs rgyas mkhyen
246b5(phal chen): pa dang zhabs su ldan pa/ bde bar gshegs pa/ 'jig rten mkhyen pa/ bla na med pa/ skyes bu 'dul ba kha lo bsgyur ba/ lha dang mi'i ston pa sangs rgyas bcom ldan 'das shin tu mtho bar gshegs pa
246b6(phal chen): zhes bya ba 'jig rten du byung ste/ de bzhin gshegs pa shin tu mtho bar gshegs pa de sems can rnams la thugs brtse ba'i don tu rgyal po'i gnas sgo bzang po zhes bya bar gshegs nas sgo'i them pa la
246b7(phal chen): zhabs kyis gnon pa'i tshe/ grong khyer de thams cad kyang / rab tu g.yos nas yangs shing rgya che la rin po che du ma las byas par yongs su gyur te/ steng gi bar snang yang rin po che mang po'i 'od kyis rnam par
246b8(phal chen): brgyan pa dang / rin po che'i me tog sna tshogs kyis yongs su gang ba dang / lha rdzas kyi rol mo sna tshogs kyi sgra rab tu 'byung ba dang / lha'i lus kyi sprin tshad med pa rgya che bas khebs par gyur to/ /
247a1(phal chen): rigs kyi bu kho mo yang de'i tshe tshong dpon gyi chung ma zhig du gyur te/ blo gros bzang mo zhes bya'o/ /de nas kho mo cho 'phrul gyis yang dag par bskul nas khyim thab dang lhan cig tu 'dong dong ste/ de bzhin
247a2(phal chen): gshegs pa grong bar gyi srang du gshegs pa la dad pa rgya chen po skyes te/ kho mos ni rin po che'i dril bu gcig gcig 'phul lo/ /de'i tshe 'jam dpal gzhon nur gyur pa yang bcom ldan 'das de bzhin gshegs pa shin tu
247a3(phal chen): mtho bar gshegs pa'i zham 'bring na 'dug ste/ des kho mo bla na med pa yang dag par rdzogs pa'i byang chub tu sems bskyed do/ /rigs kyi bu kho mos byang chub sems dpa'i rnam par thar pa 'dod chags dang bral ba'i mthar
247a4(phal chen): phyin pa 'di shes par zad na/ kho mos byang chub sems dpa'i thabs dang ye shes mtha' yas pa la gnas pa/ bsod nams rgya che zhing yangs pa'i mdzod dang ldan pa/ ye shes kyi yul la thub pa med pa de dag
247a5(phal chen): gi spyod pa shes pa 'am/ yon tan brjod par nus re skan/ song rigs kyi bu lho phyogs kyi rgyud 'di nyid na grong khyer dge ba'i pha rol tu phyin pa zhes bya ba yod de/ de na khyim bdag nan khugs shes bya ba de bzhin
247a6(phal chen): gshegs pa'i mchod rten tsan dan gyi khri 'phang can la mchod pa byed pa zhig 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba
247a7(phal chen): dris shig / de nas tshong dpon gyi bu nor bzangs kyis bcom pa ma lha'i bshes gnyen ma'i rkang pa gnyis la spyi bos phyag 'tshal te/ bcom pa ma lha'i bshes gnyen ma la lan brgya stong du mar g.yas phyogs su
247a8(phal chen): bskor ba byas nas/ yang dang yang bltas te/ bcom pa ma lha'i bshes gnyen ma'i drung nas song ngo / /de nas tshong dpon gyi bu nor bzangs kyis grong khyer dge ba'i pha rol tu phyin par khyim bdag nan khugs kyi khyim
247b1(phal chen): ga la ba der phyin nas/ khyim bdag nan khugs kyi rkang pa gnyis la spyi bos phyag 'tshal te/ mdun du 'dug nas thal mo sbyar te/ 'di skad ces smras so/ /'phags pa bdag gis bla na med pa yang dag
247b2(phal chen): par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni
247b3(phal chen): byang chub sems dpa' rnams la gdams ngag dang rjes su bstan pa mdzad do/ /zhes bdag gis thos nas/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar
247b4(phal chen): nan tan du bgyi ba 'phags pas bdag la bshad du gsol/ des smras pa rigs kyi bu kho bo ni byang chub sems dpa'i rnam par thar pa yongs su mi zad pa thob pa ste/ rigs kyi bu kho bo'i sems kyi rgyud
247b5(phal chen): las ni/ 'jig rten gyi khams thams cad nas kyang / sems can 'dul ba'i dbang du mdzad pa ma gtogs par 'jig rten gyi khams thams cad nas kyang shin tu mya ngan las 'da' ba'i tshul du de bzhin
247b6(phal chen): gshegs pa yongs su mya ngan las 'das pa med do/ /yongs su mya ngan las 'da' ba med do/ /yongs su mya ngan las 'da' bar 'gyur ba med do/ /rigs kyi bu de ltar kho bo ni de bzhin gshegs pa'i
247b7(phal chen): mchod rten tsan dan gyi khri 'phang gyi sgo 'byed pa ste/ kho bo mchod rten gyi sgo 'byed pas byang chub sems dpa'i ting nge 'dzin sangs rgyas kyi rigs mi zad pa'i rgyan ces bya ba thob bo/ /rigs kyi bu
247b8(phal chen): kho bo ni ting nge 'dzin 'di la sems kyi skad cig skad cig du mnyam par gzhag ste/ sems kyi skad cig thams cad la'ang khyad par gyi rnam pa du ma rab tu thob bo/ /smras pa/ 'phags pa ting nge 'dzin de'i
248a1(phal chen): yul ji lta bu zhig mchis/ smras pa rigs kyi bu kho bo ni ting nge 'dzin 'di la snyoms par zhugs pa'i tshe/ 'jig rten gyi khams kyi rgyud 'di sangs rgyas gcig nas gcig tu brgyud pa bsod bskyabs
248a2(phal chen): la stsogs pa de bzhin gshegs pa thams cad dang / gser thub dang log par dad sel dang / thams cad mnga' ba dang / gtsug tor dang rnam par gzigs dang rgyal ba dang / rdzogs mdzad dang / grags
248a3(phal chen): mchog dang / pad mo'i blo la stsogs pa de bzhin gshegs pa thams cad kyang sangs rgyas mthong ba'i mtshams 'brel bas/ sangs rgyas gcig nas gcig tu brgyud pa rgyun mi 'chad pa'i tshul gyis mngon
248a4(phal chen): sum du mthong ste/ sems kyi skad cig gcig la sangs rgyas brgya yang mthong ngo / /de'i 'og ma'i sems kyis sangs rgyas stong yang mthong ngo / /de'i 'og ma'i sems kyis sangs rgyas brgya phrag stong yang
248a5(phal chen): mthong ngo / /de bzhin du sangs rgyas bye ba dang / sangs rgyas bye ba phrag brgya dang / sangs rgyas bye ba phrag stong dang / sangs rgyas bye ba brgya phrag stong dang / sangs rgyas bye ba khrag khrig dang / sangs rgyas
248a6(phal chen): bye ba dung phyur dang / sangs rgyas bye ba thams cad dang / sangs rgyas bye ba khrag khrig dang / de'i 'og ma'i sems kyis sangs rgyas 'byung ba gcig nas gcig tu rgyud pa brjod du med pa'i yang brjod du med pa
248a7(phal chen): dag kyang mthong ngo / /de'i 'og ma'i sems kyis de bzhin gshegs pa 'dzam bu'i gling gi rdul shin tu phra ba snyed kyang mthong ngo / /de'i 'og ma'i sems kyis de bzhin gshegs pa sangs rgyas kyi zhing brjod du
248a8(phal chen): med pa'i yang brjod du med pa'i bar kyi rdul shin tu phra ba snyed kyang mthong ste/ de bzhin gshegs pa de dag gis thugs dang po bskyed pa'i tshogs gcig nas gcig tu brgyud pa la'ang 'jug go/ /thugs dang po bskyed
248b1(phal chen): pas 'thob pa'i rnam par 'phrul pa la'ang 'jug go/ /smon lam rnam pa tha dad pa mngon par bsgrub pa rnam par dag pa la'ang 'jug go/ /spyod pa rnam par dag pa la'ang 'jug go/ /pha rol tu phyin pa yongs su rdzogs
248b2(phal chen): par mdzad pa la'ang 'jug go/ /byang chub sems dpa'i sa thams cad yongs su bsgrub pa la'ang 'jug go/ /bzod pa brnyes pa rnam par dag pa la'ang 'jug go/ /bdud kyi dkrugs ma rnam par 'thor ba'i khyu
248b3(phal chen): mchog gi mthu phyung ba la 'jug go/ /mngon par rdzogs par 'tshang rgya ba'i rnam par 'phrul pa'i rgyan la 'jug go/ /sangs rgyas kyi zhing rnam par dag par mdzad pa rnam pa tha dad pa la'ang 'jug go/ /sems can
248b4(phal chen): yongs su smyin par mdzad pa rnam pa tha dad pa la'ang 'jug go/ /'khor kun nas 'dus pa rnam pa tha dad pa la 'jug go/ /'od kyi dkyil 'khor rnam pa tha dad pa la 'jug go/ /chos kyi 'khor lo bskor ba'i khyu
248b5(phal chen): mchog gi mthu phyung ba la 'jug go/ /sangs rgyas kyi rdzu 'phrul dang / rnam par 'phrul pa dang / cho 'phrul la'ang 'jug go/ /de bzhin gshegs pa de dag gis chos bstan pa la 'ang shin tu rnam par gsal
248b6(phal chen): ba dang / ma 'dres par dran te/ yang dag par 'dzin to/ /dran pas yongs su bcangs so/ /rig pas rab tu shes par byed do/ /blo gros kyis shin tu rnam par 'byed do/ /blos rtogs par byed do/ /shes rab kyis
248b7(phal chen): snang bar byed do/ /ma byon pa'i sangs rgyas gcig nas gcig tu rgyud pa byams pa la stsogs pa dag kyang mthong zhing shes te/ sems kyi skad cig gcig la sangs rgyas brgya yang mthong ngo / /de'i 'og ma'i sems
248b8(phal chen): kyis sangs rgyas stong yang mthong ba nas/ de'i 'og ma'i sems kyis de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed dag kyang mthong ste/ de bzhin gshegs
249a1(phal chen): pa de dag gis thugs dang po bskyed pa'i tshogs gcig nas gcig tu brgyud pa la'ang 'jug go/ /de bzhin gshegs pa de dag gis chos bstan pa yang shin tu gsal ba dang / ma 'dres par rjes su dran
249a2(phal chen): te yang dag par 'dzin to/ /dran pas yongs su bcangs so/ /rigs pas rab tu shes par byed do/ /blo gros rnam par 'byed do/ /blo gros kyis rtogs par byed do/ /shes rab kyis snang bar byed do/ /
249a3(phal chen): ji ltar 'jig rten gyi khams kyi rgyud 'di sngon gyi mtha' dang phyi ma'i mthar gtogs pa'i sangs rgyas gcig nas gcig tu rgyud pa mthong zhing shes pa de bzhin du phyogs bcu'i 'jig rten gyi khams kyi rgyud 'das pa
249a4(phal chen): dang / ma 'ongs pa sangs rgyas kyi zhing brjod du med pa'i yang brjod du med pa snyed kyi de bzhin gshegs pa gcig nas gcig tu rgyud pa thams cad kyang shes shing mthong ngo / /de bzhin gshegs pa de dag gis thugs
249a5(phal chen): dang po bskyed pa'i tshogs gcig nas gcig tu rgyud pa la'ang 'jug go/ /sangs rgyas gcig nas gcig tu brgyud pa de la'ang rgyun mi 'chad pa dang / mi zad pa dang / dad pas shes par bya ba dang / byang chub
249a6(phal chen): sems dpa'i brtson 'grus dang / zhe non pas khong du chud par bya ba dang / byang chub sems dpa'i brtson 'grus kyi shugs rnam par 'phel bar byed pa dang / 'jig rten thams cad dang / nyan thos dang /
249a7(phal chen): rang sangs rgyas thams cad dang / de'i yul la zhugs pa'i byang chub sems dpa' thams cad kyis mi 'phrogs pa shes shing khong du chud par byed do/ /rnam par snang mdzad la stsogs pa da ltar byung ba'i
249a8(phal chen): de bzhin gshegs pa phyogs bcu'i 'jig rten gyi khams na bzhugs pa gcig nas gcig tu brgyud pa thams cad kyang mthong zhing shes te/ sems kyi skad cig gcig la sangs rgyas brgya yang mthong zhing
249b1(phal chen): shes so/ /de'i 'og ma'i sems kyis sangs rgyas stong yang mthong ba nas/ de'i 'og ma'i sems kyis de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed
249b2(phal chen): kyi bar yang mthong ste/ nam de bzhin gshegs pa gang gi zhal blta bar dga' ba de'i tshe 'ang de bzhin du mthong ste/ sangs rgyas bcom ldan 'das de dag gis bstan pa dang / bstan pa mdzad pa
249b3(phal chen): dang / bstan par 'gyur ba de dag kyang thos so/ /thos nas kyang 'dzin to/ /dran pas yongs su bcangs so/ /rig pas rab tu shes par byed do/ /blo gros kyis rnam par byed do/ /blo gros kyis rnam par byed do/ /shes rab kyis
249b4(phal chen): snang bar byed do/ /rigs kyi bu kho bos ni byang chub sems dpa'i rnam par thar pa yongs su mya ngan las 'da' ba'i mthar phyin pa 'di shes par zad na/ kho bos byang chub sems dpa' dus gsum skad cig
249b5(phal chen): gcig tu shes pa rab tu thob pa/ skad cig gcig gi cha shas la ting nge 'dzin rnam par phye ba la spyod pa/ de bzhin gshegs pa'i nyi ma 'byung ba rtog pa dang / rnam par rtog pa thams cad mnyam pa
249b6(phal chen): nyid du khong du chud pa/ sangs rgyas thams cad dang mnyam pa'i ting nge 'dzin rjes su rtogs pa/ bdag dang sems can dang / sangs rgyas mi gnyis par spyod pa/ rang bzhin gyis 'od gsal ba'i
249b7(phal chen): chos kyi rgyan kyi dkyil 'khor dang ldan pa/ ye shes kyi 'khrul 'khor kyis 'jig rten gyi dra ba 'gengs pa/ de bzhin gshegs pa rgya mtsho thams cad dang / mi 'gal bar rnam par spyod pa/
249b8(phal chen): chos kyi dbyings thams cad du rtogs par byed pa'i ye shes kyi yul dang ldan pa/ de bzhin gshegs pa thams cad kyi chos bstan pa rnam par rig par byed pa'i ye shes kyi yul can de dag gi spyod pa
250a1(phal chen): shes pa'am/ yon tan brjod par nus re skan/ song rigs kyi bu lho phyogs kyi rgyud 'di nyid na ri gru 'dzin ces bya ba yod de/ de na byang chub sems dpa' spyan ras gzigs kyi dbang po zhes
250a2(phal chen): bya ba 'dug gis/ de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan du bgyi ba dris shig ces nas de'i tshe/ tshigs su bcad
250a3(phal chen): pa 'di gnyis smras so/ /song shig nor bzangs dpal gyi chu rgyal dbung zhig na/ /mkhas pa rnams kyis ri rgyal gru 'dzin mdzes pa yod/ /rin chen rgyus byas shing dang nags tshal me tog mang / /
250a4(phal chen): bza' shing ra ba rdzing dang chu bran 'bab par bstan/ /ri mchog de la brtan par spyan ras gzigs kyi dbang / /'gro ba rnams la phan pa'i don du rnam par spyod/ /de'i gan song dang nor bzangs khyod
250a5(phal chen): la mgon po yis/ /yon tan rgya chen tshul la 'jug pa ston par byed/ /de nas tshong dpon gyi bu nor bzangs kyis khyim bdag nan khugs kyi rkang pa gnyis la spyi bos phyag 'tshal nas/ khyim bdag
250a6(phal chen): nan khugs la lan brgya stong du mar g.yas phyogs su bskor ba byas te/ yang dang yang bltas nas khyim bdag nan khugs kyi drung nas song ngo // //
250a7(phal chen): sangs rgyas rmad ga cad ces bya ba shin tu rgyas pa chen po'i mdo/ bam po bcu bdun pa/ de nas tshong dpon gyi bu nor bzangs khyim bdag nan khugs kyi gdams ngag rjes
250a8(phal chen): su sems shing / byang chub sems dpa'i mos pa'i mdzod de ni shes par byed/ byang chub sems dpa'i rjes su dran pa'i stobs de ni rjes su dran par byed/ sangs rgyas kyi tshul gcig nas
250b1(phal chen): gcig tu brgyud pa'i stobs ni yang dag par 'dzin to/ /sangs rgyas gcig nas gcig tu brgyud pa'i mtshams ni khong du chud par byed/ rnas thos pa'i sangs rgyas kyi mtshan de dag gi rjes su 'brang /
250b2(phal chen): sangs rgyas kyi chos bstan pa'i tshul de dang ni 'thun par byed/ sangs rgyas kyis yang dag par bsgrub pa'i rgyan de ni khong du chud par byed/ sangs rgyas mngon par rdzogs par 'tshang rgya ba'i khyu mchog gi mthu
250b3(phal chen): phyung ba de la ni yid ches par byed/ de bzhin gshegs pa'i 'phrin las bsam gyis mi khyab pa de ni mngon du byed cing / mthar gyis ri gru 'dzin gang na ba der 'ongs nas/ ri gru 'dzin gyi steng du phyin te/
250b4(phal chen): byang chub sems dpa' spyan ras gzigs kyi dbang po yongs su rmed cing tshol tshol ba las/ nub phyogs logs kyi ri sman ljongs mtsho dang / 'tshe'u dang 'bab chus mdzes par gyur pa/ bai DUr+ya sngon po'i
250b5(phal chen): dkyil 'khor ltar sngo zhing 'jam la/ gzhon pa'i spang nags tshal chen po'i mthongs na 'dug pa zhig na/ rin po che'i rdo rje'i rdo stegs shig la skyil mo dkrung bcas te 'dug cing / rin po che sna tshogs
250b6(phal chen): kyi rdo stegs la 'khod pa'i byang chub sems dpa'i tshogs dpag tu med pas/ kun nas bskor cing chos ston te/ chos kyi rnam grangs 'gro ba thams cad yongs su sdud pa'i yul byams pa chen po dang /
250b7(phal chen): snying rje chen po'i sgo gsal bar ston pa zhes bya ba yang dag par ston cing 'dug pa mthong ngo / /mthong nas kyang dga' rangs te mgu zhing nyams bde la tshim zhing yid bde ba skyes nas dga' bas rgyas zhing mi 'dzum
250b8(phal chen): pa'i mig gis thal mo sbyar nas/ dge ba'i bshes gnyen la dad pa'i shugs dang ldan pas sems mi 'khrug pa/ dge ba'i bshes gnyen mthong nas/ sangs rgyas thams cad mthong bar 'dzin pa/
251a1(phal chen): dge ba'i bshes gnyen las byung ba'i chos kyi sprin thams cad yang dag par gzung ba'i 'du shes dang ldan pa/ yon tan dang nan tan thams cad dge ba'i bshes gnyen la rag lus pa'i 'du shes
251a2(phal chen): can/ dge ba'i bshes gnyen dang phrad pa shin tu dka' bar sems pa/ dge ba'i bshes gnyen las stobs bcu'i ye shes rin po che 'byung zhing thob par 'gyur ba'i 'du shes dang ldan pa/ dge ba'i
251a3(phal chen): bshes gnyen las snang ba mi zad pa 'byung ba'i 'du shes can/ dge ba'i bshes gnyen gyi rten gyi bsod nams kyi rgyud rnam par 'phel bar 'gyur ba'i 'du shes dang ldan pa/ dge ba'i bshes gnyen ni
251a4(phal chen): thams cad mkhyen pa nyid kyi sgo yang dag par ston pa'i 'du shes dang ldan pa/ dge ba'i bshes gnyen ni ye shes kyi rgya mtsho chen po la 'jug pa'i yongs su ston par 'du shes pa/ dge ba'i bshes gnyen ni
251a5(phal chen): thams cad mkhyen pa nyid kyi tshogs yang dag par 'dus pa/ yongs su bskyed pa'i 'du shes dang ldan pa/ byang chub sems dpa' spyan ras gzigs kyi dbang po gang na ba der phyin to/ /de nas byang chub
251a6(phal chen): sems dpa' spyan ras gzigs kyi dbang pos tshong dpon gyi bu nor bzangs ring zhig nas tshur 'ong ba mthong nas/ smras pa/ tshur shog dpe med pa'i theg pa chen po yangs shing bsam gyis mi khyab pa la
251a7(phal chen): zhugs pa/ skye ba las byung ba'i sdug bsngal sna tshogs kyis gtses shing skyabs med par gyur pa'i 'gro ba thams cad yongs su skyob pa'i bsam pa dang ldan pa/ sangs rgyas kyi chos thams cad mngon
251a8(phal chen): sum du gyur pa/ 'jig rten thams cad las 'das te dpe med tshad med pa la mngon par mos pa/ snying rje chen pos byin gyis brlabs pas/ 'gro ba thams cad yongs su skyob pa'i blo gros can/
251b1(phal chen): blta na kun tu bzang po'i spyod lam mngon du bltas pa/ smon lam chen po'i dkyil 'khor yongs su sbyong ba'i sems dang ldan pa/ sangs rgyas thams cad kyi chos kyi sprin yongs su gzung bar mos pa/ dge
251b2(phal chen): ba'i rtsa ba bstsags pas ngoms mi shes pa'i bsam pa dang ldan pa/ dge ba'i bshes gnyen gyi gdam ngag la yang dag par zhugs pa/ 'jam dpal gyi ye shes rgya mtsho las byung ba'i yon tan gyi 'byung gnas
251b3(phal chen): sangs rgyas kyi byin kyis brlabs thob par bya ba la mngon du bltas pa/ ting nge 'dzin kyi snang ba dang shugs rab tu thob pa/ sangs rgyas thams cad kyi chos kyi sprin kyi char yang dag par gzung ba la mngon par mos
251b4(phal chen): pa'i sems dang ldan pa/ sangs rgyas rgya mtsho mthong bas dga' ba dang / mos pa'i shugs kyis yid rab tu bde bar gyur pa/ legs par spyod pa tshad med cing bsam gyis mi khyab pa'i shugs kyis mngon
251b5(phal chen): par brlan pa'i sems dang ldan pa/ yon tan la nan tan du bya ba'i shugs kyis rnam par dag pa'i bsod nams dang ye shes kyi mdzod bdag la mngon du gyur pa/ thams cad mkhyen pa'i ye shes mthong ba'i lam gyi
251b6(phal chen): shugs gzhan la yongs su bstan pa'i bsam pa can/ snying rje chen po'i shugs ma nyams pa'i rtsa ba dang ldan pa/ de bzhin gshegs pa'i ye shes snang ba'i shugs yang dag par gzung ba'i blo gros can khyod 'ongs
251b7(phal chen): pa legs so/ /de nas tshong dpon gyi bu nor bzangs byang chub sems dpa' spyan ras gzigs kyi dbang po gang na ba der song nas/ byang chub sems dpa' spyan ras gzigs kyi dbang po'i rkang pa gnyis la spyi bos phyag
251b8(phal chen): 'tshal te/ byang chub sems dpa' spyan ras gzigs kyi dbang po la lan brgya stong du mar g.yas phyogs su bskor ba byas nas mdun du 'dug ste/ thal mo sbyar nas 'di skad ces smras so 'phags pa bdag gis
252a1(phal chen): bla na med pa yang dag par rdzogs pa'i byang chub tu sems bskyed nas/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan bgyi bar ma 'tshal te/ 'phags
252a2(phal chen): pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/ ji ltar byang chub sems dpas byang chub sems dpa'i spyod pa la bslab par bgyi ba dang / ji ltar
252a3(phal chen): nan tan du bgyi ba 'phags pas bdag la bshad du gsol/ de nas byang chub sems dpa' spyan ras gzigs kyi dbang po mdog 'dzam bu chu klung gi gser gyi kha dog tu 'dug pa/ 'od kyi dra ba rnam pa sna tshogs
252a4(phal chen): tshad med pa 'phro ba'i rgyan kyi sprin rab tu 'gyed pa'i lag pa g.yas pa brkyang ste/ mtshan dang dpe byad bzang po las byung ba'i 'od gzer sna tshogs dri ma med pa/ lus dang sems kyi bde ba tshad med pa
252a5(phal chen): rab tu bskyed pa'i tshogs kyis shin tu rgyas pa'i lag pa/ tshong dpon gyi bu nor bzangs kyi spyi bo la bzhag ste/ 'di skad ces smras so/ /rigs kyi bu de ltar khyod kyis bla na med pa yang dag par rdzogs pa'i
252a6(phal chen): byang chub tu sems bskyed pa legs so legs so/ /rigs kyi bu nga ni byang chub sems dpa'i spyod pa'i sgo snying rje chen po'i sgo thogs pa med pa zhes bya ba shes te/ rigs kyi bu nga'i byang chub sems dpa'i
252a7(phal chen): spyod pa'i sgo snying rje chen po'i sgo thogs pa med pa de ni 'gro ba thams cad la dbye ba med par sems can yongs su smyin par bya ba dang / gdul ba la zhugs pa sgo kun nas thogs shing rnam par rig par 'gyur bas/
252a8(phal chen): sems can yongs su bsdu ba dang / gdul ba la nye bar gnas pa ste/ rigs kyi bu de ltar nga byang chub sems dpa'i spyod pa'i sgo snying rje chen po'i sgo thogs pa med pa la gnas pas/ de bzhin gshegs pa
252b1(phal chen): thams cad kyi zhabs kyi drung nas kyang mi g.yo la/ sems can thams cad kyi dgos pa la'ang sta gon du gnas te/ sbyin pas kyang sems can yongs su bsdud do/ /ngag snyan pa dang don bya ba dang / don 'thun pas kyang sems can
252b2(phal chen): yongs su bsdud do/ /gzugs kyi lus rnam par bstan pas kyang / sems can yongs su smyin par byed do/ /kha dog dang dbyibs dang gzugs bsam gyis mi khyab pa bstan te/ rnam par dmigs par bya ba dang / 'od gzer kyi
252b3(phal chen): dra ba dgye bas kyang sems can rab tu tshim par byed cing yongs su smyin par byed do/ /bsam pa ji lta ba bzhin du dbyangs brjod pa dang / ci la dga' ba'i spyod lam yongs su bstan pa dang / mos pa sna tshogs dang / tshul
252b4(phal chen): 'thun par chos bstan pa dang / rdzu 'phrul dang rnam par 'phrul pa sna tshogs dang / dge ba'i chos bstsags par bag myi byed pa'i sems can gyi sems yongs su bskul ba dang / bsam pa dang 'thun par sprul pa sna tshogs
252b5(phal chen): tshad med pa yongs su bstan pa dang / rigs sna tshogs su skyes pa'i sems can rnams bskal pa 'thun pa'i gzugs yongs su bstan pa dang / gnas gcig tu 'grogs pas kyang sems can yongs su sdus shing yongs
252b6(phal chen): su smyin par byed do/ /rigs kyi bu de ltar ngas byang chub sems dpa'i spyod pa'i sgo snying rje chen po'i sgo thogs pa med pa 'di yongs su sbyangs pas/ 'gro ba thams cad rab tu rten pa'i smon lam bskyed de/ 'di ltar sems can
252b7(phal chen): thams cad kyi g.yang sa'i 'jigs pa dang / sems can thams cad rgyud kyi 'jigs pa zhi bar bya ba dang / sems can thams cad mgo rmongs pa'i 'jigs pa rnam par bzlog pa dang / sems can thams cad kyi bcings
252b8(phal chen): pa'i 'jigs pa yongs su gcad pa dang / sems can thams cad kyi srog la bab par mi bde ba'i 'jigs pa rnam par bzlog pa dang / sems can thams cad yo byad kyis phongs pa'i 'jigs pa bsal ba dang / sems can
253a1(phal chen): thams cad kyi 'tsho ba med pa'i 'jigs pa zhi bar bya ba dang / sems can thams cad kyi grags pa med pa'i 'jigs pa las yongs su bzla ba dang / sems can thams cad kyi 'khor ba'i 'jigs pa rab tu zhi bar bya ba dang /
253a2(phal chen): sems can thams cad kyi 'khor du bag tsha ba'i 'jigs pa med par bya ba dang / sems can thams cad 'chi ba'i 'jigs pa las rnam par bzla ba dang / sems can thams cad kyi ngan song gi 'jigs pa rnam par bzlog pa dang /
253a3(phal chen): sems can thams cad kyi lam mun pas nyam nga ba phyir mi ldog pa'i snang bas gsal bar bya ba dang / sems can thams cad kyi bskal pa mi mnyam pa dang 'grogs pa'i 'jigs pa shin tu bsal ba dang / sems can
253a4(phal chen): thams cad sdug pa dang bral ba'i 'jigs pa dag dang sems can thams cad kyi mi sdug pa dang / 'grogs pa'i 'jigs pa med par bya ba dang / sems can thams cad lus la mi bde ba'i 'jigs pa dang bral bar bya ba
253a5(phal chen): dang / sems can thams cad sems la mi bde ba'i 'jigs pa las dgrol ba dang / sems can thams cad sdug bsngal ba dang / yid mi bde ba dang 'khrugs pa las yongs su bzla ba'i phyir 'gro ba thams cad
253a6(phal chen): rab tu rten pa'i smon lam mngon par bsgrubs pa 'di byas so/ /sems can thams cad kyi 'jigs pa rnam par thar bar bya ba'i phyir yang 'jig rten du rjes su dran pa'i sgo byin kyis brlabs so/ /sems can thams cad
253a7(phal chen): 'jigs pa dang bral bar bya ba'i phyir/ rang gi mying 'khor lo yang 'jig rten du rnam par dmigs par byas so/ /dus ji lta ba bzhin du 'gro bas rnam par dmyigs par bya ba'i phyir 'gro ba thams cad kyi rnam pa'i bye ba mtha'
253a8(phal chen): yas pa dang / mnyam par nga'i lus kyang byin kyis brlabs so/ /rigs kyi bu de ltar nga ni thabs 'dis sems can thams cad 'jigs pa las yongs su dkrol zhing sangs rgyas kyi chos thams cad thob par bya ba'i
253b1(phal chen): phyir/ bla na med pa yang dag par rdzogs pa'i byang chub tu sems bskyed pa'i phyir mi ldog par byed do/ /rigs kyi bu ngas byang chub sems dpa'i spyod pa'i sgo snying rje chen po'i sgo thogs pa med pa 'di thob par zad na/ ngas byang
253b2(phal chen): chub sems dpa' kun tu bzang po rnams sangs rgyas thams cad kyi smon lam kyi dkyil 'khor la rnam par dag pa/ byang chub sems dpa' kun tu bzang po'i spyod pa khong du chud par rtogs pa/ dge ba'i chos mngon
253b3(phal chen): par 'du bya ba rgyun mi gcod pa'i rgyun dang ldan pa/ byang chub sems dpa'i ting nge 'dzin thams cad kyi rgyud la rtag tu mnyam par gzhag pa/ bskal pa thams cad du gnas shing spyod pa las phyir mi ldog pa'i rgyud dang
253b4(phal chen): ldan pa/ dus gsum thams cad kyi tshul rjes su rtogs pa'i rgyud dang ldan pa/ 'jig rten gyi khams thams cad kyi klong yongs su 'khyil pa'i rgyud la mkhas pa/ sems can thams cad kyi mi dge ba'i sems
253b5(phal chen): rnam par zhi bar byed pa'i rgyud dang ldan pa/ sems can thams cad kyi dge ba'i sems yongs su 'phel ba'i rgyud dang ldan pa/ sems can thams cad kyi 'khor ba'i rgyud las phyir mi ldog par byed pa'i rgyud dang ldan pa/
253b6(phal chen): de dag gi spyod pa shes pa 'am/ yon tan brjod par nus re skan/ de la 'di skad ces bya'o/ /g.yas phyogs bskor ba byas te gus par bkur bstod nas/ /nor bzangs shin tu dul ba'i lho phyogs rgyud du song / /spyan
253b7(phal chen): ras gzigs dbang drang srong snying rje rnams spyod pa/ /rin chen ri'i sul na gnas par des kyang mthong / /rin chen sna tshogs rdo rje ri yi sman ljongs na/ /pad ma'i snying po'i seng ge'i khri la brtan par 'dug /lha dang lha min
253b8(phal chen): klu dang srin po mi 'am ci/ /rgyal ba'i sras kyis bskor cing de la chos kyang ston/ /mthong nas nor bzangs dga' ba tshad med skyes par gyur/ /bsnyen te yon tan rgya mtsho'i rkang la phyag 'tshal nas/ /
254a1(phal chen): ci nas bzang po'i spyod pa bdag gis thos 'gyur bas/ /'phags pas thugs rje bskyed de gdams shing brlab du gsol/ /bsod nams brgya yis brgyan pa'i dri med lag brkyang ste/ /'od sprin dra ba rgya
254a2(phal chen): chen bzang po rab bton nas/ /nor bzangs spyi bor bzhag ste sems can rnam dag pa/ /spyan ras gzigs kyi dbang po mkhas pas tshig 'di smras/ /sangs rgyas sras po nga ni rnam thar gcig sgo shes/ /ye shes
254a3(phal chen): snying po rgyal ba kun kyi thugs rjes bsdus/ /'gro ba thams cad bskyab cing yongs su bsdu phyir byung / /kun tu bdag nyid rang la byams pa bzhin du rgyu/ /'gro ba mang po thams cad sdug bsngal kun las skyob/ /gang
254a4(phal chen): rnams dam du bcings shing dgra lag phyin pa dang / /lus la gzer cing de bzhin btson rar bcug pa yang / /nga'i ming thos bcings las bzung ba thar bar 'gyur/ /rgyal po dag la nyes pa'i skyon byas gsad spangs pa/ /
254a5(phal chen): de tshe de dag nga yi ming yang dran gyur na/ /mda' 'phangs de yi lus la phog par mi 'gyur te/ /mtshon rnon btab kyang de dag mi 'dzug brgal bar 'gyur/ /dbang po'i 'khor du phyin kyang gang rnams brtsod gyur pa/ /dgra rnams
254a6(phal chen): kun las rgyal 'gyur grags pa thob par 'gyur/ /grags dang grogs dang rigs dang nor rnams 'phel bar 'gyur/ /nga yi ming dran de dag thub pa med par 'gyur/ /gang gis nga yi ming ni rjes su dran byas pa/ /de dag
254a7(phal chen): rkun pos 'jigs dogs dgras 'jigs nags phyin te/ /seng ge dom gzig gcan zan g.yag rgod sbrul gang yang / /dgra rnams kun las rgyal zhing 'jigs pa med par 'gyur/ /gang rnams la las nga yi ming zhig
254a8(phal chen): dran byas na/ /sdang ba'i sems kyis rin chen ltongs su bor gyur tam/ /sol mdog me lce rab tu 'bar bar bor gyur kyang / /me rnams pad mos gang ba'i chu yi gter du 'gyur/ /nga yi ming ni skad 'ga' yud tsam rjes dran na/ /
254b1(phal chen): rgya mtsho'i chur bor de yi nang du 'chi mi 'gyur/ /chu bos mi 'khyer me yi dbus su tshig mi 'gyur/ /don med kun tu mi 'gyur don rnams 'grub par 'gyur/ /shing sgrogs dbyig chings lcag sgrog de bzhin ltung rnams dang / /
254b2(phal chen): brnyas shing khyad bsad de bzhin bslus pa dang / /spyos shing brdegs te gshe dang sma phab rnam pa las/ /nga yi ming tsam dran par byas nas thar pa thob/ /gang rnams shar gnyer sna tshogs glags blta ji snyed dang / /gang
254b3(phal chen): rnams rtag tu zhe sdang mi snyan brjod pa rnams/ /nga yi ming thos dran byas snyan par 'gyur/ /mthong ba tsam gyis mod la byams pa'i sems kyang skye/ /nga yi ming tsam la las gang gis dran byas nas/ /gnod pa'i don du ro
254b4(phal chen): langs sngags dang byad byed pa'i/ /dgra rnams rtag tu de yi zil gyis non par 'gyur/ /ma lus dug gis de yi lus la mi tshugs so/ /la la gang gis nga yi ming tsam dran byas na/ /klu dbang srin tshogs mkha' lding
254b5(phal chen): sha za thams cad dang / /grul bum srul po 'tshe byed gtum po'i sems dang ldan/ /mdangs 'phrog 'jigs byed rmi lam 'ong ba'ang zhi bar 'gyur/ /nga yi ming ni skad cig yud tsam dran byas kyang / /pha dang ma dang bshes
254b6(phal chen): gnyen mdza' ba kun dang yang / /'bral bar mi 'gyur sdang dang 'grogs par de bzhin min/ /nor zad mi 'gyur phongs pa'i dngos su mi 'gyur ro/ /nga yi ming ni rjes su la la dran byed na/ /'di nas shi 'phos mnar
254b7(phal chen): med sems dmyal mi 'gro ste/ /byol song skye gnas yi dags mi khom gnas su min/ /sems can dag la lha dang mi yi gnas su skye/ /nga yi ming ni la la gang gis dran byas na/ /dmus long zhar ba
254b8(phal chen): 'on pa zha bor mi 'gyur te/ /mtheng po long bar mi 'gyur gsal smra blta sdug 'gyur/ /bskal pa bye ba mang por dbang por kun ldan 'gyur/ /la la gang gis nga yi mying ni
255a1(phal chen): rjes dran na/ /sems can dag pa 'di nas shi 'phos phyogs bcu yi/ /'jig rten khams su sangs rgyas mngon sum skye bar 'gyur/ /sangs rgyas mthong 'gyur de dag chos kyang thos par 'gyur/ /'di dang de bzhin gzhan
255a2(phal chen): dag thabs mang ji snyed kyis/ /'gro bar sems can nga 'dul gzhal dang zad mi nus/ /sangs rgyas sras po ngas ni rnam thar gcig bsgoms ste/ /yon tan can gyi yon tan thams cad ngas mi shes/ /de'i tshe byang chub sems
255a3(phal chen): dpa' gzhan du mi 'gro ba zhes bya ba shar phyogs nas nam mkha'i dbyings las 'ongs te/ mi mjed kyi 'jig rten gyi khams kyi 'khor yug gi rtse mor 'dug go/ /byang chub sems dpa' gzhan du mi 'gro bas/ mi mjed kyi
255a4(phal chen): 'jig rten gyi khams kyi 'khor yug gi rtse mo la rkang pa gnyis bor ma thag du/ mi mjed kyi 'jig rten gyi khams 'di rnam pa drug tu g.yos te/ rin po che du ma'i rang bzhin du kun nas gnas par gyur to/ /byang chub
255a5(phal chen): sems dpa' gzhan du myi 'gro ba des/ nyi ma dang zla ba'i 'od thams cad zil gyis non pa dang / lha dang klu dang gnod sbyin dang / dri za dang lha ma yin dang / nam mkha' lding dang mi 'am ci dang lto 'phye chen po dang / brgya byin dang
255a6(phal chen): tshangs pa dang / 'jig rten kyi mgon po dang / me dang rin po che dang / glog dang / skar ma'i 'od kyang zil gyis non pa de lta bu'i 'od lus las bkye ste/ sems can dmyal ba chen po dag kyang snang bar byas/ byol song gi skye gnas dang /
255a7(phal chen): gshin rje'i 'jig rten gyi lam gyi rgyud thibs po thams cad kyang snang bar byas te/ ngan song gi sdug bsngal thams cad kyang de ma thag du zhi'o/ /sems can thams cad kyi nyon mongs pa yang nyams su mi non par gyur te/ /mya ngan gyi
255a8(phal chen): zug rngu dang sdug bsngal sna tshogs kyang rtse zhil bar gyur to/ /sangs rgyas kyi zhing 'di thams cad du'ang rin po che'i sprin kyi char phab ste/ me tog dang spos dang / bdug pa dang / phreng ba dang / byug pa dang / phye ma dang / na bza' dang / gdugs
255b1(phal chen): dang / rgyal mtshan dang / ba dan gyi rgyan thams cad dang ldan pa'i mchod pa sna tshogs kyi sprin gyi char yang mngon par phab ste/ bcom ldan 'das gang na ba der song ngo / /de'i lus de'i gzugs brnyan ni sems can thams cad gnas su snang
255b2(phal chen): ba ste bsam pa ji lta ba bzhin du tshim par byed pa la mngon par gzhol bas/ ri gru 'dzin de la byang chub sems dpa' spyan ras gzigs kyi dbang po'i drung du yang phyin par snang ngo / /de nas byang chub sems dpa' spyan ras gzigs kyi dbang pos
255b3(phal chen): tshong dpon gyi bu nor bzangs la 'di skad ces smras so/ /rigs kyi bu khyod kyis byang chub sems dpa' gzhan du mi 'gro ba 'khor gyi dkyil 'khor 'dir phyin pa mthong ngam/ smras pa 'phags pa mthong ngo / /smras pa rigs kyi bu byang
255b4(phal chen): chub sems dpa' gzhan du mi 'gro ba'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang / ji ltar nan tan tu bya ba dris shig /de nas tshong dpon gyi bu nor bzangs kyis byang
255b5(phal chen): chub sems dpa' spyan ras gzigs kyi dbang po'i rkang pa gnyis la spyi bos phyag 'tshal te/ byang chub sems dpa' spyan ras gzigs kyi dbang po la/ lan brgya stong du mar g.yas phyogs su bskor ba byas nas/ yang dang
255b6(phal chen): yang bltas te/ byang chub sems dpa' spyan ras gzigs kyi dbang po'i drung nas song ngo / /de nas tshong dpon gyi bu nor bzangs byang chub sems dpa' spyan ras gzigs kyi dbang po'i ye shes kyi gting ma rnyed pa'i sems kyis
255b7(phal chen): spyan ras gzigs kyi dbang po blta bas kyang ma ngoms bzhin du bsgo ba dang / mi 'gal bar byang chub sems dpa' gzhan du mi 'gro ba gang na ba der song ste/ byang chub sems dpa' gzhan du mi 'gro ba'i rkang pa gnyis la spyi
255b8(phal chen): bos phyag 'tshal nas mdun du 'dug ste/ thal mo sbyar nas 'di skad ces smras so/ /'phags pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i
256a1(phal chen): spyod pa la bslab par bgyi ba dang / ji ltar nan tan du bgyi ba ma 'tshal te/ 'phags pa ni byang chub sems dpa' rnams la gdams pa dang rjes su bstan pa mdzad do zhes bdag gis thos na/ ji ltar byang chub sems
256a2(phal chen): dpas byang chub sems dpa'i spyod pa la bslab par bgyi ba dang / ji ltar nan tan du bgyi ba 'phags pas bdag la bshad du gsol/ des smras pa rigs kyi bu nga ni byang chub sems dpa'i rnam par thar pa sgo kun tu 'gro ba
256a3(phal chen): thob po smras pa/ 'phags pa khyod kyis de bzhin gshegs pa gang gi zhabs kyi drung nas byang chub sems dpa'i rnam par thar pa'i sgo kun tu 'gro ba zhes bya ba 'di brnyes/ 'jig rten gyi khams de ni 'di nas ji srid gcig
256a4(phal chen): na mchis/ 'jig rten gyi khams de nas bzhud nas ni ji srid gcig lags/ smras pa rigs kyi bu gnas 'di ni lha dang mi dang lha ma yin du bcas pa'i 'jig rten dang / dge sbyong dang bram zer bcas pa'i skye dgus kyang
256a5(phal chen): shes par dka' ste/ de ni byang chub sems dpa'i mthu dang / byang chub sems dpa'i brtson 'grus mi ldog pa dang / byang chub sems dpa'i spyod pa mi 'phrogs pa'i yul te/ de ni rigs kyi bu dge ba'i bshes gnyen
256a6(phal chen): gyis yongs su ma zin pa/ sangs rgyas kyis ma dgongs pa/ dge ba'i rtsa ba ma bstsags pa/ bsam pa yongs su ma dag pa/ byang chub sems dpa'i dbang po ma thob pa/ shes rab kyi mig dang mi ldan pa rnams
256a7(phal chen): kyis thos pa 'am/ yongs su gzung ba 'am/ yid ches pa 'am/ khong du chud par bya bar mi nus so/ /smras pa/ sangs rgyas kyi mthu dang / dge ba'i bshes gnyen gyi gzungs kyi dad pa dang / mos par bgyi nas
256a8(phal chen): 'phags pas bdag la bka' mi bstsal tam/ des smras pa rigs kyi bu nga ni shar phyogs kyi 'jig rten kyi khams dpal gyi snying po dang ldan pa na de bzhin gshegs pa dpal kun nas yang dag par 'byung ba'i sangs rgyas
256b1(phal chen): kyi zhing nas 'ongs te/ de bzhin gshegs pa dpal kun nas yang dag par 'byung ba'i zhabs kyi drung nas ngas byang chub sems dpa'i rnam par thar pa sgo kun tu 'gro ba 'di thob po/ /rigs kyi bu 'jig rten gyi khams dpal
256b2(phal chen): gyi snying po dang ldan pa de nas nga song nas ni bskal pa sangs rgyas kyi zhing brjod du med pa'i yang brjod du med pa'i rdul shin tu phra ba snyed gcig 'das te/ sems bskyed pa re re zhing yang gom pa sangs rgyas kyi zhing brjod du med
256b3(phal chen): pa'i rdul shin tu phra ba snyed gcig bor ro/ /gom pa re res kyang sangs rgyas kyi zhing brjod du med pa'i rdul shin tu phra ba snyed kyi sangs rgyas kyi zhing de dag thams cad kyang de bzhin gshegs pa dang ldan par shes te/ sangs rgyas
256b4(phal chen): b com ldan 'das de dag la'ang de bzhin gshegs pa'i mchod pa bla na med pa yid kyis rang bzhin chos nyid mngon par 'du bya ba med pa'i rgyas btab pa de bzhin gshegs pas gnang bas byang chub sems dpa'i dga' ba yongasu
256b5(phal chen): bskyed pas mchod pa byas so/ /'jig rten gyi khams de dag na sems can gyi khams rgya mtsho ji snyed pa de dag thams cad kyang mthong ste/ de dag thams cad kyi sems rgya mtsho yang khong du chud do/ /de dag thams cad kyi
256b6(phal chen): dbang po'i 'khor lo yang yongs su shes shing bsam pa dang / mos pa ji lta ba bzhin du gzugs kyi lus yongs su ston to/ /chos kyi dbyangs rab tu bsgrags so/ /'od kyi dkyil 'khor yongs su bkye'o/ /yo byad sna
256b7(phal chen): tshogs bas kyang nye bar btung ngo / /rang gi lus kyang de dag la byin gyis brlabs te/ de ni yongs su smin par bya ba dang / gdul ba'i sbyor ba rgyun mi gcod pa'i phyir ro/ /shar phyogs nas ji ltar 'ongs pa de bzhin du lho phyogs
256b8(phal chen): dang nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs nas kyang de bzhin te/ rigs kyi bu ngas ni byang chub
257a1(phal chen): sems dpa'i rnam par thar pa'i sgo kun nas 'gro ba zhes bya ba 'di shes par zad na/ ngas byang chub sems dpa' phyogs kun tu mngon par gzhol ba/ tha mi dad pa'i ye shes kyi yul dang ldan pa chos kyi dbyings
257a2(phal chen): thams cad du lus rnam par bkod pa/ sems can thams cad kyi bsam pa dang / mos pa ji lta ba bzhin du mthun par spyod pa/ zhing thams cad lus kyis rgyas par 'gengs pa/ chos thams cad kyi rgyud kyi rjes su song ngo / /
257a3(phal chen): dus gsum gyi rgyud mnyam pa nyid du gyur pa/ chos kyi phyogs kyi rgyud dang mnyam pa nyid du gyur pa'i lus dang ldan pa/ 'gro ba'i rgyud thams cad du rnam par ldang ba/ de bzhin gshegs pa'i rgyud thams cad la rnam par rtog
257a4(phal chen): pa med pa/ chags pa med pa'i rgyud thams cad khong du chud pa/ gnas med pa'i rgyud la rab tu gnas pa de dag gi spyod pa shes pa 'am/ yon tan brjod par nus re skan/ song rigs kyi bu lho phyogs kyi rgyud 'di nyid na grong khyer
257a5(phal chen): sgo dang ldan pa zhes bya ba yod de/ de na lha lha chen po zhes bya ba 'dug gis de'i gan du song la/ ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig /
257a6(phal chen): de nas tshong dpon gyi bu nor bzangs kyis byang chub sems dpa' gzhan du mi 'gro ba'i rkang pa gnyis la spyi bos phyag 'tshal te/ byang chub sems dpa' gzhan du mi 'gro ba la lan brgya stong du mar g.yas phyogs su
257a7(phal chen): bskor ba byas nas yang dang yang bltas te/ byang chub sems dpa' gzhan du mi 'gro ba'i drung nas song ngo / /de nas tshong dpon gyi bu nor bzangs byang chub sems dpa'i spyod pa rgya chen po'i rjes su song ba'i bsam
257a8(phal chen): pa dang ldan pa/ byang chub sems dpa' gzhan du mi 'gro ba'i ye shes kyi spyod yul 'dod pa'i ngang tshul can mngon par shes pa chen po mngon par bsgrub pa'i yul la yon tan gyi khyad par du blta ba/ brtson 'grus brtan pa'i
257b1(phal chen): go cha rab tu dga' ba'i khyad par thob po/ /bsam gyis mi khyab pa'i rnam par thar pas rnam par brtse ba'i rjes su song ba'i bsam pa dang ldan pa/ de byang chub sems dpa'i yon tan kyi sa la ni nan tan byed/ ting nge 'dzin
257b2(phal chen): gyi sa la ni rnam par dpyod/ gzungs kyi sa la ni rab tu gnas par byed/ smon lam gyi sa la ni 'jug par byed/ so so yang dag par rig pa'i sa la ni rjes su slob/ stobs kyi sa la ni yongs su bsgrub cing mthar gyis
257b3(phal chen): grong khyer sgo dang ldan pa gang na ba der song ste/ lha lha chen po kun du dris pa dang / de la 'gro ba mang pos bstan pas/ rigs kyi bu 'di re/ lha lha chen po grong khyer gyi lam kyi mdo na bdag nyid shin tu che bas/ sems can
257b4(phal chen): rnams la chos ston cing 'dug go/ /de nas tshong dpon gyi bu nor bzangs lha lha chen po gang na ba der song ste/ lha lha chen po'i rkang pa gnyis la spyi bos phyag 'tshal nas/ mdun du 'dug ste thal mo sbyar nas
257b5(phal chen): 'di skad ces smras so/ /'phags pa bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i spyod pa la bslab par bgyi ba dang /
257b6(phal chen): ji ltar nan tan du bgyi ba ma 'tshal te/ 'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/ ji ltar byang chub sems dpas byang chub sems
257b7(phal chen): dpa'i spyod pa la bslab par bgyi ba dang / ji ltar nan tan du bgyi ba 'phags pas bdag la bshad du gsol/ de nas lha lha chen pos lag pa bzhi phyogs bzhir brkyang ste/ rgya mtsho chen po bzhi las shin
257b8(phal chen): tu myur ba'i shugs kyis chu blangs te/ bdag gis gdong bkrus nas tshong dpon gyi bu nor bzangs la gser gyi me tog gis gtor te/ 'di skad ces smras so/ /rigs kyi bu byang chub sems dpa' rnams ni
258a1(phal chen): mthong bar shin tu dka' ste/ thos par yang rab tu dka'o/ /skyes bu mchog gi me tog pun da ri ka ni 'jig rten gyis phul du bya ba yin pas/ ngo mtshar rmad du byung ba yin te/ 'jig rten gyi gnas su gyur
258a2(phal chen): pa'o/ /'gro ba'i rten du gyur pa'o/ /sems can rnams la snang ba chen po 'byin pa'o/ /lam la rmongs pa la lam bde bar ston pa'o/ /chos kyi tshul du gzung ba la mgon du gyur pa'o/ /thams cad mkhyen pa'i
258a3(phal chen): grong khyer du phyin par bya ba la ded dpon chen por gyur pa ste/ de la kho bo 'di snyam du sems so/ /byang chub sems dpa' sems dpa' chen po rnams kyi ming ni sems dri ma med pa rnams la rang gi lus kyi gzugs ston cing
258a4(phal chen): lus rnam par dag pa rnams la mngon par snang ba dang / ngag gi nyes pa spangs pa rnams la dbyangs kyi snang ba yongs su gnon par byed pa dang / bsam pa dag pa rnams la dus thams cad du mngon sum du gyur par
258a5(phal chen): gnas pas/ lta ba ngan pa 'joms pa yin par bsam mo/ /rigs kyi bu kho bo ni byang chub sems dpa'i rnam par thar pa sprin gyi dra ba thob bo/ /smras pa 'phags pa byang chub sems dpa'i rnam par thar pa'i sprin
258a6(phal chen): gyi dra ba de'i yul ji lta bu zhig mchis/ de nas lha lha chen pos tshong dpon gyi bu nor bzangs kyi mdun du ri chen po tsam gyi gser gyi phung po dang / dngul gyi phung po dang / bai DUr+ya'i phung po dang / shel gyi phung po dang /
258a7(phal chen): mu sa ra gal pa'i phung po dang / a sma gar ba'i phung po dang / nor bu rin po che ngang gis snang ba'i phung po dang / nor bu rin po che dri ma med pa'i snying po'i phung po dang / nor bu rin po che rnam par snang ba'i phung po dang /
258a8(phal chen): nor bu rin po che phyogs kun tu mngon pa'i phung po dang / gtsug gi nor bu rin po che dang / cod pan gyi phung po dang / nor bu rin po che sna tshogs kyi se mo do'i phung po dang / dpung brgyan gyi phung po dang / gdu bu'i phung po dang /
258b1(phal chen): ske rags kyi phung po dang / rkang gdub kyi phung po dang / mu tig dmar po'i dra ba'i phung po dang / nor bu rin po che sna tshogs kyi phung po dang / yan lag dang nying lag thams cad kyi rgyan kyi phung po dang / nor bu rin po che
258b2(phal chen): yid bzhin gyi rgyal po'i phung po dang / me tog thams cad dang / spos thams cad dang / bdug pa thams cad dang / phreng ba thams cad dang / byug pa thams cad dang / phye ma thams cad dang / gos thams cad dang /
258b3(phal chen): gdugs thams cad dang / rgyal mtshan thams cad dang / lha'i ba dan thams cad dang / rol mo brdung ba thams cad dang / rol mo dkrol ba thams cad dang / 'dod pa'i yul thams cad dang / bu mo bye ba thams
258b4(phal chen): cad dang / bu mo bye ba brgya stong grangs med pa dag kyang nye bar bstan nas/ tshong dpon gyi bu nor bzangs la 'di skad ces smras so/ /rigs kyi bu 'di dag las khyer la/ sbyin pa mang po ni byin gcig /bsod nams
258b5(phal chen): mang po ni gyis shig / de bzhin gshegs pa rnams la mchod cig /sems can mang po ni sbyin pas bsdu ba'i dngos pos yongs su bsdus te/ gtong ba'i pha rol tu phyin pa la khod cig /'jig rten ni
258b6(phal chen): sbyin pa la slobs shig / gtang bar dga' ba yongs su gtong ba ni ston cig /rigs kyi bu khyod la kho bos ji ltar yo byad kyi rnam pas bstan pa 'di bzhin du sbyin pa'i bstan pa dang / ma bral ba'i sems can
258b7(phal chen): tshad med pa dag gi bsam pa'i rgyud kyang gtong bas yongs su bsgo ba byed do/ /sangs rgyas dang chos dang dge 'dun dang / byang chub sems dpa' dang dge ba'i bshes gnyen rnams la'ang dge ba'i rtsa ba bskyed
258b8(phal chen): cing / bla na med pa yang dag par rdzogs pa'i byang chub tu yang dag par bskul ba byed do/ /rigs kyi bu gzhan yang kho bo ni sems can 'dod pa'i dga' bas myos pa/ yul gyi longs spyod la yongasu
259a1(phal chen): chags pa rnams la yul de dag mi sdug par byin gyis brlabs so/ /khro bas non pa dang nga rgyal can dang rgyags shing dregs pa dang / rlom pa tshar gcad pas/ 'dul ba rnams la ni gtum zhing srin po
259a2(phal chen): ltar mi sdug la 'jigs pa'i lus sha za zhing khrag 'thung ba'i tshul dang ldan par bstan te/ rlom pa dang snyems pas 'khrug pa de dag thams cad zhi bar byed do/ /le lo can brtson 'grus bor ba'i sems can rnams
259a3(phal chen): la ni me dang chu dang / rgyal po dang rkun po dang / gnod pa'i 'jigs pa yongs su bstan cing skyo bar byas te/ brtson 'grus rtsom pa la dgod par byed de/ de ltar thabs de dang de dag pha rol tu phyin pa thams cad kyi
259a4(phal chen): phyogs dang mi mthun pa rab tu gzhom pa dang / pha rol tu phyin pa thams cad kyi tshogs bstsag pa dang / sgrib pa'i ri g.yang sa'i lam thams cad las yang dag par bzla ba dang / sgrib pa med pa'i chos la gzud pa'i phyir
259a5(phal chen): mi dge ba thams cad las rnam par bzlog ste/ dge ba thams cad phun sum tshogs pa la yang dag par dgod pa byed do/ /rigs kyi bu kho bos ni byang chub sems dpa'i rnam par thar pa sprin gyi dra ba 'di shes par zad
259a6(phal chen): na/ kho bos byang chub sems dpa'i dbang po ltar nyon mongs pa'i lta ba ma yin rab tu 'joms pa/ chu ltar 'gro ba thams cad kyi sdug bsngal kyi me'i phung po zhi bar byed pa/ me'i phung po ltar 'gro ba thams cad kyi
259a7(phal chen): sred pa'i chu skems pa/ rlung ltar 'dzin pa'i mngon par chags pa thams cad kyi ri rnam par 'thor ba/ rdo rje ltar bdag gi 'du shes sra ba'i brag rab tu rnyil ba/ de dag gi spyod pa shes pa 'am yon tan brjod par nus
259a8(phal chen): re skan/ song rigs kyi bu 'dzam bu'i gling 'di nyid kyi yul ma ga d+ha'i snying po byang chub nas sa'i lha mo brtan ma zhes bya ba 'dug gis de'i gan du song la ji ltar byang chub sems dpas byang chub sems dpa'i spyod pa la
259b1(phal chen): bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs kyis lha lha chen po'i rkang pa gnyis la spyi bos phyag 'tshal te/ lha lha chen po la lan brgya stong du mar g.yas phyogs su
259b2(phal chen): bskor ba byas te/ yang dang yang bltas te/ lha lha chen po'i drung nas song ngo / /de nas tshong dpon gyi bu nor bzangs mthar kyis yul ma ga d+ha'i snying po byang chub tu sa'i lha mo brtan ma gang na ba der song ba dang de 'gro ba'i tshe
259b3(phal chen): sa'i lha mo brgya stong phrag bcu gcig la gcig 'di skad ces 'dzer to/ /sems can thams cad kyi rten du 'gyur ba zhig ni 'di nas tshur 'ong ngo / /de bzhin gshegs pa'i snying po can thams cad kyi ma rig pa'i
259b4(phal chen): sgo nga'i sbubs 'dral bar 'gyur ba zhig ni 'di nas tshur 'ong ngo / /chos kyi rgyal po'i rigs su byung ba chags pa med cing dri ma med pa'i chos kyi rgyal po'i go 'phang dam pa 'thob par 'gyur ba zhig ni 'di nas tshur 'ong
259b5(phal chen): ngo / /ye shes kyi mthu bo che rdo rje'i mtshon cha can dpa' bo phas kyi rgol ba'i 'khor thams cad rab tu 'dul ba zhig ni 'di nas tshur 'ong ngo zhes nas/ de'i mod la lha mo brtan ma la stsogs pa/ sa'i lha mo brgya stong
259b6(phal chen): phrag bcus sa chen po rab tu bskyod de/ 'brug sgra zab mo lta bu'i sgra chen po grag par byas nas/ stong gsum gyi stong chen po'i 'jig rten gyi khams 'od chen pos snang bar byas te/ lus rin po che'i rgyan dang / lhab
259b7(phal chen): lhub thams cad kyis shin tu brgyan pa/ glog gi phreng ba'i tshogs nam mkha'i dbyings las 'gyu zhing snang ba lta bu sha stag du byas te/ shing thams cad kyi myu gu ni skye bar byed/ me tog gi shing thams cad ni kha 'bu bar
259b8(phal chen): byed/ chu klung gi rgyun thams cad ni 'bab par byed/ mtsho dang 'tshe'u dang lu ma thams cad ni rgyas par byed/ spos chu'i char ni rab tu 'bab par byed/ me tog gi sprin rab tu 'thor ba'i rlung chen po ni ldang bar byed/
260a1(phal chen): sil snyan bye ba khrag khrig brgya stong ni rab tu sgra sgrog par byed/ lha rdzas kyi gzhal med khang dang rgyan kyi tshogs mang po ni rab tu 'khrol bar byed/ ba lang dang khyu mchog dang / glang po dang / stag dang / ri dgas kyi
260a2(phal chen): dbang po ni rab tu sgra 'byin par byed/ lha dang lha ma yin dang / klu dang 'byung po'i dbang po rnams ni 'brug sgra 'byin par byed/ ri'i dbang po chen po rnams ni phan tshun thug par byed/ gter gyi tshogs bye ba brgya stong
260a3(phal chen): ni mngon du byung bar byed cing sa'i 'og nas 'thon to/ /de nas sa'i lha mo brtan mas tshong dpon gyi bu nor bzangs la 'di skad ces smras so/ /rigs kyi bu khyod 'dir 'ongs pa legs so/ /sa'i phyogs 'di ni sngon
260a4(phal chen): khyod kyi gnas su gyur te/ kho mo'i mngon sum du dge ba'i rtsa ba bskyed pa yin na/ de'i rnam par smyin pa'i phyogs 'ga' tsam blta bar 'dod dam/ de nas tshong dpon gyi bu nor bzangs kyis sa'i lha mo brtan ma'i rkang
260a5(phal chen): pa gnyis la spyi bos phyag 'tshal te/ sa'i lha mo brtan ma la lan brgya stong du mar g.yas phyogs su bskor ba byas nas/ sa'i lha mo brtan ma'i mdun du 'dug ste thal mo sbyar nas 'di skad ces smras so/ /
260a6(phal chen): 'phags ma 'tshal lo/ /de nas sa'i lha mo brtan mas rkang pa'i mthil kyis sa chen po la brdabs te/ rin po che'i gter bye ba brgya stong grangs med pa rab tu brgyan pa bstan nas 'di skad ces smras so/ /rigs kyi bu
260a7(phal chen): rin po che'i gter bye ba khrag khrig brgya stong 'di dag kyang khyod kyi rjes su 'brang ngo / /khyod kyi sngon du 'gro ba'o/ /khyod kyis ci dga' bar spyod par bya'o/ /khyod kyi bsod nams kyi rnam par smyin pa las byung ba'o/ /
260a8(phal chen): khyod kyi bsod nams kyi stobs kyis bsrung ba'o/ /'di las long ste/ khyod kyis ci dgos pa de dag gyis shig /rigs kyi bu gzhan yang kho mo ni byang chub sems dpa'i rnam par thar pa ye shes thob
260b1(phal chen): par dka' ba'i snying po can thob pa ste/ de ltar kho mo ni byang chub sems dpa'i rnam par thar pa 'di dang ldan pas/ de bzhin gshegs pa mar me mdzad tshun chad du byang chub sems dpa'i rjes su 'brang zhing / rtag tu bsrung
260b2(phal chen): ba la zhugs pa ste/ de tshun chad du rigs kyi bu kho mo byang chub sems dpa'i sems kyi spyod pa la rnam par spyod do/ /ye shes kyi yul la 'jug go/ /smon lam gyi dkyil 'khor khong du chud par byed do/ /byang chub sems
260b3(phal chen): dpa'i spyod pa rnam par dag pa rjes su rtogs par byed do/ /ting nge 'dzin thams cad kyi tshul gyi rjes su 'gengs so/ /byang chub sems dpa'i mngon par shes pa thams cad dang / sems rgya chen pos rgyas par 'gengs so/ /
260b4(phal chen): byang chub sems dpa' thams cad kyi stobs kyis dbang bsgyur ba dang / zhing gi dran pa thams cad rgyas par dgang ba dang / de bzhin gshegs pa thams cad kyis lung bstan pa yang dag par mnod pa dang /
260b5(phal chen): dus thams cad du mngon par 'tshang rgya ba yang dag par bstan pa dang / chos kyi 'khor lo bskor ba'i tshul thams cad dang / mdo sde yang dag par brjod pa'i chos kyi sprin gyi tshul thams cad dang / chos snang
260b6(phal chen): ba chen pos snang bar bya ba'i tshul dang / sems can thams cad yongs su smyin par bya ba'i tshul dang / sangs rgyas kyi rnam par 'phrul pa thams cad yang dag par bstan pa'i tshul yang rjes su rtogs par byed
260b7(phal chen): do/ /yang dag par 'dzin to/ /yang dag par nod do/ /rigs kyi bu byang chub sems dpa'i rnam par thar pa ye shes thub par dka' ba'i snying po can 'di yang bskal pa ri rab kyi rdul shin tu phra ba snyed kyi
260b8(phal chen): pha rol de'i yang pha rol tu 'jig rten gyi khams zla ba'i rgyal mtshan zhes bya bar bskal par snang bas rnam par brgyan pa la de bzhin gshegs pa spyan bzangs po las thob ste/ rigs kyi bu de ltar
261a1(phal chen): kho mo byang chub sems dpa'i rnam par thar pa ye shes thub par dka' ba'i snying po can 'di la ni yongs su dpyod dpyod/ rnam par dpyod dpyod/ shin tu dpyod dpyod/ yang dag par 'phel bar byed byed/ shin tu
261a2(phal chen): rgyas par byed byed pas/ bskal pa bzang po la thug gi bar du de bzhin gshegs pa mthong ba dang ma bral lo/ /de srid kyi bar kyis kho mos de bzhin gshegs pa dgra bcom pa yang dag par rdzog pa'i sangs rgyas kyi zhing brjod du med
261a3(phal chen): pa'i yang brjod du med pa'i rdul shin tu phra ba snyed cig bsnyen bkur to/ /de bzhin gshegs pa de dag thams cad snying po byang chub tu gshegs pa'i rnam par 'phrul pa yang mthong ste/ kho mo ni de bzhin gshegs pa de dag
261a4(phal chen): thams cad kyi dge ba'i rtsa ba mngon sum du mthong ba'o/ /rigs kyi bu kho mos byang chub sems dpa'i rnam par thar pa ye shes thub par dka' ba'i snying po can 'di shes par zad na/ kho mos byang chub sems dpa' de
261a5(phal chen): bzhin gshegs pa thams cad kyi zham ring du 'brang ba/ sangs rgyas thams cad kyi gsung gi rjes su 'brang ba/ de bzhin gshegs pa'i ye shes 'jug par dka' ba la rab tu zhugs pa/ sems kyi skad cig gcig
261a6(phal chen): gis chos kyi dbyings thams cad rgyas par 'gengs pa'i shugs dang ldan pa/ de bzhin gshegs pa dang mnyam pa nyid du gyur pa'i lus dang ldan pa/ sangs rgyas thams cad kyi dgongs pa dri ma med pa'i snying por
261a7(phal chen): gyur pa/ sangs rgyas 'byung ba thams cad rtag tu mngon par bsgrubs pa/ sangs rgyas kyi 'phrin las tha mi dad pa'i pho nyar gyur pa/ de dag gi spyod pa shes pa'am/ yon tan brjod par nus re skan/ song rigs kyi bu 'dzam bu'i
261a8(phal chen): gling 'di nyid kyi yul ma ga d+ha zhes bya ba na grong khyer ser skya'i gnas zhes bya ba yod de/ de na mtshan mo'i lha mo dpyid dang ldan pa zhes bya ba 'dug gis de'i gan du song la/ ji ltar byang chub sems dpas byang chub sems dpa'i spyod
261b1(phal chen): pa la bslab par bya ba dang / ji ltar nan tan du bya ba dris shig /de nas tshong dpon gyi bu nor bzangs kyis sa'i lha mo brtan ma'i rkang pa gnyis la spyi bos phyag 'tshal te/ sa'i lha mo brtan ma la lan brgya stong du mar
261b2(phal chen): g.yas phyogs su bskor ba byas nas yang dang yang bltas te/ sa'i lha mo brtan ma'i drung nas song ngo / /de nas tshong dpon gyi bu nor bzangs sa'i lha mo brtan ma'i gdams ngag rjes su dran par byed cing / byang chub sems
261b3(phal chen): dpa'i rnam par thar pa ye shes thub par dka' ba'i snying po can de rjes su dran par bya ba dang / byang chub sems dpa'i ting nge 'dzin bsgom pa de rab tu goms par bya ba dang / byang chub sems dpa'i rnam par thar pa'i ye shes
261b4(phal chen): shin tu phra ba de la rnam par blta ba dang / byang chub sems dpa'i rnam par thar pa'i ye shes rgya mtsho de la 'jug par bya ba dang / byang chub sems dpa'i rnam par thar pa'i ye shes tha dad pa la yid ches bya ba dang / byang chub
261b5(phal chen): sems dpa'i rnam par thar pa'i ye shes shin tu sbyang ba de rjes su rtogs par bya ba dang / byang chub sems dpa'i rnam par thar pa'i ye shes rgya mtsho de la 'bab par bya ba byed cing / grong khyer chen po ser skya'i gnas gang na
261b6(phal chen): ba der phyin te/ grong khyer chen po ser skya'i gnas la g.yas phyogs su bskor ba byas nas/ shar phyogs logs kyi grong khyer gyi sgo nas song ste/ nyi ma nub nas ring po ma lon pa zhig du grong khyer gyi lam gyi sum mdo'i
261b7(phal chen): dbus shig na/ byang chub sems dpa'i gdams ngag 'thun par len pa de mtshan mo'i lha mo dpyid dang ldan pa mthong bar 'dod cing / dge ba'i bshes gnyen yod na sangs rgyas kyi ye shes thob par 'gyur bar rings pa'i
261b8(phal chen): blo gros dang ldan pa/ ye shes kyi mig kun tu lta ba'i yul gyi rang bzhin byin gyis rlabs dang ldan pa/ phyogs thams cad du mngon par gzhol zhing / dge ba'i bshes gnyen blta ba'i sems kyis mos pa dang /
262a1(phal chen): ye shes chen po'i snying por gyur pa'i 'du shes kyi sems dang ldan pa/ dmigs pa thams cad la rab tu zhugs pa'i ye shes kyi mig dang ldan pa/ chos kyi dbyings kyi tshul thams cad du ye shes rgya mtsho 'byam
262a2(phal chen): klas pas rgyas par 'gengs pa dang ldan pa'i ting nge 'dzin kyi mig gis phyogs thams cad du shes bya'i rgya mtsho la rnam par blta ba/ ye shes chen po'i mig 'thob par bya ba la rab tu gzhol zhing bsam pa rtse gcig
262a3(phal chen): du bzhag nas 'dug 'dug pa dang / mtshan mo'i lha mo dpyid dang ldan pa der grong khyer chen po ser skya'i gnas kyi steng gi nam mkha'i dbyings las nor bu rin po che sna tshogs dpe med pa'i khang pa brtsegs pa zhig na/ rin po
262a4(phal chen): che'i seng ge'i khri chen po spos zhim po thams cad kyi pad mo'i snying po can zhig la lus kyi mdog gser gyi kha dog du 'dug pa/ skra 'jam zhing mang la mthon thing du 'dug pa/ mig dkar nag 'byes pa/ gzugs bzangs
262a5(phal chen): shin tu mdzes pa/ blta na sdug pa/ lus rgyan dang lhab lhub thams cad kyis klubs shing brgyan pa/ kha dog bsgyur ba'i gos bgos pa tshangs pa'i gtsug tor gyi cod pan zla ba'i dkyil 'khor gyis brgyan pa thogs pa
262a6(phal chen): lus la rgyu skar dang / gza' dang skar chen dang / skar ma'i tshogs thams cad kyi gzugs brnyan snang bar gyur pa 'dug pa mthong ngo / /des sems can gyi khams yangs par mi khom pa dang / ngan song dang / ngan 'gro dang /
262a7(phal chen): log par ltung ba nas sems can ji snyed cig yongs su dgrol ba de dag kyang de'i ba spu'i sbubs su chud par mthong ngo / /ji snyed gcig mtho ris kyi 'jig rten du bkod pa dang / ji snyed gcig nyan thos dang / rang sangs
262a8(phal chen): rgyas kyi byang chub dang / thams cad mkhyen pa nyid du yongs su smyin par byas pa/ de dag thams cad kyang de'i ba spu'i sbubs su chud par mthong ngo / /gzugs mngon par bsgrub pa dang /
262b1(phal chen): kha dog mngon par bsgrub pa'i thabs sna tshogs kyis ji snyed gcig yongs su smyin par byas pa de dag kyang de'i ba spu'i sbubs su chud par mthong ngo / /nga ro mngon par bsgrub pa dang / dbyangs kyi yan lag mngon par bsgrub pa dang /
262b2(phal chen): skad kyi tshul sna tshogs yongs su sbyar ba ji snyed gcig gis yongs su smyin par byas pa de dag kyang de'i ba spu'i sgo nas rjes su brjod pa thos so/ /dus mngon par bsgrub pa dang / bsam pa dang mos pa ji lta ba bzhin du sems gyi rjes
262b3(phal chen): su 'brang bar bya ba dang / byang chub sems dpa'i spyod pa dang / byang chub sems dpa'i rnam par gnon pa dang / byang chub sems dpa'i ting nge 'dzin gyi rnam par 'phrul pa'i sgo dang / byang chub sems dpa'i khyu mchog
262b4(phal chen): gi mthu phyung ba dang / byang chub sems dpa'i rnam par spyod pa dang / byang chub sems dpa'i yongs su lta ba dang / byang chub sems dpa'i rnam par blta ba dang / byang chub sems dpa'i rnam par 'phrul pa dang / byang chub
262b5(phal chen): sems dpa'i skyes bu seng ge chen po'i rnam par bsgyings pa dang / byang chub sems dpa'i rnam par thar pas/ rnam par brtse ba ji snyed gcig gis des sems can yongs su smyin par byas pa de dag kyang de'i ba spu'i sbubs
262b6(phal chen): su chud par mthong ngo / /des thabs sna tshogs dang ldan pa'i chos kyi tshul rgya mtsho de dag mthong zhing thos nas dga' rangs te mgu zhing nyams bde la tshim zhing yid bde ba skyes nas mtshan mo'i lha mo dpyid dang ldan pa de la lus
262b7(phal chen): thams cad kyis phab nas phyag 'tshal te/ langs nas mtshan mo'i lha mo dpyid dang ldan pa la lan brgya stong du mar g.yas phyogs su bskor ba byas nas mtshan mo'i lha mo dpyid dang ldan pa'i mdun du 'dug ste thal mo sbyar
262b8(phal chen): nas 'di skad ces smras so/ /lha mo bdag gis bla na med pa yang dag par rdzogs pa'i byang chub tu sems bskyed de/ de ltar bdag gis dge ba'i bshes gnyen gyis byin gyis rlabs kyis
263a1(phal chen): sangs rgyas kyi yon tan thams cad 'byung bar yang dag par mthong bas/ dge ba'i bshes gnyen gyi phyag du bdag nyid bor ba lags na/ lha mo shul gang la brten na/ byang chub sems dpa'i stobs bcu'i sar
263a2(phal chen): 'byung bar 'gyur ba'i thams cad mkhyen pa'i shul bdag la bshad du gsol/ de skad ces smras pa dang / mtshan mo'i lha mo dpyid dang ldan pas/ tshong dpon gyi bu nor bzangs la 'di skad ces smras so/ /rigs
263a3(phal chen): kyi bu de ltar khyod dge ba'i bshes gnyen kyi byin gyis rlab nod te/ dge ba'i bshes gnyen kyi tshig mnyan par 'dod pa dang / dge ba'i bshes gnyen gyi gdams ngag la nan tan du byed pa legs so legs so/ /rigs
263a4(phal chen): kyi bu khyod ni de ltar dge ba'i bshes gnyen gyi gdams ngag la nan tan du byas pa/ gdon mi za bar bla na med pa yang dag par rdzogs pa'i byang chub tu nye bar 'gyur ro/ /rigs kyi bu kho mo ni byang chub sems dpa'i rnam par
263a5(phal chen): thar pa sems can thams cad kyi mun pa rnam par sel ba'i chos kyi snang ba 'gro ba rnam par 'dul ba'i sgo thob pa ste/ bsam pa mi mnyam pa dang ldan pa'i sems can rnams la byams pa'i sems dang ldan pa'o/ /mi dge
263a6(phal chen): ba'i las kyi lam la zhugs pa rnams la snying rje'i sems dang ldan pa'o/ /dge ba'i las kyi lam la zhugs pa rnams la dga' ba'i sems dang ldan pa'o/ /sems mnyam pa dang mi mnyam par ldan pa'o/ /sems
263a7(phal chen): can rnams la mi gnyis pa'i sems dang ldan pa'o/ /kun nas nyon mongs pa rnams la rnam par byang ba'i sems dang ldan pa'o/ /nyam nga bar gyur pa rnams la yang dag par zhugs pa'i sems dang ldan pa'o/ /dma' ba la mos
263a8(phal chen): pa rnams la yangs pa la mos pa yongs su bskyed pa'i sems dang ldan pa'o/ /dbang po zhum pa rnams la brtson 'grus chen po'i shugs rnam par spel ba'i sems dang ldan pa'o/ /'khor ba la mngon par mos pa rnams la
263b1(phal chen): 'khor ba'i rgyud kyi 'khor lo las rnam par bzlog pa'i sems dang ldan pa'o/ /nyan thos dang / rang sangs rgyas kyi theg pa la mngon par mos pa'i sems can rnams la thams cad mkhyen pa nyid kyi lam la dgod pa'i sems dang ldan pa'o/ /
263b2(phal chen): rigs kyi bu de ltar kho mo de lta bu'i sems yid la bya bar ldan pa/ byang chub sems dpa'i rnam par thar pa sems can thams cad kyi mun pa rnam par sel ba'i chos kyi snang bas 'gro ba rnam par 'dul ba'i sgo 'di dang yang ldan pas
263b3(phal chen): sems can gang ji snyed gcig mun nag smag du gyur pa'i nam la mi ni nyal bar gyur/ 'byung po'i tshogs ni rgyu bar gyur/ rkun chom mang pos rgyas par gyur/ sems can mi bsrun pa'i tshul can ni phyogs su rgyu
263b4(phal chen): bar gyur/ sprin stug po nag pos ni kun nas khebs par gyur/ dud pa dang rdul gyi tshogs kyis ni 'grogs par gyur/ rdzi char mi bzad pas ni rab tu gtags par gyur/ zla skar kyi tshogs ni mi snang bar gyur/ mig
263b5(phal chen): gis bya ba'i mthu ni med par gyur pa'i mun pa la sems can gang ji snyed gcig rgya mtsho la spyod dam/ thang la spyod dam/ ri la spyod dam/ nags tshal gzhan na spyod dam/ yul gzhan na spyod dam/ grong gzhan na spyod dam/
263b6(phal chen): phyogs gzhan na spyod dam/ phyogs mtshams gzhan na spyod dam/ lam gzhan na spyod kyang rung ste/ rgya mtsho la spyod spyod pa las gru bub par gyur pa 'am/ thang la spyod spyod pa las nyam nyes pa 'am/ ri la spyod spyod
263b7(phal chen): pa las g.yang sa chen por ltung bar gyur pa 'am/ 'brog dgon pa la spyod spyod pa las kha zas kyis 'phongs par gyur pa 'am/ nags tshal thibs por sba'i zang zing la thogs sam/ tshul ma yin pa'i nyam
263b8(phal chen): nyes shig tu gyur tam/ yul gzhan na spyod spyod pa las chom pos bcom pa 'am/ grong gzhan na spyod spyod pa las mi srun pa'i tshul can gyis gtses pa 'am/ phyogs gzhan na spyod spyod pa las 'brog rmis pa 'am/
264a1(phal chen): phyogs mtshams gzhan na spyod spyod pa las mgo rmongs pa 'am/ lam gzhan na spyod spyod pa las nye zhor gyur kyang rung ste/ rigs kyi bu kho mo ni sems can de dag la thabs sna tshogs kyi sgo nas skyabs su gyur par byed pa
264a2(phal chen): ste/ 'di ltar rgya mtsho chen po la spyod pa rnams kyi rlung sprin nag po gtor ba dang / chu'i rnyog pa dang ba dang / rlung mi zad pa'i dkyil 'khor bzlog pa dang / rlabs kyi shugs chen po zhi bar bya ba dang / grong gi 'jigs
264a3(phal chen): pa las thar bar bya ba dang / phyogs bstan pa dang / chu'i lam legs par dmigs pa dang / 'gram bstan pa dang / rin po che'i gling du phyin par bya ba'i phyir lam yongs su bstan te/ yongs su sdud pa'i
264a4(phal chen): gzugs dang / ded dpon gyi gzugs dang / rta'i rgyal po rngog chen gyi gzugs dang / glang po'i rgyal po'i gzugs dang / ru sbal kyi rgyal po'i gzugs dang / lha ma yin gyi rgyal po'i gzugs dang / nam mkha'
264a5(phal chen): lding gi rgyal po'i gzugs dang / mi 'am ci'i rgyal po'i gzugs dang / lto 'phye chen po'i gzugs dang / rgya mtsho'i lha'i gzugs dang / mnyan pa'i gzugs kyis skyabs su 'gyur bar byed do/ /dge ba'i rtsa ba de
264a6(phal chen): yang 'di ltar sems can thams cad sdug bsngal gyi phung po thams cad las yongs su bzlog pa'i phyir skyabs su gyur par shog shig ces yongs su bsngo'o/ /thang la spyod pa'i sems can shin tu gnag pa'i nam la/
264a7(phal chen): sa gzhi 'od ma dang / tsher ma dang / gseg ma dang / gyo mos gang ba/ sbrul sdug pa gtum po shin tu mang ba/ thag thug dang / mi bde ba'i lam can rdul dang phyag dar shin tu 'thul ba/ rdzi char drag pos
264a8(phal chen): gtags pa/ tsha ba dang / grang ba'i sdug bsngal yod pa/ sbrul dang gcan zan kyis bag tsha ba yod pa/ mthong mi dang / chom po rgyu bar gyur pa zhig na/ mgo 'khor bar gyur pa'i sems can rnams la/ nyi ma'i gzugs dang /
264b1(phal chen): zla ba'i gzugs dang / skya rings 'char ba'i gzugs dang / skar mda' chen po'i gzugs dang / glog gi phreng ba 'byung ba'i gzugs dang / rin po che'i 'od kyi gzugs dang / gza'i 'khor gyi gzugs dang / rgyu skar
264b2(phal chen): dang skar ma'i tshogs kyi gzhal med khang gi 'od kyi gzugs dang / lha'i gzugs dang byang chub sems dpa'i gzugs kyis skyabs su 'gyur bar byed do/ /sems kyang dge ba'i rtsa ba 'dis nyon mongs pa'i mun
264b3(phal chen): pa thams cad rnam par bsal ba'i phyir/ sems can thams cad kyi skyabs su shog shig par bskyed do/ /ri'i g.yang sa la spyod cing 'chi bas 'jigs skrag pa rnams kyi sro gang bya ba dang / grags pa 'dod pa'i
264b4(phal chen): dbang du gyur pa dang / snyan pa dang / sgra'i rgyal mtshan 'dod pa dang / longs spyod tshol ba dang / 'dod pa'i zil gyis non pa dang / yo byad yongs su btsal ba la brtson pa dang / 'jig rten gyi phun sum tshogs pa 'dod cing
264b5(phal chen): brtson pa dang / bu dang chung ma gtong mi phod pas thogs par gyur pa dang / lta ba'i thibs por 'khyams pa dang / sdug bsngal ba dang / 'jigs pa sna tshogs kyis gtses pa rnams la yang thabs sna tshogs kyi
264b6(phal chen): sgo nas skyabs su gyur par byed de/ 'di ltar ri phug dang / bya skyibs mngon par bsgrub pa dang / shing thog dang / rtsa ba bzar rung ba mngon par bsgrub pa dang / chu'i lam dang / chu mig mngon par bsgrub pa
264b7(phal chen): dang / tsha ba dang / grang ba'i gnyen po mngon par bsgrub pa dang / lam bstan pa dang / ka la ping ka'i sgra skad bsgrags pa dang / rma bya'i rgyal po'i skad 'byin pa'i dbyangs dang / sman 'bar bas snang ba'i
264b8(phal chen): gzugs dang / ri'i lha'i 'od kyi gzugs dang / ri'i phug dang sul dang / ltongs su rlag ste/ sdug bsngal sna tshogs kyis gtses pa'i sems can rnams kyi mun pa'i rab rib rnams par sal ba dang / sa'i
265a1(phal chen): gzhi mnyam par mngon par bsgrub pas skyabs su gyur par byed de/ sems kyang ji ltar bdag gis sems can ri la spyod pa 'di dag yongs su skyob pa de bzhin du 'khor ba'i ri'i lam rgyud g.yang sa la
265a2(phal chen): gnas shing rga shi'i gdon kyis zin pa de dag gi skyabs su'ang bdag 'gyur bar shog shig par bskyed do/ /nags tshal thibs po'i dra bas thogs pa'i sems can mtshan mo mun pa mun nag gis chod de/ shing dang shing
265a3(phal chen): 'phran 'dzings pa'i gseb shin tu nyam nga ba/ chu dang rtsa dang / sdong po dang 'khri shing gis lam chod de/ shing dang shing phran sna tshogs kyi nags tshal thibs pa'i nang du phyin te/ stag gi sgra thos pas skrag pa'i snying
265a4(phal chen): can don ma grub pas/ sems 'khrugs par gyur pa dang / 'jigs pa dang 'tshe ba dang / mi dga' ba sna tshogs kyis nyams mi dga' ba nags tshal stug po nas 'byung ba'i phyogs mi shes pa rnams la/ kho mo ni
265a5(phal chen): bde bar 'gro ba'i lam yongs su ston pa byed de/ sems kyang 'di ltar dge ba'i rtsa ba 'dis sems can lta ba'i thibs po sna tshogs la gnas pa/ sred pa'i dra bas 'khris par gyur pa/ 'khor ba'i sdug bsngal
265a6(phal chen): sna tshogs kyis gtses pa rnams sdug bsngal thams cad las yongs su 'bral bar shog shig par bskyed de/ 'brog dgon pa la spyod pa'i sems can mun pa'i nang na/ 'thoms pa rnams kyang thabs kyi sgra
265a7(phal chen): sna tshogs kyis bde ba yongs su bskyed cing lam bstan te/ de dag 'jigs pa med pa dang / bde ba la rab tu bkod nas/ sems kyang dge ba'i rtsa ba 'dis sems can 'khor ba'i 'brog dgon pa na 'thoms pa ngan
265a8(phal chen): song thams cad kyi lam du zhugs pa rnams sdug bsngal thams cad las yongs su dkrol te shin tu phun sum tshogs pas/ bde ba thams cad mkhyen pa'i lam la rab tu bkod par bya bar shog shig par bskyed de/
265b1(phal chen): rigs kyi bu yul dang ljongs la chags pa'i sems can mngon par chags pa'i rgyu las byung ba'i sdug bsngal nyams su myong bar gyur pa rnams la'ang kho mo ni skyo bar bya ba'i thabs sna tshogs kyis yul la mngon par chags
265b2(phal chen): pa de las gyen du bskyod par byed de sems kyang 'di ltar dge ba'i rtsa ba 'dis sems can thams cad phung po la mngon par chags pa las gyen du bskyod de/ gnas med pa'i thams cad mkhyen pa'i ye shes la dgod
265b3(phal chen): par bya bar shog shig par bskyed do/ /rigs kyi bu kho mo ni grong na spyod pa'i sems can khyim dang gnas kyis bcings pas glags pa rnams mtshan mo mun pa shin tu gnag pas chod pa'i nang na khyim gyi don sna tshogs
265b4(phal chen): nyams su gnod pas/ sdug bsngal bar gyur pa rnams kyang skyo bar 'gyur ba'i sgo sna tshogs kyis skyo bar byas te/ chags pa med pa'i sems yongs su bskyed nas/ chos kyi sbyin pas yongs su
265b5(phal chen): gzung ste/ tshim par byas nas brtan pa med pa'i chos la bkod do/ /sems kyang 'di ltar dge ba'i rtsa ba 'dis sems can skye mched drug gi grong la gnas pa rnams 'khor ba'i lam gyi rgyud kyis
265b6(phal chen): spyod yul las gyen du bskyod de/ thams cad mkhyen pa'i ye shes kyi spyod yul la dgod par bya bar shog shig par bskyed do/ /rigs kyi bu gang yang mtshan mo mun pa shin tu gnag pa'i nang na/
265b7(phal chen): shar phyogs la stsogs pa'i phyogs dang / phyogs mtshams re rer phyogs bslad par gyur pa/ sa'i phyogs mnyam pa la mi mnyam pa'i g.yang sar 'du shes pa dang / sgang bu
265b8(phal chen): la gshong du 'du shes par gyur te/ phyogs kyi lam dang sa tshod la mgo 'khor bar gyur pa de dag la'ang kho mo ni thabs sna tshogs kyis snang bar byas te/ phyir 'byung ba rnams la ni sgo
266a1(phal chen): ston to/ /rgol bar 'dod pa rnams la ni mu stegs yongs su ston to/ /rgol bar 'dod pa nams la ni gru yongs su ston to/ /khyim du 'gro bar 'dod pa rnams la ni khyim yongs su
266a2(phal chen): ston to/ /rnam par blta bar 'dod pa rnams la ni phyogs yongs su ston to/ /sa gzhi mtho ba dang / dma' ba yang yongs su ston to/ /sa'i phyogs mnyam pa dang / mi mnyam pa dang / gzugs kyi rnam
266a3(phal chen): pa sna tshogs kyang yongs su ston to/ /lam gyis dub pa rnams la grong dang grong khyer dang ljongs dang khams dang / rgyal po'i pho brang 'khor kyang yongs su ston to/ /tsha ba dang skom pas mnar ba rnams la yang mtsho dang
266a4(phal chen): mtshe'u dang / lu ma dang rdzing dang rdzing bu dang chu klung dang / nags tshal dang bza' shing gi ra ba dang / kun dga'i ra ba yid du 'ong ba yongs su ston to/ /sdug pa dang bral zhing phrad par rnams la pha dang ma dang bu dang chung ma dang /
266a5(phal chen): mdza' bo dang / blon po dang / gnyen bshes dang yid du 'ong ba'i gzugs kyang rnam pa sna tshogs yongs su ston to/ /sems kyang ji ltar bdag gis sems can mtshan mo mun pa mun nag gis chod pa/ mig rab rib kyis
266a6(phal chen): nyams pa phyogs bslad pa/ lam 'khor ba rnams la gzugs kyi rnam pa sna tshogs rnam par dmigs par bya ba'i phyir snang ba bskyed de/ 'od byas pa de bzhin du bdag gis yun ring po nas 'khor ba'i mun pa na gnas pa'i
266a7(phal chen): sems can yang dag pa nyid kyi phyogs la bslad pa ma rig pa'i mun par 'thoms pa ye shes kyi mig mi shes pa'i ling tog gis chod pa/ 'du shes dang sems dang lta bas phyin ci log tu gyur pa/ mi rtag pa la rtag par
266a8(phal chen): 'du shes pa dang / sdug bsngal ba la bde bar 'du shes pa/ bdag med pa la bdag du 'du shes pa/ mi sdug pa la sdug par 'du shes pa/ bdag dang sems can dang / srog dang / gso ba dang / gang zag du
266b1(phal chen): 'dzin pa dam po la gnas pa/ phung po dang khams dang skye mched la gnas pa/ rgyu dang 'bras bu la mgo 'khor ba/ mi dge ba'i las kyi lam kyi phyogs su zhugs pa/ srog gcod pa/ ma byin par len pa dang /
266b2(phal chen): 'dod pas log par g.yem pa/ rdzun du smra ba dang / phra ma zer ba dang / ngag rtsub po 'byin pa/ tshig khyal pa smra ba dang / chags sems dang ldan pa/ gnod sems dang ldan pa/ log par lta ba can/ phar mi shes pa/
266b3(phal chen): mar mi shes pa/ dge sbyong dang / bram zer mi shes pa/ dbang po mi shes pa/ skyes bu dam pa mi shes pa/ chos ma yin pa la chags shing zhen pa/ mi tshul ba'i 'dod pas zil kyis gnon pa/ log pa'i chos kyis
266b4(phal chen): yongs su 'khris pa/ de bzhin gshegs pa la skur ba 'debs pa/ chos kyi 'khor lo nub par bya ba la zhugs pa/ bdud kyi rgyal mtshan 'dzin pa/ byang chub sems dpa' la gnod par byed pa/ theg pa chen po la
266b5(phal chen): zhe sdang ba/ byang chub kyi sems la mos pa spyod par byed pa/ byang chub sems dpa' la mi snyan du brjod pa/ snod ma skams par snying ring ba/ gnod pa ma byas par dgrar len pa/ 'phags pa la skur ba
266b6(phal chen): 'debs pa/ skyes bu dam pa ma yin pas/ spyod pa'i chos kyi spyod yul can/ mchod rten dang / dge 'dun gyi dngos po la 'khu ba/ pha ma la log par sems pa/ mtshams med pa'i las byed pa/ g.yang sa chen po la
266b7(phal chen): mngon par ltas pa'i sems can rnams kyi ma rig pa'i mun pa shes rab kyi snang ba chen pos bsal te/ bla na med pa yang dag par rdzogs pa'i byang chub tu yang dag par bskul nas/ theg pa chen po kun tu bzang
266b8(phal chen): pos stobs bcu'i ye shes kyi lam yongs su ston par gyur cig / de bzhin gshegs pa'i sa dang / de bzhin gshegs pa'i yul dang / thams cad mkhyen pa'i ye shes kyi tshul rgya mtsho dang /
267a1(phal chen): sangs rgyas kyi ye shes kyi spyod yul dang / sangs rgyas kyi yul dang / stobs bcu yongs su grub pa dang / sangs rgyas kyi gzungs kyi stobs dang / sangs rgyas thams cad kyi sku gcig tu gyur pa/ yongs su
267a2(phal chen): ston par shog shig / yongs su bstan pas kyang / sangs rgyas thams cad kyi mnyam pa nyid kyi gnas la rab tu dgod par shog gcig par bskyed do/ /rigs kyi bu kho mo ni sems can yun ring po nas na zhing nad kyis
267a3(phal chen): yongs su skyo bas/ lus nyam chung ba dang / rgas pa dang / rga bas zil gyis non pa dang / mgon med pa dang / phongs shing dbul ba dang / log par ltung ba dang / yul gzhan du phyin pa dang / phyogs logasu zhugs pa dang /
267a4(phal chen): btson ra na 'dug pa dang / chad pas bcad pa dang / nyes pa byung ste/ rgyal pos gsad par bkri ba rnams kyang srog dang bral gyi 'jigs pa las yongs su bskyob pa'i phyir gnas so/ /rigs kyi bu de ltar kho mo
267a5(phal chen): ni sems can nad pa rnams kyi nad thams cad ni thabs thams cad kyis gso bar nan tan du byed do/ /rgas pa dang rga bas zil gyis non pa rnams la ni bsnyen bkur ba dang / rim gro dang yo byad kyi mi 'phongs
267a6(phal chen): par yongs su bsdud pa byed do/ /mgon med pa'i sems can rnams la mgon byed do/ /'phongs shing dbul ba rnams la ni nor dang / gser gyi phung pos yongs su bsdud do/ /log par ltung ba rnams
267a7(phal chen): ni don 'thun pas yongs su bsdud do/ /yul gzhan du phyin pa rnams ni rang gi yul du phyin par byed do/ /phyogs log par zhugs pa rnams ni phyogs ma nor bar 'dzud do/ /brtson ra na 'dug pa rnams ni
267a8(phal chen): brtson ra nas thar par byed do/ /chad pas gcad pa ni chad pa'i sdug bsngal las grol bar byed do/ /nyes pa byung ste/ rgyal pos gsad par bkris pa rnams ni srog gi dbugs phyin pa thob par byed do/ /sems kyang
267b1(phal chen): bdag ji ltar sems can 'di dag 'jigs pa dang / gnod pa sna tshogs las yongs su skyob cing / mgon byed pa de bzhin du bdag gis 'di rnams bla na med pa'i chos kyi yongs su bsdu bas yongs su bsdus te/ nyon mongs
267b2(phal chen): pa thams cad yongs su dkrol bar byed do/ /skye ba dang rga ba dang na ba dang / 'chi ba dang / mya ngan dang smre sngags 'don pa dang / sdug bsngal ba dang / yid mi bde ba dang / 'khrug pa las yang dag par bzla bar bya'o/ /ngan song dang log
267b3(phal chen): par ltung ba'i 'jigs pa thams cad las yongs su dkrol bar bya'o/ /dge ba'i bshes gnyen gyi gzungs la rab tu dgod par bya'o/ /chos rin po che sbyin pa yongs su bsdu bas yongs su bsdu bar bya'o/ /kha na ma tho ba
267b4(phal chen): med pa'i las la rab tu dgod par bya'o/ /de bzhin gshegs pa'i sku rnam par dag par bskul bar bya'o/ /rga shi yongs su med pa'i dbyings shin tu rtogs pa la rab tu dgod par bya bar bskyed do/ /rigs kyi bu kho mo ni sems
267b5(phal chen): can log pa'i lam la zhugs pa'i rnam pa thibs po sna tshogs la mngon par zhen pa/ log par lta ba'i spyod yul can lus dang / ngag dang yid kyi las nyams nga bar 'gyur ba la yongs su spyod pa/ brtul zhugs dang
267b6(phal chen): dka' thub sna tshogs la gnas pa yang dag par rdzogs pa'i sangs rgyas ma yin pa la/ yang dag par rdzogs pa'i sangs rgyas su 'du shes pa lus gdung ba dang / yongs su gdung ba la rab tu brtson pa/ mtsho dang 'tshe'u dang /
267b7(phal chen): lu ma dang rdzing bu dang chu klung dang / ri'i gzar dang / phyogs dang phyogs 'tshams la 'dud cing phyag 'tshal ba mos pa/ sdig pa'i grogs po'i dbang du gyur pa rnams la yang thabs sna tshogs kyis mgon du gyur par byed do/ /
267b8(phal chen): de dag sdig pa'i lta ba'i rnam pa dang / ngan song thams cad kyi g.yang sar ltung ba'i lam las rnam par bzlog go/ /'jig rten pa'i yang dag pa'i lta ba la rab tu bkod cing / lha dang mi'i phun sum tshogs pa la yongs su
268a1(phal chen): 'god de/ de bas kyang ji ltar bdag gis sems can 'di dag nyam nga ba'i nan tan dang / sdug bsngal las yongs su bkrol ba de bzhin du bdag gis sems can thams cad kyang / 'phags pa 'jig rten las 'das
268a2(phal chen): pa'i pha rol tu phyin pa'i lam la bkod de/ thams cad mkhyen pa nyid las phyir mi ldog par byas la kun tu bzang po'i smon lam chen pos thams cad mkhyen pa nyid la dgod par bya'o/ /sems can gyi khams thams cad
268a3(phal chen): ma dul gyi bar du byang chub sems dpa'i sa las kyang mi g.yo bar bya bar bskyed do/ /de nas mtshan mo'i lha mo dpyid dang ldan pas de'i tshe/ byang chub sems dpa'i rnam par thar pa'i phyogs sems can thams cad kyi mun pa
268a4(phal chen): rnam par sel ba'i chos kyi snang bas 'gro ba rnam par 'dul ba'i sgo 'di mnan te/ bstan par bya ba'i phyir sangs rgyas kyi byin gyis brlabs kyis phyogs bcur rnam par bltas te/ tshong dpon gyi bu nor bzangs la tshigs su bcad
268a5(phal chen): pa 'di dag smras so/ /gti mug ma rig mun nag bstsal don du/ /sems can phan phyir kho mos chos bstan te/ /dus la bsdad cing 'gro ba bde bar byas/ /'di ni rnam thar tshul mchog zhi ba yin/ /kho mos byams
268a6(phal chen): yangs shin tu spyad pa byas/ /bskal pa mtha' yas sngon cad shin tu bsgoms/ /des ni 'jig rten rgyas bkang snang bar byas/ /nor bzangs bstan pas tshul 'di shes par gyis/ /kho mo'i snying rje rgya mtsho tshad med do/ /
268a7(phal chen): 'di las dus gsum rgyal ba 'jig rten 'byung / /des ni 'gro ba'i sdug bsngal zhi bar byed/ /nor bzangs bstan pa'i tshul 'di shes par gyis/ /'jig rten bde ba mngon par bsgrub pa dang / /ma byas 'phags pa'i bde ba
268a8(phal chen): mngon bsgrub cing / /des ni kho mo dga' mgu rangs par byed/ /rgyal sras khyod kyis tshul 'di shes par gyis/ /sangs rgyas stobs rnams yongs su sbyong byed cing / /nyan thos ye shes rnam thar 'bras bu dang / /'dus
268b1(phal chen): byas skyon las rtag tu phyir phyogs kyis/ /rgyal sras khyod kyis tshul 'di shes par gyis/ /kho mo'i mig ni rgya che yongs su dag /des ni phyogs bcu'i zhing rnams mang po mthong / /zhing dbyings de dag kun gyi rang
268b2(phal chen): byung rnams/ /byang chub shing dbang drung na bzhugs pa mthong / /sangs rgyas sku ni mtshan gyis yongs brgyan cing / /'od bzang rnam pa sna tshogs kun 'gyed de/ /ba spu kun nas 'od gzer mang 'gyed pa/ /sangs rgyas 'khor
268b3(phal chen): dang bcas pa kho mos mthong / /zhing dbyings de dag kun gyis sems can rnams/ /shi 'pho skye ba'i sgor yang kun mthong ste/ /byis pas de dag 'gro rgyud rgya mtsho na/ /'khor zhing rang rang las kyang myong bar byed/ /kho mo'i rna ba
268b4(phal chen): rgya mtsho rnam dag ste/ /der ni sgra rnams ma lus yongs su 'du/ /'gro ba kun gyi sgra skad rgya mtsho dag /kun kyang thos nas dran pas yongs su 'dzin/ /dbyangs kyi yan lag sgra skad thams cad kyis/ /dpe zla med pa'i
268b5(phal chen): gsung ni rab brgyan te/ /des ni rgyal ba 'khor lo rab tu bskor/ /de dag kho mos thos shing dran pas 'dzin/ /kho mo'i sna yi mthu yang rnam dag ste/ /chos tshul rgya mtsho dag la thogs pa med/ /rnam thar gnas rnams
268b6(phal chen): kun tu rab 'jug pa'i/ /tshul 'di rgyal sras khyod kyis shes par gyis/ /kho mo'i lce ni rgya che rab tu yangs/ /srab cing mdog dmar rin chen 'od du dag /sems can bsam pa ji bzhin de shes byed/ /rgyal sras
268b7(phal chen): khyod kyis tshul 'di shes par gyis/ /kho mo'i chos lugs shin tu rnam dag ste/ /dus gsum kun tu 'od gsal rab tu gnas/ /gzugs lus sems can bsam pa ji bzhin te/ /de dag kun gyi dad pa'i dbang pos mthong / /
268b8(phal chen): kho mo'i sems ni chags med zag pa med/ /sgra dbyangs sprin gyi nga ro ji bzhin te/ /de yi khongasu mi mchog kun chud kyang / /de la kho mo rnam dag rtog pa med/ /zhing gi dbyings kyi sems can bsam mi khyab/ /de dag sems
269a1(phal chen): kyi rgya mtsho kho mos shes/ /de dag dbang po bsam pa rab shes kyang / /de la kho mo rnam par rtog pa med/ /kho mo'i rdzu 'phrul rab yangs shin tu grub/ /des ni bsam yas zhing yang rab tu bskyod/ /lus kyi
269a2(phal chen): 'od dang mthu yang de bzhin te/ /des ni sems can gdul dka' shin tu 'dul/ /kho mo'i bsod nams rnam yangs yongs su dag /kun tu rgyan byed zad pa med pa'i mdzod/ /des ni rgyal ba rnams la mchod pa
269a3(phal chen): byed/ /'gro ba thams cad nye bar 'tsho ba 'ang yin/ /kho mo'i shes rab rnam yangs shin tu dag /des ni chos mang rgya mtsho rab tu shes/ /'gro ba kun gyi the tsom yongs su gcod/ /rgyal sras khyod kyis tshul 'di shes
269a4(phal chen): par gyis/ /dus gsum kun la kho mos zhugs gyur pas/ /sangs rgyas rgya mtsho kun kyang mthong zhing shes/ /de dag smon lam la yang rab tu zhugs/ /tshul 'di dpag yas rab tu rdzogs pa yin/ /rdul mang kun
269a5(phal chen): la zhing rnams rgya mtsho mthong / /de dag dus gsum 'jug pa de bzhin te/ /de dag kun gyi sangs rgyas rgya mtsho mthong / /'di ni kun tu gnas pa'i tshul gyis ni/ /rnam par snang mdzad byang chub sangs rgyas te/ /
269a6(phal chen): phyogs bcu rnams kyi zhing rnams yongs bkang zhing / /rdul sbubs kun gyi byang chub shing drung na/ /zhi ba'i chos rnams gsung du sgrogs pa ltos/ /de nas tshong dpon gyi bu nor bzang gyis mtshan mo'i lha mo dpyid
269a7(phal chen): dang ldan pa la 'di skad ces smras so/ /lha mo khyod bla na med pa yang dag par rdzogs pa'i byang chub tu zhugs nas/ ji srid cig lags/ de ltar khyod tshul 'di lta bus sems can gyi don bgyi ba la sta gon tu zhugs
269a8(phal chen): pa'i rnam par thar pa de ni khyod kyis brnyes nas ji srid lags/ de skad ces smras pa dang / mtshan mo'i lha mo dpyid dang ldan pas tshong dpon gyi bu nor bzang la 'di skad ces smras so/ /rigs kyi bu sngon 'das pa'i
269b1(phal chen): dus ri rab kyi rdul shin tu phra ba snyed kyi bskal pa'i yang / pha rol gcig tu bskal pa rab tu zhi ba'i 'od ces bya ba la/ sangs rgyas bye ba phrag lnga brgya skyes pa byung ste/ de'i 'jig rten gyi khams ni rin po che
269b2(phal chen): dpal 'byung zhes bya bar gyur to/ /'jig rten gyi khams de'i gling bzhi po 'bring po rin chen zla ba sgron ma'i 'od ces bya ba de na/ rgyal po'i gnas pad mo'i 'od ces bya ba yod de/ rgyal po'i gnas der rgyal po
269b3(phal chen): chos rab mu stegs zhes bya ba chos dang mthun pa'i rgyal po 'khor los bsgyur ba'i gling bzhi la dbang ba rin po che bdun dang ldan pa byung ste/ des sa chen po de yang ri dang rgya mtshor bcas pa'i mthas gtugs par chos
269b4(phal chen): kyis rgyas par byas nas/ bde bar gnas par byas so/ /rgyal po chos rab mu stegs de'i btsun mo chos kyi blo gros zla ba zhes bya ba byung ste/ de srod la 'dod pas mos shing dga' bar rtse rtse snyam du bsam nas nam gyi
269b5(phal chen): gung la btsun mo'i 'khor gyi gnas su phyin te nyal lo/ /de nas rgyal po'i gnas pad mo'i 'od de'i shar phyogs kyi nags tshal chen po zhi ba'i dpal 'byung ba zhes bya bar rin po che'i rgyal po rgyan thams cad kyi 'od dang ldan pa'i
269b6(phal chen): lhun can/ sangs rgyas thams cad kyi rnam par 'phrul pas byung ba'i byang chub kyi shing chen po'i drung du/ de bzhin gshegs pa chos thams cad rab tu sgrogs pa'i rgyal po zhes bya ba bla na med pa yang dag par rdzogs
269b7(phal chen): pa'i byang chub tu mngon par sangs rgyas nas/ de'i mthus 'jig rten gyi khams rin chen dpal 'byung ba thams cad 'od chen po de dag du ma can gyis rgyas shing gang bar gyur to/ /rgyal po'i gnas pad mo'i 'od ces
269b8(phal chen): bya ba de na mtshan mo'i lha mo zla ba shin tu rnam par dag pa'i 'od ces bya ba 'dug 'dug ste/ des rgyal po'i btsun mo chos kyi blo gros zla ba'i gan du song nas/ rgyan bkrol ba'i sgras sad par byas ste/
270a1(phal chen): 'di skad ces smras so/ /'di ltar rgyal po'i btsun mo shes par gyis shig /nags tshal chen po zhi ba'i dpal 'byung bar de bzhin gshegs pa chos thams cad rab tu sgrogs pa'i rgyal po
270a2(phal chen): zhes bya ba bla na med pa yang dag par rdzogs pa'i byang chub tu mngon par rdzogs par sangs rgyas so/ /de nas des rgyal po'i btsun mo de'i mdun du sangs rgyas kyi yon tan bsngags pa dang / sangs rgyas kyi
270a3(phal chen): rnam par 'phrul pa dang / byang chub sems dpa' kun tu bzang po'i spyod pa dang / smon lam rgya cher bshad do/ /rigs kyi bu rgyal po'i btsun mo de'ang de bzhin gshegs pa'i 'od kyis snang bar gyur te/
270a4(phal chen): bsam pa thag pas bla na med pa yang dag par rdzogs pa'i byang chub tu yang dag par zhugs nas/ des de bzhin gshegs pa de dang / byang chub sems dpa' dang / nyan thos kyi dge 'dun du bcas pa la mchod
270a5(phal chen): pa dang / rim gro cher byas so/ /rigs kyi bu de ji snyam du sems/ de'i tshe de'i dus kyi rgyal po'i btsun mo chos kyi blo gros zla ba zhes bya ba de gzhan zhig yin pa tsam du sems na ni de ltar myi blta ste/ kho mo
270a6(phal chen): ni de'i tshe de'i dus na/ rgyal po'i btsun mo chos kyi blo gros zla ba zhes bya bar gyur to/ /rigs kyi bu kho mo ni mos pa'i sems bskyed pa de dang / de bzhin gshegs pa la bskyed pa'i dge ba'i rtsa ba des/
270a7(phal chen): bskal pa ri rab kyi rdul shin tu phra ba snyed tshun chad du nam yang ngan song log par ltung bar ma skyes te/ sems can dmyal bar ma yin no/ /byol song gi skye gnas su ma yin/ yi dags su ma yin no/ /
270a8(phal chen): nam yang rigs dma' bar ma skyes so/ /nam yang dbang po dang mi ldan par ma gyur to/ /nam yang sdug bsngal bar ma gyur te/ de ltar kho mos rtag par lha'i nang du lha'i bdag nyid che ba nyid thob/ mi'i nang
270b1(phal chen): du ni/ mi'i bdag nyid che ba nyid thob ste/ 'di ltar sangs rgyas dang byang chub sems dpa'i dge ba'i bshes gnyen dang yang ma bral lo/ /dus ngan par yang ma skyes so/ /rigs kyi bu de ltar kho mos sangs rgyas
270b2(phal chen): g cig nas gcig tu dge ba'i rtsa ba bskyed de bskal pa ri rab kyi rdul shin tu phra ba snyed cig tu lam bde zhing mnyam pa nas nye zho med par phyin kyang de tsam gyis kho mo'i byang chub sems dpa'i dbang po yongs su dub
270b3(phal chen): par ma gyur te/ ri rab kyi rdul shin tu phra ba snyed kyi bskal pa de dag ni 'das/ bskal pa bzang po 'di'i snga rol gyi ni bskal pa chen po stong phrag bcu'i thog ma la bab pa de'i tshe/ 'jig rten gyi khams gzi
270b4(phal chen): brjid rdul gyi dri ma med pa zhes bya bar bskal pa mya ngan med cing / rdul dang bral ba zhes bya ba byung ste/ rigs kyi bu 'jig rten gyi khams gzi brjid rdul gyi dri ma med pa'i dpal de ni kun nas nyon mongs la rnam par dag par
270b5(phal chen): gyur te/ der sangs rgyas lnga brgya byung ngo / /sangs rgyas lnga brgya po de dag gi thog ma la de bzhin gshegs pa mkhyen pa dang / zhabs su ldan pa/ bde bar gshegs pa/ 'jig rten mkhyen pa/ bla na med pa/ skyes bu
270b6(phal chen): 'dul ba'i kha lo bsgyur ba/ lha dang mi'i ston pa/ sangs rgyas bcom ldan 'das ri rab rgyal mtshan spyan yangs shing zhi ba'i dpal zhes bya ba 'jig rten du byung ste/ de'i tshe kho mo yang tshong dpon snyen pa rnam par grags pa'i
270b7(phal chen): bu mo shes rab snang ba'i dpal zhes bya ba gzugs mdzes shing bzang la blta na sdug pa/ kha dog shin tu mdzes shing rgyas pa dang ldan pa zhig du gyur te/ mtshan mo'i lha mo zla ba shin tu rnam par dag pa'i 'od ces bya ba de
270b8(phal chen): yang smon lam gyi dbang gis gling bzhi pa'i 'jig rten gyi khams rdul dang bral ba'i rgyal po'i gnas rgyal mtshan sna tshogs su mtshan mo'i lha mo mig rnam par dag pa zhes bya bar gyur te/ des kho mo mtshan mo mi nyal tsam
271a1(phal chen): zhig na/ pha ma nyal bar gyur pa dang / khyim de yang yongs su bskyod de 'od chen pos snang bar byas nas rang gi gzugs bstan te/ sangs rgyas kyi yon tan bsngags pa brjod nas/ de bzhin gshegs
271a2(phal chen): pa thog ma mngon par sangs rgyas nas zhag bdun lon te/ snying po byang chub la zhugs pa de bstan to/ /de nas kho mo pha ma gnyen bshes kyi tshogs chen po dang 'grogs te/ mtshan mo'i lha mo shin tu rnam par dag
271a3(phal chen): pa'i zla ba'i 'od sngon du bdar nas de bzhin gshegs pa de'i spyan sngar phyin to/ /de nas kho mo de bzhin gshegs pa de la mchod pa rgya chen po byas te/ de bzhin gshegs pa de'i zhal mthong ma thag tu ting nge 'dzin 'gro ba 'dul
271a4(phal chen): zhing sangs rgyas mthong bar byed pa zhes bya ba dang / ting nge 'dzin dus gsum gyi dbyings ye shes kyis snang ba'i dkyil 'khor ces bya ba yang thob par gyur to/ /de thob pas kyang kho mos bskal pa ri rab kyi rdul shin tu phra ba
271a5(phal chen): snyed po de dag kyang rjes su dran par gyur to/ /kho mo'i byang chub kyi sems de yang mngon du gyur te/ de ltar kho mos de bzhin gshegs pa de las chos bstan pa thos te/ byang chub sems dpa'i rnam par thar pa
271a6(phal chen): sems can thams cad kyi mun pa rnam par sel ba'i chos kyi snang bas 'gro ba rnam par 'dul ba'i sgo 'di yang thob par gyur to/ /de thob pas kyang 'jig rten gyi khams sangs rgyas kyi zhing bcu'i rdul shin tu
271a7(phal chen): phra ba snyed lus kyi rgyas par 'gengs te/ 'jig rten gyi khams de dag de bzhin gshegs pa ji snyed cig bzhugs pa de dag thams cad kyang kho mo'i mig lam du snang zhing bdag nyid kyang de dag thams cad kyi zhabs kyi drung na 'dug
271a8(phal chen): par shes so/ /'jig rten gyi khams de dag thams cad kyang kho mo'i mig lam du snang ste/ de dag gi sgra skad rnam pa tha dad pa'i brda yang rab tu shes so/ /sems dang bsam pa dang / dbang po dang mos pa
271b1(phal chen): yang rab tu shes so/ /sngon gyi mtha'i dge ba'i bshes gnyen rnams kyi drung du yongs su smyin par gyur pa'ang rab tu shes so/ /de dag la bsam pa ji lta ba bzhin du tshim par gyur pa'i lus kyang
271b2(phal chen): yongs su ston to/ /kho mo'i rnam par thar pa de yang sems kyi skad cig re re la rnam par 'phel te/ rnam par thar pa'i sems de'i 'og ma'i sems kyis sangs rgyas kyi zhing 'jig rten gyi khams brgya'i rdul shin
271b3(phal chen): tu phra ba snyed lus kyis rgyas par 'gengs so/ /de'i 'og ma'i sems kyis sangs rgyas kyi zhing 'jig rten gyi khams stong gis rdul shin tu phra ba snyed lus kyis rgyas par 'gengs so/ /de'i 'og ma'i sems kyis
271b4(phal chen): sangs rgyas kyi zhing 'jig rten gyi khams brgya phrag stong gi rdul shin tu phra ba snyed lus kyis rgyas par 'gengs so/ /de bzhin du sems kyi skad cig re re zhing sangs rgyas kyi zhing 'jig rten gyi khams brjod du med pa'i yang
271b5(phal chen): brjod du med pa'i rdul shin tu phra ba snyed kyi bar dag lus kyis rgyas par 'gengs so/ /sangs rgyas kyi zhing de dag na de bzhin gshegs pa ji snyed cig bzhugs pa de dag thams cad kyang kho mo'i mig lam du snang ste/
271b6(phal chen): bdag nyid kyang de dag gi zhabs kyi drung na 'dug par shes so/ /sangs rgyas bcom ldan 'das de dag gis chos bstan pa de dag thams cad kyang len to/ /'dzin to/ /yongs su 'dzin to/ /nye bar 'dzin to/ /de bzhin
271b7(phal chen): gshegs pa de dag gi sngon gyi tshul rgya mtsho dang / smon lam rgya mtsho la yang 'jug go/ /de bzhin gshegs pa de dag gi sangs rgyas kyi zhing yongs su dag pa de dag thams cad kyang rang gi sangs rgyas kyi zhing yongs su dag par
271b8(phal chen): bya ba'i phyir/ mngon par bsgrub bo/ /sems can ji snyed cig 'jig rten gyi khams rgya mtsho de dag du skyes par gyur pa de dag thams cad kyang / kho mo'i myig lam du snang ste/ sems can de dag gi bsam pa dang dbang po dang
272a1(phal chen): mos pa'i bye brag ji snyed pa de snyed kyi bye brag du de dag yongs su smyin par bya ba dang / gdul ba'i phyir lus byin gyis brlob ste/ de ltar kho mo'i rnam par thar pa de ni sems kyi skad cig re re la yang chos kyi
272a2(phal chen): dbyings 'byam klas pa rgyas par 'gengs pa'i tshul gyis rnam par 'phel lo/ /rigs kyi bu kho mos byang chub sems dpa'i rnam par thar pa sems can thams cad kyi mun pa rnam par sel ba'i chos kyi snang bas 'gro ba
272a3(phal chen): rnam par 'dul ba'i sgo 'di shes par zad na/ kho mos byang chub sems dpa' mtha' dang dbus med pa'i byang chub sems dpa' kun tu bzang po'i spyod pa dang / smon lam gyis byung ba dang / chos kyi dbyings rgya mtsho'i tshul
272a4(phal chen): 'byam klas par bdal ba la 'jug par dbang bsgyur ba/ byang chub sems dpa'i yang dag par bsgrub pa'i ting nge 'dzin ye shes rdo rje'i dpal gyis rnam par rtse ba/ 'jig rten gyis khams thams cad du/
272a5(phal chen): de bzhin gshegs pa'i rigs thams cad yang dag par bzung ba la smon lam chen pos byung ba/ 'jig rten gyi khams 'byam klas pa thams cad sems kyi skad gcig cig gis yongs su dag par bya ba'i bsod nams
272a6(phal chen): kyi rgya mtsho chen po yongs su grub pa/ sems kyi skad cig re re la sems can gyi khams thams cad yongs su smyin par bya ba dang / gdul ba'i ye shes la dbang bsgyur ba'i 'jig rten gyi khams thams cad du sems can
272a7(phal chen): thams cad kyi sgrib pa'i mun pa thams cad rnam par sel ba'i ye shes kyi nyi ma'i mig dang ldan pa/ sems can gyi khams thams cad la theg pa chen po tha dad par dmyigs par bya ba'i mthu dang ldan pa/ 'gro ba thams
272a8(phal chen): cad kyi the tsom dang / nem nur dang / yid gnyis kyi rab rib rnam par sel ba'i blo gros kyi zla ba dang ldan pa/ srid pa'i rgya mtsho thams cad la mngon par chags pa las gyen du bskyod pa'i sgra dbyangs kyi dkyil 'khor
272b1(phal chen): rnam par dag pa/ chos kyi dbyings thams cad kyis rdul gyi cha shas la rnam par 'phrul pa/ yongs su ston pa la dbang bsgyur ba/ dus gsum gyi dbyings kyi dkyil 'khor la ye shes dbyer med pa/ de dag gi spyod pa
272b2(phal chen): shes pa 'am/ yon tan brjod pa 'am/ spyod yul la 'jug pa 'am/ rnam par thar pas rnam par rtse ba yongs su bstan par nus re skan/ song rigs kyi bu yul ma ga d+ha 'di nyid kyi snying po byang chub la kho mo bla
272b3(phal chen): ma med pa yang dag par rdzogs pa'i byang chub tu sems skyed bskyed pa/ yang dang yang bskul bskul ba'i mtshan mo'i lha mo kun tu zab pa'i dpal dri ma med pa'i 'od ces bya ba 'dug gis de'i gan du song la/
272b4(phal chen): ji ltar byang chub sems dpas byang chub sems dpa'i spyod pa la bslab par bya ba dang / ji ltar nan tan du bya ba dris shig dang / de nas tshong dpon gyi bu nor bzang gis/ mtshan mo'i lha mo dpyid dang ldan pa la tshigs su
272b5(phal chen): bcad pa 'di dag gis mngon par bstod do/ /khyod sku shin tu rnam par dag pa mthong / /mtshan gyis rnam brgyan ri bo ji bzhin du/ /'jig rten kun las mngon 'phags 'jig rten du/ /phun sum tshogs sku
272b6(phal chen): 'jam dpal bzhin du mdzes/ /khyod kyi chos sku shin tu rnam dag ste/ /dus gsum kun tu mnyam zhing rnam mi rtog /der ni 'jig rten ma lus kun 'dus ste/ /'byung zhing rnam par 'jig kyang chags myi mnga'/ /
272b7(phal chen): lam rgyud 'byam klas thams cad kun tu yang / /khyod kyi sku ni gzugs brnyan rnam par phye/ /skar chen gza' skar tshogs pa ji bzhin du/ /spu rtse kun la 'ang khyod ni bdag gis mthong / /khyod kyi thugs yangs
272b8(phal chen): shin tu rnam dag ste/ /phyogs rnams kun tu nam mkha'i dbyings su rgyas/ /der ni mi mchog kun kyang yongs su 'du/ /khyod la ye shes myi rtog dam pa mnga'/ /zhing gi rdul snyed rnam pa sna tshogs sprin/ /khyod kyi
273a1(phal chen): spu rtse kun nas mngon mthon cing / /rgyan mangs sna tshogs char pa mngon 'bebs shing / /phyogs bcu'i sangs rgyas zhabs drung rgyas par 'gengs/ /'gro ba kun snyed lus rnams mtha' yas pas/ /
273a2(phal chen): khyod kyi spu rtse kun nas mngon mthon cing / /phyogs bcu'i 'jig rten rgyas par yongs bkang nas/ /sna tshogs thabs kyi sems can rnam par spyod/ /spu rtse kun la bsam yas zhing gi rnams/ /sna tshogs rgyan ldan
273a3(phal chen): rnam pa tha dad mthong / /lam rgyud sems can khyod kyis rnam sbyangs pa/ /ji snyed de dag de bzhin kun kyang 'byung / /gang zhig khyod kyi mtshan thos dga' gyur pa/ /de dag thob bya legs thob legs par 'tsho/ /
273a4(phal chen): sems can gang gis khyod kyi sku mthong ba/ /byang chub lam la mngon du bltas par gyur/ /de ltar thos na rab tu sems dga' la/ /mthong ba tsam gyis nyon mongs zhi mdzad pas/ /bskal pa bsam yas ngan song
273a5(phal chen): gnas nas kyang / /khyod kyi zhal lta'i don du mos par bgyi/ /zhing rnams stong gi rdul snyed lus byas te/ /de snyed bskal pa rgya mtsho khyod 'dra ba'i/ /spu rtse gcig gi yon tan legs brjod kyang / /legs pa'i mthar
273a6(phal chen): phyin nam du 'ang mi 'gyur ro/ /de nas tshong dpon gyi bu nor bzang gis/ mtshan mo'i lha mo dpyid dang ldan pa la tshigs su bcad pa de dag gis mngon par bstod nas/ /mtshan mo'i lha mo dpyid dang ldan pa'i rkang pa gnyis
273a7(phal chen): la spyi bos phyag 'tshal te/ mtshan mo'i lha mo dpyid dang ldan pa la lan brgya stong du mar g.yas phyogs su bskor ba byas nas/ /yang dang yang bltas te/ dge ba'i bshes gnyen la bsnyen bkur bya bas/
273a8(phal chen): ma ngoms bzhin du mtshan mo'i lha mo dpyid dang ldan pa'i drung nas song ngo // //sangs rgyas rmad ga cad ces bya ba shin tu rgyas pa chen po'i mdo/ bam po bcwo brgyad pa/ de nas tshong dpon gyi bu nor bzangs
273b1(phal chen): mtshan mo'i lha mo dpyid dang ldan pa thog ma byang chub tu zhugs pa'i byang chub kyi sems kyi dkyil 'khor yongs su dag pa ni khong du chud par byed/ byang chub sems dpa'i snying po yang dag par 'byung ba la ni rjes su
273b2(phal chen): dpyod/ byang chub sems dpa'i smon lam rgya mtsho la ni yongs su 'jug /byang chub sems dpa'i pha rol tu phyin pa'i lam ni yongs su sbyong / byang chub sems dpa'i sa'i dkyil 'khor ni yongs su gnon/
273b3(phal chen): byang chub sems dpa'i spyod pa'i dkyil 'khor ni rgya cher byed/ byang chub sems dpa'i 'byung ba rgya mtsho ni rjes su 'brang / thams cad mkhyen pa'i snang ba chen po rgya mtsho la ni rnam par blta/ 'gro ba thams cad yongs
273b4(phal chen): su bskyob pa la gzhol ba'i byang chub sems dpa'i snying rje chen po'i sprin ni rgya cher byed/ mtshan mo'i lha mo dpyid dang ldan pa'i byang chub sems dpa' kun tu bzang po'i spyod pa dang / smon lam gyi dkyil 'khor ni zhing thams
273b5(phal chen): cad du phyi ma'i mthar byin gyis brlabs pas mngon par bsgrub cing / mtshan mo'i lha mo kun tu zab pa dri ma med pa'i 'od gang na ba der song ste/ mtshan mo'i lha mo kun tu zab pa'i dpal dri ma med pa'i 'od kyi rkang pa gnyis la
273b6(phal chen): spyi bos phyag 'tshal te/ mtshan mo'i lha mo kun tu zab pa'i dpal dri ma med pa'i 'od la lan brgya stong du mar g.yas phyogs su bskor ba byas nas/ mtshan mo'i lha mo kun tu zab pa'i dpal dri ma med pa'i 'od kyi
273b7(phal chen): mdun du 'dug ste/ thal mo sbyar nas 'di skad ces smras so/ /'phags ma bdag gis bla na med pa yang dag par rdzogs pa'i byang chub tu sems bskyed na/ ji ltar byang chub sems dpas byang chub sems dpa'i sa la
273b8(phal chen): spyod pa dang / ji ltar 'byung ba dang / ji ltar nan tan du bgyi ba ma 'tshal to/ /smras pa rigs kyi bu khyod bla na med pa yang dag par rdzogs pa'i byang chub tu sems bskyed cing / byang chub sems dpa'i sa la spyad
274a1(phal chen): pa dang / 'byung ba yongs su grub pa 'dri ba legs so/ /legs so/ /rigs kyi bu chos bcu dang ldan pa'i byang chub sems dpa' rnams byang chub sems dpa'i spyod pa la yongs su grub pa
274a2(phal chen): yin te/ bcu gang zhe na/ 'di lta ste/ de bzhin gshegs pa thams cad mngon du gyur par mthong ba'i ting nge 'dzin thob pa rnam par dag pa dang / sangs rgyas thams cad kyi sku mtshan sna tshogs dang ldan
274a3(phal chen): pa rnam par blta ba'i mig rnam par dag pa dang / de bzhin gshegs pa'i kha dog rgya mtsho mtha' dang dbus med pa rnam par dmyigs par bya ba la 'jug pa dang / sangs rgyas kyi chos snang ba'i dkyil 'khor
274a4(phal chen): rgya mtsho tshad med pa la chos kyi dbyings thams cad kyi tshad kyis 'jug pa dang / de bzhin gshegs pa thams cad kyi ba spu'i sgo nas 'od zer rgya mtsho sems can thams cad dang mnyam pa/ sems can sna
274a5(phal chen): tshogs kyi don du bkye ba la 'jug pa dang / ba spu'i bu ga re re nas 'od 'phro ba rin po che thams cad kyi kha dog du 'dug pa rgya mtsho ston pa dang / sems kyi skad cig re re la sangs rgyas kyi sprul pa rgya mtsho chos kyi
274a6(phal chen): dbyings thams cad rgyas par bkang zhing sems can 'dul ba'i byin gyi brlabs pa la 'jug pa dang / de bzhin gshegs pa'i gsung sems can thams cad kyi dbyangs kyi yan lag dang ldan pas/ dus gsum
274a7(phal chen): du byung ba'i chos kyi 'khor lo'i sgra sgrogs pas/ mdo sde thams cad kyi sprin gyi 'brug sgra 'byin pa'i dkyil 'khor la 'jug pa dang / sangs rgyas kyi mtshan rgya mtsho mtha' dang dbus med pa la 'jug pa dang /
274a8(phal chen): sangs rgyas kyi rnam par 'phrul pa bsam gyis mi khyab pa yongs su bstan pas sems can 'dul ba la 'jug pa ste/ rigs kyi bu chos bcu po 'di dag dang ldan pa'i byang chub sems dpa' rnams byang chub sems dpa'i
274b1(phal chen): spyod pa la yongs su grub pa yin no/ /rigs kyi bu kho mo ni byang chub sems dpa'i rnam par thar pa/ bsam gtan bzhi pa'i bde bas kun tu rnam par gnon pa thob ste/ rigs kyi bu kho mos ni de'i
274b2(phal chen): mthus dus gsum du gshegs pa'i de bzhin gshegs pa thams cad mthong ste/ de bzhin gshegs pa de dag gi sangs rgyas kyi zhing yongs su dag pa la'ang 'jug go/ /'khor gyi dkyil 'khor rgya mtsho dang /
274b3(phal chen): ting nge 'dzin mtha' dang dbus med pa'i rnam par 'phrul ba'i rgya mtsho dang / sngon gyi tshul rgya mtsho dang / mtshan rgya mtsho la 'ang 'jug go/ /de bzhin gshegs pa de dag gis chos kyi 'khor lo rab tu bskor ba rnam
274b4(phal chen): pa tha dad pa la 'ang 'jug go/ /de bzhin gshegs pa'i sku tshe'i tshad sna tshogs dang / dbyangs kyi yan lag rnam pa tha dad pa dang / de bzhin gshegs pa de dag gis chos kyi dbyings mtha' dang dbus med pa'i sku la
274b5(phal chen): 'jug ste/ de bzhin gshegs pa de dag la dngos por mngon par zhen pa 'ang med do/ /de ci'i phyir zhe na/ 'jig rten gyi khams thams cad du bzhud pa 'gog pa'i phyir de bzhin gshegs pa de dag ni bzhud pa med
274b6(phal chen): do/ /rang bzhin gyis 'byung ba med pas na/ de bzhin gshegs pa de dag ni byon pa med do/ /mi skye ba'i chos nyid dang / mnyam pa'i sku mnga' phyir de bzhin gshegs pa de dag ni ma skyes so/ /mi skye ba'i mtshan
274b7(phal chen): nyid dang ldan pa'i phyir de bzhin gshegs pa de dag ni ma 'gags pa'o/ /sgyu ma'i rnam pa lta bur mthong zhing rnam par dmyigs pa'i phyir/ de bzhin gshegs pa de dag ni bden pa ma yin pa'o/ /'gro ba thams cad
274b8(phal chen): kyi don du 'byung ba'i phyir/ de bzhin gshegs pa de dag ni brdzun pa ma yin pa'o/ /shi 'pho dang / skye ba las rnam par 'das pa'i phyir/ de bzhin gshegs pa de dag ni 'pho ba med do/ /chos kyi rang bzhin gyis
275a1(phal chen): 'jig pa med pa'i chos nyid yin pa'i phyir de bzhin gshegs pa de dag ni 'jig pa med pa'o/ /ngag gi lam thams cad las yongs su 'das pa'i phyir/ de bzhin gshegs pa de dag thams cad ni mtshan
275a2(phal chen): nyid gcig pa'o/ /chos kyi mtshan nyid kyi rang bzhin gyi mthar thug pas de bzhin gshegs pa de dag ni mtshan nyid mi mnga' ba'o/ /rigs kyi bu kho mo ni de ltar de bzhin gshegs pa thams cad khong du chud par byed
275a3(phal chen): cing / byang chub sems dpa'i rnam par thar pa bsam gtan bzhi pa'i bde bas kun nas rnam par gnon pa 'di de bzhin gshegs pa'i bsam gtan gyi dkyil 'khor snang bas shin tu rgya cher byed do/ /shin tu yangs par
275a4(phal chen): byed do/ /khong du chud par byed do/ /rtogs par byed do/ /mnyam par byed do/ /mngon par bsgrub bo/ /gzhi snyoms par byed do/ /rab tu 'jug go/ /rnam par 'phel bar byed do/ /nges par sems so/ /nye bar rtog
275a5(phal chen): go/ /dran par byed do/ /spyod yul du byed do/ /brtan par byed do/ /snang bar byed do/ /rab tu brjod do/ /rnam par spyod do/ /rnam par 'byed do/ /tshogs su byed do/ /yid ches par byed do/ /yongs su rtog pa thams cad
275a6(phal chen): rgyu ba med pa'i snying rje chen po de la gnas te/ sems can thams cad yongs su skyob pa yang dag par gnas par spyad par sems rtse gcig tu bya ba'i phyir bsam gtan dang po bsgom mo/ /yid kyi las thams cad nye bar
275a7(phal chen): zhi bar bya ba dang / ye shes kyi stobs dang / mthus sems can thams cad yongs su bsdu ba la dga' ba'i bde ba la sems rtse gcig tu bya ba'i phyir/ bsam gtan gnyis pa la bsgom mo/ /'khor bar log par
275a8(phal chen): zhugs pa la btang snyoms su byas te/ sems can thams cad kyi rang bzhin nges par rtogs par bya ba'i phyir/ bsam gtan gsum pa la bsgom mo/ /sems can thams cad kyi nyon mongs pa dang /
275b1(phal chen): sdug bsngal rab tu zhi bar bya ba'i phyir bsam gtan bzhi pa la sgom mo/ /thams cad mkhyen pa nyid kyi smon lam gyi dkyil 'khor shin tu 'dris par byas pa des/ ting nge 'dzin rgya mtsho thams cad mngon
275b2(phal chen): par bsgrub pa la mkhas par bya ba dang / byang chub sems dpa'i rnam par thar pa rgya mtsho thams cad kyi tshul la 'jug par bya ba dang / byang chub sems dpa'i rnam par brtse ba'i ye shes thams cad mngon par shes par
275b3(phal chen): bya ba dang / byang chub sems dpa'i spyod pas rnam par 'phrul pa thams cad mngon par bsgrub par bya ba'i phyir/ sgo kun nas chos kyi dbyings la 'jug pa'i ye shes kyi tshul yongs su sbyong zhing / byang chub sems dpa'i
275b4(phal chen): rnam par thar pa bsam gtan zhi ba'i bde bas kun tu rnam par gnon pa 'di sgom mo/ /rigs kyi bu de ltar kho mo rnam par thar pa 'di sgom zhing thabs sna tshogs kyis sems can yongs su smyin par byed de/ 'di ltar nub
275b5(phal chen): mo zhi bar gyur pa'i dga' ba la mos pa'i sems can rnams kyis mi sdug pa'i 'du shes bskyed de/ mi dga' ba'i 'du shes dang / yongs su skyob pa'i 'du shes dang / bgegs su 'gyur ba'i 'du shes dang / 'chi ba'i
275b6(phal chen): 'du shes dang / srin mo'i 'du shes dang / mi rtag pa'i 'du shes dang / sdug bsngal ba'i 'du shes dang / bdag med pa'i 'du shes dang / snying rje med pa'i 'du shes dang / gzhan la rag las pa'i 'du shes dang /
275b7(phal chen): rga shi'i 'du shes dang / 'dod pa'i yul dang longs spyod thams cad la dga' ba med pa'i 'du shes bskyed de/ sems can de dag kyang sems de la yongs su sgom pas/ 'dod pa'i dga' ba thams cad la/ mngon par
275b8(phal chen): dga' ba myed pas chos la mos pa'i dga' ba la 'jug cing khyim nas khyim med par rab tu 'byung ngo / /de dag dgon pa la gnas pa'i tshe 'ang chos dang mthun pa'i dad pa yongs su bskyed de/ sgra chen po 'jigs
276a1(phal chen): pa mi snyan pa'i sgra skad thams cad kyang zhi bar byed do/ /mtshan mo zhi bar gyur pa la sangs rgyas kyi chos zab mo yang dag par ston to/ /spang ba dang 'thun pa'i rkyen yang nye bar ston to/ /khyim gyi sgo
276a2(phal chen): yang rnam par 'byed do/ /lam yang yongs su ston to/ /snang bas kyang mngon par 'byed do/ /mun pas chod pa yang rnam par sel to/ /'jigs pa'ang med par byed do/ /rab tu byung ba la yang yang dag par
276a3(phal chen): bsngags par byed do/ /sangs rgyas kyi legs pa 'ang brjod do/ /chos kyi legs pa dang / dge 'dun gyi legs pa dang / dge ba'i bshes gnyen gyi legs pa yang brjod do/ /dge ba'i bshes gnyen
276a4(phal chen): gyi drung du 'gro ba la 'ang bsngags pa byed do/ /rigs kyi bu kho mo rnam par thar pa 'di la bsgom zhing sems can rnams kyi chos ma yin pa'i 'dod chags kyis zhen pa rnams kyi chos ma yin pa'i 'dod chags kyi
276a5(phal chen): yongs su rtog pa rnams kyang med par byed do/ /tshul ma yin pa'i 'dod pas gnon pa rnams/ log par yongs su rtog pa'i spyod yul can rnams kyi yongs su rtog pa de dag dang yid la bya ba de dag kyang med par
276a6(phal chen): byed do/ /sdig to mi dge ba'i chos ma skyes pa rnams mi skye ba dang / sdig to'i yongs su rtog pa skyes par gyur pa rnams kyang med par 'gyur ba'i rkyen nye bar bsgrub bo/ /dge ba'i yongs su rtogs pa'i pha rol tu phyin pa dang
276a7(phal chen): ldan pa/ spyod pa dang ldan pa dang / thams cad mkhyen pa'i ye shes su gyur pa'i smon lam mngon par bsgrub pa dang ldan pa dang / byams pa'i tshul dang ldan pa dang / sems can rnams la snying rje chen pos rgyas
276a8(phal chen): par 'gengs pa dang ldan pa dang / lha dang mi'i bde ba rnam pa sna tshogs yongs su bskyed pa dang / ldan pa'i yongs su rtogs pa bskyed pa dang / skyes nas kyang tshul sna tshogs kyi rkyen nye bar bsgrub par byed pa nas
276b1(phal chen): thams cad mkhyen pa nyid dang mthun pa'i rkyen kyang nye bar bsgrub pa byed de/ rigs kyi bu kho mos ni byang chub sems dpa'i rnam par thar pa bsam gtan zhi ba'i bde bas kun tu rnam par gnon pa 'di shes
276b2(phal chen): par zad na/ kho mos byang chub sems dpa' kun tu bzang po'i spyod pa dang / smon lam gyis byung ba'i byang chub sems dpa' rnam pa mtha' yas pa'i chos kyi dbyings kyi ye shes rab tu thob pa/ dge ba'i rtsa ba thams
276b3(phal chen): cad kyis rnam par spel ba'i sems dang ldan pa/ de bzhin gshegs pa thams cad kyi ye shes kyi mthus sems kyi snang ba rab tu thob pa/ de bzhin gshegs pa thams cad kyi yul la gnas pa'i sems dang ldan
276b4(phal chen): pa/ gnas thams cad du sgrib pa med pa'i sems dang ldan pa/ thams cad mkhyen pa nyid kyi smon lam yongs su rdzogs pa'i sems dang ldan pa/ zhing rgya mtsho thams cad du zhugs pa'i sems dang ldan pa/
276b5(phal chen): sangs rgyas rgya mtsho thams cad mthong bar bya ba la zhugs pa'i sems dang ldan pa/ de bzhin gshegs pa thams cad kyi chos kyi sprin gyi char yang dag par gtong ba'i sems dang ldan pa sems can thams cad ma rig pa'i
276b6(phal chen): mun pa rnam par sel ba/ 'khor ba'i bde ba la dga' zhing sred pa zad cing mthar phyin par gyur pa'i lam gyis/ thams cad mkhyen pa nyid du snang ba bskyed pa'i sems dang ldan pa/ de dag gi spyod pa shes pa 'am/ yon tan brjod
276b7(phal chen): par nus re skan/ song rigs kyi bu 'di nyid na de dang yang rgyang mi ring ste/ rnam par snang mdzad kyi snying po byang chub kyi g.yas rol gcig na/ mtshan mo'i lha mo rab tu dga' ba'i mig 'gro ba rnam par snang ba zhes
276b8(phal chen): bya ba 'dug gis de'i gan du song la/ ji ltar byang chub sems dpas byang chub sems dpa'i lam la brtson par bya ba dris shig dang / de nas mtshan mo'i lha mo kun tu zab pa'i dpal dri ma med pa'i 'od kyis de'i tshe/
277a1(phal chen): byang chub sems dpa'i rnam par thar pa bsam gtan bzhi ba'i bde bas kun tu rnam par gnon pa 'di nyid mnan te/ bstan par bya ba'i phyir/ tshong dpon gyi bu nor bzangs la tshigs
277a2(phal chen): su bcad de smras pa/ dus rnams kun tu 'byung ba'i bde gshegs rnams/ /mngon du bya bar mos pa'i sems dang ldan/ /de dag mig yangs rnam par dag par 'gyur/ /des ni sangs rgyas rgya mtsho mthong
277a3(phal chen): bar 'ong / /rgyal ba'i sku gsal dri ma med la ltos/ /mtshan gyis yongs su rgyan pas shin tu mdzes/ /rgyal ba'i rnam par 'phrul pa chos dbyings rnams/ /skad cig re re rgyas 'gengs de la 'ang ltos/ /byang chub
277a4(phal chen): shing drung sangs rgyas gdan rab la/ /bde gshegs rnam par snang mdzad mngon sangs rgyas/ /chos dbyings sangs rgyas par ni khyab mdzad cing / /'gro ba'i bsam pa ji bzhin 'khor lo bskor/ /rgyal bas chos nyid
277a5(phal chen): lus med rab zhi ba/ /gnyis med rang bzhin med pa thugs chud nas/ /sku gzugs bzang po mtshan gyis brgyan pa yis/ /'gro ba ma lus bkang zhing ston pa mdzad/ /sangs rgyas sku ni rgya che bsam mi khyab/ /chos
277a6(phal chen): kyi dbyings kun yongs su rgyas bkang zhing / /de ni kun tu mnyam par snang ba ste/ /rgyal ba thams cad kun tu ston pa mdzad/ /zhing rnams kun gyi rdul rab phra ba snyed/ /'od kyi dkyil 'khor mnga' ba'i sangs rgyas sku/ /
277a7(phal chen): kha dog bzang po gzhan dang gzhan snang bas/ /chos dbyings rgyas par skad cig re rer 'gengs/ /rgyal ba'i ba spu'i sgo nas 'od zer sprin/ /rgya che bsam yas mi zad mngon 'byung ba/ /de dag 'gro ba ma lus 'gengs
277a8(phal chen): byed cing / /srog chags rnams kyi nyon mongs gdung ba sel/ /sangs rgyas sprul pa rgya mtsho mi zad pa/ /rgyal ba'i spu yi 'khor nas yongs ston cing / /chos dbyings yangs pa rgyas par kun bkang ste/ /srog chags
277b1(phal chen): rnams kyi sdug bsngal ngan song sel/ /sangs rgyas gsung snyan rab tu sgrog mdzad pa/ /dbyangs kyi yan lag rgya mtsho'i sgra 'od can/ /chos char chen po rab tu 'bebs pa mdzad/ /srog chags byang chub
277b2(phal chen): bsam pa yongs su bskyed/ /bskal pa rgya mtsho spyad pa spyod pa'i tshe/ /'di ni sngon chad yongs su bzung ba mdzad/ /de dag kun gyi rgyal ba rnam snang mdzad/ /zhing rnams kun tu gzugs brnyan mtshan nyid mthong / /
277b3(phal chen): de bzhin gshegs pa 'jig rten kun tu 'byung / /sems can re re kun la 'ang mngon par bzhugs/ /mos pa'i tshul bzhin spyod yul gzhan dang gzhan/ /de dag kho mos kun tu shes mi nus/ /rgyal sras
277b4(phal chen): dam pa thams cad ma lus par/ /bde bar gshegs pa spu gcig rtse las byung / /rnam thar de la gang rnams bsam yas pa/ /de dag thams cad kho mos shes mi nus/ /kho mo'i mdab na gnas pa'i lha mo 'di/ /
277b5(phal chen): 'jig rten mgon la mngon gyur rab tu dga'/ /ming du snang ba 'od 'phro mig ces bya/ /de la byang chub spyod pa ci 'dra dris/ /de nas tshong dpon gyi bu nor bzangs kyis mtshan mo'i lha mo kun tu zab pa'i
277b6(phal chen): dpal dri ma med pa'i 'od kyi rkang pa gnyis la spyi bos phyag 'tshal te/ mtshan mo'i lha mo kun tu zab pa'i dpal dri ma med pa'i 'od la lan brgya stong du mar g.yas phyogs su bskor ba byas nas yang dang
277b7(phal chen): yang bltas ste/ mtshan mo'i lha mo kun tu zab pa'i dpal dri ma med pa'i 'od kyi drung nas song ngo / /de nas tshong dpon gyi bu nor bzangs dge ba'i bshes gnyen gyis gdams ngag gis byin gyis brlabs pa/
277b8(phal chen): dge ba'i bshes gnyen gyis tshig la nan tan du bya ba'i sems yang dag par skyes pa/ dge ba'i bshes gnyen gyi gdams ngag la sman pa la nad pa lta bu'i 'du shes kyis yongs su sbyar ba'i sems dang ldan pa/
278a1(phal chen): dge ba'i bshes gnyen mthong ba yid la byed pa ma 'khrugs pa'i sems dang ldan pa/ dge ba'i bshes gnyen blta ba la sgrib pa'i ri thams cad rnam par 'thor ba'i glags rnyed pa'i sems dang ldan pa/ dge ba'i
278a2(phal chen): bshes gnyen mthong ba la sems can thams cad yongasu skyob pa'i snying rje chen po'i tshul rgya mtsho la 'jug pa thob pa'i sems dang ldan pa/ dge ba'i bshes gnyen mthong ba la chos kyi dbyings kyi tshul rgya mtsho'i ye shes
278a3(phal chen): snang ba rab tu thob pa'i sems dang ldan pa/ mtshan mo'i lha mo rab tu dga' ba'i mig 'gro bar rnam par snang ba gang na ba der song ngo / /de nas mtshan mo'i lha mo rab tu dga' ba'i mig 'gro bar rnam par snang bas/ tshong dpon gyi
278a4(phal chen): bu nor bzangs de bas kyang dge ba'i bshes gnyen gyi drung du 'gro ba/ dge ba'i rtsa ba'i tshogs las byung bas yongs su smin par bya ba'i phyir/ dge ba'i bshes gnyen gyi drung du 'gro ba tshogs chen po las byung bar byin gyis brlabs so/ /
278a5(phal chen): dge ba'i bshes gnyen gyi drung du 'gro ba rnam par gnon pa chen por byin gyis brlabs so/ /dge ba'i bshes gnyen gyis drung du 'gro ba brtson 'grus kyi las su 'jug par dga' bar byin gyis brlabaso/ /dge ba'i bshes gnyen gyi drung
278a6(phal chen): du 'gro ba bstan cing shin tu legs par byin gyis brlabs so/ /dge ba'i bshes gnyen gyi drung du 'gro ba phyogs mtha' dang dbus med pa la 'jug par byin gyis brlabaso/ /dge ba'i bshes gnyen gyi drung du 'gro ba yun ring por gnas pas
278a7(phal chen): byung bar byin gyis brlabs so/ /dge ba'i bshes gnyen gyi drung du 'gro ba don mtha' yas pa yongs su rdzogs pa'i rnam par dmyigs par byung bar byin gyis brlabs so/ /dge ba'i bshes gnyen gyi drung du 'gro ba lam gyi rgyan mtha' dang dbus
278a8(phal chen): med pa'i tshogs kyis yongs su gnon par byin gyis brlabs so/ /dge ba'i bshes gnyen gyi drung du 'gro ba sgo kun nas rnam par gnon pas byung bar byin gyis brlabs so/ /dge ba'i bshes gnyen gyis drung du 'gro
278b1(phal chen): ba g.yo med par 'ong bas rnam par gnon par byin gyis brlabs so/ /de nas tshong dpon gyi bu nor bzangs thams cad mkhyen pa'i tshogs kyis brtson 'grus la rab tu brtson pas/ dge ba'i bshes
278b2(phal chen): gnyen gyi drung du 'gro ba dang smon lam chen po rgya mtsho mngon par bsgrub pa'i rnam par gnon pas dge ba'i bshes gnyen gyi drung du 'gro ba dang / sems can gcig gi don du phyi ma'i mtha'i bskal pa'i mur thug par
278b3(phal chen): sdug bsngal nyams su blang ba'i zhe non pas/ dge ba'i bshes gnyen gyi drung du 'gro ba dang / rdul shin tu phra ba gcig la chos kyi dbyings thams cad du sgra sgrogs cing yun ring por gnas pa'i rnam par
278b4(phal chen): gnon pa dang / brtson 'grus chen po'i go bgos pas dge ba'i bshes gnyen gyi drung du 'gro ba dang / phyogs rgya mtsho 'byam klas pa thams cad du shugs kyis 'gro bas dge ba'i bshes gnyen gyi drung du 'gro
278b5(phal chen): ba dang / ba spu'i sbubs gcig tu phyi ma'i mtha'i bskal par byang chub sems dpa'i spyod pa la gnas pas/ dge ba'i bshes gnyen gyi drung du 'gro ba dang / byang chub sems dpa'i spyod pa la gnas nas kyang
278b6(phal chen): sems kyi skad cig re re la thams cad mkhyen pa'i ye shes bgrang ba la gnas par bya bas/ dge ba'i bshes gnyen gyi drung du 'gro ba dang / dus gsum du gshegs pa'i de bzhin gshegs pa'i rnam par 'phrul
278b7(phal chen): pa'i rgyan dang / lam yongs su gnon par zhe non pas/ dge ba'i bshes gnyen gyi drung du 'gro ba dang / chos kyi dbyings kyi tshul gyis rgyun tu zhugs pa'i lam yongs su gnan pas/ dge ba'i bshes gyi drung
278b8(phal chen): du 'gro ba dang / chos kyi dbyings kyi tshul thams cad la dmyigs pa las ma g.yos pa/ chos kyi dbyings kun tu rgyas par 'gengs pas dge ba'i bshes gnyen gyi drung du 'gro bas mtshan mo'i lha mo rab tu dga'
279a1(phal chen): ba'i mig 'gro bar rnam par snang ba gang na ba der phyin pa dang / des mtshan mo'i lha mo rab tu dga' ba'i mig 'gro bar rnam par snang ba/ bcom ldan 'das kyi dkyil 'khor na seng
279a2(phal chen): ge'i khri me tog gi snying po bkod pa can la 'dug cing byang chub sems dpa'i ting nge 'dzin kun tu bzang po'i dga' ba yangs shing dri ma med pa'i shugs kyi rgyal mtshan la mnyam par bzhag pa mthong ngo / /
279a3(phal chen): de'i ba spu'i bu ga thams cad nas sbyin pa la stsogs pa'i pha rol tu phyin pa'i spyod pa mngon par ston pa'i sprin sems can thams cad mngon par dga' bas/ sems can thams cad kyi yid du 'ong ba/ sems can
279a4(phal chen): thams cad kyis blta na nyams su bde ba/ sems can thams cad kyis blta na sdug pa rnam pa sna tshogs 'byung ba yang mthong ste/ 'di ltar sems can thams cad la phan gdags shing brtsod pa med par
279a5(phal chen): bya ba dang / dngos po thams cad la 'phangs par brtsi ba myed par bya ba dang / sems can thams cad la sbyor ba mtshungs pas yongs su btang bar bya ba dang / sems can thams cad la mnyam pa'i sems
279a6(phal chen): su bya ba dang / sems can thams cad la brnyas pa med par yongs su btang ba dang / nang dang phyi'i dngos po thams cad yongs su gtang ba dang / dga' ba chen po yongs su btang bar bstan pa dang / 'jig rten
279a7(phal chen): t hams cad du sems can gyi bsam pa ji lta ba bzhin gyi sbyin pa'i spyod pa yongs su bstan par bya ba'i phyir sems can thams cad kyi bsam pa ji lta ba bzhin du rnam par dmyigs pa dang mthun pa'i sgras byin pa'i
279a8(phal chen): spyod pa yongs su ston pa'i sprin dang / dus gsum du byung ba'i byang chub sems dpa' rnams gtong bar dka' ba yongs su gtong ba'i sprul pa bsam gyis mi khyab pa'i sprin 'thon nas/ phyogs bcu'i 'jig
279b1(phal chen): rten gyi khams 'byam klas par gtogs pa'i sems can thams cad kyis rnam par dmyigs par 'gyur ba mthong ngo / /'di lta ste byang chub sems dpa'i khyu mchog gi mthu phyung ba dang / rnam par 'phrul
279b2(phal chen): pa bsam gyis mi khyab pa thob pas/ ba spu'i bu ga thams cad nas sems can thams cad dang mnyam pa'i skye ba sna tshogs su sprul pa'i lus kyi sprin mngon par thon ste/ 'jig rten gyi khams thams
279b3(phal chen): cad du gtogs pa'i sems can thams cad la rgyas par khyab par byas nas/ mngon sum du brtul shugs thams cad kyi yid dam las mi g.yo bar yongs su bstan pa dang / sems can gyi khams dang
279b4(phal chen): mnyam pa'i dka' thub dang / brtul shugs kyi dkyil 'khor sna tshogs rab tu ston pa dang / 'jig rten thams cad du gnas pa med pa dang / yul thams cad la ltos pa med pa dang / 'khor ba thams cad
279b5(phal chen): du gnas pa las phyir phyogs pa dang / lha dang mi'i phun sum tshogs pa rgud pa'i sgor gzhol ba yongs su ston pa dang / mi sdug pa'i dkyil 'khor rab tu ston pa dang / 'jig rten gyi sdug bsngal ba'i 'du shes kyis
279b6(phal chen): phyin ci log rnam par bzlog pa dang / mi rtag pa dang / g.yo ba dang / 'jig pa dang / 'gyur ba'i chos nyid yongs su ston pa dang / 'du byed thams cad kyi chos nyid sdug bsngal zhing bdag med pa yongs su ston pa dang /
279b7(phal chen): de bzhin gshegs pa'i yul la gnas pa dang / mi 'bral bar mos par byed pa dang / de bzhin gshegs pa'i tshul khrims shin tu dag par bya ba'i phyir/ sems can rnams la yang dag par bskul ba dang /
279b8(phal chen): sems can thams cad kyi bsam pa ji lta ba bzhin gyi sgras tshul khrims kyi spyod pa yongs su ston pa dang / sems can thams cad yongs su tshim par byed pa'i tshul khrims kyi dri zhim po yongs su ston par byed cing /
280a1(phal chen): sems can thams cad yongs su smin par byed pa mthong ngo / /ba spu'i sgo thams cad nas sems can thams cad dang / mnyam pa'i lus kha dog sna tshogs su sprul pa'i sprin mthon ste/ yan
280a2(phal chen): lag dang nying lag thams cad kyang nyams su bzod pa sems can thams cad la yongs su ston pa dang / sems can thams cad gyis lus la gnod par tho brtsams kyang nyams su bzod par byed pa dang sems can
280a3(phal chen): thams cad kyi tshul dang mi 'dra ba'i tshigs gyis spyod pa dang / brgyad pa dang / smad pa dang / bskyang ba dang / brdeg pa dang / brdegs pa nyams su bzod par byed pa dang / sems can thams cad kyis mi bsgul ba
280a4(phal chen): yongs su ston pa dang / rim gror bya ba dang / rim gror ma byas pa thams cad kyis mtho ba dang dma' bar mi 'gyur ba yongs su ston pa dang / sems can thams cad la nga rgyal med pa yongs su ston pa dang /
280a5(phal chen): chos thams cad kyi rang bzhin la bzod pa mi zad pas ye shes mi zad pa yongs su ston pa dang / sems can thams cad kyi nyon mongs pa thams cad yongs su spang ba'i phyir bzod pa'i spyod pa yongs su ston pa dang / sems
280a6(phal chen): can thams cad kyis lus dbyibs mi sdug cing / kha dog mi mdzes pa'i gzugs rnam par bzlog pa byed pa dang / sems can thams cad la de bzhin gshegs pa'i sku mdog rnam par dag pa bla na med pa yongs
280a7(phal chen): su ston cing sems can yongs su smin par bya ba mthong ngo / /ba spu'i sgo thams cad nas sems can thams cad dang mnyam pa'i skye ba sna tshogs kyi lus kha dog dang dbyibs dang / chu shing sna tshogs su sprul pa'i
280a8(phal chen): sprin mthon ste/ sems can rnams kyi bsam pa ji lta ba bzhin du rgyas par khyab par byas nas/ thams cad mkhyen pa nyid kyi tshogs chen po la brtson 'grus kyi sngon du 'dor ba/ yang dag par ston
280b1(phal chen): pa dang / bdud kyi dkrugs ma thams cad rnam par 'thor ba'i brtson 'grus dang / byang chub du brtsams pa mi 'khrugs mi zlogs pa'i brtson 'grus dang / sems can thams cad 'khor ba'i rgya mtsho las rab
280b2(phal chen): tu bsgral ba'i brtson 'grus dang mi khom pa dang ngan song dang / ngan 'gro dang log par ltung ba'i lam thams cad rnam par bzlog pa'i brtson 'grus dang / mi shes pa'i ri rnam par gtor ba'i brtson 'grus dang / de bzhin
280b3(phal chen): gshegs pa thams cad mchod cing bsnyen bkur bas yongs su mi skyo ba'i brtson 'grus dang / sangs rgyas thams cad kyi chos kyi 'khor lo yang dag par blang ba dang / yongs su bzung ba'i brtson 'grus dang /
280b4(phal chen): sgrib pa thams cad kyi ri rab tu gzhom zhing rnam par gtor ba'i brtson 'grus dang / sems can thams cad yongs su smin par bya ba dang / gdul bas mi skyo ba'i brtson 'grus dang / sangs rgyas kyi zhing
280b5(phal chen): thams cad yongs su dag par bya ba'i brtson 'grus dang / de bzhin gshegs pa'i brtson 'grus rnam par dag pa bla na med pa yongs su ston cing / sems can yongs su smin par byed pa mthong ngo / /ba spu'i
280b6(phal chen): sgo thams cad nas lus sna tshogs kha dog dbyibs rnam pa tha dad par sprul pa'i sprin 'thon ste/ thabs sna tshogs kyis sems can rnams kyi dga' ba yongs su bskyed pa dang / yid bde ba rnam par bzlog
280b7(phal chen): pa dang / 'dod pa'i dga' ba thams cad rnam par smod pa dang / ngo tsha shes pa'i chos nyid 'jig rten du sgrog pa dang / dbang po bsdam pa la sems can rnams rab tu dgod pa dang / tshangs pa'i spyod pa bla
280b8(phal chen): na med pa yang dag par bsngags pa byed pa dang / 'dod pa'i 'jig rten gyi bdud kyi yul 'jig pa dang bcas par yongs su ston pa dang / 'dod pa'i dga' ba dang bral ba rnams la 'jig rten
281a1(phal chen): gyi 'dod pa dang / dga' ba'i yul thams cad yongs su ston pa dang / chos la mos shing dga' ba la sems can rab tu dgod pa dang / mthar gyis bsam gtan dang / ting nge 'dzin dang snyoms
281a2(phal chen): par 'jug pa'i sgo mngon par bsgrub pa dang / sems can thams cad kyi nyon mongs pa thams cad rnam par gsal ba la nges par rtogs pa'i sems yongs su brjod pa dang / byang chub sems dpa'i ting nge 'dzin
281a3(phal chen): rgya mtsho'i rnam par 'phrul ba thams cad yongs su ston pa dang / byang chub sems dpa'i mngon par shes pa dang / rnam par 'phrul pa dang / khyu mchog gi mthu phyung ba yongs su ston pa byed cing / sems can rnams
281a4(phal chen): kyi dga' ba yongs su bskyed pa dang / spro ba 'phel bar bya ba dang / nyams bde ba yongs su bskyed pa dang / yid mi bde ba bzlog pa dang / sems skyon med pa yongs su bsgrub pa dang / sems las su rung bar bya
281a5(phal chen): ba dang / bsam pa rnam par sbyang ba dang / dbang po gsal bar bya ba dang / lus kyi bde ba yongs su bskyed pa dang / chos la dga' ba'i shugs rnam par 'phel bar bya ba byed cing / sems can yongs su smin par byed pa mthong
281a6(phal chen): ngo / /ba spu'i sgo thams cad nas/ skye ba thams cad dang 'dra ba'i lus kyi sprin sna tshogs 'thon te/ zhing thams cad kyi khongs su chud pa'i sems can thams cad kyi yid bzhin du bstan pa'i phyir dge ba'i bshes
281a7(phal chen): gnyen gyi gan du 'gro bas skyon med pa yongs su ston pa dang / slob dpon dang / bla ma dang / dge ba'i bshes gnyen la rim gror bya ba dang / bsnyen bkur bas/ skyo ba med pa yongs su ston pa dang / de bzhin gshegs
281a8(phal chen): pa thams cad kyi 'khor lo 'khor bar yang dag par blang zhing yongs su bzung bas skyo ba med pa'i brtson 'grus yongs su ston pa dang / sangs rgyas rgya mtsho thams cad khong du chud par bya ba'i tshul yang dag par brjod pa dang /
281b1(phal chen): chos kyi sgo rgya mtsho thams cad rnam par 'byed pa dang / chos thams cad kyi mtshan nyid dang rang bzhin dang tshul mngon par brjod pa dang / chos thams cad ting nge 'dzin gyi sgor yongs su ston pa dang / sems can
281b2(phal chen): thams cad kyi dri ma dang the tsom rgya mtsho rnam par sel bas shes rab kyi yul yongs su ston pa dang / sems can thams cad kyi lta ba'i ri shin tu 'joms pa'i shes rab rdo rje yongs su ston pa dang / sems kyi skad cig
281b3(phal chen): gcig dang ldan pas/ sems can thams cad kyi ma rig pa'i mun pa rnam par sel ba'i shes rab kyi nyi ma'i dkyil 'khor 'char ba yongs su ston pa byed cing / sems can thams cad kyi dga' ba yongs su
281b4(phal chen): skye bar bya bas sems can yongs su smin par byed pa mthong ngo / /ba spu'i sgo thams cad nas kha dog dang dbyibs bsam gyis mi khyab pa'i lus mang po 'gro ba thams cad dang mnyam pa'i sprul pa'i sprin 'thon te
281b5(phal chen): bsam pa dang / mos pa ji lta ba bzhin du sems can thams cad la mngon du gnas shing / sgra skad sna tshogs kyis yongs su sbyang ba bstan pas 'jig rten gyi bsod nams dang / bsod nams ma yin pa mngon par
281b6(phal chen): ston pa dang / 'jig rten pa'i bya ba thams cad rab tu rgyu ba dang / khams gsum pa 'byung ba thams cad yongs su bstan pa dang / khams gsum pa thams cad las 'byung ba'i phyogs yang dag par brjod pa
281b7(phal chen): dang / lta ba'i mya ngan myi bzad pa thams cad las 'byung ba'i phyogs yang dag par bstan pas/ thams cad mkhyen pa nyid kyi lam gyi khyad par yongs su brjod pa dang / nyan thos dang rang sangs rgyas kyi
281b8(phal chen): sa'i lam las yongs su bzla ba yang dag par ston pa dang / rim gror byas pa dang / rim gror ma byas pa la byams sdang gis gos pa med par yongs su ston pa dang / 'khor ba dang mya ngan las 'das pa'i sgo
282a1(phal chen): la mi gnas pa yang dag par ston pa dang / dga' ldan gyi gnas la stsogs pa gcig nas gcig tu rgyu ba rgyun mi 'chad pa yongs su ston pa dang / snying po byang chub tu song zhing mngon par rdzogs
282a2(phal chen): par 'tshang rgya ba rgyun mi 'chad pa yongs su ston pa byed cing thams cad mkhyen pa nyid du sems can yongs su smin par byed pa mthong ngo / /ba spu'i sgo thams cad kyi ba spu'i sgo re re nas kyang sangs rgyas kyi zhing
282a3(phal chen): thams cad kyi rdul shin tu phra ba snyed kyi lus sprul pa'i sprin 'thon te/ sems can gyi 'jig rten thams cad la mngon sum du byang chub sems dpa' kun tu bzang po'i spyod pa dang / smon lam yongs su brjod pa
282a4(phal chen): dang / chos kyi dbyings thams cad rnam par dag pa'i mthar thug gtugs pa'i smon lam gyi khyad par yongs su brjod pa dang / sems kyi skad cig re re la 'jig rten gyi khams rgya mtsho thams cad yongs su dag
282a5(phal chen): par bya ba yongs su brjod pa dang / de bzhin gshegs pa thams cad la mchod cing rim gror bya ba rgyun mi 'chad pa yongs su brjod pa dang / sems kyi skad cig re re la chos kyi tshul rgya mtsho thams cad la
282a6(phal chen): 'jug pa'i rgyun mi 'chad pa yongs su ston pa dang / 'jig rten gyi khams rgya mtsho thams cad kyi rdul shin tu phra ba snyed kyi chos kyi dbyings kyi tshul rgya mtsho la 'jug pa rgyun mi 'chad pa yongs su ston pa
282a7(phal chen): dang / zhing thams cad du phyi ma'i mtha'i skal pa'i mur thug par gnas shing / thams cad mkhyen pa nyid kyi lam rnam par dag par bya ba yongs su brjod pa rgyun mi 'chad pa yang dag par ston pa dang / sems kyi
282a8(phal chen): skad cig re re la de bzhin gshegs pa'i stobs bcu la 'jug pa rgyun mi 'chad pa yang dag par brjod pa dang / dus gsum gyi tshul rgya mtsho thams cad la 'jug pa rgyun mi 'chad pa yongs su ston pa dang / zhing thams
282b1(phal chen): cad du rdzu 'phrul gyi rnam par 'phrul pa yongs su bstan pa rgyun mi 'chad pa yang dag par ston par byed cing / byang chub sems dpa'i smon lam dang / spyod pa yongs su bstan pas sems can thams
282b2(phal chen): cad thams cad mkhyen pa nyid la rab tu 'god pa mthong ngo / /ba spu'i sgo thams cad kyi ba spu'i sgo re re nas kyang 'gro ba thams cad kyi sems dang mnyam pa'i lus kyi sprul pa'i sprin mang po 'thon ste/ sems can thams
282b3(phal chen): cad la mngon par gnas shing / thams cad mkhyen pa nyid kyi tshogs kyi stobs mu med pa yongs su ston pa dang / thams cad mkhyen pa'i sems kyi stobs mi zad pa dang / mi 'jigs pa dang / chud mi
282b4(phal chen): za ba'i chos can yongs su ston pa dang / byang chub sems dpa'i spyod pa thams cad yongs su bsgrub pa'i stobs phyir mi bzlog pa la thub pa med pa dang / bla na med pa yongs su ston pa dang / byang chub sems
282b5(phal chen): dpa' rnams kyi stobs 'khor ba'i nyes pa thams cad kyis mi gos pa yongs su ston pa dang / byang chub sems dpa' rnams kyi stobs bdud kyi dkyil 'khor thams cad rnam par 'thor ba dang / byang chub
282b6(phal chen): sems dpa' rnams kyi stobs nyon mongs pa thams cad kyi dri mas nye bar nyon mongs pa med pa yongs su ston pa dang / byang chub sems dpa' rnams kyi stobs las kyi sgrib pa thams cad kyi ri rnam par 'thor ba yongs
282b7(phal chen): su ston pa dang / byang chub sems dpa' rnams kyi snying rje chen po'i stobs bskal pa thams cad du gnas kyang / byang chub sems dpa'i spyod pas skyo ba med pa yongs su ston pa dang / byang chub sems dpa'
282b8(phal chen): rnams kyi stobs sangs rgyas kyi zhing thams cad yongs su skyob cing bskul bas/ sems can thams cad rab tu dga' bar byed pa yongs su ston pa dang / byang chub sems dpa' rnams kyi stobs bdud dang /
283a1(phal chen): phas kyi rgol ba'i tshogs thams cad rab tu 'joms pa yongs su ston pa dang / chos kyi 'khor lo bskor ba'i ye shes kyi stobs chen po 'jig rten du rab tu brjod pa byed cing sems can thams
283a2(phal chen): cad thams cad mkhyen pa nyid du yongs su smin par byed pa mthong ngo / /ba spu'i sgo re re nas kyang lus kyi sprul pa rgya mtsho kha dog mtha' yas pa/ 'gro ba thams cad kyi sems dang mnyam pa'i sprin phyogs
283a3(phal chen): bcu mtha' yas pa'i sems can gyi khams su rgyas par 'gengs pa 'thon te/ sems can rnams kyi bsam pa dang / mos pa ji lta ba bzhin du byang chub sems dpa'i spyod pa dang / ye shes kyi rnam
283a4(phal chen): par gnon pa yongs su ston pa dang / sems can gyi khams rgya mtsho thams cad la 'jug pa'i ye shes yongs su ston pa dang / sems can thams cad kyi dbang po rgya mtsho yongs su shes pa'i ye shes yongasu ston pa
283a5(phal chen): dang / sems can thams cad kyi spyod pa rgya mtsho la 'jug pa'i ye shes yongs su ston pa dang / sems can thams cad yongs su smin par bya ba dang / 'dul ba'i dus las mi 'da' ba'i ye shes
283a6(phal chen): yongs su ston pa dang / chos kyi dbyings thams cad du grags par sgrog pa'i ye shes yongs su ston pa dang / sems kyi skad cig re re la chos kyi dbyings thams cad du ye shes kyi tshul rgya mtshos rgyas par
283a7(phal chen): 'gengs pa'i ye shes yongs su ston pa dang / 'jig rten gyi khams rgya mtsho thams cad 'du ba dang / 'jig pa'i ye shes yongs su ston pa dang / 'jig rten gyi khams thams cad kyi gzhi dang dbyibs dang /
283a8(phal chen): rgyan rnam par dgod pa'i ye shes yongs su ston pa dang / de bzhin gshegs pa thams cad kyi mchod pa rnam par sprul ste/ spyan sngar phyin nas/ mchod cing rim gror byed pa dang / chos kyi 'khor lo'i sprin yang
283b1(phal chen): dag par 'dzin pa'i ye shes yongs su ston pa byed cing / de ltar ye shes kyi pha rol tu phyin pa'i spyod pas sems can rnams kyi dga' ba bskyed pa dang / sems dang bar byed pa dang / rab tu dga' ba bskyed
283b2(phal chen): pa dang / mos pa 'phel bar byed pa dang / yid mi bde ba rnam par bzlog pa dang / sems rnam par spyod pa dang / sems skyon med par skye bar byed pa dang / dbang po gsal bar byed pa dang / mos pa'i stobs
283b3(phal chen): yongs su bskyed pa dang / thams cad mkhyen pa nyid las phyir mi ldog par byed pa mthong ngo / /pha rol tu phyin pa'i spyod pa yongs su bstan pas 'jig rten du ci ltar sems can yongs su smin par gyur pa mngon par de
283b4(phal chen): bzhin du byang chub sems dpa'i chos thams cad rab tu sgrogs pa'i tshul gyis mtshan mo'i lha mo rab tu dga' ba'i mig 'gro bar rnam par snang ba'i thog ma sems bskyed pa'i tshogs dang / dge ba'i bshes
283b5(phal chen): gnyen snyen bkur ba'i thabs dang / de bzhin gshegs pa'i zhabs kyi drung du phyin cing mchod pa dang / rim gro byas pa'i tshul dang / dge ba'i chos rnams spyad pa'i thabs ji snyed pa dang / sbyin pa'i pha
283b6(phal chen): rol tu phyin pa'i spyod pas gtang bar dka' ba yongs su gtong ba dang / tshul khrims kyi pha rol tu phyin pa yongs su sbyang ba'i thabs dang / rgyal srid kyi dbang phyug chen po dang / 'khor mang po dang / longs spyod
283b7(phal chen): kyi dbang po chen po yongs su btang ste/ mngon par 'byung ba'i thabs ji snyed pa dang / 'jig rten gyi dka' ba'i spyod pa rdul shugs dang dka' thub chen po'i dkyil 'khor la bzung ba mngon par bsgrub pa ji snyed
283b8(phal chen): cig yod pa dang / byang chub sems dpa'i brtul shugs yang dag par blang ba'i sbyor ba la mi g.yo bar bya ba ji snyed cig yod pa dang / byang chub sems dpa'i yid dam brtan pa'i chos rgya mtsho sems can gyi khams
284a1(phal chen): thams cad kyi nyes byas dang / ngan du smra ba dang / nyes par spyod pa thams cad bag la zha bar byed pa'i sbyor ba dang / lus dang sems kyi gnod pa nyams su bzod par byed pa'i sbyor ba ji snyed cig yod pa dang /
284a2(phal chen): chos thams cad 'jig pa med pa'i chos nyid la bzod pa dang / chos thams cad la yid ches pa'i bzod pa dang / chos thams cad kyi rang bzhin nges par rtogs pa'i bzod pa ji snyed gcig yod pa dang / thams
284a3(phal chen): cad mkhyen pa nyid du rtsom zhing sbyor ba'i brtson 'grus ji snyed cig yod pa dang / sangs rgyas kyi chos thams cad yongs su bsgrub pa'i brtson 'grus ji snyed cig yod pa dang / brtson 'grus kyi pha rol tu phyin pa'i
284a4(phal chen): spyod pa ji snyed pa thams cad dang / bsam gtan gyi pha rol tu phyin pa'i tshogs dang / bsam gtan gyi pha rol tu phyin pa la brtson par byed pa dang / bsam gtan gyi pha rol tu phyin pa'i bsgrub pa rnam par dag pa'i spyod pa ji
284a5(phal chen): snyed cig yod pa dang / byang chub sems dpa'i ting nge 'dzin rab tu thob pas/ rnam par 'phrul pa ji snyed cig yod pa dang / ting nge 'dzin gyi sgo rgya mtsho la 'jug pa ji snyed cig yod pa dang / bsam gtan gyi pha rol tu
284a6(phal chen): phyin pa'i spyod pa ji snyed pa thams cad dang / shes rab kyi pha rol tu phyin pa'i tshogs ji snyed pa dang / byang chub sems dpa'i shes rab chen po'i nyi ma'i dkyil 'khor rnam par sbyang ba'i tshul ji snyed gcig yod pa dang /
284a7(phal chen): shes rab chen po'i sprin yongs su 'du ba'i tshul ji snyed cig yod pa dang / shes rab kyi gter chen po'i tshogs ji snyed cig yod pa dang / shes rab kyi rgya mtsho chen po la rnam par dpyad pa'i tshul dang /
284a8(phal chen): sbyor ba ji snyed pa thams cad dang / thabs chen po la mkhas pa'i tshul gyi sbyor ba ji snyed gcig yod pa dang / thabs chen po la mkhas pa yongs su dag par bya ba dang ldan pa'i sngon gyi sbyor ba ji
284b1(phal chen): snyed pa thams cad dang / byang chub sems dpa'i smon lam gyi pha rol tu phyin pa'i lus ji snyed gcig yod pa dang / smon lam chen po'i pha rol tu phyin pa yongs su grub pa ji snyed gcig yod pa dang / smon lam
284b2(phal chen): chen po'i pha rol tu phyin pa'i spyod pa ji snyed gcig yod pa dang / smon lam chen po'i pha rol tu phyin pa dang ldan pa'i sngon gyi sbyor ba ji snyed pa thams cad dang / stobs kyi pha rol tu phyin pa thob par bya ba'i tshogs
284b3(phal chen): chen po ji snyed gcig yod pa dang / stobs kyi pha rol tu phyin pa'i rkyen du gyur pa ji snyed gcig yod pa dang / stobs kyi pha rol tu phyin pa'i tshul chen po ji snyed gcig yod pa dang / stobs kyi pha rol tu phyin
284b4(phal chen): pa shin tu bstan pa ji snyed gcig yod pa dang / stobs kyi pha rol tu phyin pa dang ldan pa'i sngon gyi sbyor ba ji snyed pa thams cad dang / ye shes kyi pha rol tu phyin pa'i sbyor ba ji snyed gcig yod pa dang / ye shes kyi pha
284b5(phal chen): rol tu phyin pa rnam par dag pa'i tshul ji snyed gcig yod pa dang / ye shes kyi pha rol tu phyin pa'i phyogs ji snyed gcig yod pa dang / ye shes kyi pha rol tu phyin pa'i rjes su 'brang bar bya ba ji snyed gcig yod pa
284b6(phal chen): dang / ye shes kyi pha rol tu phyin pa 'byam klas pa ji snyed gcig yod pa dang / ye shes kyi pha rol tu phyin pa'i tshul la yang dag par gzhol bar bya ba ji snyed gcig yod pa dang / ye shes kyi pha rol tu phyin pa'i tshul
284b7(phal chen): rnam par dmyigs par bya ba ji snyed gcig yod pa dang / ye shes kyi pha rol tu phyin pa 'byam klas pa'i rjes su 'brang bar bya ba ji snyed gcig yod pa dang / ye shes kyi pha rol tu phyin pas rgyas par 'gengs pa ji snyed
284b8(phal chen): gcig yod pa dang / ye shes kyi pha rol tu phyin pa rgya chen po ji snyed gcig yod pa dang / ye shes kyi pha rol tu phyin pa'i lhun ji snyed gcig yod pa dang / ye shes kyi pha rol tu phyin pa yongasu 'grub par bya ba dang
285a1(phal chen): ldan pa'i sngon gyi sbyor ba ji snyed pa thams cad dang / ye shes kyi pha rol tu phyin pa'i spyod pa'i rnam pa rab tu phye ba la 'jug pa 'byung ba yongs su bsgrub pa ji snyed gcig yod pa dang / ye shes kyi
285a2(phal chen): pha rol tu phyin pa la yang dag par gzhol bar bya ba'i tshul dang ldan pa'i chos rnams dang / chos yongs su bsdu ba dang / chos kyi ye shes kyi rjes su 'brang ba dang / las kyi ye shes kyi rjes su 'brang ba dang / zhing gi
285a3(phal chen): ye shes kyi rjes su 'brang ba dang / bskal pa'i ye shes kyi rjes su 'brang ba dang / dus kyi ye shes kyi rjes su 'brang ba dang / sangs rgyas 'byung ba'i ye shes kyi rjes su 'brang ba dang / sangs rgyas kyi ye shes kyi
285a4(phal chen): rjes su 'brang ba dang / byang chub sems dpa'i ye shes kyi rjes su 'brang ba dang / byang chub sems dpa'i sems yongs su 'byung ba'i ye shes kyi rjes su 'brang ba dang / byang chub sems dpa'i rnam par dgod pa'i
285a5(phal chen): ye shes kyi rjes su 'brang ba dang / byang chub sems dpa'i 'byung ba'i ye shes kyi rjes su 'brang ba dang / byang chub sems dpa'i rab tu 'jug pa'i ye shes kyi rjes su 'brang ba dang / byang chub sems dpa'i smon lam
285a6(phal chen): gyi rjes su 'brang ba dang / byang chub sems dpa'i chos kyi 'khor lo'i ye shes kyi rjes su 'brang ba dang / byang chub sems dpa'i chos rnam par 'byed pa'i ye shes kyi rjes su 'brang ba dang / byang chub sems dpa'i
285a7(phal chen): chos kyi rgya mtsho'i tshul gyi ye shes kyi rjes su 'brang ba dang / byang chub sems dpa'i chos gangs chen mtsho'i ye shes kyi rjes su 'brang ba dang / byang chub sems dpa'i chos kyi rgyud kyi ye shes kyi rjes su 'brang
285a8(phal chen): ba dang / byang chub sems dpa'i chos kyi gter gyi ye shes kyi rjes su 'brang ba dang / byang chub sems dpa'i chos kyi lugs kyi ye shes kyi rjes su 'brang ba ji snyed gcig yod pa dang / mtshan mo'i
285b1(phal chen): lha mo rab tu dga' ba'i mig 'gro bar rnam par snang ba'i ye shes kyi pha rol tu phyin pa dang ldan pa'i spyod pa mtha' dang dbus med pa'i dmyigs pa can de dag thams cad de'i ba spu'i sgo re re nas mngon par 'thon te/ sems can gyi lus kyi sprin kha dog sna tshogs can du mngon par mchod cing sems can yongs su smin par byed pa mthong ngo /
285b2(phal chen): /'di lta ste 'og min dang shin tu mthong ba dang / gya nom snang ba dang / ma dros pa
285b3(phal chen): dang / mi che ba'i gtsang ma'i gnas kyi lha lta bu'i lus kyi sprin du mngon par mthon cing / sems can yongs su smin par byed pa mthong ngo / /de bzhin du 'bras bu che ba dang / bsod nams 'phel ba dang / sprin
285b4(phal chen): med pa'i lha lta bu'i lus kyi sprin du mngon par 'thon cing sems can yongs su smin par byed pa mthong ngo / /dge rgyas dang tshad med dge ba dang / dge ba chung ba'i lha lta bu'i lus kyi sprin du mngon par mthon cing
285b5(phal chen): sems can yongs su smin par byed pa mthong ngo / /kun snang dang ba dang / tshad med snang ba dang / chung snang gi lha lta bu'i lus kyi sprin du mngon par 'thon cing / sems can yongs su smin par byed pa mthong ngo / /
285b6(phal chen): tshangs chen dang / tshangs lha nye phan dang / tshangs pa kun ris kyi lha lta bu'i lus kyi sprin du mngon par 'thon cing / sems can yongs su smin par byed pa mthong ngo / /dbang bsgyur gyi lha'i rgyal po rab lha mo'i tshogs dang lha'i
285b7(phal chen): bu dang bcas pa'i lha'i bu'i lus kyi sprin du mngon par 'thon cing sems can yongs su smin par byed pa mthong ngo / /lha'i rgyal po rab 'phrul dga' lha mo'i tshogs dang / lha'i bu dang bcas pa lta bu'i lus kyi
285b8(phal chen): sprin du mngon par 'thon cing sems can yongs su smin par byed pa mthong ngo / /rab dga' ldan gyi lha'i rgyal po lha mo'i tshogs dang lha'i bu dang bcas pa lha'i bu'i lus kyi sprin du mngon par mthon cing / sems can
286a1(phal chen): yongs su smin par byed pa mthong ngo / /rab mtshe ma'i lha'i rgyal po lha mo'i tshogs dang lha'i bu dang bcas pa lha'i bu lus kyi sprin du mngon par 'thon cing sems can yongs su smin par byed pa
286a2(phal chen): mthong ngo / /lha'i rgyal po brgya byin lha mo'i tshogs dang / lha'i bu dang bcas pa lta bu'i lus kyi sprin du mngon par 'thon cing sems can yongs su smyin par byed pa mthong ngo / /dri za'i rgyal po gnas srung po
286a3(phal chen): dang / dri za'i bu dang / dri za'i bu mo lta bu'i lus kyi sprin du mngon par 'thon cing sems can yongs su smin par byed pa mthong ngo / /grul bum gyi rgyal po 'phags skyes po dang / grul bum gyi bu dang grul bum gyi
286a4(phal chen): bu mo lta bu'i lus kyi sprin du mngon par 'thon cing sems can yongs su smin par byed pa mthong ngo / /klu'i rgyal po mig myi bzang dang / klu'i bu dang / klu'i bu mo lta bu'i lus kyi sprin du mngon par 'thon cing sems can
286a5(phal chen): yongs su smin par byed pa mthong ngo / /gnod sbyin gyi rgyal po chen po lus ngan po dang / gnod sbyin gyi bu dang / gnod sbyin gyi bu mo lta bu'i lus kyi sprin du mngon par 'thon cing sems can yongs su smin par byed pa mthong
286a6(phal chen): ngo / /mi 'am ci'i rgyal po sdong po dang / myi 'am ci'i bu dang / mi 'am ci'i bu mo lta bu'i lus kyi sprin du mngon par 'thon cing / sems can yongs su smin par byed pa mthong ngo / /lto 'phye chen po'i dbang po blo gros
286a7(phal chen): bzang po dang / lto 'phye chen po'i bu dang / lto 'phye chen po'i bu mo lta bu'i lus kyi sprin du mngon par 'thon cing / sems can yongs su smin par byed pa mthong ngo / /nam mkha' lding gi dbang po shugs drag
286a8(phal chen): stobs chen dang / nam mkha' lding gi bu dang nam mkha' lding gi bu mo lta bu'i lus kyi sprin du mngon par 'thon cing / sems can yongs su smin par byed pa mthong ngo / /lha ma yin gyi dbang po sgra gcan
286b1(phal chen): dang / lha ma yin gyi bu dang / lha ma yin gyi bu mo lta bu'i lus kyi sprin du mngon par mthon cing sems can yongs su smin par byed pa mthong ngo / /chos kyi rgyal po gshin rje dang / gshin rje'i bu dang / gshin rje'i
286b2(phal chen): bu mo lta bu'i lus kyi sprin du mngon par 'thon cing sems can yongs su smin par byed pa mthong ngo / /mi'i dbang po dang skyes pa dang bud med dang khye'u dang / bu mo thams cad lta bu'i lus kyi sprin du mngon par 'thon
286b3(phal chen): cing / sems can yongs su smyin par byed pa mthong ngo / /de bzhin du 'gro ba'i rgyud thams cad du gtogs pa'i sems can thams cad lta bu'i lus kyi sprin du mngon par 'thon cing sems can yongasu smin par byed
286b4(phal chen): pa mthong ngo / /nyan thos dang rang sangs rgyas dang drang srong thams cad lta bu'i lus kyi sprin du mngon par 'thon cing sems can yongs su smin par byed pa mthong ngo / /rlung dang chu dang me'i phung po lha lta bu'i lus kyi sprin du mngon par
286b5(phal chen): 'thon cing sems can yongasu smin par byed pa mthong ngo / /rgya mtsho dang chu klung dang / ri dang nags tshal dang / lo thog dang / sman dang shing dang sa'i lha lta bu'i lus kyi sprin du mngon par 'thon cing sems can yongasu smin par
286b6(phal chen): byed pa mthong ngo / /bza' shing gi ra ba dang / grong khyer dang snying po byang chub dang nyin par dang mtshan mo dang nam mkha' dang / phyogs dang rkang gis 'gro ba dang / lus kyi ris su gtogs pa dang / lha lta bu'i lus kyi
286b7(phal chen): sprin du mngon par mthon cing / sems can yongasu smin par byed pa mthong ba nas/ de bzhin du lag na rdo rje lta bu'i lus kyi sprin du mngon par 'thon cing / phyogs bcur rgyas par bkang ste/ chos kyi
286b8(phal chen): dbyings kyi tshul 'byam klas pa thams cad sems can thams cad la mngon par gnas shing / sems can yongasu smin par byed pa'i bar du mthong ste/ mtshan mo'i lha mo rab tu dga' ba'i mig 'gro bar rnam
287a1(phal chen): par snang ba'i sems thog ma bskyed pa'i tshogs la stsogs pa'i sngon gyis tshe rabs la yongs su bsgrub pa'i dge ba'i sems gcig nas gcig tu brgyud de/ rgyun ma chad pa'i tshul ji snyed pa dang / byang chub tu
287a2(phal chen): sems bskyed pa'i bsngags pa gcig nas gcig tu brgyud cing 'dab chags pa dang / shi 'pho dang skye ba yongs su bzung ba gcig nas gcig tu brgyud cing 'dab chags pa dang / lus yongs su bzung ba gcig nas gcig
287a3(phal chen): tu brgyud cing 'dab chags pa dang / ming gi 'khor lo gcig nas gcig tu brgyud cing 'dab chags pa dang / dge ba'i bshes gnyen gyi gan du 'gro ba gcig nas gcig tu brgyud cing 'dab chags pa dang / sangs
287a4(phal chen): rgyas byung ste bsnyen bkur ba gcig nas gcig tu brgyud cing 'dab chags pa dang / chos kyi tshigs dang / yi ge blangs pa gcig nas gcig tu brgyud cing 'dab chags pa dang / byang chub sems dpa'i lam gyi nan
287a5(phal chen): tan gyi sems gcig nas gcig tu rgyud cing 'dab chags pa dang / ting nge 'dzin rab tu thob pa gcig nas gcig tu brgyud cing mdab chags pa dang / ting nge 'dzin thob pas sangs rgyas mthong ba gcig nas gcig tu brgyud cing
287a6(phal chen): 'dab chags pa dang / zhing mthong ba'i mig gi rgyas par bkang pa gcig nas gcig tu brgyud cing 'dab chags pa dang / bskal pa gcig nas gcig tu brgyud pa'i ye shes kyi 'khor lo 'dab chags pa dang / chos kyi
287a7(phal chen): dbyings khong du chud pa'i ye shes gcig nas gcig tu brgyud cing mdab chags pa dang / sems can gyi khams la rnam par blta ba gcig nas gcig tu brgyud cing mdab chags pa dang / chos kyi dbyings kyi tshul rgya mtshor
287a8(phal chen): gtogs pa'i sems can pha rol gyi shi 'pho ba dang / skye ba shes pa gcig nas gcig tu brgyud cing mdab chags pa dang / lha'i rna bas yongasu dag pa rtogs par byed pa'i shes pa gcig nas gcig tu brgyud
287b1(phal chen): cing 'dab chags pa dang / sems can gyi khams thams cad kyi sems la rnam par blta zhing dbyings la 'jug pa'i sgo gcig nas gcig tu brgyud cing 'dab chags pa dang / thog ma lha'i mig la zhugs pa'i
287b2(phal chen): sgo gcig nas gcig tu brgyud cing 'dab chags pa dang / thog ma lha'i rna ba rnam par dmyigs pa gcig nas gcig tu brgyud cing mang bas chags pa dang / thog ma sems can pha rol gyi sems shes pa gcig
287b3(phal chen): nas gcig tu brgyud cing mdab chags pa dang / thog ma bdag dang sems can pha rol gyi sngon gyi gnas rjes su dran pa shes pa gcig nas gcig tu brgyud cing 'dab chags pa dang / thog ma dngos po med pa la rab
287b4(phal chen): tu gnas te/ mngon par 'du byed pa'i rdzu 'phrul thob pa'i rkyen gcig tu brgyud cing 'dab chags pa dang / rdzu 'phrul chen po rnam par gnon pas/ phyogs rgyas pa 'gengs pa gcig nas gcig tu brgyud cing 'dab
287b5(phal chen): chags pa dang / byang chub sems dpa'i rnam par thar pa thogs pa gcig nas gcig tu brgyud cing 'dab chags pa dang / byang chub sems dpa'i rnam par thar pa rgya mtsho bsam gyis mi khyab pa la 'jug pa gcig
287b6(phal chen): nas gcig tu brgyud cing 'dab chags pa dang / byang chub sems dpa'i ting 'dzin gyi rnam par 'phrul pa gcig nas gcig tu brgyud cing 'dab chags pa dang / byang chub sems dpa'i rnam par
287b7(phal chen): gnon pa gcig nas gcig tu rgyud cing 'dab chags pa dang / byang chub sems dpa'i yongs su gnon pa gcig nas gcig tu brgyud cing 'dab chags pa dang / byang chub sems dpa'i ming du bya ba gcig nas
287b8(phal chen): gcig tu rgyud cing 'dab chags pa dang / byang chub sems dpa'i lam la 'jug pa gcig nas gcig tu rgyud cing 'dab chags pa nas/ mtshan mo'i lha mo rab tu dga' ba'i mig 'gro ba'i rnam par snang ba'i
288a1(phal chen): byang chub sems dpa'i ye shes shin tu phra ba gcig nas gcig tu brgyud cing mdab chags pa ji snyed pa de dag thams cad de'i ba spu'i sgo thams cad las sprul pa'i lus kyi sprin du mngon par 'thon to/ /
288a2(phal chen): sems can rnams la chos 'chad pa dang / yang dag par ston pa dang / gsal bar byed pa dang / yongs su ston pa dang / rjes su brjod pa dang / rab tu 'byed pa dang / shin tu rgya cher byed pa dang / 'gro ba dang /
288a3(phal chen): nges par ston pa dang / rnam par rig par byed pa dang / nye bar bsgrub pa mthong ste/ la la la ni rlung gi dkyil 'khor shin tu 'khrugs pa'i sgra skad kyis chos ston pa mthong ngo / /la la la ni chu'i phung po rab tu rlob
288a4(phal chen): pa'i sgra skad kyis/ la la la ni me'i me lce shin tu rlob pa'i sgra skad kyis/ la la la ni rgya mtsho'i 'brug gi sgra skad kyis/ la la la ni sa yongs su g.yos pa'i sgra skad kyis/ la la la ni ri chen
288a5(phal chen): po phan tshun thug cing 'thab pa'i sgra skad kyis la la la ni lha'i grong khyer g.yos pa'i nga ro snyan pa'i sgra skad kyis/ la la la ni lha'i gzhal med khang thub cing 'khor ba'i sgra skad kyis chos ston pa mthong ngo / /
288a6(phal chen): la la la ni lha'i dbang po'i skad kyis/ la la la ni gnod sbyin gyi dbang po'i skad kyis/ la la la ni dri za'i dbang po'i skad kyis/ la la la ni lha ma yin gyi dbang po'i skad kyis/ la la la ni nam mkha'
288a7(phal chen): lding gi dbang po'i skad kyis/ la la la ni lto 'phye chen po'i skad kyis/ la la la ni mi'i dbang po'i skad kyis/ la la la ni tshangs pa'i dbang po'i skad kyis/ la la la ni lha mo'i klu'i dbyangs kyis/
288a8(phal chen): la la la ni lha rdzas kyi rol mo legs par blangs pa'i dbyangs kyis/ la la la ni nor bu rin po che'i sgra dbyangs kyis/ la la la ni sems can gyi ris thams cad kyis mtshan mo'i lha mo rab tu dga'
288b1(phal chen): ba'i mig 'gro bar rnam par snang ba'i rnam par thar pa'i yul sems can rnams la rab tu brjod pa mthong ngo / /de bzhin du byang chub sems dpa'i lus kyi sprin gyis byang chub sems dpa' lha mo rab dga'i sgra
288b2(phal chen): skad sna tshogs dang / de bzhin gshegs pa'i sprul pa'i sku'i sprin gyis de bzhin gshegs pa'i gsung rnam pa tha dad pa'i dbyangs kyi yan lag gi tshul gyis mtshan mo'i lha mo rab tu dga' ba'i mig 'gro bar
288b3(phal chen): rnam par snang ba'i rnam par thar pa'i yul thog ma sems bskyed pa dang bcas pa yongs su grub ste/ grub cing yang dag par 'dus pa dang bcas rnam par thar pa'i rnam par brtse ba dang bcas pa/
288b4(phal chen): sems can thams cad la rnam par dmyigs par byed pa mthong ngo / /de'i sprul pa'i gzugs kyi sprin re res kyang sems kyi skad cig re re la phyogs bcu'i 'jig rten gyi khams gyi sangs rgyas kyi zhing brjod
288b5(phal chen): du med pa'i rnam par sbyong ba mthong ngo / /sems can rgya mtsho mtha' yas pa dag kyang ngan song gi sdug bsngal thams cad las rnam par dgrol pa mthong ngo / /sems can gyi khams mtha' dang / dbus
288b6(phal chen): med pa dag kyang mi'i phun sum tshogs pa la rab tu 'god pa mthong ngo / /sems can rgya mtsho mtha' dang dbus med pa dag kyang 'khor ba'i rgya mtsho las gyen du bskyod pa mthong ngo / /sems can rgya mtsho mtha' dang
288b7(phal chen): dbus med pa dag kyang nyan thos dang / rang sangs rgyas kyi sa la rab tu 'god pa mthong ngo / /sems kyi skad cig re re la sems can rgya mtsho mtha' dang dbus med pa dag kyang stobs bcu'i ye shes kyi sar
288b8(phal chen): 'jug pa/ tshong dpon gyis bu nor bzangs kyis mthong ngo / /thos so/ /rnam par dpyad do/ /zhugs so/ /khong du chud do/ /nges par rtogs so rjes su shes so rjes su 'brangs so/ /rjes su zhugs so/ /
289a1(phal chen): mnyam pa nyid du byin gyis brlabs te/ de ni mtshan mo'i lha mo rab tu dga' ba'i mig 'gro bar rnam par snang ba'i byang chub sems dpa'i rnam par thar pa kun nas bzang po'i dga' ba shin tu yangs
289a2(phal chen): pa'i rgya mtsho bsam gyis mi khyab pa'i rnam par 'phrul pa dang / khyu mchog gi mthu phyung ba'i byin dang / sngon bskal pa mnyam par spyad pa dang / de bzhin gshegs pa'i byin gyi brlabs kyis byin tu brlabs
289a3(phal chen): pa dang / dge ba'i rtsa ba rnam par smin pa bsam gyis mi khyab pa dang / byang chub sems dpa'i spyod pa kun tu bzang po'i snod du gyur pa'i phyir ro/ /de nas tshong dpon gyi bu nor bzangs byang chub sems dpa'i
289a4(phal chen): dga' ba'i shugs drag po gangs chen mtsho snang ba chen po rab tu thob pa/ phyogs bcu'i de bzhin gshegs pa thams cad kyis byin gyis brlabs pa des/ mtshan mo'i lha mo rab tu dga' ba'i mig
289a5(phal chen): 'gro bar rnam par snang ba'i mdun du 'dug ste/ thal mo sbyar nas mtshan mo'i lha mo rab tu dga' ba'i mig 'gro bar rnam par snang ba la tshul dang 'dra ba'i tshigs su bcad pa 'di dag gis mngon par
289a6(phal chen): bstod de/ /rgyal ba'i chos rnams shin tu zab/ /de la khyod kyis bskal pa tshad med bslabs/ /bsam pa ji bzhin gzugs rnams kyi/ /'gro ba kun bkang 'jig rten rim pas bstan/ /
289a7(phal chen): bdag med mgon med log pa yi/ /'du shes rtag tu 'khrul pa mkhyen gyur nas/ /rdzu 'phrul rnam pa du ma yis/ /lus dang dbang phyug ston mdzad 'gro ba 'dul/ /shin tu rims bral rab
289a8(phal chen): tu zhi/ /chos sku gnyis med rnam par dag pa mnga'/ /'gro ba ma lus gnyis gnas pa/ /sprul pa'i sprin sgra 'brug gis rnam par 'dul/ /phung po khams dang skye mched la/ /khyod ni nam yang mi
289b1(phal chen): gnas mi brtan te/ /yan lag kun rgyas gzugs mchog dang / /dbang phyug yongs su bsgrags pas 'gro ba 'dul/ /phyi dang nang las rnam par grol/ /gnyis las byung ba'i mtsho las
289b2(phal chen): 'phags gyur kyang / /'khor ba'i rgya mtsho mtha' yas pa'i/ /gzugs brnyan 'gro ba'i rgyud du rab tu ston/ /khyod la g.yo ba myi mnga' ste/ /nam yang rlom sems g.yo ba'i spros mi mnga'/ /'jig rten
289b3(phal chen): spros mos byis pa rnams/ /chos kyi rang bzhin ston cing 'dul ba mdzod/ /ting 'dzin rgya mtsho kun spyod pas/ /bskal pa mang por rtse gcig thub bzhugs kyang / /phyogs bcu'i bde gshegs mchod
289b4(phal chen): don du/ /spu rnams rtse las sprul pa'i sprin kyang 'gyed/ /sangs rgyas stobs la 'jugs pa'i tshul/ /skad cig re rer mtha' yas thugs su chud/ /sems can bsdu ba'i sbyor ba rnams/ /so so'i
289b5(phal chen): rgyan bzhin go bar bgyis pas bstan/ /khyod kyis srid pa'i rgya mtsho dag /las kyi rnams bris sna tshogs gzugs gzigs shing / /chos kyi sgrib pa med pa'i lam bstan te/ /sems can kun kyang rnam par
289b6(phal chen): sbyong ba mdzod/ /khyod sku mtshan bris pa rnam dag kyang / /kun tu bzang po'i spyod pa dam pa yis/ /sems can bsam pa'i dbang tshul du/ /khyod ni lha mo'i sku gzugs ston/ /de nas tshong dpon
289b7(phal chen): gyi bu nor bzangs gyis/ mtshan mo'i lha mo rab tu dga' ba'i mig 'gro bar rnam par snang ba la tshul dang 'dra ba'i tshigs su bcad pa de dag gis mngon par bstod de/ 'di skad ces smras so/ /
289b8(phal chen): lha mo khyod bla na med pa yang dag par rdzogs pa'i byang chub tu zhugs nas ji srid gcig lags/ lha mo khyod kyis byang chub sems dpa'i rnam par thar pa kun tu bzang po'i dga' ba shin tu yangs shing
290a1(phal chen): dri ma med pa'i shugs kyi rgyal mtshan 'di thob nas ji snyed cig lags/ de nas mtshan mo'i lha mo rab tu dga' ba'i mig 'gro bar rnam par snang bas tshong dpon gyi bu nor bzangs la
290a2(phal chen): tshigs su bcad de smras pa/ dran pas bskal pa mang 'das pa/ /zhing gi rdul snyed de yi snga rol na/ /zhing ni rin chen mchog bde 'byung / /de yi bskal pa zhi ba'i dbyangs shes bya/ /gling bzhi
290a3(phal chen): bye ba khrag khrig ste/ /brgya stong phrag bcu rnams kyis yongs su gang / /tshad med rin chen ri bo 'dra/ /gling bzhi bar ma bzang po rnam par bkram/ /rgyal po'i pho brang bye ba brgya/ /stong phrag bcu rnams
290a4(phal chen): yongs su tshang ba ste/ /rgyal po'i pho brang mdangs dga' ba/ /dbus na gnas pa spos kyi rgyal mtshan no/ /der ni phyogs kyi dbang po yis/ /'khor los bsgyur ba mngon par gzugs bzang 'byung / /
290a5(phal chen): mtshan bzang sum bcu gnyis dang ldan/ /de yi lus kyang dpe byad bzang pos brgyan/ /pad mo'i sbubs nas rdzus te byung / /gser gyi mdog bzang 'od 'byung lus dang ldan/ /'dzam bu'i rgyal
290a6(phal chen): mtshan thams cad du/ /mkha' las 'gro zhing 'od kyis de 'gengs so/ /de yi bu ni stong tshang ste/ /kun kyang yan lag dam pa'i gzugs dang ldan/ /blon po mkhas shing gsal ba dang / /'dzangs
290a7(phal chen): shing bde gzhungs bye ba shin tu mang / /btsun mo bye ba phrag bcu tshang / /lha mo ji bzhin dga' ba'i tshul la mkhas/ /de dag phan sems bde sems kyis/ /rgyal po de la nye ba'i yid du gnas/ /
290a8(phal chen): rgyal po de ni sa chen de/ /ri dang khor yug kun gyi mthas klas pa'i/ /gling bzhi'i phun sum tshogs pa dag /kun kyang chos kyi stobs kyi gnas par byed/ /kho mo 'khor los bsgyur ba yi/ /btsun
290b1(phal chen): mo tshangs pa'i sgra skad rin chen lus/ /gser gyi mdog mtshungs dri med 'od/ /dpag tshad stong du 'od kyis rgyas par 'gengs/ /nyi ma nub par gyur nas kyang / rgyal po sras dang 'khor bcas gzims
290b2(phal chen): gyur nas/ /rol mo'i dbyangs kyang zhi gyur te/ /kho mo mal na bde bar nyal nyal nas/ /nam gyi phyed tsam gung zhig la/ /sangs rgyas dpal gyi rgya mtsho byung bar gyur/ /de tshe rgyal bas rnam
290b3(phal chen): 'phrul ba/ /phyogs bcu rgyas par bkang ste bstan pa mdzad/ /rgyal ba'i 'od zer rgya mtsho des/ /zhing gi rdul snyed 'jig rten khyab par gyur/ /rnam 'phrul sku rnams sna tshogs kyis/ /
290b4(phal chen): phyogs bcu thams cad ma lus rgyas par bkang / /sa rnams ri dang bcas par g.yos/ /rgyal ba byung zhes sgra yang yongs su brjod/ /lha dang lha min mi dang klu/ /kun kyang rgyal ba byung bas
290b5(phal chen): rab tu dga'/ /sangs rgyas ba spu'i sgo kun nas/ /sprul pa'i rgya mtsho mang po mngon par byung / /des ni phyogs bcu rgyas bkang nas/ /'jig rten bsam pa bzhin du chos kyang bstan/ /rnam
290b6(phal chen): 'phrul mtha' yas de dag kyang / /rgyal bas thams cad bdag gis rmi lam bstan/ /zab mo'i 'brug sgra thos gyur nas/ /khong du chud pas kho mo dga' yid gyur/ /mtshan mo'i lha mo stong snyed kyang / /
290b7(phal chen): kho mo'i steng gi bar snang mkhar gnas shing / /rgyal ba'i legs pa brjod byas nas/ /kho mo sad par smra zhing brjod/ /lha yi blo gros btsun mo longs/ /khyod kyi rgyal po'i khabs su skyes/ /
290b8(phal chen): bskal pa rgya mtsho brgya dag du/ /de 'dra'i phun sum tshogs pa rnam dag kun/ /kho mo dgar gyur sad par gyur/ /'od gsal dri med rnam dag mthong / /'od bzang de ni ga las blta blta na/ /byang chub
291a1(phal chen): shing rgyal drung gi rgyal ba mthong / /mtshan ni sum bcu rtsa gnyis brgyan/ /ba spu kun nas 'od zer rgya mtsho bkye/ /ri rab ji bzhin mngon par 'phags/ /rgyal ba g.yas g.yos kun tu de bzhin
291a2(phal chen): no/ /mthong nas kho mo rab dga' ste/ /de 'drar 'gyur bar sems kyang yongs su bskyed/ /sangs rgyas rnam 'phrul yongs mthong nas/ /kho mos smon lam shin tu rgya chen btab/ /kho mos rgyal po
291a3(phal chen): bzhengs su gsol/ /de yi 'khor dang bud med tshogs kyang bslang / /sangs rgyas 'od yongs mthong gyur nas/ /kun kyang bde ba'i lus su gyur/ /rgyal po de dang lhan cig tu/ /bzhon nu bye ba srog chags
291a4(phal chen): khrag khrig gis/ /yongs su bskor te dpung bcas pa/ /rgyal ba'i spyan sngar kun kyang 'dong / /lo grangs stong phrag nyi shur yang / /kho mos rgyal ba de la mchod bkur byas/ /rin chen bdun yang yon du
291a5(phal chen): phul/ /rgya mtsho yongs su bcas pa'i sa yang gsol/ /mdo sde rgya mtsho yon tan sprin/ /smon lam mtsho las yongs su byung ba'i rgyan/ /kun kyang de bzhin gshegs las byung / /bsam pa
291a6(phal chen): ji bzhin 'gro bar de bzhin bstan/ /mtshan mo'i lha mo ji snyed gcig /de tshe snying brtser kho mo phan gdags pa/ /de 'drar gyur to mos rtsal zhes/ /kho mos yongs su skyes par gyur/ /kho mo'i smon
291a7(phal chen): lam de 'dra'i sems/ /thog ma byang chub mchog tu bskyed par gyur/ /'khor ba'i rgya mtshor gnas pa'i tshe/ /srid pa'i rgya mtsho de ni zhig ma gyur/ /sangs rgyas bye ba khrag khrig rnams/ /kho mo'i dad pa
291a8(phal chen): bskyed de mchod pa byas/ /'khor ba'i lha dang mi dbus su/ /yul gyi dga' dang bde la mngon par smon/ /rgyal ba'i dang po dpal gyi mtsho/ /de yi 'og ma yon tan sgron ma ste/ /rgyal ba gsum pa rin chen
291b1(phal chen): dpal/ /sangs rgyas bzhi pa nam mkha'i ye shes dang / /rgyal ba lnga pa me tog mchog /rgyal ba drug pa chags med zla ba'i bla/ /rgyal ba bdun la 'od rgyal chos kyi zla/ /brgyad pa ye shes dkyil
291b2(phal chen): 'khor snang ba'o/ /rin chen 'od 'phro ri sgron ste/ /rgyal ba dgu pa de tshe byung bar gyur/ /bcu pa dus gsum 'od dbyangs te/ /de dag kho mos dad pas mchod/ /bcu po de las sogs pa dag /mi yi
291b3(phal chen): dbang po dam pa kun mchod de/ /tshul gyi rgya mtsho 'dir zhugs pa'i/ /mig ni de srid yun gyis thob ma gyur/ /de 'og zhing gi 'tshams sbyor ba/ /rin chen thams cad 'od ces bya ba byung / /bskal pa lha yi
291b4(phal chen): dpal zhes bya/ /sangs rgyas lnga brgya de la byung bar gyur/ /thog ma zla ba'i dkyil 'khor byung / /gnyis pa nyi ma'i sgron ma mngon par bskyed/ /snang ba'i rgyal mtshan sangs rgyas gsum/ /de yi 'og
291b5(phal chen): tu rin chen ri bo'o/ /me tog 'od 'phro rgya mtsho sgron/ /me yi dpal dang lha yi dpal gyi mchog /snang ba'i rgyal po 'od kyi dpal/ /bcu pa ye shes kun snang rgyal po 'o/ /bcu po de la stsogs pa dag /
291b6(phal chen): mi yi dbang po de dag kho mo yis/ /phung po'i gnas la dad dga' zhing / /gnas med chos la gnas kyi blo yis mchod/ /de 'og de yi mtshams sbyor ba/ /'jig rten khams bzang byung bar gyur
291b7(phal chen): pa ni/ /pad ma'i sgron ma sprin gyi dpal/ /de tshe bskal pa tshangs pa'i 'od ces bya/ /de la rgyal ba tshad med de/ /de dag 'khor dang bcas pa kho mos mchod/ /rgyal ba de dag thams cad las/ /
291b8(phal chen): rim gro chen pos chos kyang thos/ /rgyal ba'i dbang po rin chen ri/ /de yi 'og ma yon tan rgya mtsho ste/ /rgyal ba chos dbyings rgya mtsho dpal/ /chos rab rgya mtsho bsgrags pa bzhi pa'o/ /
292a1(phal chen): chos kyi rgyal mtshan gzungs kyi 'od/ /chos stobs 'od dang nam mkha'i blo gros te/ /chos 'od ri bo'i spo mthon dang / /de dag tha ma'i mtshan ni sprin dpal lo/ /bcu po de dag la stsogs
292a2(phal chen): pa/ /mi yi dam pa de dag kun mchod do/ /rgyal ba'i rgya mtsho 'dir zhugs pa'i/ /chos nyid de ni dag par ma gyur to/ /de yi 'og tu de bzhin gshegs/ /nyi ma'i sgron ma dpal gyi dpal zhes
292a3(phal chen): bya/ /zhing ni sangs rgyas yod pa ste/ /de la bskal pa zla ba'i dpal byung ngo / /de la stobs bcu byung ba ni/ /bye ba brgyad bcu yongs su tshang ba ste/ /de dag kun la'ang mchod pa'i sgo/ /rgya che mtha' yas
292a4(phal chen): yid 'ong du ma byas/ /thog mar byung ba dri za'i rgyal/ /de yi 'og tu sangs rgyas shing rgyal ste/ /rgyal ba gsum pa yon tan ri/ /de yi 'og tu rin chen spyan gshegs so/ /rnam par snang
292a5(phal chen): mdzad 'od kyi brgyan/ /chos kyi rgya mtsho sangs rgyas gzi brjid dpal/ /'jig rten dbang po 'od bzang dpal/ /kun gyi tha ma chos 'od rgyal po'o/ /bcu po de dag stsogs pa dag /bde gshegs de
292a6(phal chen): dag thams cad mchod byas kyang / /chos kyi rgya mtshor 'jug pa yi/ /ye shes kho mos thob par ma gyur to/ /de yi 'og tu zhing dag pa/ /rdo rje'i rang bzhin mi 'chang gzi brjid brten/ /kun tu
292a7(phal chen): 'od sprin ming ldan byung / /rgyan gcig kun nas mdzes par gnas pa'o/ /de la sems can dag pa mang / /nyon mongs dri mas nyon mongs shin tu nyung / /bskal pa rab zhi blo gros 'od/ /
292a8(phal chen): sangs rgyas stong rnams byung bas rnam par brgyan/ /rgyal ba'i dang po rdo rje'i gtsug /gnyis pa chags med stobs mnga'i mtshan ldan pa/ /rgyal ba chos nyid gzugs brnyan dang / /phyogs rnams
292b1(phal chen): kun tu sgron ma gsal ba'i bdag / rgyal ba lnga pa thugs rje'i 'od/ /rgyal ba drug pa brtul shugs rgya mtsho'o/ /bde gshegs bzod 'khor sgron ma dang / /brgyad pa chos kyi dkyil 'khor snang ba ste/ /
292b2(phal chen): snang ba rgya mtshos brgyan pa dang / /de dag tha ma zhi ba'i rgyal po'o/ /bcu po de la stsogs pa dag /mi yi dam pa de kun kho mos mchod/ /chos nyid nam mkha' mnyam pa 'di/ /rang bzhin yongs su
292b3(phal chen): kun nas dag pa ste/ /de la gnas shing zhing gi rnams/ /'byam klas kun tu spyod spyad ma dag go/ /de yi 'og tu mdangs dga' ba'i/ /zhing gi spos sgron sprin gyis dpal zhes bya/ /kun nas nyon
292b4(phal chen): mongs yongs su dag / de yi bskal pa legs par 'byung zhes bya/ /rgyal ba bye ba de tshe byung / /de dag kun gyi de tshe'i bskal pa brgyan/ /mgon po de dag chos gsung ba/ /kho mos dran pa'i stobs kyis yongs
292b5(phal chen): su bzung / /rgyal ba'i dang po grags yangs te/ /chos kyi rgya mtsho shugs drag dpal gyi rgyal/ /chos dbang rgyal po yon tan sprin/ /chos kyi dpal dang lha yi cod pan no/ /ye shes 'od 'phro gzi brjid dpal/ /
292b6(phal chen): rkang gnyis dam pa bdun pa de yin no/ /rgyal ba brgyan pa nam mkha'i dbyings/ /dgu pa kun tu 'byung ba'i sgron ma ste/ /de dag tha ma'i sangs rgyas ni/ /mdzod spu'i dpal gyi 'od kyi blo gros te/ /rgyal
292b7(phal chen): ba mi mchog de dag la/ /mchod pa byas nas chags med de ma sbyangs/ /de yi 'og ma rgyan rab can/ /rin chen sna tshogs kun tu gnas pa ste/ /'jig rten rnam par phye ba'i mtha'/ /rin chen rgyal mtshan
292b8(phal chen): blo gros mchog / de yi tshe yi bskal pa snying po'i tshogs/ /de la sangs rgyas brgya phrag lnga byung ste/ /rnam thar chags med 'di 'dod cing / /rang 'byung de dag thams cad kho mos mchod/ /thog ma'i
293a1(phal chen): mtshan ni yon tan 'khor/ /zhi ba'i dbyangs dang rgya mtsho phun sum tshogs/ /nyi ma'i gzi brjid dpal gyi bdag /mtshan gyi sprin sgra dbyangs shes bya ba dang / /chos dbyangs rgyal po yon
293a2(phal chen): tan bdag / bsod nams ri rab zhi ba'i 'od kyi rgyal/ /bcu po de la stsogs pa dag /rgyal ba de dag kun kyang kho mos mchod/ /rgyal ba'i lam ni der sbyangs te/ /de la rgyal ba kun kyang yang dag
293a3(phal chen): gzhol/ /'on kyang da dung rgyal ba yis/ /tshul 'dir 'jug pa'i bzod pa ma thob pa'o/ /de 'og yid 'ong 'od ldan pa/ /yongs su dag pa'i 'jig rten khams su byung / /zhing dbyangs phreng ba'i
293a4(phal chen): blo gros can/ /sems can nyon mongs nyung ba'i gnas yin no/ /bskal pa bde zhing mngon dga' ste/ /de la sangs rgyas bye ba brgyad bcu byung / /mi mchog de kun kho mos mchod/ /rgyal ba mchog
293a5(phal chen): gis lam yang rnam par sbyangs/ /rgyal ba'i dang po me tog brtsegs/ /rgya mtsho'i snying po yang dag 'byung ba'i mchog /lha dbang gtsug phud rin chen gtso/ /gser gyi ri bo rin chen brtsegs
293a6(phal chen): pa dang / /chos kyi rgyal mtshan nor gyi dpal/ /de dag kun gyi tha ma ye shes blo/ /bcu po de dag la stsogs pa/ /lha dang mi yi gtso bo de dag kho mos mchod/ /de 'og mtshams sbyor zhing byung ba/ /sprul pa
293a7(phal chen): bzang po'i rgyal mtshan sgron ma ste/ /bskal ba stong gi dpal zhes bya/ /de la sangs rgyas bye ba khrag khrig drug /zhi ba'i rgyal mtshan zhi gnas dpal/ /zhi ba'i sgron ma sprin gyi rgyal po yi dpal/ /
293a8(phal chen): snang ba'i 'od kyi rgyal po dang / /rnam par sprin mched nyi ma'i gzi brjid dang / /chos kyi sgron ma dpal gyi ri/ /'od 'phro'i dpal dang lha yi snying po'i dpal/ /de dag tha mar byung ba ni/ /seng ge'i sgra
293b1(phal chen): sgrogs mkhas pa sgron ma'o/ /bcu po de la stsogs pa dang / /bde gshegs zla ba de dag kho mos mchod/ /'on kyang tshul mtsho 'dir 'jug pa'i/ /bzod pa kho mos thob par ma gyur to/ /de 'og 'tshams
293b2(phal chen): sbyor zhing byung ba/ /kun tu snang ba'i dpal zhes bya ba ste/ /bskal pa gnas med rnam par brgyan/ /de la sangs rgyas bye ba sum bcu drug /dang po yon tan kun tu sprin/ /de yi 'og ma
293b3(phal chen): sangs rgyas nam mkha'i thugs/ /sangs rgyas legs byung rnam par brgyan pa dang / /rgya mtsho chos kyi sprin sgra sgrogs pa'i dbyangs/ /rgyal ba chos dbyings gsung dbyangs dang / /sprul pa'i sprin
293b4(phal chen): sgra snyen pa'i dpal mnga' dang / /sangs rgyas phyogs kun gzi brjid dang / /chos kyi rgya mtsho yongs gyur sgra dbyangs dang / /yon tan rgya mtsho dpal gyi sgron/ /rgyal ba'i nyi ma dgu pa byung bar gyur/ /de dag kun gyi
293b5(phal chen): tha ma ste/ /rin chen dpal sgron yon tan dpal mchod do/ /rin chen dpal sgron yon tan dpal/ /rkang gnyis dam pa byung bar gyur pa'i tshe/ /kho mo lha mo zla bzhin te/ /mi yi dam pa byung tshe mchod
293b6(phal chen): pa byas/ /rgyal ba des ni kho mo la/ /mdo sde smon lam rgya mtsho 'byung ba'i rgyan/ /gnas med rgyan kyang rab tu bshad/ /thos nas kho mos dran pa'i stobs gyis bzung / /kho mos mig yangs der thob
293b7(phal chen): ste/ /ting 'dzin zhi dang stobs kyi gzugs kyang thob/ /skad gcig gcig gis re re zhing brgyud pa'i/ /rgyal ba rgya mtsho mang po 'ang kho mos mthong / /byams tshul kun tu snang ba'i sprin/ /byang chub
293b8(phal chen): sems rab mkha' dang mnyam pa ste/ /snying rje'i snying pos brgyan pa yang / /sangs rgyas stobs kyi tshul du yangs par skyes/ /'gro ba phyin ci log gyur te/ /rtag dang bde dang gtsang dang bdag zhen
294a1(phal chen): pa/ /gti mug mdongs gyur ma rig bsgribs/ /nyon mongs 'khrugs shing log par 'du shes pa/ /lta ba'i rnam par stug la spyod/ /lam gyis 'gro rgyud der ni sred dbang gyur/ /
294a2(phal chen): rnam pa sna tshogs bye brag du/ /las kyi rnam par bris pas kun byung ba/ /'gro rgyud kun gyis shi 'pho sgor/ /skye bar 'gyur bas kun tu skyes gyur cing / /skye dang rga shi gnod pa rnams/ /
294a3(phal chen): lus dang sems kyi nyams su myong gyur pa/ /mthong nas de dag phan bde'i phyir/ /zhing rnams 'byam klas thams cad kyi/ /stobs bcu gang las byung ba yi/ /bla na med
294a4(phal chen): pa'i sems kyang kho mos bskyed/ /de las smon lam sprin byung ba/ /'gro ba kun la bde bar gzhol ba'i mchog /tshogs rnams 'byung ba mtha' yas dang / /lam tshul
294a5(phal chen): rgya mtsho rtogs pa'ang de nas byung / /'jug pa'i sprin yangs thob gyur pa/ /lam kun stsogs la shugs ldan te/ /pha rol phyin kyi sprin yangs pa 'ang / /chos dbyings 'byam klas kun
294a6(phal chen): tu rnam par 'byed/ /sa gnon shugs drag yangs ldan dang / /dus gsum rgya mtsho tshul gyi sa rnams la/ /chags pa med par spyod par gyur/ /skad cig gcig gis rgyal ba
294a7(phal chen): kun drung 'gro/ /gzhan yang rgyal sras kho mos ni/ /spyod pa kun tu bzang po yongs su non/ /chos dbyings bye brag bcu rnams kyi/ /rgya mtsho'i tshul la 'ang kho mo rtogs par 'jug /
294a8(phal chen): rigs kyi bu de la ji snyam du sems/ de'i tshe de'i dus na/ rgyal po 'khor los bsgyur ba/ sangs rgyas kyi rigs kyi rgyun myi gcod pa la zhugs pa/ mi'i bdag po
294b1(phal chen): zhes bya ba byung ba/ de gzhan zhig yin pa snyam du sems na ni/ rigs kyi bu de ltar mi lta ste/ 'jam dpal gzhon nur gyur pa ni/ de'i tshe de'i dus na
294b2(phal chen): rgyal po mi'i bdag po zhes bya ba 'khor los bsgyur ba/ sangs rgyas kyi rigs rgyun mi gcod pa la zhugs pa'o/ /kho mo sad par byed pa'i mtshan mo'i lha mo de ni byang
294b3(phal chen): chub sems dpa' kun tu bzang pos sprul pa'o/ /rigs kyi bu de la ji snyam du sems/ de'i tshe de'i dus na 'khor los bsgyur ba'i btsun mo bud med rin po che bzang po'i blo
294b4(phal chen): gros ma zhes bya ba gzhan zhig yin pa snyam du sems na ni de ltar mi lta ste/ kho mo ni de'i tshe de'i dus na/ 'khor los bsgyur ba'i btsun mo bud med rin po che bzang po'i blo gros ma zhes bya bar
294b5(phal chen): gyur te/ kho mo mtshan mo'i lha mo des sad par byas nas/ sangs rgyas blta ba la yang dag par bskul to/ /rigs kyi bu kho mos ni bla na med pa yang dag par rdzogs pa'i byang chub tu sems
294b6(phal chen): de srid gcig nas bskyed de/ de ltar kho mos sems bskyed pa de'i mthus/ bskal pa sangs rgyas kyi zhing gi rdul shin tu phra ba snyed du nam yang ngan song log par ltung bar ma skyes te/ rtag tu rgyun
294b7(phal chen): mi 'chad par lha dang mi'i 'gro ba'i rgyud la brten cing / thams cad du'ang de bzhin gshegs pa lta blta ba dang ldan par gyur to/ /tha mar kho mos bcom ldan 'das de bzhin
294b8(phal chen): g shegs pa dgra bcom pa yang dag par rdzogs pa'i sangs rgyas rin chen dpal gyi sgrol ma yon tan rgyal mtshan mthong ba tsam gyis byang chub sems dpa'i rnam par thar pa kun tu bzang po'i dga'
295a1(phal chen): ba shin tu yangs shing dri ma med pa'i shugs kyi rgyal mtshan zhes bya ba 'di thob ste/ de thob pas kho mo sems can yongs su smin par bya ba dang / gdul ba'i don
295a2(phal chen): du rnam pa 'di lta bus sta gon du gnas pa yin no/ /rigs kyi bu kho mos byang chub sems dpa'i rnam par thar pa kun tu bzang po'i dga' ba rgya chen po'i shugs kyi rgyal mtshan 'di
295a3(phal chen): shes par zad na/ kho mos byang chub sems dpa' de bzhin gshegs pa thams cad kyi zhabs kyi drung na 'khod cing / sems kyi skad cig re re la thams cad mkhyen pa nyid
295a4(phal chen): du 'jug pa'i shugs drag po rgya mtsho chen po rab tu thob pa/ 'jug pa'i sgo thams cad la sems kyi skad cig re re zhing smon lam chen po rgya mtshos 'jug pa/ rab tu thob
295a5(phal chen): pa/ sems kyi skad cig re re zhing smon lam rgya mtsho thams cad kyi tshul la phyi ma'i mtha'i bskal par spyad pa'i dkyil 'khor mngon par bsgrub pa la mkhas pa/ spyod pa re re
295a6(phal chen): la'ang lus sangs rgyas kyi zhing thams cad kyi rdul shin tu phra ba snyed mngon par bsgrub pa la mkhas pa/ lus re res kyang chos kyi dbyings kyi tshul rgya mtsho thams cad rgyas par 'gengs pa la
295a7(phal chen): mkhas pa/ chos kyi dbyings kyi tshul rgya mtsho re re la 'ang sangs rgyas kyi zhing thams cad du/ sems can rnams kyi bsam pa ji lta bzhin du lus rnam par dmyigs pa'i spyod pa
295a8(phal chen): yongs su ston pa la mkhas pa/ zhing thams cad du'ang zhing gi rdul shin tu phra ba thams cad la de bzhin gshegs pa rgya mtsho mtha' dang dbus med pa la 'jug par mkhas pa/
295b1(phal chen): de bzhin gshegs pa re re zhing yang chos kyi dbyings kyis klas par rgyas par 'gengs pa'i de bzhin gshegs pa'i rnam par 'phrul pa la 'jug par mkhas pa/ de bzhin gshegs pa re re'i
295b2(phal chen): sngon gyi mtha'i bskal pa la/ byang chub sems dpa'i spyod pa'i tshogs yongs su bsgrub pa yang dag par bsdus pa la 'jug par mkhas pa/ de bzhin gshegs pa re re'i
295b3(phal chen): chos kyi 'khor lo shin tu yang dag par blang ba dang / yongs su gzung ba la mkhas pa/ dus gsum thams cad kyi de bzhin gshegs pa'i rnam par 'phrul pa'i tshul rgya mtsho la
295b4(phal chen): 'jug par mkhas pa/ de dag gi spyod pa shes pa 'am/ yon tan brjod par nus re skan/ /song rigs kyi bu de bzhin gshegs pa'i 'khor gyi dkyil 'khor
295b5(phal chen): 'di nyid na kho mo dang / rgyang mi ring ba zhig na/ mtshan mo'i lha mo sems can kun tu skyong ba'i gzi brjid dpal zhes bya ba 'dug gis/ de'i gan du song
295b6(phal chen): la ji ltar byang chub sems dpas/ byang chub sems dpa'i spyod pa'i dkyil 'khor la 'jug par bya ba dang / ji ltar yongs su sbyang bar bya ba dris shig /
295b7(phal chen): de nas tshong dpon gyi bu nor bzangs kyis/ mtshan mo'i lha mo rab tu dga' ba'i mig 'gro bar rnam par snang ba'i rkang pa gnyis la spyi bos phyag 'tshal te/
295b8(phal chen): mtshan mo'i lha mo 'gro bar rnam par snang ba la/ lan brgya stong du mar g.yas phyogs su bskor ba byas nas/ yang dang yang bltas te/ mtshan mo'i lha mo rab tu dga' ba'i mig 'gro
296a1(phal chen): bar rnam par snang ba'i drung nas song ngo / /bkra shis so// //rgya gar gye mkhan po dzin mi tra dang / su re n+d+ra bo d+hi dang / zhus chen gyi
296a2(phal chen): lo ts+tsha ba ban+de ye shes sde la stsogs pas bsgyur cing zhus te gtan la phab pa'o/ /zhus te dag go/ //
296a3(phal chen): ye d+har+m+mA he tu pra b+ha bA he tun+te ShAn+ta thA ga to h+ya ba data/ te ShAny+tsa yo ni ro d+ha e ba~M bA dI ma hA shra ma NaH// //

