1a1('dul ba): (ja) @#/ ! /'dul ba lung bzhugs so/ /
1a2('dul ba): (黃) 律師戒行經第七部
1b1('dul ba): 'dul ba rnam par 'byed pa/ bam po bzhi bcu rtsa gsum pa/ sangs rgyas bcom ldan 'das rgyal po'i khab na 'od ma'i tshal
1b2('dul ba): ka lan da ka'i gnas na bzhugs so/ /gang gi tshe tshe dang ldan pa gyad bu nor dge 'dun gyis gnas mal 'bog pa dang / zas la sko bar bskos
1b3('dul ba): pa'i tshe na dge slong mdza' bo dang / sa las skyes gnyis tshe dang ldan pa gyad bu nor dang tshe rabs nas khon yod pas dge slong mdza' bo dang / sa las
1b4('dul ba): skyes gnyis tshe dang ldan pa nye dga' dang lhan cig tu 'du 'dzi'i gtam gyis 'khod pa na/ tshe dang ldan pa gyad bu nor phyogs der 'ongs pa dang / de gnyis
1b5('dul ba): kyis nye dga' la smras pa/ tshe dang ldan pa nye dga' gal te khyod kyang dge 'dun gyis gnas mal 'bog pa dang / zas la sko bar bskos par gyur na/
1b6('dul ba): khyod kyang kho bo cag la 'di lta ste/ dper na tshe dang ldan pa gyad bu nor bzhin du tho 'tsham par 'gyur ro/ /nye dgas de gnyis la smras pa/ tshe dang ldan
1b7('dul ba): pa gnyis khyed gnyis dge 'dun 'thun pas dge slong gang gnas mal 'bog pa dang / zas la sko bar bskos par shes bzhin du de la ngor 'phya 'am/
1b8('dul ba): de gnyis kyis smras pa/ ci kho bo cag gnyis 'dur yang mi dbang ngam/ dge slong don nyung ngu dag ci'i phyir dge slong dag dge 'dun 'thun pas dge slong gang
2a1('dul ba): gnas mal 'bog pa dang / zas la sko bar bskos par shes bzhin du de la ngor 'phya bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol
2a2('dul ba): pa dang / bcom ldan 'das kyis bka' stsal pa/ dge slong dag khyed kyis dge slong mdza' bo dang / sa las skyes gnyis sam/ gzhan yang de lta bu gang yin pa de ngor 'phya ba'i grangs su chug shig /'di ltar grangs su gzhug par bya ste/
2a3('dul ba): gnas mal bsham pa byas nas/ gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa la dge slong gcig gis gsol bar bya ste/ dge 'dun btsun pa rnams
2a4('dul ba): gsan du gsol/ dge slong mdza' bo dang / sa las skyes 'di gnyis 'tshal bzhin du dge slong gang dge 'dun 'thun pas gnas mal 'bog pa dang / zas la sko bar bskos pa tshe dang ldan pa gyad bu nor de la ngor 'phya na/ gal te dge 'dun gyi
2a5('dul ba): dus la bab cing bzod na dge 'dun gyis gnang bar mdzod cig dang / dge 'dun gyis dge slong mdza' bo dang / sa las skyes ngor 'phya ba'i grangs su stsal to/ /'di ni gsol ba'o/ /gang gi tshe dge 'dun gyis dge slong mdza' bo dang / sa las skyes gnyis ngor
2a6('dul ba): 'phya ba'i grangs su bcug pa de'i tshe na de gnyis tshe dang ldan pa nye dga' dang lhan cig gtam zer zhing 'dug pa na/ tshe dang ldan pa gyad bu nor phyogs der 'ongs pa dang / de gnyis kyis nye dga' la smras pa/ tshe dang ldan pa nye dga' gal te khyod kyang
2a7('dul ba): dge 'dun gyis gnas mal 'bog pa dang / zas la sko bar bskos par gyur na/ khyod kyang kho bo cag la 'di lta ste dper na kha cig bzhin du tho 'tsham par 'gyur ro/ /nye dgas de gnyis la smras pa/ tshe dang ldan pa gnyis khyed gnyis dge 'dun
2a8('dul ba): 'thun pas dge slong gang gnas mal 'bog pa dang / zas la sko bar bskos par shes bzhin du de la gzhog 'phyas byed dam/ de gnyis kyis smras pa/ ci kho bo cag gnyis kyis 'ga' zhig gi ming ngam rus nas smos sam/ nye dgas smras pa/
2b1('dul ba): gal te ming dang rus ma smos par gzhog 'phyas byed du gnang na/ nye dgas kyang 'jig rten thams cad la ming dang rus mi smos par gzhog 'phyas byas par 'gyur ro/ /dge slong don nyung ngu dag ci'i phyir dge slong dag dge 'dun
2b2('dul ba): 'thun pas/ dge slong gang gnas mal 'bog pa dang / zas la sko bar bskos par shes bzhin du de la gzhog 'phyas byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom
2b3('dul ba): ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong mdza' bo dang / sa las skyes gnyis sam/ gzhan yang de lta bu gang yin pa de gzhog 'phyas byed pa'i grangs su chug shig
2b4('dul ba): 'di ltar grangs su gzhug par bya ste/ gnas mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa la dge slong gcig
2b5('dul ba): gis gsol bar bya ste/ dge 'dun btsun pa rnams gsan du gsol/ dge slong mdza' bo dang / sa las skyes 'di gnyis 'tshal bzhin du dge slong gang dge 'dun 'thun pas gnas mal 'bog pa dang / zas la sko bar bskos pa tshe dang ldan pa gyad bu nor
2b6('dul ba): de la gzhog 'phyas bgyid na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong mdza' bo dang / sa las skyes gzhog 'phyas bgyid pa'i grangs su stsal to/ /'di ni gsol ba'o/ /gang gi tshe
2b7('dul ba): dge 'dun gyis dge slong mdza' bo dang / sa las skyes ngor 'phya ba dang / gzhog 'phyas byed pa'i grangs su bcug pa de'i tshe na de gnyis tshe dang ldan pa gyad bu nor la ngor 'phya ba dang / gzhog 'phyas byed nas/ dge slong don nyung ngu dag ci'i phyir dge slong dag dge 'dun
2b8('dul ba): 'thun pas dge slong gang gnas mal 'bog pa dang / zas la sko bar bskos par shes bzhin du de la ngor 'phya ba dang / gzhog 'phyas byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di
3a1('dul ba): dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs
3a2('dul ba): rgyas bcom ldan 'das kyis dge slong mdza' bo dang / sa las skyes gnyis la rmas pa/ dge slong khyed gnyis shes bzhin du dge slong gang dge 'dun 'thun pas gnas mal 'bog pa dang / zas la sko bar bskos pa dge slong gyad bu nor de la ngor
3a3('dul ba): 'phya ba dang / gzhog 'phyas byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes
3a4('dul ba): rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi
3a5('dul ba): bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'phya 'am gzhog 'phyas byed na ltung byed do/ /'phya 'am gzhog 'phyas byed na zhes bya ba ni 'phya ba dang gzhog 'phyas bya ba'i bsam pas
3a6('dul ba): ngag dang / tshig dang tha snyad dang / skad dang / rjod pa dang / nges pa'i tshig dang / tshig gi lam dang / tshig gi sgra dang / ngag gi lam dang / ngag gi rnam par rig byed rjod pa'o/ /ltung byed do zhes bya ba ni sems can dmyal ba dang / dud 'gro dang / yi dags dang / ngan song dang / ngan 'gro dang / log par ltung ba dag tu sreg
3a7('dul ba): par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong
3a8('dul ba): dge 'dun gyis bgrangs shing / de yang gang zag bcu gnyis su bskos pa sbyor ba ma btang ba dag la 'phya na ltung byed du 'gyur ro/ /gzhog 'phyas byed na ltung byed du 'gyur ro/ /'phya ba dang gzhog 'phyas byed na ltung byed du 'gyur ro/ /dge slong dge 'dun gyis bgrangs shing
3b1('dul ba): de yang gang zag bcu gnyis su bskos pa sbyor ba btang ba dag la 'phya na ltung byed du 'gyur ro/ /gzhog 'phyas byed na ltung byed du 'gyur ro/ /'phya ba dang gzhog 'phyas byed na ltung byed du 'gyur ro/ /dge slong dge 'dun gyis
3b2('dul ba): bgrangs shing de yang gang zag bcu gnyis su ma bskos pa sbyor ba ma btang ba dag la 'phya na ltung byed du 'gyur ro/ /gzhog 'phyas byed na ltung byed du 'gyur ro/ /'phya ba dang gzhog 'phyas byed na ltung byed du 'gyur ro/ /
3b3('dul ba): dge slong dge 'dun gyis bgrangs shing de yang gang zag bcu gnyis su ma bskos pa sbyor ba btang ba dag la 'phya na ltung byed du 'gyur ro/ /gzhog 'phyas byed na ltung byed du 'gyur ro/ /'phya ba dang gzhog 'phyas byed na ltung
3b4('dul ba): byed du 'gyur ro/ /dge slong dge 'dun gyis ma bgrangs shing de yang gang zag bcu gnyis su bskos pa sbyor ba ma btang ba dag la 'phya na nyes byas su 'gyur ro/ /gzhog 'phyas byed na nyes byas su 'gyur ro/ /'phya ba dang gzhog
3b5('dul ba): 'phyas byed na nyes byas su 'gyur ro/ /dge slong dge 'dun gyis ma bgrangs shing de yang gang zag bcu gnyis su bskos pa sbyor ba btang ba dag la 'phya na nyes byas su 'gyur ro/ /gzhog 'phyas byed na nyes byas su 'gyur ro/ /
3b6('dul ba): 'phya ba dang gzhog 'phyas byed na nyes byas su 'gyur ro/ /dge slong dge 'dun gyis ma bgrangs shing de yang gang zag bcu gnyis su ma bskos pa sbyor ba ma btang ba dag la 'phya na nyes byas su 'gyur ro/ /gzhog 'phyas byed na nyes byas su
3b7('dul ba): 'gyur ro/ /'phya ba dang gzhog 'phyas byed na nyes byas su 'gyur ro/ /dge slong dge 'dun gyis ma bgrangs shing de yang gang zag bcu gnyis su ma bskos pa sbyor ba btang ba dag la 'phya na nyes byas su 'gyur ro/ /
3b8('dul ba): gzhog 'phyas byed na nyes byas su 'gyur ro/ /'phya ba dang gzhog 'phyas byed na nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'phya ba'i ltung byed de bcu gnyis pa/ /
4a1('dul ba): rdzogs s+ho// // sangs rgyas bcom ldan 'das kau sham+bi na gdangs can gyi kun dga' ra ba na bzhugs so/ /de'i tshe tshe dang ldan pa 'dun pa ltung ba chos bzhin du phyir mi byed nas/ de la dge slong
4a2('dul ba): don 'dod pa/ bde ba 'dod pa/ bde ba la reg par 'dod pa/ grub pa dang bde ba 'dod pa rnams kyis de la smras pa/ tshe dang ldan pa 'dun pa chos bzhin du phyir gyis shig /des smras pa/ su la ltung ba byung ba de
4a3('dul ba): phyir byed par 'gyur ro/ /khyod la ltung ba byung ba su zhig phyir byed par 'gyur/ su 'gyod par 'gyur ba'o/ /khyod la ltung ba byung ba la su 'gyod par 'gyur/ gal te tshe dang ldan pa khyed cag la ltung ba byung na kho bo'i mdun du ma
4a4('dul ba): 'chags par gzhan gyi mdun du shog shig / tshe dang ldan pa dag khyed cag ni rigs sna tshogs dang / rus sna tshogs dang / khyim sna tshogs nas rab tu byung ba dag yin te/ 'di lta ste dper na shing ljon pa dag gi lo ma sna tshogs rlung gis
4a5('dul ba): brlags pa dag gcig tu ltung zhing gcig tu 'dug pa de bzhin du khyed cag kyang rigs sna tshogs dang / rus sna tshogs dang / khyim sna tshogs nas rab tu byung ba dag yin gyi/ kho bo'i 'phags pas ni byang chub thugs su chud pa yin no
4a6('dul ba): zhes de dge slong rnams kyis bsgo ba rna la gzon par byed nas/ dge slong don nyung ngu dag ci'i phyir dge slong dag dge slong rnams kyis bsgo ba rna la gzon par byed ces smod par byed/ phyar ka gtong bar byed/ kha zer bar byed pa'i skabs de
4a7('dul ba): dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'dun pa dang gzhan yang de lta bu gang yin pa la bsgo ba rna la gzon pa'i grangs su chug shig /'di ltar
4a8('dul ba): grangs su gzhug par bya ste/ gnas mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas/ dge 'dun thams cad 'dug cing 'thun par gyur pa la dge slong gcig gis gsol ba bya ste/ dge 'dun btsun
4b1('dul ba): pa rnams gsan du gsol/ tshe dang ldan pa 'dun pa 'di ltung ba byung yang chos bzhin du slar mi bgyid de/ 'di la dge slong don 'tshal ba/ phan pa 'tshal ba/ bde ba 'tshal ba/ bde ba la reg par 'tshal ba/ grub pa dang bde
4b2('dul ba): ba 'tshal ba rnams kyis gzhi des glengs kyang dge slong rnams kyis bsgo ba rna la gzon na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis tshe dang ldan pa 'dun pa bsgo ba rna la
4b3('dul ba): gzon pa'i grangs su stsal to/ /'di ni gsol ba'o/ /gang gi tshe na tshe dang ldan pa 'dun pa bsgo ba rna la gzon pa'i grangs su bcug pa de'i tshe na des bsams pa/ bdag la nyes pa gang byung ba de ni bdag gis de dag la tshig smras pa las
4b4('dul ba): gyur pa yin te/ gang gis/ skyes bu mkhas dang ldan pa yis/ /ngag rnams bzhi po bsrung bya ste/ /nags kyi nang du gong ma sreg /sgra 'byin pas ni zin la ltos/ /shes smras pa ni legs par smras pa yin no snyam nas/ de dge
4b5('dul ba): slong rnams kyis smras pa na cang mi smra bas/ dge slong rnams kyis bsgo ba rna la gzon par byed nas/ dge slong don nyung ngu dag ci'i phyir dge slong dag dge slong rnams kyis smras pa na cang mi smra bas dge slong rnams kyis bsgo ba rna la gzon par byed
4b6('dul ba): ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong
4b7('dul ba): 'dun pa 'am gzhan yang de lta bu gang yin pa de cang mi smra ba bsgo ba rna la gzon pa'i grangs su chug shig / 'di ltar gzhug par bya ste/ gnas mal bsham pa byas nas gaN DI brdungs te dris pa'i tshig gis dge slong rnams
4b8('dul ba): la yang dag par bsgo nas dge 'dun thams cad 'dug cing 'thun par gyur pa la dge slong gcig gis gsol ba bya ste/ dge 'dun btsun pa rnams gsan du gsol/ tshe dang ldan pa 'dun pa 'di ltung ba byung yang chos bzhin du slar mi bgyid de/ 'di la dge slong don
5a1('dul ba): 'tshal ba/ phan pa 'tshal ba/ bde ba 'tshal ba/ bde ba la reg par 'tshal ba/ grub pa dang bde ba 'tshal ba rnams kyis gzhi des glengs kyang dge slong rnams la cang mi smra bas rna la gzon na/ gal te
5a2('dul ba): dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis tshe dang ldan pa 'dun pa cang mi smra bas rna la gzon pa'i grangs su stsal to/ /'di ni gsol ba'o/ /gang gi tshe dge 'dun gyis dge slong
5a3('dul ba): 'dun pa bsgo ba rna la gzon pa dang / cang mi smra bas rna la gzon pa'i grangs su bcug pa de'i tshe na dge slong rnams kyis bsgo ba rna la gzon pa dang / cang mi smra bas rna la gzon par byed nas/ dge slong don nyung ngu dag ci'i phyir dge slong dag
5a4('dul ba): dge slong rnams kyis bsgo ba rna la gzon pa dang / cang mi smra bas rna la gzon par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di
5a5('dul ba): dang gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang
5a6('dul ba): snga ma bzhin te/ sangs rgyas bcom ldan 'das kyis dge slong 'dun pa la smras pa/ dge slong khyod dge slong rnams kyis bsgo ba rna la gzon pa dang / cang mi smra bas rna la gzon pa bden nam/ btsun pa mad do/ /sangs
5a7('dul ba): rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan
5a8('dul ba): 'das kyis rnam grangs du mas rnam par smad nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs
5b1('dul ba): pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ bsgo ba rna la gzon na ltung byed do/ /bsgo ba rna la gzon na zhes bya ba ni bsgo ba rna la gzon pa'i bsam pas ngag dang /
5b2('dul ba): tshig dang / tha snyad dang / skad dang / rjod pa dang / nges pa'i tshig dang / tshig gi lam dang / tshig gi sgra dang / ngag gi las dang / ngag gi rnam par rig byed brjod pa'o/ /ltung byed do zhes bya ba ni sems can dmyal ba dang /
5b3('dul ba): dud 'gro dang / yi dags dang / ngan song dang / ngan 'gro dang / log par ltung ba dag du sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams
5b4('dul ba): la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong dge slong gi gan du 'ongs te 'di skad ces tshe dang ldan pa khyod kyis dge slong skra dang kha spu bregs nas ring po ma lon pa snam sbyar
5b5('dul ba): dmar ser dang lhung bzed zha nye'i dbyar 'dab kyis sbyar ba dang / khar ba sbu bus dkris pa dang / zhun mar gyi lhung bzed dam/ 'bru mar gyi lhung bzed dam/ sbrang rtsi'i lhung bzed dam/ bu ram gyi dbu ba'i lhung bzed kyis 'ong ba mthong
5b6('dul ba): ngam zhes zer ba la/ des 'di skad ces tshe dang ldan pa kho bos dge slong skra dang kha spu bregs nas ring po ma lon pa snam sbyar dmar ser dang lhung bzed zha nye'i dbyar 'dab kyis sbyar ba dang / khar ba sbu bus bkris pa dang / zhun
5b7('dul ba): mar gyi lhung bzed dam/ 'bru mar gyi lhung bzed dam/ sbrang rtsi'i lhung bzed dam/ bu ram gyi dbu ba'i lhung bzed kyis 'ong ba ni ma mthong gi/ /'di ltar kho bos dge slong rkang pa gnyis
5b8('dul ba): kyis 'ong ba mthong ngo zhes smras na ltung byed du 'gyur ro/ /dge slong dge slong gi gan du 'ongs te/ 'di skad ces tshe dang ldan pa khyod kyis dge slong ma skra bregs nas ring po ma lon pa snam sbyar dmar ser dang lhung bzed zha nye'i dbyar
6a1('dul ba): 'dab kyis sbyar ba dang / zhun mar gyi lhung bzed dam/ 'bru mar gyi lhung bzed dam/ sbrang rtsi'i lhung bzed dam/ bu ram gyi dbu ba'i lhung bzed kyis 'ong ba mthong ngam zhes zer
6a2('dul ba): ba la/ des 'di skad ces tshe dang ldan pa kho bos dge slong ma skra bregs nas ring po ma lon pa snam sbyar dmar ser dang lhung bzed zha nye'i dbyar 'dab kyis sbyar ba dang zhun mar gyi lhung bzed
6a3('dul ba): dam/ 'bru mar gyi lhung bzed dam/ sbrang rtsi'i lhung bzed dam/ bu ram gyi dbu ba'i lhung bzed kyis 'ongs pa ni ma mthong gi/ /'di ltar kho bos dge slong ma rkang pa gnyis kyis 'ong ba mthong ngo zhes smras na ltung byed du 'gyur ro/ /dge slong ma dang
6a4('dul ba): dge tshul dang / dge tshul ma la yang de bzhin du ci rigs par sbyar ro/ /dge slong dge slong gi gan du 'ongs te/ 'di skad ces tshe dang ldan pa ji ltar khyim pa bu ram shing gi khur gyis sam/ smyig ma'i khur gyis sam/ 'dam
6a5('dul ba): bu'i khur gyis sam/ shing gi khur gyis sam/ zhun mar gyi bum pas sam/ 'bru mar gyi bum pas sam/ sbrang rtsi'i bum pas sam/ bu ram gyi dbu ba'i bum pas 'ong ba mthong ngo zhes zer ba la/
6a6('dul ba): des 'di skad ces tshe dang ldan pa kho bos khyim pa bu ram shing gi khur gyis sam/ smyig ma'i khur gyis sam/ 'dam bu'i khur gyis sam/ shing gi khur gyis sam/ zhun mar gyi bum pas sam/ 'bru mar
6a7('dul ba): gyi bum pas sam/ sbrang rtsi'i bum pas sam/ bu ram gyi dbu ba'i bum pas 'ongs pa ni ma mthong gi/ /'di ltar kho bos khyim pa rkang pa gnyis kyis 'ong ba mthong ngo zhes smras na ltung byed du 'gyur ro/ /dge
6a8('dul ba): slong dge slong gi gan du 'ongs te/ 'di skad ces tshe dang ldan pa ji ltar khyim pa mo gos thams cad sngon pos sam/ thams cad ser pos sam/ thams cad dmar pos sam/ thams cad dkar pos sam/ zhun mar gyi bum pas sam/
6b1('dul ba): 'bru mar gyi bum pas sam/ sbrang rtsi'i bum pas sam/ bu ram gyi dbu ba'i bum pas 'ong ba mthong ngam zhes zer ba la/ des 'di skad ces tshe dang ldan pa kho bos khyim pa mo gos thams cad sngon pos sam/ thams
6b2('dul ba): cad ser pos sam/ thams cad dmar pos sam/ thams cad dkar pos sam/ zhun mar gyi bum pas sam/ 'bru mar gyi bum pas sam/ sbrang rtsi'i bum pas sam/ bu ram gyi dbu ba'i bum pas 'ong
6b3('dul ba): ba ni ma mthong gi/ /'di ltar kho bos khyim pa mo rkang pa gnyis kyis 'ong ba mthong ngo zhes smras na ltung byed du 'gyur ro/ /dge slong gis ji tsam du gzhan 'dri ba la lan gzhan 'debs na thams cad du ltung byed du 'gyur ro/ /
6b4('dul ba): rnam grangs de dag thams cad la cang mi smra bas rna la gzon na nyes byas su 'gyur ro/ /gshed ma'i gsad par bya ba bros nas de dge slong gi gan du 'ongs te 'phags pa ji ltar gsad par bya ba mthong ngam zhes 'dri na/ gal
6b5('dul ba): te grang ba'i dus yin dge slong gis gshed ma la bzhin bzangs me khang du zhugs la me 'de shig ces rjod par bya'o/ /gal te tsha ba'i dus yin na bzhin bzangs je dpong sa'i khang par zhugs shig /je skom 'thung zhig /je ngal
6b6('dul ba): so shig ces brjod par bya'o/ /gal te des de skad ces bdag mi grang ngo / /bdag mi tsha'o/ /bdag mi skom mo/ /bdag ma chad do/ /'di ltar bdag gsad par bya ba 'dri'o zhes zer na/ je sen mo la bltas te sen mo mthong ngo zhes brjod
6b7('dul ba): par bya'o/ /nam mkha' la bltas te nam mkha' mthong ngo zhes brjod par bya'o/ /gal te 'di skad ces bdag sen mo mi 'dri'o/ /bdag nam mkha' mi 'dri'o/ /'di ltar bdag gsad par bya ba 'dri'o/ /zhes zer na/ dge slong des phyogs bzhir rnam
6b8('dul ba): par bltas te 'du byed thams cad bdag med pa yid la byas nas don dam par na sems can ma mthong ngo zhes brjod par bya ba la ltung ba med do/ /kha na ba dang / khas sman 'dzin pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag
7a1('dul ba): gis nyen pa la ltung ba med do/ /sangs rgyas bcom ldan 'das la dge slong rnams kyis zhus pa/ btsun pa tshe dang ldan pa 'dun pa tshangs pa mtshungs par spyod pa rnams kyi ngag mi nyan nas bsgo ba rna la gzon pa dang /
7a2('dul ba): cang mi smra bas rna la gzon pa'i grangs su stsal ba la gzigs/ dge slong dag da ltar du ma zad kyi 'di ltar 'das pa'i dus na yang 'di dge ba'i bshes gnyen rnams kyi ngag mi nyan nas tshul ma yin pas sdug bsngal bar gyur te/
7a3('dul ba): de nyon cig /dge slong dag sngon byung ba'i dus na rdzing zhig na ru sbal gcig dang ngang pa gnyis shig 'khod de/ de nas dus gzhan zhig na lo bcu gnyis su than pa byung nas des rdzing de bskam par brtsams so/ /chos nyid kyis na
7a4('dul ba): 'jig rten gnas pa chags nas ring po ma lon pa'i tshe na dud 'gro dag kyang smra shes pas ngang pa gnyis kyis ru sbal la smras pa/ grogs po kho bo cag gnyis ni rdzing gzhan du 'gro'o/ /ru sbal gyis smras pa/ grogs
7a5('dul ba): po gnyis kho bo yang khrid de song shig / ngang pa gnyis kyis smras pa/ khyod ji ltar khrid de 'gro bar bya/ ru sbal gyis smras pa/ kho bo shing gi dbus su khas gzung bar byas/ khyed gnyis kyis rtse mo gnyis nas
7a6('dul ba): zung la deng shig / ngang pa gnyis kyis smras pa/ khyod smra 'dod pa yin pas tshig srung mi nus kyis kho bo cag gnyis khyer te mi 'gro'o/ /ru sbal gyis smras pa/ tshig bsrung bar bya'o/ /ngang pa gnyis kyis ru sbal de khyer te
7a7('dul ba): steng gi nam mkha' la 'phags nas ji tsam na ri brags shig gi steng na phar song ba dang / khye'u dang bu mo dag gis mthong nas de dag gis smras pa/ shes ldan dag ltos shig ngang pa gnyis kyis ru sbal zhig khyer te song ngo zhes zer ba na/ ru sbal des kyang dang du
7a8('dul ba): blangs so/ /de nas ri brags gzhan zhig gi steng na phar song ba dang / yang khye'u dang bu mo dag gis mthong nas de dag gis smras pa/ shes ldan dag ltos shig /ngang pa gnyis kyis ru sbal zhig khyer te song ngo zhes zer ba dang / ru sbal des bsams pa/ bdag gis
7b1('dul ba): yun ji srid du tho 'tsham pa mnags par bya snyam nas smras pa/ ngang pa gnyis kyis kho bo khyer ba ma yin gyis 'di ltar kho bo rang 'gro'o zhes byas pa dang / shing shor nas de sa la lhung ste/ de dag gis bzung nas tshul ma yin pas sdug bsngal bar byas pa
7b2('dul ba): dang lhas tshigs su bcad pa smras pa/ mdza' shes phan par 'dod rnams kyis/ /smras pa gang zhig mi 'dzin pa/ /ru sbal gyis ni shing btang ltar/ /de ni lhung zhing las par 'gyur/ /dge slong dag de'i tshe de'i dus na ngang pa ches rgan shos gang yin
7b3('dul ba): pa de ni nga yin no/ /de'i tshe de'i dus na ngang pa cig shos gang yin pa de ni kun dga' bo yin no/ /de'i tshe de'i dus na ru sbal gang yin pa de ni 'dun pa 'di yin te/ 'di de'i tshe na yang dge ba'i bshes gnyen rnams kyi ngag mi nyan pas tshul ma yin pas
7b4('dul ba): sdug bsngal bar gyur la/ da ltar yang 'di tshangs pa mtshungs par spyod pa rnams kyi ngag mi nyan pas bsgo ba rna la gzon pa dang cang mi smra bas rna la gzon pa'i grangs su bcug go/ /bsgo ba rna la gzon pa'i ltung byed de bcu gsum pa
7b5('dul ba): rdzogs s+ho/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na khyim bdag gcig gis sangs rgyas la sogs pa dge slong
7b6('dul ba): gi dge 'dun khyim gzhan du gdugs tshod la spyan drangs pa dang / dge slong gi dge 'dun ni bzhugs so/ /bcom ldan 'das ni rdzas las byung ba na bzhugs shing bsod snyoms mngon par bsgrubs so/ /sangs rgyas bcom
7b7('dul ba): ldan 'das ni rgyu lngas rdzas las byung ba na bzhugs shing bsod snyoms mngon par sgrub par mdzad de/ lnga gang zhe na/ nang du yang dag 'jog la bzhed pa dang / lha rnams la chos ston par bzhed pa dang / nad pa la lta bar
7b8('dul ba): bzhed pa dang / gnas mal la rtog par bzhed pa dang / 'dul ba la nyan thos rnams kyi bslab pa'i gzhi bca' bar bzhed pa'o/ /don 'dir ni bcom ldan 'das gnas mal la rtog par bzhed pa dang / 'dul ba la nyan thos rnams kyis bslab pa'i gzhi 'cha'
8a1('dul ba): bar bzhed pas rdzas las byung ba na bzhugs shing bsod snyoms mngon par sgrub par mdzad do/ /de nas bcom ldan 'das kyis dge slong gi dge 'dun song nas ring po ma lon par thugs su
8a2('dul ba): chud nas lde mig bsnams te kun dga'i ra ba nas kun dga'i ra bar gtsug lag khang nas gtsug lag khang du/ khang khyim nas khang khyim du/ 'chag sa nas 'chag sa dang / gol bar gshegs shing mthar gyis gshegs pa na/
8a3('dul ba): khang pa chen po'i gtsug lag khang zhig ga la ba der gshegs so/ /de'i tshe na khang pa chen po'i gtsug lag khang de na gnas mal rab tu mang po dag bla gab med par bzhag cing / dus ma yin pa'i sprin chen po yang 'dus
8a4('dul ba): par gyur to/ /bcom ldan 'das kyis khang pa chen po'i gtsug lag khang de na gnas mal rab tu mang po dag bla gab med par bzhag cing dus ma yin pa'i sprin chen po 'dus pa yang gzigs so/ /gzigs nas kyang e ma zhes gsung
8a5('dul ba): zhing smad nas 'di snyam du dgongs ste/ bram ze dang khyim bdag dad pa can dag gis lpag pa dang / sha dang khrag dag btsir cing btsir cing sbyin pa dag sbyin/ bsod nams dag byed pa gang yin pa de la dge slong dag drod mi shes pa dang /
8a6('dul ba): so sor mi rtog par yongs su longs spyod do snyam du dgongs so/ /de nas bcom ldan 'das kyis rdzu 'phrul gyis dus ma yin pa'i sprin chen po de phyir dgag pa mdzad de/ bcom ldan 'das kyis rdzu 'phrul gyis dgag pa
8a7('dul ba): mdzad pas de steng gi bar snang la chu lon lta bur gyur te/ mtha' na 'dug cing shas cher bcom ldan 'das la sdod cing 'dug go/ /de nas bcom ldan 'das kyis gnas mal rab tu mang po de dag skyabs yod par brubs nas dbyar gyi
8a8('dul ba): na bza' ras chen bsnams te sku bsil bar bzhed nas bang rim na bzhugs so/ /de nas bcom ldan 'das kyis dus ma yin pa'i sprin chen po de dgag pa'i rdzu 'phrul de slar bsdu ba mdzad de/ bcom ldan 'das kyis rdzu 'phrul de slar
8b1('dul ba): bsdu ba mdzad nas 'brug grags shing char gyis gshong dang thang thams cad tshim par gyur to/ /de nas bcom ldan 'das kyis sku dag bsil nas zhabs gnyis bsil te/ nang du yang dag 'jog gi slad du gtsug lag khang
8b2('dul ba): du gshegs so/ /de nas dge slong bsod snyoms sgrub pas bsod snyoms blangs nas/ bcom ldan 'das ga la ba der song ngo / /sangs rgyas bcom ldan 'das rnams ni chos nyid kyis bsod snyoms sgrub pa'i dge slong la/ dge
8b3('dul ba): slong ji lta zas bsod dam/ dge slong gi dge 'dun tshim par byas sam zhes so sor kun dga' bar mdzad pa yin pas/ bcom ldan 'das kyis dge slong bsod snyoms bsgrub pa la/ dge slong ji lta
8b4('dul ba): zas bsod dam/ dge slong gi dge 'dun tshim par byas sam zhes so sor kun dga' bar mdzad pa dang / des gsol pa/ btsun pa te por zas bsod cing / dge slong gi dge 'dun tshim par bgyis so/ /de nas bcom
8b5('dul ba): ldan 'das zhal zas kyi bya ba mdzad nas gtsug lag khang gi slad rol tu zhabs gnyis bsil te/ nang du yang dag 'jog gi slad du gtsug lag khang du gshegs so/ /de nas bcom ldan 'das phyi dro nang du yang
8b6('dul ba): dag 'jog las bzhengs nas/ dge slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag ngas 'di na dge slong
8b7('dul ba): gi dge 'dun song nas ring po ma lon par shes nas/ lde mig khyer te kun dga'i ra ba nas kun dga'i ra bar/ gtsug lag khang nas gtsug lag khang du/ khang khyim nas khang khyim du/ 'chag sa nas 'chag sa dang / gol bar song zhing
8b8('dul ba): mthar gyis 'gro ba na/ khang pa chen po'i gtsug lag khang zhig ga la ba der phyin nas/ ngas khang pa chen po'i gtsug lag khang de na gnas mal rab tu mang po dag bla gab med par bzhag cing dus ma yin pa'i sprin chen po 'dus pa
9a1('dul ba): mthong ngo / /mthong nas kyang e ma zhes byas te smad nas/ 'di snyam du bram ze dang khyim bdag dad pa can dag gis lpags pa dang / sha dang / khrag dag btsir cing btsir cing sbyin pa dag sbyin/ bsod nams dag
9a2('dul ba): byed pa gang yin pa de la dge slong dag drod mi shes pa dang / so sor mi rtog par yongs su longs spyod do snyam du dgongs kyis dge slong dag khyed kyis dad pas sbyin par bya ba la drod ran par yongs su longs spyad pa dang / spang zhing yang
9a3('dul ba): yongs su longs spyad pa dang / dus su yongs su longs spyad pa dang / brtag cing yongs su longs spyad pa dang / khad kyis yongs su longs spyad na legs so/ /bar sdom la/ drod ran pa dang spang ba dang / /de bzhin dus dang brtag pa
9a4('dul ba): dang / /khad kyis yongs su spyad pa yin/ /de nas bcom ldan 'das kyis drod ran pa dang / spang ba dang / dus dang / brtag pa dang / khad kyis yongs su longs spyod pa'i bsngags pa brjod nas/ dge slong rnams la bka'
9a5('dul ba): stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba
9a6('dul ba): la bslab pa'i gzhi 'di ltar gdon par bya ste/ yang dge slong gang dge 'dun gyi khri 'am/ khri'u 'am/ stan nang tshangs can nam/ la ba 'am/ sngas sam/ gor bu bla gab med par bting ngam 'ding du bcug nas ma bsdus sam/ sdud
9a7('dul ba): du ma bcug par de nas song na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi bca' bar mdzad do/ /dge slong rab tu mang po dag don 'thun dang lhan cig ljongs rgyur dong ba na
9a8('dul ba): ri brags shig tu phyin nas/ de dag gis ri brags der gnas bca' bar brtsams pa dang / ri brags de na gtsug lag khang zhig yod nas de na de dag la mi zhig gis smras pa/ 'phags pa dag khyed cag gtsug lag khang du
9b1('dul ba): mi gnas sam/ bzhin bzangs mi gnas te kho bo cag ni don 'thun la rag las pa yin pas/ gal te kho bo cag gtsug lag khang gnas par gyur na don 'thun gyis kho bo cag bor te 'gro bar 'gyur ro/ /des smras pa/
9b2('dul ba): 'phags pa dag bzhud la gtsug lag khang du gzims shig dang / don 'thun cha ba'i dus kyi tshe bdag gis 'phags pa dag bslang bar bgyi'o/ /de dag gtsug lag khang du dong ste gnas mal bshams nas nyal ba dang /
9b3('dul ba): don 'thun chas te/ glang tha ma bkal zin pa dang / de nas mi de sad nas de song ste dge slong rnams la smras pa/ 'phags pa dag don 'thun chas kyis myur du spyon cig /de dag ji srid du lag pa dag bsnyal bar byed/ so shing
9b4('dul ba): dag 'dor bar byed/ gnas mal dag gtong bar byed pa de srid du don 'thun thal bar gyur nas/ de dag phyi bzhin 'brang zhing 'dong ba na chom rkun pa dag gis bcom par gyur nas de dag mthar gyis gtsug lag khang du phyin pa dang /
9b5('dul ba): de dag dge slong rnams kyis mthong nas smras pa/ tshe dang ldan pa dag 'ongs pa legs so 'ongs pa legs so/ /ji lta bde bar brgyus sam/ tshe dang ldan pa dag bde bar brgyus re skan/ ci nyes/ tshe dang ldan pa dag kho bo
9b6('dul ba): cag chom rkun pa dag gis bcom mo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong 'khod pa dag la bcol bar bya'o/ /bcom ldan
9b7('dul ba): 'das kyis dge slong 'khod pa dag la bcol bar bya'o zhes bka' stsal nas/ mnyan yod na khyim bdag gnyis shig 'khod pa de gnyis phan tshun khon yod cing gcig ni dad pa dang ldan pa yin la/ gcig ni ma dad pa yin
9b8('dul ba): nas/ dad pa can gyis bsams pa/ khon spel bas ci bya ste/ khon zhi bar byas song la rab tu 'byung bar bya'o snyam nas de rgyal byed kyi tshal du song ste dge slong gi gan du rab tu byung ngo / /khyim bdag ma dad pa shos des mi zhig la dris pa/ bzhin bzangs
10a1('dul ba): khyim bdag che ge mo zhes bya ba de gar song / des smras pa/ rab tu byung ngo / /gang du/ shAkya'i bu'i dge sbyong rnams kyi nang du'o/ /ci de mi 'jigs pa'i grong khyer yin nam/ kho bo der yang song la de la gnod
10a2('dul ba): par bya'o/ /'jig rten ni mdza' shes dang / dgra bo dang / tha mal pa yin pas gzhan zhig de'i gan du song ste smras pa/ khyod la khyim bdag de gshe'o/ /des bsam pa/ bdag nyes dmigs gang gis rab tu byung
10a3('dul ba): ba'i nyes dmigs de nyid kyis rjes su 'brel to snyam nas de mkhan po'i drung du song ste/ smras pa/ mkhan po bdag nyes dmigs gang gis rab tu byung ba'i nyes dmigs de nyid kyis rjes su 'brel bar gyur gyis mchi'o/ /bu gang
10a4('dul ba): du 'gro/ rgyal po'i khab tu'o/ /de ltar gyis shig /de rgyal po'i khab tu 'phags pa dang / khyim bdag de yang rgyal byed kyi tshal du 'ongs nas dge slong la dris pa/ 'phags pa khyim bdag 'di zhes bgyi ba de ci rab tu byung
10a5('dul ba): ngam/ rab tu byung ngo / /de gar mchis/ rgyal po'i khab tu song ngo / /des bsam pa/ ci de mi 'jigs pa'i grong khyer yin nam/ bdag der yang song la de la mtshams bcad par bya'o snyam nas de yang rgyal po'i khab tu
10a6('dul ba): 'phags so/ /dge slong ni dus su 'gro zhing dus ma yin par mi 'gro la/ khyim pa ni dus su yang 'gro/ dus ma yin par yang 'gro bas dge slong de ri brags kyi gtsug lag khang zhig tu zhugs pa dang / khyim bdag
10a7('dul ba): des mthong nas des bsam pa/ gal te bdag gis 'di la cung zad smra ba'i rigs na 'di'i grogs dge slong dag mang bas bdag la gnod pa byed par 'gyur gyis bdag gis sang 'di shes par bya'o snyam mo/ /dge slong de yang nang
10a8('dul ba): par sngar langs te dge slong rnams la smras pa/ tshe dang ldan pa dag bdag 'gros gnas mal 'di re zhes gnas mal gtad pa dang / dge slong rnams kyis smras pa/ khyod gar 'gro/ rgyal po'i khab tu'o/ /tshe dang ldan pa lam 'di ni dogs pa dang
10b1('dul ba): bcas pa yin gyis 'di nas ma 'gro shig / 'di ni lam gzhan yin gyis de nas song shig /de lam de nas song ba dang / khyim bdag de yang nang par sngar langs nas gtsug lag khang du song ste dge slong la dris pa/ 'phags pa dge
10b2('dul ba): slong 'di zhes bgyi ba gar mchis/ rgyal po'i khab tu 'o/ /shul gang nas/ che ge mo zhig nas so/ /de de'i phyi bzhin song ba dang / dge slong des de mthong nas des de la smras pa/ bzhin bzangs khon zhi bar gyur cig /
10b3('dul ba): des smras pa/ da zhi bar bya'o zhes khyim bdag des dge slong de shin du brdeg brdeg nas lhung bzed kyang bcag /chos gos dag kyang dral te tha ma ma shi tsam byas te btang nas/ dbugs de'u chad pa las sos te phyir log nas gtsug lag
10b4('dul ba): khang de nyid du phyin pa dang / dge slong rnams kyis de mthong nas smras pa/ tshe dang ldan pa ci'i phyir khyod gnas skabs 'di lta bur gyur/ des skabs de dge slong rnams la rgyas par brjod nas yang smras pa/ gal te
10b5('dul ba): kho bos tshe dang ldan pa dag gis bstan pa ltar ma byas na kho bo gnas skabs 'di 'dra bar mi 'gyur ro zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka'
10b6('dul ba): stsal pa/ de 'dra ba'i rkyen ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la
10b7('dul ba): de dang 'thun pa dang / de'i shas che ba dang / de dang 'tsham pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan
10b8('dul ba): thos rnams kyis 'dul ba la bslab pa'i gzhi 'di ltar gdon par bya te/ yang dge slong gang dge 'dun gyi khri 'am/ khri'u 'am/ stan nang tshangs can nam/ la ba 'am/ sngas sam/ gor bu bla gab med par bting ngam/ 'ding du bcug nas
11a1('dul ba): ma bsdus sam/ sdud du ma bcug gam/ dge slong 'khod pa la ma bcol bar de nas song na de 'dra ba'i rkyen ma gtogs te ltung byed do/ /yang dge slong gang zhes bya ba ni chos 'di pa'o/ /dge 'dun gyis zhes
11a2('dul ba): bya ba ni de bzhin gshegs pa'i nyan thos kyi dge 'dun gyi'o/ /khri zhes bya ba ni khri nyid do/ /khri'u zhes bya ba ni khri'u nyid do/ /stan nang tshangs can zhes bya ba ni shing bal can no/ /la ba zhes bya ba ni la ba nyid do/ /sngas shes
11a3('dul ba): bya ba ni sngas su gzhugs pa'o/ /gor bu zhes bya ba ni gru bzhi'o/ /bla gab med par zhes bya ba ni ma g.yogs par ro/ /bting ngam zhes bya ba ni rang gis so/ /'ding du bcug nas shes bya ba ni gzhan no/ /ma bsdus sam
11a4('dul ba): zhes bya ba ni rang gis so/ /sdud du ma bcug gam zhes bya ba ni gzhan no/ /dge slong 'khod pa la zhes bya ba ni de na dge slong gang 'dug pa la'o/ /ma bcol bar zhes bya ba la bcol ba ni rnam pa lnga ste/ gtsug lag khang
11a5('dul ba): 'de re zhes bya ba dang / gtsug lag khang ltos shig ces bya ba 'am/ gnas mal 'de re zhes bya ba dang / gnas mal sdus shig ces bya ba dang / sgo lcags chug shig ces bya ba nyid ni lnga pa'o/ /gal te dge slong med na dge tshul la bcol bar bya'o/ /
11a6('dul ba): gal te dge tshul med na khyim bdag la bcol bar bya'o/ /gal te khyim bdag med na phyogs bzhir rnam par bltas te lde mig sbas nas 'gro bar bya'o/ /gal te lam kar dge slong mthong na kho bos phyogs ga ge
11a7('dul ba): mo zhig tu lde mig sbas kyis long shig ces brjod par bya'o/ /de nas song na zhes bya ba ni nyen kor spangs na'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa dge slong gi gnas
11a8('dul ba): mal gyi nyen kor gang lags/ nye ba 'khor ngas bram ze gro bzhin skyes la a mra'i sdong po shin du me tog phun sum tshogs pa/ 'bras bu phun sum tshogs pa/ yal ga'i tshogs phun sum tshogs pa 'dom bdun gyis bar du chod pa'i a mra'i sdong po bdun po gang dag yin
11b1('dul ba): pa de dag la 'dom bzhi bcu rtsa dgu yod par bstan pa de ni dge slong gi gnas mal gyi nyen kor yin no/ /de 'dra ba'i rkyen ma gtogs te zhes bya ba ni de 'dra ba'i rkyen bzhag ste'o/ /ltung byed do zhes pa ni sems can
11b2('dul ba): dmyal ba dang / dud 'gro dang / yi dags dang / ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing
11b3('dul ba): so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ 'di lta ste/ dge slong gis dge 'dun gyi gnas mal bla gab
11b4('dul ba): med par bzhag ste de nas song na ji srid du nyen kor ma spangs kyi bar du nyes byas su 'gyur la/ nyen kor spangs na ltung byed du 'gyur ro/ /gal te lam kar bdag gi dge 'dun gyi gnas mal shos 'di
11b5('dul ba): bu zhig tu gzhag go snyam du dran zhing / gal te de 'di snyam du bdag gi tshangs pa mtshungs par spyod pa mkhas pa dag sdud par 'gyur ro snyam na dge slong des phyin cad de ltar mi bya'o snyam du sems bskyed par bya zhing
11b6('dul ba): tshig tu yang brjod par bya ste ltung ba de yang chos bzhin du phyir bya'o/ /gal te lam kar dge slong der 'gro ba mthong zhing / gal te de 'di snyam su 'dis sdud par 'gyur ro snyam na de la 'di skad ces tshe dang ldan pa kho bos dge 'dun
11b7('dul ba): gyi gnas mal phyogs ga ge mo zhig tu bzhag pa de sdus shig ces brjod par bya zhing dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos bzhin du phyir bya'o/ /
11b8('dul ba): dge slong des kyang dge slong de la khas blangs nas gus par bya ste bsdu bar bya'o/ /gal te sdud par mi byed na 'gal tshabs can du 'gyur ro/ /gal te der son nas bdag gis dge 'dun gyi gnas mal phyogs 'di lta bu zhig tu gzhag go snyam du dran zhing gal te de
12a1('dul ba): 'di snyam du bdag gi tshangs pa mtshungs par spyod pa mkhas pa dag sdud par 'gyur ro snyam na/ dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos bzhin
12a2('dul ba): du phyir bya'o/ /gal te der son nas dge slong der 'gro ba mthong zhing / gal te de 'di snyam du 'dis sdud par 'gyur ro snyam na de la 'di skad ces tshe dang ldan pa kho bos dge 'dun gyi gnas mal phyogs ga ge mo zhig tu bzhag pa de
12a3('dul ba): sdus shig ces brjod par bya zhing dge slong des phyin cad de ltar mi bya'o snyam du sems bskyed par bya zhing tshig tu yang brjod par bya ste ltung ba de yang chos bzhin du phyir bya'o/ /dge slong des kyang dge slong de la khas blang nas gus
12a4('dul ba): par bya ste bsdu bar bya'o/ /gal te sdud par mi byed na 'gal tshabs can du 'gyur ro/ /dge slong gis dge 'dun gyi gnas mal bla gab med par bzhag nas gtsug lag khang du 'dir bdag gis sems mnyams par
12a5('dul ba): ma bzhag pa mnyam par gzhag go snyam pa 'am/ sems mnyam par bzhag pa rnam par grol bar bya'o snyam pas nang du yang dag 'jog gi phyir 'jug par byed cing / de ting nge 'dzin de las mtshan mo'i thun dang po 'am/ thun phyed na
12a6('dul ba): ldang bar byed na gal te gnas mal phan phun du ma gyur na nyes byas su 'gyur la/ gal te phan phun du gyur na ltung byed du 'gyur ro/ /dge slong gis dge 'dun gyi gnas mal bla gab med par bzhag nas gtsug lag
12a7('dul ba): khang du 'dir bdag gis sems mnyam par ma bzhag pa mnyam par gzhag go snyam pa 'am/ sems mnyam par bzhag pa rnam par grol bar bya'o snyam pas nang du yang dag 'jog gi phyir 'jug par byed cing
12a8('dul ba): de ting nge 'dzin de las mtshan mo'i gung thun nam/ thun tha ma 'am/ skya rengs ma shar ba 'am/ skya rengs shar ba 'am/ nyi ma ma shar ba 'am/ nyi ma shar ba 'am/ nyi ma'i brgyad cha shar ba 'am/ nyi ma'i bzhi cha shar ba 'am/ phyed ma yol
12b1('dul ba): ba 'am/ phyed yol ba 'am/ nyi ma'i bzhi cha lus pa 'am/ nyi ma'i brgyad cha lus pa 'am/ nyi ma ma nub pa 'am/ nyi ma nub pa 'am/ rgyu skar dag ma shar ba 'am/ rgyu skar dag shar ba na ldang bar byed na/ gal
12b2('dul ba): te gnas mal phan phun du ma gyur na nyes byas su 'gyur la/ gal te phan phun du gyur na ltung byed du 'gyur ro/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa gnas
12b3('dul ba): mal gyi phan phun du mchis/ nye ba 'khor gnyis te/ rlung gi phan phun dang / char pa'i phan phun no/ /rlung gi phan phun gang zhe na/ rim pa gcig nas rim pa gnyis pa'i bar du bzlog par gyur pa'o/ /char pa'i phan
12b4('dul ba): phun gang zhe na/ rim pa gcig nas rim pa gnyis pa'i bar du thal bar gyur pa'o/ /bar sdom la/ chos bstan pa dang mgron 'bod dang / /gtsug lag khang dang chos nyan dang / /'dug pa dang ni gnyis po dang / /sku gzugs
12b5('dul ba): dang ni nad pa dang / /stan dang lnga dang gcig la gnyis/ /phyi bzhin 'gro dang grogs bya dang / /kha ton pa dang zhu ba dang / /stan bkur ba dang zan bcad dang / /brub pa dang ni bcol ba dang / /me dang chu yang de bzhin no/ /bram ze dang khyim
12b6('dul ba): bdag dad pa can dag dge slong dag gi gan du 'ongs te smras pa/ 'phags pa dag chos bstan du gsol/ dge slong dag gis smras pa/ bcom ldan 'das 'dir bzhugs kyis/ bcom ldan 'das kyi gan du deng shig dang /
12b7('dul ba): bcom ldan 'das ston par 'gyur ro/ /'phags pa dag ston pa nyag gcig lags pas re shig lha rnams la chos ston tam/ 'on te klu rnams la 'am/ 'on te gnod sbyin rnams la 'am/ 'on te dri za rnams la 'am/ 'on
12b8('dul ba): te mi rnams la chos ston sus 'tshal gyis khyed kyis kyang ston cig / bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag
13a1('dul ba): de lta bas na rjes su gnang gis dge slong rnams kyis kyang chos bstan par bya'o/ /bcom ldan 'das kyis dge slong rnams kyis kyang chos bstan par bya'o zhes bka' stsal nas/ dge slong dag
13a2('dul ba): 'greng bzhin du chos ston par byed pa ni de dag skye bo phal po che'i tshogs kyis yongs su bskor bar gyur nas/ bram ze dang khyim bdag dad pa can dag gis smras pa/ 'di dag skyes 'bul ba dag 'ongs pa yin nam ci zhes zer
13a3('dul ba): ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ 'dug ste chos bstan par bya'o/ /dge slong dag rang rang gi stan dag thogs te 'dong ba na ma dad pa dag gis mthong
13a4('dul ba): nas rol mo ltar 'dong ngam ci zhes co 'dri bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na rjes su gnang gis dge 'dun gyi stan dag nye bar gzhag
13a5('dul ba): par bya'o/ /bcom ldan 'das kyis dge 'dun gyi stan dag nye bar gzhag par rjes su gnang ba khyim bdag mgon med zas sbyin gyis thos nas/ des dge 'dun la khri lnga brgya phul ba dang / de dag thams cad chos ston par
13a6('dul ba): byed pa na ca cor gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gcig gis chos bstan par bya'o/ /de dag gis gang gis bstan par bya ba mi
13a7('dul ba): shes nas/ bcom ldan 'das kyis bka' stsal pa/ dge 'dun gyi gnas brtan nas bzung ste/ dge 'dun gyi gsar bu'i bar gyis chos bstan par bya'o/ /gal te gsar bu'i mtha' dag chos ston par byed pa na/ rgan pa'i
13a8('dul ba): mtha' dag mi brjid par gyur nas/ bcom ldan 'das kyis bka' stsal pa/ rgan pa'i mtha' logs su 'dug ste chos bstan par bya'o/ /dge 'dun gyi gnas brtan mi brjid par gyur nas/ bcom ldan 'das kyis bka' stsal pa/
13b1('dul ba): rgan pa'i mtha' logs su stan gnyis sam gsum bzhag ste chos bstan par bya'o/ /der yang chos ston pa mi brjid par gyur nas/ bcom ldan 'das kyis bka' stsal pa/ rgan pa'i mtha' logs su stan gnyis sam gsum
13b2('dul ba): bzhag ste seng ge'i khri bsham par bya'o/ /chos ston pa'i 'dzeg dka' nas/ bcom ldan 'das kyis bka' stsal pa/ gal te phyogs nges pa yin na so phag dag gis them skas bya'o/ /gal te phyogs nges pa ma yin na shing dag
13b3('dul ba): gis them skas bya'o/ /de mchil ma 'dor bas yid du mi 'ong bar gyur nas/ bcom ldan 'das kyis bka' stsal pa/ mchil ma'i snod gzhag par bya'o/ /der sbrang bu dag 'du nas bcom ldan 'das kyis bka' stsal pa/ gcal
13b4('dul ba): glugs par bya'o/ /dge slong rnams kyis ci zhig glug pa mi shes nas/ bcom ldan 'das kyis bka' stsal pa/ bye ma 'am thal ba glug par bya'o/ /de dri nga bar gyur nas bcom ldan 'das kyis bka' stsal pa/ dus dus su sbyang ba dang
13b5('dul ba): bskam par bya'o/ /de dag gral tshar gcig kho nar ring por shom par byed pa na gzhon pa'i mtha' dag gis mi thos nas/ bcom ldan 'das kyis bka' stsal pa/ gnas mal rnam pa gnyis su bsham par bya ste/ zla gam gyi rnam pa lta bu 'am/
13b6('dul ba): rdzing bu'i rnam pa lta bur 'gyur ro/ /bram ze dang khyim bdag dad pa can dag gis dge slong rnams khyim gzhan du mgron du bos pa na dge slong dag dang du mi len nas/ bram ze dang khyim bdag dad pa can dag gis smras pa/ 'phags pa dag gang gi
13b7('dul ba): tshe sangs rgyas 'jig rten du ma byung ba de'i tshe na ni mu stegs can dag sbyin gnas lags mod/ da ni bcom ldan 'das 'jig rten du byung bas khyed cag sbyin gnas lags te/ gal te khyed cag dang du mi bzhes na/ ci bdag cag dge
13b8('dul ba): ba'i shul rgyags ma mchis par 'jig rten 'di nas 'jig rten pha rol tu mchi bar bgyi 'am zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dang du blang bar
14a1('dul ba): bya'o/ /de dag stan dag g.yar po byed pa na dge slong rnams kyis mi ster nas/ bcom ldan 'das kyis bka' stsal pa/ stan dag brnyan par bya'o/ /dge slong dag zan zos nas/ stan de dag khyer te
14a2('dul ba): 'dong ba na de dag gis smras pa/ 'phags pa dag khyed bzhud cig dang bdag cag gis 'tshal te mchi'o zhes mchi ba na/ dge slong dag 'gyod pas mi 'jog nas/ bcom ldan 'das kyis bka' stsal pa/ gzhag par
14a3('dul ba): bya'o/ /de dag gis smras pa/ 'phags pa dag skom mnabs te bzhud kyi bar du re shig gzhes shig ces zer ba na dge slong dag mi sdod nas/ bcom ldan 'das kyis bka' stsal pa/ bsdad par bya'o/ /de dag la de lta
14a4('dul ba): bu'i rkyen byung nas des na stan de dag mi skyel nas/ bcom ldan 'das kyis bka' stsal pa/ blang bar bya'o/ /bcom ldan 'das kyis blang bar bya'o zhes bka' stsal nas de dag gis gang gis blang ba mi shes
14a5('dul ba): nas/ bcom ldan 'das kyis bka' stsal pa/ gnas pa dag gis gaN DI chung ngu brdungs te blang bar bya'o/ /bram ze dang khyim bdag dad pa can dag gtsug lag khang du lhags te dge slong dag mgron du 'bod pa na dge
14a6('dul ba): slong dag dang du mi len nas/ bcom ldan 'das kyis bka' stsal pa/ dang du blang bar bya'o/ /de dag dge slong dag zan zos nas stan dag g.yar po byed pa na dge slong dag gis mi ster nas de dag gis smras pa/ 'phags pa dag
14a7('dul ba): bdag cag ni khyed la bshos gsol ba lags na/ khyed kyis bdag cag la stan dag mi g.yar ram zhes zer nas bcom ldan 'das kyis bka' stsal pa/ stan dag brnyan par bya'o/ /de dag gis de nyid du bor te dong ba na de
14a8('dul ba): dag ma byin par len pa dag gis brkus nas bcom ldan 'das kyis bka' stsal pa/ bsrung ba'i dge slong gzhag par bya'o/ /de de dag gi nang nyid du zhugs pa dang de dag gis smras pa/ 'phags pa ci yang bzhed dam/ des smras pa/
14b1('dul ba): kho bo mi 'dod de/ 'di ltar kho bo stan dag srung ngo / /de dag gis smras pa/ 'phags pa ci bdag cag khyed kyi gdan dag rku snyam 'am/ gal te thugs mi ches na snoms te bzhud cig ces zer nas/ bcom ldan 'das kyis bka' stsal pa/ de'i
14b2('dul ba): nang du 'jug par mi bya bar mtha' gcig tu 'dug ste/ gal te kha ton pa yin na ni des kha ton bya zhing de la yang sems gtad par bya'o/ /gal te spong ba pa yin na ni des kyang mtha' gcig tu 'dug ste yid la bya ba bskyed par bya zhing
14b3('dul ba): de la yang sems gtad par bya'o/ /gang gis tshe dong bar gyur pa de'i tshe na brub par bya'o/ /de dag chang gi tshigs ma dang / snum dang / bshang ba dang / gci bas ma rung bar gyur pa na dge slong dag 'dor bar byed nas/ bcom ldan 'das kyis
14b4('dul ba): bka' stsal pa/ de dag dor bar mi bya bar gang dag chang gi tshigs mas ma rung bar gyur pa de dag ni chu dag gis sbyang bar bya'o/ /gang dag snum gyis ma rung bar gyur pa de dag ni chal gyis sbyang bar bya'o/ /gang dag bshang ba dang gci bas ma rung bar
14b5('dul ba): gyur pa de dag ni sa 'am/ 'dag rdzas sam/ lci bas sbyang bar bya'o/ /bcom ldan 'das kyis chos mnyan par bya'o/ /zhes bka' stsal nas/ dge slong dag bla gab med par byed pa na nyi ma tsha nas/ bcom ldan 'das kyis bka' stsal pa/ bla re
14b6('dul ba): gdags par bya'o/ /rlung dang char byung nas de dag gis gnas mal bor te 'dong bas de ma rung bar gyur nas/ bcom ldan 'das kyis bka' stsal pa/ brub par bya'o/ /de dag gis sus brub pa mi shes te/ su gang la la 'dug pa des
14b7('dul ba): de 'brub par byed pa na rgan pa'i mtha' dag la gzhi bzang po bshams pa de dag dge slong gnas brtan gnas brtan dag gis brub par mi nus nas bcom ldan 'das kyis bka' stsal pa/ rgan pa'i mtha' dag gi ni gzhon pa
14b8('dul ba): rnams kyis brub par bya zhing / gzhon pa'i mtha' dag gi ni rgan pa rnams kyis brub par bya'o/ /brubs nas tshoms gcig tu byed pas de dag ma rung bar gyur nas/ bcom ldan 'das kyis bka' stsal pa/
15a1('dul ba): 'thun pa dang 'thun par gzhag par bya'o/ /de dag phyis chos mnyan pa mi byed nas/ bcom ldan 'das kyis bka' stsal pa/ g.yogs pa 'am/ bla gab med par bya'o/ /de ltar chos nyan pa na bram ze dang /
15a2('dul ba): khyim bdag dad pa can dag gis nor bus spras pa dang / gser dang dngul gyis brgyan pa'i gos dag gis seng ge'i khri bshams pa dang / dge slong dag 'gyod pas mi 'dug nas/ bcom ldan 'das kyis bka' stsal pa/ khyim
15a3('dul ba): pa'i gos dag yin par bya ste/ mi rtag pa nyid yid la bya bas zil gyis mnan nas 'dug par bya ste/ 'di la 'gyod par mi bya'o/ /dge slong dag dge 'dun gyi gnas mal mi 'brub cing de nyid du 'dor ba na de dag ma rung bar gyur
15a4('dul ba): nas/ bcom ldan 'das kyis bka' stsal pa/ de dag kyang brub par bya'o/ /khyim bdag gcig la gtsug lag khang dgon pa dang / grong mtha' pa gnyis yod nas de'i gtsug lag khang grong mtha' pa na ni gnas mal mang du
15a5('dul ba): yod la/ gtsug lag khang dgon pa na ni gnas mal nyung ngo / /dus gzhan zhig na dgon pa'i gtsug lag khang du dus ston byung nas/ dge slong dgon pa pa dag gi grong mtha'i gtsug lag khang nas gnas mal g.yar ba dang /
15a6('dul ba): dge slong grong mtha' pa dag gis ma ster nas/ bcom ldan 'das kyis bka' stsal pa/ brnyan par bya'o/ /gal te char 'bab bam/ char 'bab du dogs na brnyan par mi bya'o/ /lam kar rlung dang / char bab pas
15a7('dul ba): de dag ma rung bar gyur nas/ bcom ldan 'das kyis bka' stsal pa/ shing ljon pa'i drung ngam/ rtsig drung du bcer te rdzas gcig gis g.yog par bya'o/ /de dag rdzas bzang pos g.yog par byed nas/ bcom ldan
15a8('dul ba): 'das kyis bka' stsal pa/ rdzas ngan pas g.yog par bya'o/ /dus ston zin nas de dag gtsug lag khang 'di yang khyim bdag de'i yin no snyam nas phyir mi 'bul nas/ bcom ldan 'das kyis bka'
15b1('dul ba): stsal pa/ mthus dgug par bya'o/ /ngo mi shes nas bcom ldan 'das kyis bka' stsal pa/ gnas mal 'di ni khyim bdag che ge mo zhig gi dgon pa'i gtsug lag khang gi yin no/ /'di ni grong mtha'i gtsug lag
15b2('dul ba): khang gi yin no zhes yi ge bri zhing gnas mal ji ltar nges par byas pa bzhin du longs spyad par bya'o/ /khyim bdag mgon med zas sbyin bcom ldan 'das ga la ba der song ste phyin nas/ bcom ldan 'das kyi zhabs
15b3('dul ba): gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la khyim bdag mgon med zas sbyin gyis 'di skad ces gsol to/ /gang gi tshe bcom ldan 'das
15b4('dul ba): bgres pa'i mtha' logs na bzhugs pa de'i tshe na bgres pa'i mtha' brjid par gyur cing / gang gi tshe bcom ldan 'das bgres pa'i mtha' logs na mi bzhugs pa de'i tshe na bgres pa'i mtha' mi brjid par gyur na/
15b5('dul ba): gal te bcom ldan 'das kyis gnang na bdag gis 'dzam bu'i grib ma la bzhugs pa'i sku gzugs bgyid du stsal to/ /bcom ldan 'das kyis bka' stsal pa/ gnang gis byed du chug shig /des 'dzam bu'i grib ma
15b6('dul ba): la bzhugs pa'i sku gzugs byed du bcug ste/ de rgan pa'i mtha' logs su bzhag go/ /rlung dang char pa byung nas dge slong rnams kyis de bor te dong ba dang / bram ze dang khyim bdag dad pa can dag khyed kyis ston pa
15b7('dul ba): yang bor ro zhes smod par byed nas/ bcom ldan 'das kyis bka' stsal pa/ khyim pa 'am/ dge tshul gyis spyan drang bar bya'o/ /khyim pa yang med/ dge tshul yang med nas bcom ldan 'das kyis bka' stsal pa/
15b8('dul ba): dge slong rnams kyis ston pa'i 'du shes bskyed de spyan drang bar bya'o/ /dge slong dag na bar gyur nas de dag la su yang mi lta nas/ bcom ldan 'das kyis bka' stsal pa/ nad pa dus gsum du blta bar bya'o/ /bcom ldan 'das
16a1('dul ba): kyis nad pa dus gsum du blta bar bya'o zhes bka' stsal nas/ de dag gis gang gis blta bar bya ba mi shes nas/ bcom ldan 'das kyis bka' stsal pa/ dge 'dun gyi gnas brtan nas bzung ste dge 'dun gyi gsar
16a2('dul ba): bu'i bar gyis blta bar bya'o/ /bcom ldan 'das kyis nad pa blta bar bya'o zhes bka' stsal nas/ dge slong gnas brtan gnas brtan dag nad pa lta bar byed pa na/ de dag 'greng bzhin du nad pa lta bar byed pas nad pa dag nyam nga bar gyur
16a3('dul ba): nas/ bcom ldan 'das kyis bka' stsal pa/ 'dug ste nad pa blta bar bya'o/ /bcom ldan 'das kyis 'dug ste nad pa blta bar bya'o/ /zhes bka' stsal nas/ dge slong dag rang rang gi stan dag khyer te 'dong ba na ma dad pa dag
16a4('dul ba): 'phags pa dag rol mo ltar 'dong ngam ci zhes tho 'tsham pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ stan dag khyer te 'dong bar mi bya bar 'di ltar nad g.yog
16a5('dul ba): gis stan dag bsham par bya'o/ /drug sde dag nad pa ltar dong ba na de dag de nyid na 'du 'dzi'i gtam gyis yun ring du 'khod nas nad g.yog rnams kyis smras pa/ tshe dang ldan pa dag nad pa'i bya ba yongs su nyams par gyur gyis deng shig /de dag
16a6('dul ba): gis smras pa/ de yang gyis la gnas mal yang ltos shig dang de ltar na nad pa shi ba'i yo byad drug 'thob par 'gyur ro/ /gzhan yang khyed nad pa'i bya ba yongs su nyams par ma byed par deng shig dang kho bo cag gis blta bar bya'o/ /
16a7('dul ba): nad g.yog de dag gis nad pa la ma bcol bar dong ba dang / drug sde dag kyang dong nas rlung dang char pa dag byung ba na nad pas gnas mal rtul ma nus nas de dag ma rung bar gyur pa'i skabs de dge slong rnams kyis bcom ldan 'das la
16a8('dul ba): gsol pa dang / bcom ldan 'das kyis bka' stsal pa/ dge slong dag lnga po 'di dag la bcol bar mi bya ste/ ngo tsha med pa dang / nad dang bcas pa dang / rgas pa 'khogs shing nyam chung ba dang / na ba sbyor mi bzod pa dang /
16b1('dul ba): rdzogs par ma bsnyen pa thams cad la'o// //'dul ba rnam par 'byed pa/ bam po bzhi bcu rtsa bzhi pa/ sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa khri gcig la
16b2('dul ba): dge slong gnyis mchis na de gang dag gis brub par bgyi/ gang phyis langs pas so/ /gnyis ka dus gcig tu langs na gzhon pas so/ /gnyi ga gzhon na gnyis ga brub par bya'o/ /slob dpon dang mkhan po dag 'chag tu dong ba na dge
16b3('dul ba): slong lhan cig gnas pa dang / nye gnas gtsug lag khang na 'khod pa na de dag chu med pa nas ut+pa la bzhin du dge ba'i chos rnams kyis mi 'phel nas/ bcom ldan 'das kyis bka' stsal pa/ dge slong lhan cig gnas pa
16b4('dul ba): dang / nye gnas dag gis slob dpon dang / mkhan po dag gi phyi bzhin 'gro bar bya'o/ /slob dpon dang / mkhan po dag stan dag khyer te 'dong zhing lhan cig gnas pa dang / nye gnas dag lag pa brkyang ste 'gro nas/
16b5('dul ba): bcom ldan 'das kyis bka' stsal pa/ dge slong lhan cig gnas pa dang / nye gnas dag gis slob dpon dang / mkhan po dag gi stan dag khyer te 'gro bar bya'o/ /slob dpon dang mkhan po de dag 'chags na phyag dar
16b6('dul ba): byed pa na lhan cig gnas pa dang / nye gnas dag lag pa brkyang ste 'khod nas/ bcom ldan 'das kyis bka' stsal pa/ lhan cig gnas pa dang / nye gnas dag gis phyags ma blangs te/ slob dpon dang / mkhan po
16b7('dul ba): dag snying las chung ngur bya'o/ /mkhar lan byed par bskos na ni ltung ba med do/ /slob dpon dang / mkhan po dag gos dag 'tshem pa na lhan cig gnas pa dang / nye gnas dag snying las chung ngur
16b8('dul ba): 'khod nas/ bcom ldan 'das kyis bka' stsal pa/ lhan cig gnas pa dang / nye gnas dag gis khab blang zhing / slob dpon dang /
17a1('dul ba): mkhan po dag snying las chung ngur bya'o/ /tshem 'drub par bskos na ni ltung ba med do/ /lhan cig gnas pa dang / nye gnas dag gis slob dpon dang / mkhan po dag gi lung mnos te de dag nyid kyi mdun na glog nas/ bcom ldan 'das
17a2('dul ba): kyis bka' stsal pa/ dge slong kha ton slob pa dag gis lung mnos nas thos pa'i nyen kor spangs te snang ba'i nye 'khor du 'dug nas lung phog la bklag par bya'o/ /dge slong spong ba pa dag gis gdams ngag mnos nas mtha' gcig tu song
17a3('dul ba): ste yid la bya ba bskyed par bya'o/ /lhan cig gnas pa dang / nye gnas de dag las su bskos par 'gro ba na de dag slob dpon dang / mkhan po dag la zhus te song ba na/ der song ba de dag la las gzhan byung nas de dag yang phyir 'ong zhing zhu bar byed nas
17a4('dul ba): bcom ldan 'das kyis bka' stsal pa/ gal te der dong ba rnams la las gzhan byung na de dag gis yang dang yang du phyir 'ongs te zhu bar mi bya bar de nyid du las bya ste/ de dag gis sngar zhus pa de nyid kyis thams cad zhus pa yin no/ /de dag gis
17a5('dul ba): der stan dag khyer ba phyir khyer te mi 'ong nas/ bcom ldan 'das kyis bka' stsal pa/ de dag gis stan khyer te 'ong bar bya'o/ /de dag gis ches sngar stan dag khyer te dong ba dang / slob dpon dang / mkhan po dag la gang gis de dag mi 'gro ba de 'dra
17a6('dul ba): ba'i rkyen byung nas/ bcom ldan 'das kyis bka' stsal pa/ de dag gis slob dpon dang mkhan po dag la 'chag tu 'gro 'am mi 'gro zhes zhu bar bya zhing gal te 'gro'o zhes zer na stan dag bskur bar bya'o/ /gal te mi 'gro zhes zer
17a7('dul ba): na stan dag bskur bar mi bya'o/ /khyim bdag gcig gis sangs rgyas la sogs pa dge slong gi dge 'dun khyim gzhan du gshos la spyan drangs pa na/ gzhon nu zhig dge ba'i phyogs la shin du brtson nas des bsams pa/ deng bdag bsod
17a8('dul ba): snyoms la 'jug mi dgos pas ji srid du gdugs tshod la bab par ma gyur pa de srid kyi bar du dge ba'i phyogs la tron bya'o snyam nas/ de stan khyer te phyi rol du song ba dang / dge slong rnams dus snga ma tshogs su gtsug lag khang gi sgo bcad de dong
17b1('dul ba): ngo / /des kyang dus shes par byas te 'ongs pa dang / ji tsam na gtsug lag khang gi sgo bcad pa mthong nas des bsams pa/ bdag zan bcad pa ni bla'i bdag ltung ba dang bcas na mi rung ngo snyam nas de zan bcad pa byas pa dang / de'i lus la
17b2('dul ba): ji srid du mdangs yod pa de srid du des dge ba'i phyogs la tron byas so/ /gang gi tshe lus las mdangs yal ba de'i tshe na glos phab ste nyal ba dang / dge slong rnams kyis de la smras pa/ tshe dang ldan pa gal te zan gzhan gyi yin zhes te lto yang
17b3('dul ba): gzhan gyi yin snyam 'am/ ci na khyed ci tsam gyis dge ba'i phyogs la tron byed kyang mi nus pa de tsam za 'am/ sus zos/ khyod kyis ma zos sam/ ma zos so/ /ci'i phyir/ de skabs de dge slong rnams la brjod nas/ dge slong
17b4('dul ba): rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong rnams kyis dus snga ma tshogs su khyim gzhan du 'jug par mi bya bar dus shes par byas te gaN DI brdungs nas 'jug par bya'o/ /
17b5('dul ba): slob dpon dang / mkhan po dag gis kyang rang rang gi 'khor la blta bar bya'o/ /blo bur du 'ongs pa 'ga' zhig yod na de ni dge 'dun gyi gnas brtan gyis blta bar bya'o/ /gal te dge slong sgo bcad par 'ongs na des stan rtsig pa'i
17b6('dul ba): drung ngam shing ljon pa'i drung du bzhag ste 'gro bar bya'o/ /dge slong gis gya tshom du zan gcad par mi bya'o/ /dge slong gis gya tshom du zan gcod par byed na 'gal tshabs can du 'gyur ro/ /bram ze dang khyim bdag dad
17b7('dul ba): pa can dag gtsug lag khang du 'ongs te/ de dag stan dag la 'dug 'dug nas de nyid du bor te dong nas/ de dag sus kyang ma brubs pas de nyid du ma rung bar gyur nas/ bcom ldan 'das kyis bka' stsal pa/ gang gis
17b8('dul ba): mthong ba des brub par bya'o/ /dge slong rgan po 'khogs pa nyam chung ba dang / nad pa sbyor mi bzod pa dag gis de dag bla gab med par bzhag pa mthong zhing de dag gis 'brub par mi nus nas/ bcom ldan 'das kyis bka' stsal
18a1('dul ba): pa/ de dag gis dge bskos la brjod par bya zhing / des kyang gus par bya ste brub par bya'o/ /dge slong rnams kyis gnas mal dag bla gab med par bting nas dge slong gcig pu zhig la bcol nas bsod snyoms la
18a2('dul ba): zhugs shing gzhan gyis kyang de nyid la bcol/ gzhan gyis kyang de nyid la bcol te bsod snyoms la zhugs pa dang / rlung dang char byung ste des brub par ma nus nas/ bcom ldan 'das kyis bka' stsal pa/ rab tu mang po
18a3('dul ba): dag gis dge slong gcig la bcol bar mi bya'o/ /gal te de lta bu'i rkyen byung na des gaN DI brdung bar bya zhing de na dge slong gang dag 'khod pa de dag gis gus par bya ste brub par bya'o/ /de dag gis kyang gaN DI thos nas gus pas
18a4('dul ba): 'gro bar bya'o/ /nags kyi nang na gtsug lag khang 'dug pa la me shor nas mes grong dang / grong khyer dang / rgyal po'i pho brang dang / yul 'khor yang tshig la thug /spyod yul dang spyod yul gyi lam dang / 'chag sa dang / dag ra dang /
18a5('dul ba): sgo khang dang / gtsug lag khang yang tshig la thug pa na/ dge slong rnams kyis rang rang gi lhung bzed dang chos gos dag ni phyung / dge 'dun gyi gnas mal dag ni tshig nas khyim bdag 'ongs te dge slong rnams la dris pa/ 'phags pa
18a6('dul ba): dag ci dag ma tshig gam/ ci yang ma tshig go/ /dge 'dun gyi gnas mal dag ga re/ tshig go/ /ci yang ma tshig pa de/ de 'dra 'am/ kho bo cag gi ci yang ma tshig go/ /des smras pa/ kye ma'o dge 'dun gyi gnas mal tsam
18a7('dul ba): 'byin kyang ma phod ces zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi gnas mal yang dbyung bar bya'o/ /de dag dge 'dun gyi gnas mal
18a8('dul ba): 'byin pa na de dag gi gang zag gi gnas mal dang / lhung bzed dang / chos gos dag tshig nas/ de dag phongs par gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka'
18b1('dul ba): stsal pa/ gang zag ni phongs par 'gyur la/ dge 'dun ni mi 'gyur bas je dang por gang zag gi lhung bzed dang / chos gos dbyung bar bya zhing de'i 'og tu dge 'dun gyi dbyung bar bya'o/ /de dag phyung ba na ma byin pa
18b2('dul ba): len pa dag gis brkus nas/ bcom ldan 'das kyis bka' stsal pa/ der srung ma dge slong gzhag par bya'o/ /de dag mthu dang ldan pa 'jog par byed nas/ bcom ldan 'das kyis bka'
18b3('dul ba): stsal pa/ mthu chung ngu gzhag par bya'o/ /de dag me mi bzod par 'jug par byed nas/ bcom ldan 'das kyis bka' stsal pa/ gal te me mi bzod pa yin na 'jug par mi bya ste/ gal te tshig na yang
18b4('dul ba): de la 'gyod par mi bya'o/ /ser che ba'i dbus na gtsug lag khang 'dug cing / steng gi ri kha nas char pa'i rgyun sbom po bab pa na/ gtsug lag khang du chu byung zhing grong dang / grong khyer dang / rgyal po'i pho brang dang /
18b5('dul ba): yul 'khor yang khyer la thug /spyod yul dang spyod yul gyi lam dang / dag ra dang / sgo khang dang / gtsug lag khang yang khyer la thug pa na/ dge slong rnams kyis rang rang gi lhung bzed dang chos gos dag ni phyung / dge 'dun
18b6('dul ba): gyi gnas mal dag ni khyer nas/ khyim bdag 'ongs nas dge slong rnams la dris pa/ 'phags pa dag ci dag ma khyer ram/ ci yang ma khyer ro/ /dge 'dun gyi gnas mal dag ga re/ khyer ro/ /ci yang ma khyer ba de de 'dra 'am/ kho bo cag gi
18b7('dul ba): ci yang ma khyer ro/ /des smras pa/ kye ma'o dge 'dun gyi gnas mal tsam 'byin kyang ma phod ces zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi gnas
18b8('dul ba): mal yang dbyung bar bya'o/ /de dag dge 'dun gyi gnas mal 'byin pa na de dag gi gang zag gi gnas mal dang / lhung bzed dang / chos gos dag khyer nas de dag phongs par gyur pa'i skabs de dge slong rnams kyis bcom ldan 'das la gsol
19a1('dul ba): pa dang / bcom ldan 'das kyis bka' stsal pa/ gang zag ni phongs par 'gyur la/ dge 'dun ni mi 'gyur bas je dang por gang zag gi lhung bzed dang / chos gos dbyung bar bya zhing / de'i 'og tu dge 'dun gyi dbyung bar bya'o/ /
19a2('dul ba): de dag phyung ba na ma byin par len pa dag gis brkus nas/ bcom ldan 'das kyis bka' stsal pa/ der srung ma dge slong gzhag par bya'o/ /de dag mthu dang ldan pa 'jog par byed nas/ bcom ldan 'das kyis bka' stsal pa/
19a3('dul ba): mthu chung ngu gzhag par bya'o/ /de dag chu mi bzod par 'jug par byed nas/ bcom ldan 'das kyis bka' stsal pa/ gal te chu mi bzod pa yin na 'jug par mi bya ste/ gal te khyer na yang de la 'gyod par mi bya'o/ /las dang
19a4('dul ba): po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /gnas mal gyi ltung byed de bcu bzhi pa rdzogs s+ho// // bar sdom la/ lho lam dang ni ma bor dang / /ma dris
19a5('dul ba): 'dor dang mthus 'dor dang / /khron pa dang ni blang ba dang / /dag ra dang ni 'chag sa dang / /lci ba gzhag pa tha ma yin/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs
19a6('dul ba): so/ /lho lam nas dge slong rgan pa dang / gzhon pa gnyis shig bcom ldan 'das kyi zhabs la phyag 'tshal du mnyan yod du 'ongs nas/ rgan shos kyi gtsug lag khang ni gnas mal dang bcas pa zhig tu bskos/ gzhon pa
19a7('dul ba): shos kyi gtsug lag khang ni gnas mal med pa zhig tu bskos pa dang / gzhon pa shos de sgrub phod pa zhig yin pas des rtswa mang po dag blangs nas pus mo nub tsam gyi gding ba bshams so/ /rgan pa des bsams pa/ gzhon nu de'i
19a8('dul ba): gtsug lag khang ji lta bu zhig tu bskos pa je bltas 'gro'o snyam nas de der song ba dang / ji tsam na gding ba bzang po bshams pa mthong nas des bsams pa/ bdag ji srid du gnas mal phyir gtod par byed pa de srid
19b1('dul ba): du sang 'gro ba 'phyis par 'gyur gyis 'di nyid du 'dug go snyam nas/ des gnas mal dang bcas pa'i gtsug lag khang de dge slong gnas mal 'bog pa la phyir gtad nas/ de gnyis gtsug lag khang der mtshan
19b2('dul ba): mo gnas nas nang par sngar langs te dong ngo / /phyogs des snum zhing dngar ba yin pas rtswa bting ba dag la sril dag chags nas gtsug lag khang de'i phyi nang bcas pa thams cad sril gyis
19b3('dul ba): khyab par gyur to/ /de'i tshe na khyim bdag gcig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs pa dang / dge slong
19b4('dul ba): gi dge 'dun ni bzhugs so/ /bcom ldan 'das ni rdzas las byung ba na bzhugs shing bsod snyoms mngon par bsgrubs so/ /sangs rgyas bcom ldan 'das rnams ni
19b5('dul ba): rgyu lngas rdzas las byung ba na bzhugs shing bsod snyoms mngon par bsgrub par mdzad de/ lnga gang zhe na/ nang du yang dag 'jog bzhed pa dang / lha
19b6('dul ba): rnams la chos ston par bzhed pa dang / nad pa la lta bar bzhed pa dang / gnas mal la rtog par bzhed pa dang / 'dul ba la nyan thos rnams kyi bslab
19b7('dul ba): pa'i gzhi 'cha' bar bzhed pa'o/ /don 'dir ni bcom ldan 'das gnas mal la rtog par bzhed pa dang / 'dul ba la nyan thos rnams
19b8('dul ba): kyi bslab pa'i gzhi 'cha' bar bzhed pas rdzas las byung ba na bzhugs shing bsod snyoms mngon par bsgrub par mdzad do/ /de nas bcom ldan 'das kyis
20a1('dul ba): dge slong gi dge 'dun song nas ring po ma lon par thugs su chud nas lde mig bsnams te kun dga'i ra ba nas kun dga'i ra bar gtsug lag khang nas gtsug lag khang du/ khang khyim nas khang khyim du/ 'chag sa nas 'chag sar dang / gol bar gshegs shing
20a2('dul ba): mthar gyis gshegs pa na/ gtsug lag khang de ga la ba der gshegs pa dang / bcom ldan 'das kyis gtsug lag khang de sril dag gis phyi nang thams cad khyab par gzigs so/ /gzigs nas kyang e ma zhes gsungs shing smad nas 'di snyam du dgongs te/ bram ze dang khyim
20a3('dul ba): bdag dad pa can dag gis lpags pa dang / sha dang / khrag dag btsir cing btsir cing sbyin pa dag sbyin/ bsod nams dag byed pa gang yin pa de la dge slong dag drod mi shes pa dang / so sor mi rtog par yongs su longs spyod do snyam du dgongs so/ /de nas bcom ldan 'das 'di snyam du dgongs te/ bdag gis ci
20a4('dul ba): nas kyang sril dag logs shig tu 'gyur zhing / sa dag kyang logs shig tu 'gyur ba de lta bu'i rdzu 'phrul mngon par 'du bya ba mngon par 'du bya'o snyam du dgongs so/ /de nas bcom ldan 'das kyis ci nas kyang sril dag kyang logs shig tu 'gyur zhing sa dag kyang logs shig tu 'gyur ba de lta bu'i
20a5('dul ba): rdzu 'phrul mngon par 'du bya ba mngon par 'du mdzad do/ /de nas bcom ldan 'das kyis 'khor lo dang / bkra shis dang / g.yung drung gi lcags kyu dag dang ldan pa'i phyag dra bar 'brel pa/ bsod nams brgya phrag du ma las 'khrungs pa gnyis kyis sril de dag legs par bsdus
20a6('dul ba): te bsil ba'i phyogs su gzhag pa mdzad do/ /de nas bcom ldan 'das kyis gtsug lag khang de chag chag btab ste phyag dar mdzad nas nyal nyil gtsug lag khang gi phyi rol du bor te phyag dang zhabs gnyis bsil nas nang du yang dag 'jog gi slad du gtsug lag khang du gshegs so/ /
20a7('dul ba): de nas dge slong bsod snyoms sgrub pas bsod snyoms blangs nas bcom ldan 'das ga la ba der song ngo / /sangs rgyas bcom ldan 'das rnams ni chos nyid kyis bsod snyoms sgrub pa'i dge slong la dge slong ji lta zas bsod dam/ dge slong gi
20a8('dul ba): dge 'dun tshim par byas sam zhes so sor kun dga' ba mdzad pa yin pas bcom ldan 'das kyis dge slong bsod snyoms sgrub pa la dge slong ji lta zas bsod dam/ dge slong gi dge 'dun tshim par byas sam/ zhes so sor kun dga' bar
20b1('dul ba): mdzad pa dang / des gsol pa/ btsun pa zas te por bsod cing dge slong gi dge 'dun tshim par bgyis so/ /de nas bcom ldan 'das zhal zas kyi bya ba mdzad nas/ gtsug lag khang gi slad rol du zhabs
20b2('dul ba): gnyis bsil te/ nang du yang dag 'jog gi slad du gtsug lag khang du gshegs so/ /de nas bcom ldan 'das phyi dro nang du yang dag 'jog las bzhengs nas/ dge slong gi dge 'dun gyi gong du gdan bsham pa nyid la bzhugs so/ /
20b3('dul ba): bzhugs nas bcom ldan 'das kyis dge slong rnam la bka' stsal pa/ dge slong dag 'di na ngas dge slong gi dge 'dun song nas ring po ma lon par shes nas lde mig khyer te kun dga'i ra ba nas kun dga'i ra bar gtsugs lag khang nas gtsugs
20b4('dul ba): lag khang du/ khang khyim nas khang khyim du/ 'chag sa nas 'chag sar dang / gol bar song nas mthar gyis 'gro ba na gtsug lag khang zhig ga la ba der phyin nas ngas gtsug lag khang de sril dag gis phyi nang thams cad khyab par mthong ngo / /
20b5('dul ba): mthong nas kyang / e ma'o zhes byas te smad nas 'di snyam du bram ze dang khyim bdag dad pa can dag gis lpag pa dang / sha dang / khrag dag btsir cing btsir cing sbyin pa dag sbyin bsod nams dag byed pa gang yin pa de la dge slong dag drod mi shes pa dang /
20b6('dul ba): so sor mi rtog par yongs su longs spyod do snyam du dgongs kyis/ dge slong dag khyed kyis dad pas sbyin par bya ba la drod ran par yongs su longs spyad pa dang / spang zhing yongs su longs spyad pa dang / dus su yongs su longs spyad pa dang / brtags
20b7('dul ba): cing yongs su longs spyad pa dang / khad kyis yongs su longs spyad na legs so/ /bar sdom la/ drod ran pa dang spang ba dang / /de bzhin dus dang brtag pa dang / /khad kyis yongs su spyad pa yin/ /de nas bcom ldan 'das kyis drod ran pa
20b8('dul ba): dang / spang ba dang / dus dang / brtag pa dang / khad kyis yongs su longs spyod pa'i bsngags pa brjod nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams
21a1('dul ba): kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge 'dun gyi gtsug lag khang du rtswa'i gding
21a2('dul ba): ba 'am/ lo ma'i gding ba bting ngam/ 'ding du bcug nas ma bsdus sam sdud du ma bcug par de nas song na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /dge slong rab
21a3('dul ba): tu mang po dag don 'thun dang lhan cig ljongs rgyur 'dong ba na ri brags shig tu phyin nas/ de na de dag khyim bdag gi gan du song ste/ khyim bdag kho bo cag la gnas g.yor cig ces gnas brnyas pa dang / khyim bdag gis smras pa/ dam tshig
21a4('dul ba): gis g.yar bar bgyi ste/ gal te bdag gi bsod snyoms gsol te gshegs na g.yar ro/ /dge slong rnams kyis smras pa/ khyim bdag kho bo cag ni don 'thun la rag las pa yin pas/ gal te don 'thun sdod na bza' bar bya'o/ /
21a5('dul ba): khyim bdag 'di na khri 'am/ khri'u lta yod dam/ 'phags pa dag ma mchis so/ /dge slong de dag la khyim pa dang / dge tshul mang du yod pas de dag gis rtswa mang po blangs te pus mo nub tsam gyi gding ba bshams so/ /don 'thun nam ma nangs pa nyid
21a6('dul ba): du 'phags nas/ dge slong de dag gis kyang gding ba ma bor bar dong ngo / /khyim bdag gis bsams pa/ gal te 'phags pa dag bzhugs na de dag gi gdugs tshod sta gon byas je blta'o snyam nas de song ba dang / ji tsam na dge slong de dag
21a7('dul ba): nam ma nangs pa kho nar dong ba mthong ngo / /khyim bdag de chung ma dang bcas pas gding ba de dag 'dor ba na snga dro ril gyis yol bar gyur to/ /dge slong rab tu mang po gzhan dag don 'thun dang lhan cig ljongs rgyur dong ba na ri brags de nyid du phyin nas/
21a8('dul ba): de na de dag khyim bdag gi gan du song ste khyim bdag kho bo cag la gnas g.yor cig ces gnas brnyas pa dang / khyim bdag gis smras pa/ 'phags pa dag dam tshig gis g.yar bar bgyi ste/ gal te khyed cag ran gyi gding ba mi 'ding na
21b1('dul ba): g.yar bar bgyi'o/ /khyim bdag 'di na gang du kho bo cag nyal bar bya ba'i khri 'am/ khri'u lta yod dam/ 'phags pa dag ma mchis so/ /khyim bdag sa sgre bo la ji ltar nyal bar bya/ 'phags pa dag khyed cag nyid kyis tshangs pa mtshungs
21b2('dul ba): par spyod pa dag lhags par gyur nas/ de dag gis ran gyi gding ba bting nas ma bor bar dong nas bdag mchis brang dang bcas pa de 'dor ba na snga dro ril gyis yol bar gyur to/ /dge slong de dag sa sgre bo la mtshan mo 'da' bar byas nas nang par
21b3('dul ba): sngar langs te dong ngo / /de dag mthar gyis rgyu zhing dong ba na mnyan yod du phyin nas/ dge slong rnams kyis de dag mthong nas smras pa/ tshe dang ldan pa dag 'ongs pa legs so 'ongs pa legs so/ /ji lta bde bar brgyus sam/ ji ltar bde ba
21b4('dul ba): brgyus/ sa sgre bo la mtshan thog thag 'gre ldog pas 'da' ba byas so/ /khyod cag ri brags gang du bzhag /ga ge mo zhig tu'o/ /khyim bdag gang gi sdum par/ che ge mo zhig gi'o/ /de na dge slong kha cig gis smras pa/ kho bo cag
21b5('dul ba): ni khyim bdag de'i sdum par gding ba la nyal te 'ongs so/ /khyod cag gis gding ba de gang du bor/ de nyid du bor ro/ /de'i phyir khyim bdag de smod par byed do zhes zer ba'i skabs de dge slong rnams kyis bcom ldan 'das la gsol pa dang /
21b6('dul ba): bcom ldan 'das kyis bka' stsal pa/ khyim gzhan nas kyang gding ba dor bar bya'o/ /bcom ldan 'das kyis khyim gzhan nas kyang gding ba dor bar bya'o/ /zhes bka' stsal nas/ dge slong rab tu mang po dag don 'thun dang
21b7('dul ba): lhan cig ljongs rgyur 'dong ba na ri brags shig tu phyin to/ /ri brags de na khyim bdag cig gis dge sbyong dang / bram ze blo bur du lhags pa rnams kyi don du thag ring po nas rtswa mang po dag blangs te gding ba bshams so/ /dge slong
21b8('dul ba): de dag khyim bdag de'i gan du song ste/ khyim bdag kho bo cag la gnas g.yor cig ces gnas brnyas pa dang / khyim bdag des smras pa/ 'phags pa dag bdag gis dge sbyong dang / bram ze blo bur du lhags pa rnams
22a1('dul ba): kyi don du thag ring po nas rtswa mang po blangs te gding ba 'di bshams kyis 'dir gzims shig / de dag der nyal nas nam ma nangs pa kho nar khyim bdag la ma dris par gding ba bor te dong ngo / /khyim bdag de
22a2('dul ba): nang par sngar langs nas/ de bor te dong ba mthong nas khyim bdag des bsams pa/ ltar 'gro'o/ /gal te phyogs gtsang mar bor bar gyur na yang blang ngo / /snyam nas de ltar song ba dang / ji tsam na phyogs mi gtsang bar
22a3('dul ba): bor ba mthong nas des de ma blangs so/ /dge slong rab tu mang po gzhan dag don 'thun dang lhan cig ljongs rgyur 'dong ba na ri brags de nyid du phyin nas/ de dag khyim bdag de'i gan du song ste/ khyim bdag kho bo cag la
22a4('dul ba): gnas g.yor cig ces gnas brnyas pa dang / khyim bdag des smras pa/ 'phags pa dag bzhugs su gsol/ khyim bdag 'di na khri 'am/ khri'u dag yod dam/ 'phags pa
22a5('dul ba): dag ma mchis so/ /khyim bdag sa sgre bo 'di la ji ltar nyal bar bya/ 'phags pa dag bdag gis dge sbyongs dang bram ze blo bur du lhag pa rnams kyi don du thag ring po nas
22a6('dul ba): rtswa mang po blangs te gding ba bshams par gyur pa las/ khyed cag nyid kyi tshangs pa mtshungs par spyod pa dag lhags par gyur te/ de dag der nyal nas nam ma nangs pa kho
22a7('dul ba): nar bdag la ma dris par gding ba de dag phyog mi gtsang bar bor te dong ngo / /de dag der sa sgre bo la nyal te dong ngo / /de dag mthar gyis rgyu zhing 'dong ba na mnyan yod du phyin nas/ dge slong rnams kyis
22a8('dul ba): de dag mthong nas smras pa/ tshe dang ldan pa dag 'ongs pa legs so/ /'ongs pa legs so/ /ji lta bde bar brgyus sam/ de dag gis smras pa/ ji ltar bde bar brgyus/ sa sgre bo la mtshan thog thag 'gres ldogs te nam
22b1('dul ba): nangs so/ /khyed cag ri brags gang du bzhag /ga ge mo zhig tu'o/ /khyim bdag gang gi sdum par/ che ge mo zhig gi'o/ /de na dge slong kha cig gis smras pa/ kho bo cag ni khyim bdag de'i
22b2('dul ba): sdum par gding ba la nyal te 'ongs so/ /khyed cag gis gding ba de gar bzhag /phyi rol du bor ro/ /de'i phyir khyim bdag de smod do/ /zhes zer ba'i skabs de dge slong rnams kyis bcom ldan 'das la gsol
22b3('dul ba): pa dang / bcom ldan 'das kyis bka' stsal pa/ khyim bdag 'dug pa la dri bar bya ste/ gal te 'or cig ces zer na dor bar bya'o/ /gal te ma dor cig ces zer na dor bar mi bya'o/ /
22b4('dul ba): ri brags shig na gtsug lag khang gnas mal med pa zhig yod pa der/ dge slong rnams kyis dge slong blo bur du lhags pa rnams kyis/ don du thag ring po nas rtswa mang po dag blangs te gding ba bshams so/ /dge
22b5('dul ba): slong rab tu mang po dag don mthun dang lhan cig ljongs rgyu zhing 'dong ba na ri brags der phyin nas/ de dag gtsug lag khang der zhugs nas de dag gis/ dge slong rnams la dris pa/ tshe dang ldan pa dag 'di
22b6('dul ba): na gnas mal cung zad yod dam/ de dag gis smras pa/ yod de 'di ltar kho bo cag gis/ dge slong blo bur du lhags pa rnams kyi don du/ thag ring po nas rtswa mangs po blang te gding ba bshams kyis 'dir
22b7('dul ba): nyol cig / de dag der nyal nas nang par sngar langs te gding ba de bor bar brtsams pa dang / dge slong rnams kyis de dag la smras pa/ tshe dang ldan pa dag gding ba 'di ma dor
22b8('dul ba): cig / kho bo cag gis tshangs pa mtshungs par spyod pa blo bur du lhags pa rnams kyi don du thag ring po
23a1('dul ba): nas rtswa mang po blangs te bting ba yin no/ /de dag gis smras pa/ tshe dang ldan pa dag khyed cag gis re shig bdag nyid ltung ba dang bcas par byas so/ /kho bo cag gis ji ltar bdag nyid ltung ba dang bcas par byas/ de dag gis de dag spyos te gding
23a2('dul ba): ba de dag mthus bor nas dong ngo / /dge slong rab tu mang po gzhan dag don 'thun dang lhan cig ljongs rgyur 'dong ba na gtsug lag khang de nyid du phyin nas de dag gis dge slong de dag la gnas mal brnyas pa dang / dge slong rnams kyis dge slong
23a3('dul ba): de dag la smras pa/ tshe dang ldan pa dag gtsug lag khang 'di gnas mal med pa yin nam/ kho bo cag gis tshangs pa mtshungs par spyod pa blo bur du lhags pa rnams kyi don du thag ring po nas rtswa mang po dag blangs te gding ba bshams par gyur pa las
23a4('dul ba): tshangs pa mtshungs par spyod pa gzhan dag cig don 'thun dang lhan cig ljongs rgyur 'dong ba na gtsug lag khang 'dir lhags te de dag de la nyal nas nang par sngar langs te gding ba de bor bar brtsams pa dang / kho bo cag gis ma dor cig ces byas na/ de dag
23a5('dul ba): gis kho bo cag spyos te mthus bor nas dong ngo / /de dag kyang der sa sgre bo la nyal nas nang par sngar langs te dong ngo / /de dag mthar gyis ljongs rgyu zhing 'dong ba na mnyan yod du phyin nas dge slong rnams kyis de dag mthong nas smras pa/ tshe dang ldan pa dag
23a6('dul ba): 'ongs pa legs so 'ongs pa legs so/ /ji lta bde bar brgyus sam/ de dag gis smras pa/ ji ltar bde bar brgyus/ mtshan mo thog thag sa sgre bo la 'gres ldogs te nam nangs so/ /tshe dang ldan pa dag ri brags gang du zhag /
23a7('dul ba): gtsugs lags khang ga ge mo zhigs tu'o/ /de na dge slong kha cig gis smras pa/ kho bo cag ni gtsugs lags khang der gding ba la nyal te 'ongs so/ /khyed cag gis gding ba de gar bzhag /kho bo cag gis rgan zhugs de dag smras bzhin
23a8('dul ba): du mthus phyi rol du bor ro/ /de'i phyir tshangs pa mtshungs par spyod pa de dag smod par byed do/ /zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de bzhin du
23b1('dul ba): dor bar mi bya bar dge slong 'khod pa dag la dri bar bya'o/ /dge slong rab tu mang po dag don 'thun dang lhan cig ljongs rgyu zhing 'ongs pa na khron pa'i drung zhig tu mtshan mo zhag nas de dag gis rtswa mang po dag kyang blangs te rtswa'i gding ba bshams so/ /de dag dang
23b2('dul ba): ha cang thag mi ring ba na bram ze zhig kyang mtshan mo zhag go/ /dge slong dag don mthun dang bcas te nang par sngar langs te dong ba dang / don 'thun phyir 'gro ba yang 'ongs so/ /bram ze de don 'thun de la don bsgrubs nas de don 'thun de nyid dang lhan cig phyir
23b3('dul ba): log pa dang / don 'thun de yang khron pa'i drung de nyid du gding ba ji ltar bshams pa dag la mtshan mo nyal lo/ /don mthun de dang gcer bu pa dag lhan cig 'ongs pa de dag gding ba gang la dge slong dag nyal nyal ba'i gding ba de nyid la nyal ba
23b4('dul ba): dang / de na gcer bu pa gcig gis smras pa/ shes pa can ji zhig gis zin no/ /gcer bu pa gzhan zhig gis smras pa/ khyod kyis chang gi tshigs ma mang du zos pas khyod 'dod pa'i rnam par rtog pas zin no/ /des gding ba de
23b5('dul ba): la bltas pa dang / ji tsam na sril dag mthong nas des smras pa/ gding ba 'di la su nyal bar gyur/ de dag dang ha cang thag mi ring ba na bram ze nyal ba des de smra ba thos nas des smras pa/ shAkya'i bu'i dge sbyong dag gding ba 'di
23b6('dul ba): la nyal bar gyur to/ /de dag gis smras pa/ shes ldan dag shAkya'i bu'i dge sbyong dag 'jig rten la bdag nyid mkhas par bgrangs par byed na/ 'di ltar dgon par gding ba dor bar bya ba de yang mi shes so/ /zhes zer ba'i skabs
23b7('dul ba): de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dgon par yang rtswa'i gding ba dor bar bya'o/ /bcom ldan 'das kyis dgon par yang rtswa'i gding ba dor bar bya'o
23b8('dul ba): zhes bka' stsal nas/ dge slong rab tu mang po dag don 'thun dang lhan cig ljongs rgyu zhing 'dong ba na dgon pa'i gnas shig tu zhag pa dang don 'thun de nam ma nangs pa nyid du 'phags nas/ dge slong de dag ji srid du gding ba 'dor bar byed pa
24a1('dul ba): de srid du don 'thun thal nas/ de dag phyi bzhin 'brang zhing 'dong ba na chom rkun pa dag gis bcom mo/ /de dag mthar gyis rgyu zhing 'dong ba na mnyan yod du phyin nas dge slong rnams kyis de dag mthong nas smras pa/ tshe dang ldan pa dag 'ongs pa
24a2('dul ba): legs so 'ongs pa legs so/ /ji lta bde bar brgyus sam/ tshe dang ldan pa dag ji ltar bde bar brgyus/ kho bo cag chom rkun pa dag gis bcom mo/ /gang gis ji ltar gyur/ de dag gis skabs de dge slong rnams la brjod nas dge slong rnams kyis
24a3('dul ba): bcom ldan 'das la gsol pa dang / bcom ldan 'das kyis bka' stsal pa/ thams cad kyi thams cad du dor bar mi bya bar 'di ltar glongs te 'gro bar bya'o/ /dge slong dag tshon rtsi'i las byed pa na dag ra dag tu rtswa dag bkram ste gos dag skems par byed
24a4('dul ba): cing de dag rtswa de dag 'dor bar mi byed nas der sril dag byung bar gyur nas/ bcom ldan 'das kyis bka' stsal pa/ rtswa dag dor bar bya'o/ /dge slong gzhan dag tshon rtsi'i las byed par 'dod nas de dag gis smras pa/ tshe dang ldan pa dag rtswa 'di dag ma dor cig
24a5('dul ba): dang kho bo cag gis kyang 'dir gos dag bskams par bya'o/ /de dag gis de dag la mi ster nas/ bcom ldan 'das kyis bka' stsal pa/ sbyin par bya'o/ /de dag gis de dang de dag tu gos dag bskams nas kho bo cag gis ma bting ngo zhes rtswa de dag 'dor bar mi
24a6('dul ba): byed nas/ bcom ldan 'das kyis bka' stsal pa/ de dag la rtswa 'dor ram mi 'dor zhes dri bar bya zhing / gal te 'dor ro zhes zer na sbyin par bya'o/ /gal te mi 'dor ro zhes zer na sbyin par mi bya'o/ /dge slong dag 'chag
24a7('dul ba): sa dag tu 'chags pa na de na sa rtsub pas de dag gi rkang mthil tsha nas/ bcom ldan 'das kyis bka' stsal pa/ der rtswa dag gding bar bya'o/ /rtswa dag bting ba dang der sril dag byung nas/ bcom ldan 'das kyis bka'
24a8('dul ba): stsal pa/ dor bar bya'o/ /de dag nyi ma re re zhing 'dor bar byed nas/ bcom ldan 'das kyis bka' stsal pa/ nyi ma re re zhing dor bar mi bya bar 'di ltar dus dang dus su so sor brtag par bya'o/ /gal te thams cad kyi thams cad
24b1('dul ba): du 'dor na de'i tshe bsdus te 'dor bar bya'o/ /dge slong dag 'chag sa dag tu rtswa'i chun po dag sa la 'jog par byed pa na der sril dag byung nas/ bcom ldan 'das kyis bka' stsal pa/ thag pas bcings nas shing ljon pa dag la spyangs te gzhags par bya'o/ /
24b2('dul ba): dge slong dag lci ba dag sa la 'jog par byed pa na de dag tu sril dag byung nas/ bcom ldan 'das kyis bka' stsal pa/ gyo mor gzhags par bya'o/ /de nas bcom ldan 'das kyis bslabs pa 'dod pa dang / bslabs pa la gus pa dang / bslab
24b3('dul ba): pa la yo byad bsnyungs pa'i bsngags pa brjod nas/ dge slong rnams la de dang 'thun pa dang / de'i shas che ba dang / de dang 'brel ba'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas
24b4('dul ba): pa yin la/ 'di ni gnang ba yin te nga'i nyan thos rnams kyis 'dul ba la bslabs pa'i gzhi 'di ltar gdon par bya ste/ yang dge slong gang dge 'dun gyi gtsugs lags khang du rtswa'i gding ba 'am/ lo ma'i gding ba bting ngam 'ding du bcug
24b5('dul ba): nas ma bsdus sam/ bsdud du ma bcug gam/ dge slong 'khod pa la ma bcol bar de nas song na de 'dra ba'i rkyen ma gtogs te ltung byed do/ /yang dge slong gang zhes bya ba ni chos 'di pa'o/ /dge 'dun gyi zhes bya
24b6('dul ba): ba ni/ de bzhin gshegs pa'i nyan thos kyi dge 'dun gyi'o/ /gtsugs lags khang du zhes bya ba ni gang du spyod lam bzhi po 'gro ba dang / 'greng ba dang / 'dug pa dang / nyal ba byar rung bar ro/ /rtswa'i
24b7('dul ba): gding ba zhes bya ba ni rtswa dag go/ /lo ma'i gding ba zhes bya ba ni lo ma dag go/ /bting ngam zhes bya ba ni bdag nyid kyis so/ /'ding du bcug nas zhes bya ba ni gzhan no/ /ma bsdus sam zhes bya ba ni bdag nyid kyis so/ /
24b8('dul ba): bsdud du ma bcugs gam zhes bya ba ni gzhan no/ /dge slong 'khod pa la zhes bya ba ni de na dge slong gang yod pa la'o/ /ma bcol bar zhes bya ba ni ma gtad par ro/ /de nas song na zhes bya ba ni nyen kor spangs na'o/ /sangs rgyas
25a1('dul ba): bcom ldan 'das la tshe dang ldan pa nye ba 'khor gyis zhus pa/ btsun pa gding ba'i nyen kor gang lags nye ba 'khor ngas bram ze gro bzhin skyes la a mra'i sdong po shin du me tog phun sum tshogs pa/ yal ga'i tshogs
25a2('dul ba): phun sum tshogs pa 'dom bdun gyis bar du chod pa'i a mra'i sdong po bdun po gang dag yin pa de dag la 'dom bzhi bcu rtsa dgu yod par bstan pa de ni gding ba'i nyen kor yin no/ /de 'dra ba'i rkyen ma gtogs te zhes bya ba ni de 'dra ba'i
25a3('dul ba): rkyen bzhags ste'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / logs par ltung ba dag tu sreg par byed/ 'tshod par byed/ ltung bar
25a4('dul ba): byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ /
25a5('dul ba): dge slong gi dge 'dun gyi gartsugs lags khang du rtswa'i gding ba 'am/ lo ma'i gding ba bting ngam/ 'ding du bcugs nas ma bsdus sam/ sdud du ma bcug gam/ dge slong 'khod pa la ma bcol bar
25a6('dul ba): de nas song na ji srid du nyen kor ma spangs kyi bar du nyes byas su 'gyur la/ nyen kor spangs na ltung byed du 'gyur ro/ /gal te lam kar bdag gis dge 'dun gyi gtsugs lags khang du rtswa'i gding ba 'am/
25a7('dul ba): lo ma'i gding ba bting ngo snyams du dran zhing / gal te de 'di snyam du bdag gi tshangs pa mtshungs par spyod pa mkhas pa dag sdud par 'gyur ro/ /snyam nas dge slong des phyin cad de ltar mi bya'o snyam du sems
25a8('dul ba): bskyed par bya zhing tshig tu yang brjod par bya ste/ ltung ba de yang chos bzhin du phyir bya'o/ /gal te lam kar dge slong der 'gro ba mthong zhing gal te de 'di snyam du 'dis sdud par 'gyur ro snyam na/ de la 'di skad ces tshe dang ldan
25b1('dul ba): pa kho bos dge 'dun gyi gtsug lag khang gi phyogs ga ge mo zhig tu rtswa'i gding ba 'am/ lo ma'i gding ba bting ba de sdus shig ces brjod par bya zhing / dge slong des phyin cad de ltar mi bya'o snyam du sems bskyed par bya zhing tshig
25b2('dul ba): tu yang brjod par bya ste ltung ba de yang chos bzhin du phyir bya'o/ /dge slong des kyang dge slong de la khas blangs nas gus par byas te bsdu bar bya'o/ /gal te sdud par mi byed na 'gal tshab can du 'gyur ro/ /gal te der son nas bdag gis dge 'dun gyi gtsug
25b3('dul ba): lags khang du rtswa'i gding ba 'am lo ma'i gding ba bting ngo snyam du dran zhing / gal te de 'di snyam du bdag gis tshangs pa mtshungs par spyod pa mkhas pa dag sdud par 'gyur ro snyam na/ dge slong des phyin cad de ltar mi bya'o snyam du sems bskyed par bya zhing tshig tu yang
25b4('dul ba): brjod par bya ste/ ltung ba de yang chos bzhin du phyir bya'o/ /gal te der son nas dge slong der 'gro ba mthong zhing gal te 'di snyam du 'dis sdud par 'gyur ro snyam na/ de la 'di skad ces tshe dang ldan pa kho bos dge 'dun gyi gtsug lag khang du rtswa'i gding ba 'am/
25b5('dul ba): lo ma'i gding ba bting ba de bsdus shig ces brjod par bya zhing / dge slong des phyin cad de lta bu mi bya'o snyam du sems bskyed par bya zhing tshig tu yang brjod par bya ste/ ltung ba de yang chos bzhin du phyir bya'o/ /dge slong des kyang dge slong de
25b6('dul ba): la khas blangs nas gus par byas te bsdud par bya'o/ /gal te bsdud par mi byed na 'gal tshabs can du 'gyur ro/ /dge slong gis dge 'dun gyi gtsug lag khang du rtswa'i gding ba 'am/ lo ma'i gding ba
25b7('dul ba): bting ngam 'ding du bcug nas ma bsdus sam/ bsdud du ma bcug gam/ dge slong 'khod pa la ma bcol bar gtsug lag khang du 'dir bdag gis sems mnyam par ma bzhag pa mnyam par gzhag go snyam pa 'am/ sems mnyam par
25b8('dul ba): bzhag pa rnam par grol bar bya'o snyam pas nang du yang dag 'jog gi phyir 'jug par byed cing / de ting nge 'dzin de las mtshan mo'i thun dang po 'am thun phyed na ldang bar byed na gal te phan phun du ma gyur na nyes byas su 'gyur la gal te phan phun du gyur na ltung byed du
26a1('dul ba): 'gyur ro/ /dge slong gis dge 'dun gyi gtsug lag khang du rtswa'i gding ba 'am/ lo ma'i gding ba bting ngam 'ding du bcug nas ma bsdus sam/ bsdud du ma bcug gam/ dge slong 'khod pa la ma bcol bar gtsug
26a2('dul ba): lag khang du 'dir bdag gis sems mnyam par ma bzhag pa mnyam par gzhag go snyam pa 'am/ sems mnyam par bzhag pa rnam par grol bar bya'o snyam pas nang du yang dag 'jog gi phyir 'jug par byed cing / de ting nge
26a3('dul ba): 'dzin de las mtshan mo'i gung thun nam/ thun tha ma 'am/ skya rengs ma shar ba 'am/ skya rengs shar ba 'am/ nyi ma ma shar ba 'am/ nyi ma shar ba 'am/ nyi ma'i brgyad cha shar ba 'am/ nyi ma'i bzhi cha shar ba 'am/ phyed ma yol ba 'am/
26a4('dul ba): phyed yol ba 'am/ nyi ma'i bzhi cha lus pa 'am/ nyi ma'i brgyad cha lus pa 'am/ nyi ma ma nub pa 'am/ nyi ma nub pa 'am/ rgyu skar dag ma shar ba 'am/ rgyu skar dag shar ba na ldang bar byed na/ gal te phan phun du ma gyur na nyes byas
26a5('dul ba): su 'gyur la/ gal te phan phun du gyur na ltung byed du 'gyur ro/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa gding ba'i phan phun du mchis/ nye ba 'khor gnyis te/ rlung gi phan
26a6('dul ba): phun dang / sril gyi phan phun no/ /rlung gi phan phun gang zhe na/ rim pa gcig nas rim pa gnyis pa'i bar du bzlog par gyur pa'o/ /sril gyi phan phun gang zhe na/ rim pa gcig nas rim pa gnyis kyi bar du phan phun du gyur pa'o/ /
26a7('dul ba): sa gzhi rdo ba'i gzhi can dang / bye ma'i gzhi can gang du nyes dmigs de lta bu mi 'byung ba la ni ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /gding ba'i ltung
26a8('dul ba): byed de bcwa lnga pa rdzogs s+ho/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur shog /ljongs rgyur 'dong dang
26b1('dul ba): der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing khyed cag kyang lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang /
26b2('dul ba): kha ton dang / rnal 'byor dang / yid la bya bas brel ba med par bya'o/ /zhes spro bar byas pa dang / de dag gis slob dpon dang / mkhan po dag la zhus pa/ mkhan po bdag cag ljongs rgyur mchi'o/ /su dang lhan cig tu/ btsun pa 'char ka dang ngo / /
26b3('dul ba): tshe dang ldan pa dag de ni gnas ngan len kun du spyod pa yin pas khyed la tho 'tsham par 'gyur ro/ /mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du de bdag cag la tho 'tsham par 'gyur zhes de
26b4('dul ba): dag gis de dag gi tshig tshig ma yin par byas te de dang lhan cig ljongs rgyur 'phags so/ /'char kas gang gi tshe phyi rol gyi mtshams 'das pa de'i tshe na smras pa/ tshe dang ldan pa dag khyed cag ci'i phyir gnas ma bcas par ljongs rgyur 'dong
26b5('dul ba): bar byed/ tshur shog gnas chos shig ces des de dag mdun du tsog pur 'dug tu bcug ste gnas 'char bcug go/ /des de dag la la la gtur bu gtad la la la lhung bzed kyi snod gtad/ la la la bar bur snod gtad/ la la la phor bu
26b6('dul ba): gtad/ la la la ril ba spyi blugs gtad nas/ de lag pa gnyis brkyang ste/ rngul gzan las gzhan med par 'jig rten la tho 'tsham zhing 'gro ba na/ de dag ri brags shig tu phyin nas de dag der khron pa zhig gi drung du ngal so bar byed pa
26b7('dul ba): na/ de na ri brags kyi gtsug lag khang zhig yod pa der gaN DI brdungs pa dang / de dag gis thos nas smras pa/ slob dpon gtsug lag khang du gaN DI brdungs kyis bzhud do/ /'char kas smras pa/ lhung bzed
26b8('dul ba): nag po can las med pa dag gis las kyi gaN DI brdungs shing bdag cag ngal ba dag gis las bya dgos par 'gyur ba de lta bu'i gnas yod par 'gyur ro/ /slob dpon rnyed pa'i gaN DI ma lags sam/ de yin na bdag cag mtshams su phyin na 'thob bo/ /
27a1('dul ba): slob dpon ni grags pa bsod nams che ba lags pas 'thob kyi bdag cag sus stsol bar 'gyur/ deng la gal te rnyed pa yod na kho bo'i yang nos shig /de dag dong ba dang ji tsam na der gnas mal gyi gaN DI brdungs
27a2('dul ba): nas/ dge slong rnams kyis smras pa tshe dang ldan pa dag gnas mal nos shig /de dag gis smras pa/ bdag cag las ches rgan pa yang yod do/ /su yin/ slob dpon 'char ka'o/ /de'i yang nos shig /de dag gis gnas mal mnos so/ /tshe dang
27a3('dul ba): ldan pa 'char ka yang de na 'du 'dzi'i gtam gyis 'dug ste/ ri brags 'di su'i/ gtsug lag khang 'di su'i/ lha khang 'di su'i/ bskyed mos tshal 'di su'i/ kun dga' ra ba 'di su'i/ khron pa 'di su'i/ zhing 'di su'i/
27a4('dul ba): ba lang 'di dag su'i/ ma he 'di dag su'i zhes 'du 'dzi'i gtam gyis 'dug go/ /de dag gis kyang bsams pa/ slob dpon 'char ka yun ring du thogs par 'gyur ro snyam nas de dag gis gcig la gcig zhus
27a5('dul ba): te/ tshe dang ldan pa 'char ka'i mal bshams nas rkang pa'i chu dang rkang pa bkru ba mtha' gcig tu bzhag ste/ rkang pa gnyis bkrus nas me khang du zhugs te nyal lo/ /tshe dang ldan pa 'char ka yang ji srid du de'i 'du 'dzi'i gtam gyi zla
27a6('dul ba): yod pa de srid du 'dug 'dug nas/ gang gi tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te/ tshe dang ldan pa dag tshe dang ldan pa dag ces bod par brtsams pa dang / dge slong rnams kyis
27a7('dul ba): de la smras pa/ tshe dang ldan pa 'char ka 'dam bu thibs po'i gseb tu zhugs pa bzhin du ci 'bod/ 'char kas smras pa/ 'di na kho bo'i gzhon nu dag cig 'khod na de dag las 'ga' zhig na bar ma gyur tam/ de dag gis de thos nas smras pa/ slob
27a8('dul ba): dpon ma 'bod cig / gnas khang 'o nir gzims mal bshams te/ zhabs kyi chab dang / zhabs bkru ba yang bzhag gis der gzims shig /'char kas smras pa/ tshe dang ldan pa dag khyed kyis su la zhus te rkang pa dag bkrus/ slob dpon yun ring du
27b1('dul ba): thogs par gyur nas gcig la gcig zhus te sug pa dag bkrus so/ /'char kas spyos te smras pa/ gtsug lag khang nas phyir byung la/ gang 'di ltar gus pa med pa dang / rje sa med pa dag la gnas sbyin par byed pa de'i gan du song la gnas
27b2('dul ba): chos shig ces des de dag gtsug lag khang nas phyi rol du bskrad do/ /de dag de na mtshan thog thag bla gab med par lhags pas nyen par gyur to/ /de dag nangs par sngar langs te smras pa/ slob dpon phyag 'tshal lo/ /bdag cag mchi'o/ /gar 'dong /
27b3('dul ba): mnyan yod du'o/ /sdod cig dang kho bos khyed cag na ba rnams kyi nad g.yog bya'o/ /slob dpon khyod kyis bdag cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang / dge slong rnams kyis de
27b4('dul ba): dag la smras pa/ tshe dang ldan pa dag 'ongs pa legs so/ /ji lta bde bar brgyus/ ji ltar bde bar brgyus bdag cag slob dpon 'char kas mtshan thog thag lhags pas tho btsams so/ /ci'i phyir/ de dag gis skabs de rgyas par brjod pa
27b5('dul ba): dang / dge slong don nyung ngu dag ci'i phyir dge slong dag dge 'dun gyi gtsug lag khang nas dge slong skrod par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la
27b6('dul ba): gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par
27b7('dul ba): mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis 'char ka la smras pa/ 'char ka khyod dge 'dun gyi gtsug lag khang nas dge slong skrod pa bden nam/ btsun pa mad do/ /sangs rgyas
27b8('dul ba): bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par
28a1('dul ba): smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i nyan thos
28a2('dul ba): rnams kyis 'dul ba la bslab pa'i gzhi 'di ltar gdon par bya ste/ yang dge slong gang khros 'khrugs rngam par gyur te/ yi ma rangs nas dge 'dun gyi gtsug lag khang nas dge slong skrod dam skrod du 'jud na ltung byed do zhes bcom ldan 'das kyis
28a3('dul ba): 'dul ba la nyan thos rnams kyi bslab pa'i gzhi de ltar bca' bar mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na sa'i gtsug lag khang
28a4('dul ba): zhig yod pa de na dge slong nad pa zhig 'dug nas/ ji tsam na sprin kha dog lnga pa 'dus nas dge slong rnams kyis de la smras pa/ tshe dang ldan pa sprin kha dog lnga pa 'dus pas gtsug lag khang rdib par 'gyur srid kyis phyir byung shig /kho bo rang
28a5('dul ba): 'byung mi nus so/ /dge slong rnams 'gyod pas ma phyung nas char bab ste gtsug lag khang rdib nas des dge slong de non te dus la bab pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis bslab
28a6('dul ba): pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge
28a7('dul ba): slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang khros 'khrugs rngam
28a8('dul ba): par gyur te/ yi ma rangs nas dge 'dun gyi gtsug lag khang nas dge slong skrod dam skrod du 'jug na de 'dra ba'i rkyen ma gtogs te ltung byed do/ /yang dge slong gang zhes bya ba ni 'char ka 'am/ gzhan yang de lta bu gang yin pa'o/ /khros 'khrugs rngam
28b1('dul ba): par gyur te/ yi ma rangs nas shes bya ba ni khros shing khro ba'i zil gyis non nas so/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /gtsug lag khang nas shes bya ba ni gang du spyod lam bzhi po 'gro ba
28b2('dul ba): dang / 'greng ba dang / 'dug pa dang / nyal ba dag byar rung ba nas so/ /dge slong zhes bya ba ni chos 'di pa'o/ /skrod dam zhes bya ba ni bdag nyid kyis so/ /skrod du 'jud na zhes bya ba ni gzhan no/ /de 'dra ba'i rkyen ma gtogs te zhes bya ba
28b3('dul ba): ni de 'dra ba'i rkyen bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du
28b4('dul ba): ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam du khros 'khrugs rngam par gyur te/ yi ma rangs nas
28b5('dul ba): dge 'dun gyi gtsug lag khang nas dge slong skrod dam skrod du 'jud na thams cad du ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /skrod pa'i ltung byed de bcu drug
28b6('dul ba): pa rdzogs s+ho/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas dge slong gsar bu gsar bu
28b7('dul ba): dag la tshe dang ldan pa dag tshur shog / ljongs rgyur 'dongs dang der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing / khyed cag kyang lhung bzed dang /
28b8('dul ba): chos gos dang / dra ba dang / phor bu dang / ska rags dang / lung 'bog pa dang / klag pa dang / kha ton dang / rnal 'byor dang / yid la bya bas brel ba med par bya'o zhes spro bar byas pa dang / de dag gis slob dpon dang / mkhan po dag la zhus pa
28c1('dul ba): mkhan po bdag cag ljongs rgyur mchi'o/ /su dang lhan cig tu/ btsun pa 'char ka dang ngo / /tshe dang ldan pa dag de ni gnas ngan len kun du spyod pa yin pas khyed la tho 'tsham par 'gyur ro/ /mkhan po btsun pa
28c2('dul ba): 'char ka ni bdag cag gi pha ma lta bur rnam par gnas pa lags pas ci'i slad du de bdag cag la tho 'tsham par 'gyur zhes de dag gis de dag gi tshig tshig ma yin par byas te/ de dang lhan cig ljongs rgyur 'phags so/ /
28c3('dul ba): 'char kas gang gi tshe phyi rol gyi mtshams 'das pa de'i tshe na smras pa/ tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/ tshur shog gnas chos shig ces des de dag mdun du tsog pur 'dug tu bcug
28c4('dul ba): ste gnas 'char bcug go/ /des de dag la la la gtur bu gtad/ la la la lhung bzed kyi snod gtad/ la la la bar bur gtad/ la la la phor bu gtad/ la la la ril ba spyi blugs gtad nas de lag pa gnyis brkyang ste/ rngul gzan las
28c5('dul ba): gzhan med par 'jig rten la tho 'tsham zhing 'gro ba na de dag ri brags shig tu phyinas de dag der khron pa zhig gi drung du ngal so bar byed pa na de na ri brags kyi gtsug lag khang zhig yod pa der gaN DI brdungs pa dang / de dag gis
28c6('dul ba): thos nas smras pa/ slob dpon gtsug lag khang du gaN DI brdungs kyis bzhud do/ /'char kas smras pa/ lhung bzed nag po can las med pa dag gis las kyi gaN DI brdungs shing bdag cag ngal ba dag gis las bya dgos
28c7('dul ba): par 'gyur ba de lta bu'i gnas yod par 'gyur ro/ /slob dpon rnyed pa'i gaN DI ma lags sam/ de yin na bdag cag mtshams su phyin na 'thob bo/ /slob dpon ni grags pa bsod nams che ba lags pas thob kyi bdag
28c8('dul ba): cag la sus stsol bar 'gyur/ deng la gal te rnyed pa yod na kho bo'i yang nos shig /de dag dong ba dang ji tsam na der gnas mal gyi gaN DI brdungs nas dge slong rnams kyis smras pa/ tshe dang ldan pa dag gnas mal nos shig /de dag gis smras pa/
28d1('dul ba): bdag cag las ches rgan pa yang yod do/ /su yin/ slob dpon 'char ka'o/ /de'i yang nos shig /de dag gis gnas mal mnos so/ /tshe dang ldan pa 'char ka yang de na 'du 'dzi'i gtam gyis 'dug ste/ ri brags 'di su'i gtsug lag
28d2('dul ba): khang 'di su'i/ lha khang 'di su'i/ bskyed mos tshal 'di su'i/ kun dga' ra ba 'di su'i/ khron pa 'di su'i/ zhing 'di su'i/ ba lang 'di dag su'i/ ma he 'di dag su'i zhes 'du 'dzi'i gtam gyis 'dug go/ /de dag gis kyang bsams pa/
28d3('dul ba): slob dpon 'char ka yun ring du thogs par 'gyur ro snyam nas de dag gis gcig la gcig zhus te/ tshe dang ldan pa 'char ka'i mal bshams nas rkang pa'i chu dang / rkang pa bsku ba mtha' gcig tu bzhag ste/ rkang pa gnyis bkrus nas me khang
28d4('dul ba): du zhugs te nyal lo/ /tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas/ gang gi tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te tshe dang ldan pa
28d5('dul ba): dag tshe dang ldan pa dag ces bod par brtsams pa dang / dge slong rnams kyis de la smra ba/ tshe dang ldan pa 'char ka 'dam bu thibs po'i gseb tu zhugs pa bzhin du ci 'bod 'char kas smras pa/ 'di na kho bo'i gzhon nu dag cig 'khod na de dag las 'ga' zhig na bar ma
28d6('dul ba): gyur tam/ de dag gis de thos nas smras pa/ slob dpon ma 'bod cig /gnas khang 'o nir gzims mal bshams te/ zhabs kyi chab dang / zhabs bsku ba yang bzhag gis der gzims shig /'char kas smras pa/ tshe dang ldan pa dag khyed kyis su la
28d7('dul ba): zhus te rkang pa dag bkrus/ slob dpon yun ring du thogs par gyur nas gcig la gcig zhus te sug pa dag bkrus so/ /'char kas spyos te smras pa/ kho bo khyed dang lhan cig bya ba cung zhig yod kyis sgo phye shig /de dag gis sgo ma phye ba dang /
28d8('dul ba): des spyos te sgo glegs la rdog pas brdabs nas des me khang thams cad 'gul bar gyur to/ /de dag skrag nas bsams pa/ 'di stobs dang ldan pa yin pas dge 'dun gyi gtsug lag khang rdib par gyur na mi rung gis sgo dbye'o snyam nas de dag gis sgo
29a1('dul ba): phye ba dang / de nang du zhugs nas de dag gi dbus su bsgyel te/ des de dag kha cig la ni gru mos bsnun kha cig la ni pus mos bsnun nas de dag gis smras pa/ slob dpon bdag cag gnad do/ /bdag cag gnad do/ /'char kas smras pa/ su la
29a2('dul ba): gnod pa de 'gro bar 'gyur ro/ /de dag gis gcig la gcig smras pa/ tshe dang ldan pa dag 'di ni stobs dang ldan pa yin pas 'dis bdag cag thams cad kyi thams cad du srog dang bral bar byed par 'gyur ba gang yin pa de lta bu'i gnas yod par 'gyur
29a3('dul ba): gyis phyir 'byung bar bya'o zhes de dag phyir byung ngo / /de dag de na mtshan thog tag bla gab med pa na lhags pas nyen par gyur to/ /de dag nang par sngar langs te smras pa/ slob dpon phyag 'tshal lo/ /bdag cag mchi'o/ /gar 'dong / mnyan yod du'o/ /
29a4('dul ba): sdod cig dang kho bos khyed cag na ba rnams kyi nad g.yog bya'o/ /slob dpon khyod kyis bdag cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang / dge slong rnams kyis de dag la smras
29a5('dul ba): pa/ tshe dang ldan pa dag 'ongs pa legs so/ /'ongs pa legs so/ /ji lta bde bar brgyus sam/ ji ltar bde bar brgyus/ bdag cag slob dpon 'char kas mtshan thog thag lhags pas tho btsams so/ /ci'i phyir/ de dag gis skabs de
29a6('dul ba): rgyas par brjod pa dang / dge slong don nyung ngu dag ci'i phyir dge slong dag dge 'dun gyi gtsug lag khang na dge slong dag snga na 'khod par shes bzhin du phyis 'ongs nas su la gnod pa de 'gro bar 'gyur ba de nyid rkyen du byas te phyis gnon byed cing
29a7('dul ba): stan la nyal ba dang 'dug par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang /
29a8('dul ba): gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga
29b1('dul ba): ma bzhin te/ sangs rgyas bcom ldan 'das kyis tshe dang ldan pa 'char ka la rmas pa/ 'char ka khyod kyis dge 'dun gyi gtsug lag khang na dge slong dag snga na 'khod par shes bzhin du phyis 'ongs nas su la gnod pa de 'gro
29b2('dul ba): bar 'gyur ba de nyid rkyen du byas te phyis gnon byas nas stan la nyal lam 'dug pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/
29b3('dul ba): tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas/ dge slong rnams la bka' stsal pa/ dge slong dag de lta bas
29b4('dul ba): na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa yang snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par
29b5('dul ba): bya ste/ yang dge slong gang dge 'dun gyi gtsug lag khang na dge slong dag snga na 'khod par shes bzhin du phyis 'ongs nas su la gnod pa de 'gro bar 'gyur ba de nyid rkyen du byas te phyis gnon byas nas stan la nyal lam 'dug na ltung
29b6('dul ba): byed do/ /yang dge slong gang zhes bya ba ni 'char ka 'am/ gzhan yang de lta bu gang yin pa'o/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /gtsug lag khang na zhes bya ba ni gang du spyod lam
29b7('dul ba): bzhi po 'gro ba dang / 'greng ba dang / 'dug pa dang / nyal ba dag byar rung ba na'o/ /dge slong dag ces bya ba ni chos 'di pa dag go/ /snga na 'khod pa zhes bya ba ni snga na gnas par ro/ /shes bzhin du zhes bya ba ni de rang gis rig par
29b8('dul ba): gyur pa 'am/ gzhan dag gis bstan pas so/ /phyis 'ongs nas shes bya ba ni de'i 'og tu 'ongs nas so/ /su la gnod pa zhes bya ba ni su bde ba la reg par mi 'gyur ba'o/ /de 'gro bar 'gyur ba zhes bya ba ni de de nas gzhan du 'gro bar 'gyur ba'o/ /
30a1('dul ba): de nyid rkyen du byas te zhes bya ba ni gzhan ma yin pa'o/ /phyis gnon byas nas shes bya ba ni gnod pas zil gyis mnan nas so/ /stan la zhes bya ba ni gnas mal la'o/ /nyal na zhes bya ba ni lus bsnyal na'o/ /'dug na zhes bya
30a2('dul ba): ba ni kub tshos bzhag na'o/ /ltung byed do zhes bya ba ni sems can dmyal ba dang dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de
30a3('dul ba): ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad dge 'dun gyi gtsug lag khang na dge slong
30a4('dul ba): dag snga na 'khod par shes bzhin du phyis 'ongs nas su la gnod pa de 'gro bar 'gyur ba de nyid rkyen du byas te phyis gnon byas nas stan la nyal lam 'dug na thams cad du ltung byed du 'gyur ro/ / //bar sdom la/ ngan dang bsod
30a5('dul ba): dang grang dro dang / /chol zangs dang ni bkrus sman dang / /rnal 'byor 'thun dang kha ton dang / /'jigs dang bcas dang 'jigs med do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra
30a6('dul ba): ba na bzhugs so/ /de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur shog /ljongs rgyur 'dong dang der bdag cag gis rgol ba dag kyang tshar gcad par bya/ rang gi grags pa yang bsgrag par bya
30a7('dul ba): rnyed pa yang bsgrub par bya zhing khyed cag kyang lhung bzed dang / chos gos dang / dra ba dang / phor bu dang / ska rags dang / lung 'bog pa dang / klag pa dang / kha ton dang / rnal 'byor dang / yid la bya bas brel ba med par bya'o zhes
30a8('dul ba): spro bar byas pa dang / de dag gis slob dpon dang / mkhan po dag la zhus pa/ mkhan po bdag cag ljongs rgyur mchi'o/ /su dang lhan cig tu/ btsun pa 'char ka dang ngo / /tshe dang ldan pa dag de ni gnas ngan len kun tu spyod pa yin pas khyed la tho 'tsham
30b1('dul ba): par 'gyur ro/ /mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du bdag cag la tho 'tsham par 'gyur zhes de dag gis de dag gi tshig tshig ma yin par byas te de dang lhan cig ljongs rgyur
30b2('dul ba): 'phags so/ /'char kas gang gi tshe phyi rol gyi mtshams 'das pa de'i tshe na smras pa/ tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/ tshur shog gnas chos shig ces des de dag mdun du tsog pur
30b3('dul ba): 'dug tu bcug ste gnas 'char bcug go/ /des de dag la la la gtur bu gtad/ la la la lhung bzed kyi snod gtad/ la la la bar bur snod gtad/ la la la phor bu gtad/ la la la ril ba spyi blugs gtad nas de lag pa gnyis brkyang ste
30b4('dul ba): rngul gzan las gzhan med par 'jig rten la tho 'tsham zhing 'gro ba na de dag ri brags shig tu phyin nas/ de dag der khron pa zhig gi drung du ngal so bar byed pa na de na ri brags kyi gtsug lag khang zhig yod pa der gaN DI brdungs pa dang /
30b5('dul ba): de dag gis thos nas smras pa/ slob dpon gtsug lag khang du gaN DI brdungs kyis bzhud do/ /'char kas smras pa/ lhung bzed nag po can las med pa dag gis las kyi gaN DI brdungs shing / bdag cag ngal ba dag gis
30b6('dul ba): las bya dgos par 'gyur ba de lta bu'i gnas yod par 'gyur ro/ /slob dpon rnyed pa'i gaN DI ma lags sam de yin na bdag cag mtshams su phyin na 'thob bo/ /slob dpon ni grags pa bsod nams che ba lags pas
30b7('dul ba): 'thob kyi bdag cag sus stsol bar 'gyur/ deng la gal te rnyed pa yod na kho bo'i yang nos shig /de dag dong ba dang ji tsam na der gnas mal gyi gaN DI brdungs nas dge slong rnams kyis smras pa/ tshe dang ldan pa dag gnas mal
30b8('dul ba): nos shig / de dag gis smras pa/ bdag cag las ches rgan pa yang yod do/ /su yin/ slob dpon 'char ka'o/ /de'i yang nos shig de dag gis gnas mal mnos so/ /tshe dang ldan pa 'char ka yang de na 'du 'dzi'i gtam gyis 'dug
31a1('dul ba): ste ri brags 'di su'i/ gtsug lag khang 'di su'i/ lha khang 'di su'i/ bskyed mos tshal 'di su'i/ kun dga' ra ba 'di su'i/ khron pa 'di su'i/ zhing 'di su'i/ ba lang 'di dag su'i/ ma he 'di dag su'i zhes
31a2('dul ba): 'du 'dzi'i gtam gyis 'dug go/ /de dag gis kyang bsams pa/ slob dpon 'char ka yun ring du thogs par 'gyur ro snyam nas de dag gis gcig la gcig zhus te/ tshe dang ldan pa 'char ka'i mal bshams nas/ rkang pa'i chu dang /
31a3('dul ba): rkang pa bsku ba mtha' gcig tu bzhag ste/ gcig la gcig smras pa/ tshe dang ldan pa dag deng bdag cag gis kha zas ngan pa dag zos pas kha ton mi nus kyis re shig yid la byed pa bskyed par bya'o zhes de dag dpong sa'i khang
31a4('dul ba): par zhugs nas skyil mo krung bcas te bsam gtan bya bar brtsams so/ /tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas gang gi tshe de'i 'du 'dzi'i gtam gyi zla med pa de'i
31a5('dul ba): tshe mig lam chad pa'i dus kyi tshe gtsug lag khang du 'ongs te/ tshe dang ldan pa dag tshe dang ldan pa dag ces bod par brtsams pa dang / dge slong rnams kyis de la smras pa/ tshe dang ldan pa 'char ka 'dam bu thibs po'i gseb tu zhugs
31a6('dul ba): pa bzhin du ci 'bod/ 'char kas smras pa/ 'di na kho bo'i gzhon nu dag cig 'khod na de dag las 'ga' zhig na bar ma gyur tam/ de dag gis de thos nas smras pa/ slob dpon ma 'bod cig /gnas khang 'o nir gzims
31a7('dul ba): mal bshams te/ zhabs kyi chab dang / zhab bsku ba yang bzhag gis der gzims shig /bdag cag deng kha zas ngan pa dag 'tshal bas kha ton rngo mi thog nas re shig dpong sa'i khang pa 'dir bsam gtan bgyid do/ /'char kas
31a8('dul ba): smras pa/ tshe dang ldan pa dag bcom ldan 'das kyis mi klog pa la shes rab med do zhes ma gsungs sam/ tshur sheg kha ton gyis shig ces des de dag zung du lhan cig bzhag ste/ mtshan thog tag kha ton byed du bcug go/ /de dag nang par sngar
31b1('dul ba): langs te smras pa/ slob dpon phyag 'tshal lo/ /bdag cag mchi'o/ /gar 'dong / mnyan yod du'o/ /sdod cig dang kho bos khyed cag na ba rnams kyi nad g.yog bya'o/ /slob dpon khyod kyis bdag cag mi na ba yang na bar byas
31b2('dul ba): pas na ba rnams kyi nad g.yog byas re skan zhes de dag mnyan yod du dong ba dang / dge slong rnams kyis de dag la smras pa/ tshe dang ldan pa dag 'ongs pa legs so/ /'ongs pa legs so/ ji lta bde bar brgyus sam/ ji ltar bde bar brgyus/ bdag cag slob dpon
31b3('dul ba): 'char kas mtshan thog thag tho btsams so/ /ji ltar tho btsams/ de dag gis skabs de dge slong rnams la rgyas par brjod do/ /dge slong don nyung ngu dag ci'i phyir dge slong dag ched du bsams te dge slong rnams la tho 'tsham par
31b4('dul ba): byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis ji tsam cung zad dge slong la tho
31b5('dul ba): 'tshams par byed na thams cad du ltung byed du 'gyur ro/ / //'dul ba rnam par 'byed pa/ bam po bzhi bcu rtsa lnga pa/ sangs rgyas bcom ldan 'das mnyan yod na rgyal byed kyi tshal mgon med
31b6('dul ba): zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg /ljongs rgyur 'dong dang der bdag cag gis rgol ba dag kyang tshar bcad
31b7('dul ba): par bya/ rang gi grags pa yang bsgrag par bya/ rnyed pa yang bsgrub par bya zhing / khyed cag kyang lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton
31b8('dul ba): dang / rnal 'byor dang / yid la bya bas brel ba med par bya'o zhes spro bar byas pa dang / de dag gis slob dpon dang / mkhan po dag la zhus pa/ mkhan po bdag cag ljongs rgyur mchi'o/ /su dang lhan cig tu/ btsun pa 'char ka dang
32a1('dul ba): ngo / /tshe dang ldan pa dag de ni gnas ngan len kun du spyod pa yin pas khyed la tho 'tsham par 'gyur ro/ /mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du bdag cag la
32a2('dul ba): tho 'tsham par 'gyur zhes de dag gis de dag gi tshig tshig ma yin par byas te de dang lhan cig ljongs rgyur 'phags so/ /'char kas gang gi tshe phyi rol gyi mtshams 'das pa de'i tshe na smras pa/ tshe dang ldan pa dag khyed cag ci'i phyir gnas ma
32a3('dul ba): bcas par ljongs rgyur 'dong bar byed/ tshur sheg gnas chos shig ces des de dag mdun du tsog pur 'dug tu bcug ste gnas 'char bcug go/ /des de dag la la la gtur bu gtad/ la la la lhung bzed kyi snod gtad/ la la la bar bur snod
32a4('dul ba): gtad/ la la la phor bu gtad/ la la la ril ba spyi blugs gtad nas/ de lag pa gnyis brkyang ste/ rngul gzan las gzhan med par 'jig rten la tho 'tsham zhing 'gro ba na/ de dag ri brags shig tu phyin nas de dag der khron pa zhig gi drung du
32a5('dul ba): ngal so bar byed pa na de na ri brags kyi gtsug lag khang zhig yod pa der gaN DI brdungs pa dang / de dag gis thos nas smras pa/ slob dpon gtsug lag khang du gaN DI brdungs kyis bzhud do/ /'char kas smras pa/ lhung bzed
32a6('dul ba): nag po can las med pa dag gis las kyi gaN DI brdungs shing bdag cag ngal ba dag gis las bya dgos par 'gyur ba de lta bu'i gnas yod par 'gyur ro/ /slob dpon rnyed pa'i gaN DI ma lags sam/ de yin na bdag cag
32a7('dul ba): mtshams su phyin na thob bo/ /slob dpon ni grags pa bsod nams che ba lags pas 'thob kyi bdag cag sus stsol bar 'gyur/ deng la gal te rnyed pa yod na kho bo'i yang nos shig /de dag dong ba dang ji tsam na der gnas
32a8('dul ba): mal gyi gaN DI brdungs nas dge slong rnams kyis smras pa/ tshe dang ldan pa dag gnas mal nos shig /de dag gis smras pa/ bdag cag las ches rgan pa yang yod do/ /su yin/ slob dpon 'char ka'o/ /de'i yang nos shig /de dag gis
32b1('dul ba): gnas mal mnos so/ /tshe dang ldan pa 'char ka yang de na 'du 'dzi'i gtam gyis 'dug ste ri brags 'di su'i/ gtsug lag khang 'di su'i/ lha khang 'di su'i/ bskyed mos tshal 'di su'i/ kun dga' ra ba 'di su'i/ khron pa 'di
32b2('dul ba): su'i/ zhing 'di su'i/ ba lang 'di dag su'i/ ma he 'di dag su'i zhes 'du 'dzi'i gtam gyis 'dug go/ /de dag gis kyang bsams pa/ slob dpon 'char ka yun ring du thogs par 'gyur ro snyam nas de dag gis gcig la gcig
32b3('dul ba): zhus te/ tshe dang ldan pa 'char ka'i mal bshams nas/ rkang pa'i chu dang / rkang pa bsku ba mtha' gcig tu bzhag ste gcig la gcig smras pa/ tshe dang ldan pa deng bdag cag gis kha zas bsod pa dag zos pas re shig zung gis
32b4('dul ba): lhan cig kha ton bya'o zhes de dag gis zung gis kha ton bya bar brtsams so/ /tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid su 'dug 'dug nas gang gi tshe de'i 'du 'dzi'i gtam gyi zla med pa de'i
32b5('dul ba): tshe na mig lam chad pa'i dus kyi tshe gtsug lag khang du 'ongs te de dag la dris pa/ tshe dang ldan pa dag ci byed/ slob dpon bdag cag gis deng kha zas bsod pa dag 'tshal bas re shig zung gis kha ton bgyid do/ /'char kas smras pa/
32b6('dul ba): tshe dang ldan pa dag bcom ldan 'das kyis bsam gtan mi byed pa la shes rab med do zhes ma gsungs sam/ tshur shog bsam gtan gyis shig ces des de dag dpong sa'i khang par btsud de skyil mo dkrung 'char bcug nas
32b7('dul ba): mtshan thog tag bsril to/ /de dag nang par sngar langs te smras pa/ slob dpon phyag 'tshal lo/ /bdag cag mchi'o/ /gar 'dong / mnyan yod du'o/ /sdod cig dang kho bos khyed cag na ba rnams kyi nad g.yog bya'o/ /slob dpon khyod kyis
32b8('dul ba): bdag cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang / dge slong rnams kyis de dag la smras pa/ tshe dang ldan pa dag 'ongs pa legs so/ /'ongs pa legs so/ /ji lta bde bar brgyus sam/ ji ltar bde
33a1('dul ba): bar brgyus/ bdag cag slob dpon 'char kas mtshan thog thag tho btsams so/ /ji ltar tho btsams/ de dag gis skabs de dge slong rnams la rgyas par brjod do/ /dge slong don nyung ngu dag ci'i phyir dge slong
33a2('dul ba): dag ched du bsams te dge slong rnams la tho 'tsham par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal
33a3('dul ba): pa/ dge slong gis ji tsam cung zad dge slong la tho 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na
33a4('dul ba): tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg / ljongs rgyur 'dong dang der bdag cag gis rgol ba dag kyang tshar gcad par bya/ rang gis grags pa yang bsgrag par bya/ rnyed
33a5('dul ba): pa yang bsgrub par bya zhing / khyed cag kyang lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o zhes spro bar byas
33a6('dul ba): pa dang / de dag gis slob dpon dang / mkhan po dag la zhus pa/ mkhan po bdag cag ljongs rgyur mchi'o/ /su dang lhan cig tu/ btsun pa 'char ka dang ngo / /tshe dang ldan pa dag de ni gnas ngan len kun du spyod pa yin pas khyed la tho 'tsham
33a7('dul ba): par 'gyur ro/ /mkhan po btsun pa 'char ka ni bdag cag gi pha ma lta bur rnam par gnas pa lags pas ci'i slad du bdag cag la tho 'tsham par 'gyur zhes de dag gis de dag gi tshig tshig ma yin par byas te de dang lhan cig ljongs rgyur
33a8('dul ba): 'phags so/ /'char kas gang gi tshe phyi rol gyi mtshams 'das pa'i tshe na smras pa/ tshe dang ldan pa dag khyed cag ci'i phyir gnas ma bcas par ljongs rgyur 'dong bar byed tshur shog gnas chos shig ces des de dag mdun du tsog pur 'dug tu bcug ste gnas 'char bcug go/ /
33b1('dul ba): des de dag la la la gtur bu gtad/ la la la lhung bzed kyi snod gtad/ la la la bar bur snod gtad/ la la la phor bu gtad/ la la la ril ba spyi blugs gtad nas/ de lag pa gnyis brkyang ste rngul gzan las gzhan med par 'jig
33b2('dul ba): rten la tho 'tsham zhing 'gro ba na de dag ri brags shig tu phyin nas de dag der khron pa zhig gi drung du ngal so bar byed pa na/ de na ri brags kyi gtsug lag khang zhig yod pa der gaN DI brdungs pa dang / de dag gis thos nas
33b3('dul ba): smras pa/ slob dpon gtsug lag khang du gaN DI brdungs kyis bzhud do/ /'char kas smras pa/ lhung bzed nag po can las med pa dag gis las kyi gaN DI brdungs shing bdag cag ngal ba dag gis las bya dgos par
33b4('dul ba): 'gyur ba de lta bu'i gnas yod par 'gyur ro/ /slob dpon rnyed pa'i gaN DI ma lags sam/ de yin na bdag cag mtshams su phyin na 'thob bo/ /slob dpon ni grags pa bsod nams che ba lags pas thob kyi bdag cag la
33b5('dul ba): sus stsol bar 'gyur/ deng la gal te rnyed pa yod na kho bo'i yang nos shig /de dag dong ba dang / ji tsam na der gnas mal gyi gaN DI brdungs nas dge slong rnams kyis smras pa/ tshe dang ldan pa dag gnas mal nos shig de dag gis smras pa
33b6('dul ba): bdag cag las ches rgan pa yang yod do/ /su yin/ slob dpon 'char ka'o/ /de'i yang nos shig de dag gis gnas mal mnos so/ /tshe dang ldan pa 'char ka yang de na 'du 'dzi'i gtam gyis 'dug ste ri brags 'di su'i/ gtsug
33b7('dul ba): lag khang 'di su'i/ lha khang 'di su'i/ bskyed mos tshal 'di su'i/ kun dga' ra ba 'di su'i/ khron pa 'di su'i/ zhing 'di su'i/ ba lang 'di dag su'i/ ma he 'di dag su'i zhes 'du 'dzi'i gtam gyis 'dug go/ /de dag gis kyang
33b8('dul ba): bsams pa/ slob dpon 'char ka yun ring du thogs par 'gyur ro/ /snyam nas de dag gis gcig la gcig zhus te/ tshe dang ldan pa 'char ka'i mal bshams nas/ rkang pa'i chu dang / rkang pa bsku ba mtha' gcig tu bzhag ste gcig la gcig smras pa/
34a1('dul ba): tshe dang ldan pa dag da ltar grang ba'i dus la bab kyis bdag cag me khang du zhugs te nyal lo zhes de dag me khang du zhugs te nyal lo/ /tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug 'dug nas
34a2('dul ba): gang gi tshe de'i 'du 'dzi'i gtam gyi zla med pa de'i tshe na mig lam chad pa'i dus kyi tshe gtsug lag khang du 'ongs te tshe dang ldan pa dag ces bod par brtsams pa dang / dge slong rnams kyis de la smras pa/ tshe dang ldan pa 'char
34a3('dul ba): ka 'dam bu thibs po'i gseb tu zhugs pa bzhin du ci 'bod/ 'char kas smras pa/ 'di na kho bo'i gzhon nu dag cig 'khod na de dag las 'ga' zhig na bar ma gyur tam/ de dag gis de thos nas smras pa/ slob dpon
34a4('dul ba): ma 'bod cig / gnas khang 'o nir gzims mal bshams te zhabs kyi chab dang / zhabs bsku ba yang bzhag gis der gzims shig /bdag cag da ltar grang ba'i dus la bab pas me khang du zhugs te mchis nyal lo/ /
34a5('dul ba): tshe dang ldan pa dag khyed cag gal te khrag nad dam/ mkhris nad g.yos par gyur na kho bos yun de srid du khyed kyi nad g.yog byed par ga la nus phyir byung shig ces des de dag bla gab med par bton te chu grang mos btab nas
34a6('dul ba): mtshan thog tag bsil yab kyis g.yabs so/ /de dag gis mtshan mo'i nam nangs nas smras pa/ slob dpon phyag 'tshal lo/ /bdag cag mchi'o/ /gar 'dong / mnyan yod du'o/ /sdod cig dang kho bos khyed cag na ba rnams kyi nad g.yog
34a7('dul ba): bya'o/ /slob dpon khyed kyis kho bo cag mi na ba yang na bar byas pas na ba rnams kyi nad g.yog byas re skan zhes de dag mnyan yod du dong ba dang / dge slong rnams kyis de dag la smras pa/ tshe dang ldan pa dag 'ongs pa legs so 'ongs pa legs so/ /
34a8('dul ba): ji lta bde bar brgyus sam/ ji ltar bde bar brgyus/ bdag cag slob dpon 'char kas mtshan thog thag tho btsam so/ /ji ltar tho btsams/ de dag gis skabs de dge slong rnams la rgyas par brjod do/ /dge slong don nyung ngu dag ci'i phyir dge slong dag ched du
34b1('dul ba): bsams te dge slong rnams la tho 'tsham par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag ji tsam cung zad
34b2('dul ba): dge slong la tho 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas dge slong
34b3('dul ba): gsar bu gsar bu dag la tshe dang ldan pa dag tshur shog / ljongs rgyur 'dong dang / der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing / khyed cag kyang lhung
34b4('dul ba): bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o zhes spro bar byas pa dang / de dag gis slob dpon dang / mkhan po
34b5('dul ba): dag la zhus pa/ mkhan po bdag cag ljongs rgyur mchi'o/ /su dang lhan cig tu/ btsun pa 'char ka dang ngo / /tshe dang ldan pa dag de ni gnas ngan len kun du spyod pa yin pas khyed la tho 'tsham par 'gyur ro/ /mkhan po btsun pa 'char
34b6('dul ba): ka ni bdag cag gi pha ma lta bur rnam par gnas pa lags pas ci'i slad du bdag cag la tho 'tsham par 'gyur zhes de dag gis de dag gi tshig tshig ma yin par byas te de dang lhan cig ljongs rgyur 'phags so/ /'char kas
34b7('dul ba): gang gi tshe phyi rol gyi mtshams 'das pa de'i tshe na smras pa/ tshe dang ldan pa dag khyed cag ci'i phyir gnas ma bcas par ljongs rgyur 'dong bar byed/ tshur shog gnas chos shig ces des de dag mdun du tsog pur 'dug tu bcug ste
34b8('dul ba): gnas 'char bcug go/ /des de dag la la la gtur bu gtad/ la la la lhung bzed kyi snod gtad/ la la la bar bur snod gtad/ la la la phor bu gtad/ la la la ril ba spyi blugs gtad nas/ de lag pa gnyis brkyang ste/ rngul gzan las gzhan med par
35a1('dul ba): 'jig rten la tho 'tsham zhing 'gro ba na/ de dag ri brags shig tu phyin nas de dag der khron pa zhig gi drung du ngal so bar byed pa na de na ri brags kyi gtsug lag khang zhig yod pa der gaN DI brdungs pa dang / de dag gis
35a2('dul ba): thos nas smras pa/ slob dpon gtsug lag khang du gaN DI brdungs kyis bzhud do/ /'char kas smras pa/ lhung bzed nag po can las med pa dag gis las kyi gaN DI brdungs shing bdag cag ngal ba dag gis las bya
35a3('dul ba): dgos par 'gyur ba de lta bu'i gnas yod par 'gyur ro/ /slob dpon rnyed pa'i gaN DI ma lags sam/ de yin na bdag cag mtshams su phyin na 'thob bo/ /slob dpon ni grags pa bsod nams che ba lags pas 'thob kyi
35a4('dul ba): bdag cag la sus stsol bar 'gyur/ deng la gal te rnyed pa yod na kho bo'i yang nos shig /de dag dong ba dang ji tsam na der gnas mal gyi gaN DI brdungs nas dge slong rnams kyis smras pa/ tshe dang ldan pa dag gnas mal nos
35a5('dul ba): shig / de dag gis smras pa/ bdag cag las ches rgan pa yang yod do/ /su yin/ slob dpon 'char ka'o/ /de'i yang nos shig /de dag gis gnas mal mnos so/ /tshe dang ldan pa 'char ka yang de na 'du 'dzi'i gtam gyis
35a6('dul ba): 'dug ste ri brags 'di su'i/ gtsug lag khang 'di su'i/ lha khang 'di su'i/ bskyed mos tshal 'di su'i/ kun dga' ra ba 'di su'i/ khron pa 'di su'i/ zhing 'di su'i/ ba lang 'di dag su'i/ ma he 'di dag su'i zhes 'du 'dzi'i gtam
35a7('dul ba): gyis 'dug go/ /de dag gis bsams pa/ slob dpon 'char ka yun ring du thogs par 'gyur ro snyam nas/ de dag gis gcig la gcig zhus te tshe dang ldan pa 'char ka'i mal bshams nas rkang pa'i chu dang / rkang pa bsku ba mtha' gcig tu bzhag ste
35a8('dul ba): gcig la gcig smras pa/ tshe dang ldan pa dag da ltar dro ba'i dus la bab kyis bdag cag dpong sa'i khang par zhugs te nyal lo zhes de dag dpong sa'i khang par zhugs te nyal lo/ /tshe dang ldan pa 'char ka yang ji srid du de'i 'du 'dzi'i gtam gyi zla yod pa de srid du 'dug
35b1('dul ba): 'dug nas gang gi tshe 'du 'dzi'i gtam gyi zla med pa de'i tshe na mig lam ma chad pa'i dus kyi tshe gtsug lag khang du 'ongs te tshe dang ldan pa dag tshe dang ldan pa dag ces bod par brtsams pa dang / dge slong rnams kyis de la smras pa/ tshe dang ldan pa
35b2('dul ba): 'char ka 'dam bu thibs po'i gseb tu zhugs pa bzhin du ci 'bod/ 'char kas smras pa/ 'di na kho bo'i gzhon nu dag gcig 'khod na de dag las 'ga' zhig na bar ma gyur tam/ de dag gis de thos nas smras pa/ slob dpon ma 'bod cig /gnas khang 'o nir
35b3('dul ba): gzims mal bshams te zhabs kyi chab dang / zhabs bsku ba yang bzhag gis der gzims shig /bdag cag da ltar dro ba'i dus la bab pas dpong sa'i khang par zhugs te nyal lo/ /tshe dang ldan pa dag khyed cag gal te rlung 'am/ bad kan g.yos par
35b4('dul ba): gyur na kho bos yun de srid du khyed kyi nad g.yog byed par ga la nus/ byibs shig ces des de dag nang du btsud nas skar khung dag bcad de me sbar nas sgo bcad de la ba ji snyed yod pa dag gis dkris te steng du mnan nas 'dug go/ /de dag gis mtshan
35b5('dul ba): mo'i nam nangs nas smras pa/ slob dpon phyag 'tshal lo/ /bdag cag mchi'o/ /gar 'dong / mnyan yod du'o/ /sdod cig dang kho bos khyed cag na ba rnams kyi nad g.yog bya'o/ /slob dpon khyed kyis bdag cag mi na ba yang na bar byas pas na ba rnams
35b6('dul ba): kyi nad g.yog byas re skan zhes de dag mnyan yod du dong ba dang / dge slong rnams kyis de dag la smras pa/ tshe dang ldan pa dag 'ongs pa legs so/ /'ongs pa legs so/ /ji lta bde bar brgyus sam/ ji ltar bde bar brgyus/ bdag cag slob dpon
35b7('dul ba): 'char kas mtshan thog thag tho btsams so/ /ji ltar tho btsams/ de dag gis skabs de dge slong rnams la rgyas par brjod do/ /dge slong don nyung ngu dag ci'i phyir dge slong dag ched du bsams te dge slong rnams la
35b8('dul ba): tho 'tsham par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis ji tsam du cung zad
36a1('dul ba): dge slong la tho 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na
36a2('dul ba): tshe dang ldan pa 'char kas dge slong gsar bu gsar bu dag la tshe dang ldan pa dag tshur shog / ljongs rgyur 'dong dang der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub
36a3('dul ba): par bya zhing khyed cag kyang lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o/ /khyed cag na ba dag gi nad g.yog
36a4('dul ba): kyang bya'o zhes spro bar byas pa dang / de gang gi tshe na dge slong rnams kyis 'di gnas ngan len kun tu spyod pa yin no zhes bya bar shes par gyur pa de'i tshe na 'ga' yang de dang lhan gcig ljongs rgyur 'gro bar spro ba med nas/ de gcig pu
36a5('dul ba): ljongs rgyur song ba na ri brags kyi gtsug lag khang zhig tu phyin to/ /gtsug lag khang de na bshang ba'i skyabs kyang med/ gci ba'i skyab kyang med de de na dge slong dag gis gyo mo dag bzhag ste/ der bshang ba dang gci ba dag byas nas 'dor bar byed
36a6('dul ba): do/ /'char ka gtsug lag khang der zhugs pa na dge slong rnams kyis 'di gnas ngan len kun tu spyod pa yin no zhes bya bar de shes nas dge slong 'gas kyang de mkhos su ma phab pa dang / des bsams pa/
36a7('dul ba): lhung bzed nag po can 'di dag mi dga' bar bya'o snyam nas de gtsug lag khang de'i steng du 'dzegs pa dang / ji tsam na des de na gyo mo dag bzhag pa mthong nas/ des smras pa/ ci gtsug lag khang 'di chos thams
36a8('dul ba): cad yin nam zhes gyo mo de dag rkang pa'i mthe bos bzung ste phyi rol du bor ro/ /dge slong dag mtshan mo langs pa dang ji tsam na gyo mo dag mi snang nas de dag gis wa'i khar bshang ba dang / gci ba byas so/ /de nas mtshan mo'i
36b1('dul ba): nam langs pa na bram ze dang / khyim bdag dad pa can dag lhags pa dang / des de dag la smras pa/ shes ldan dag ji ltar lhung bzed nag po can gnas ngan len kun tu spyod pa dag gis gtsug lag khang thams cad bshang
36b2('dul ba): ba dang / gci bas ma rung bar byas pa la ltos shes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis ji tsam cung zad dge slong la tho
36b3('dul ba): 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas
36b4('dul ba): dge slong gsar bu gsar bu dag la tshe dang ldan pa dag tshur sheg / ljongs rgyur 'dong dang der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing khyed
36b5('dul ba): cag kyang lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o/ /khyed cag na ba dag gi nad g.yog kyang bya'o/ /
36b6('dul ba): zhes spro bar byas pa dang / de gang gi tshe na dge slong rnams kyis 'di gnas ngan len kun du spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas de gcig pu ljongs rgyur song ba na
36b7('dul ba): ri brags kyi gtsug lag khang zhig du phyin to/ /'char ka gtsug lag khang der zhugs pa na dge slong rnams kyis 'di gnas ngan len kun tu spyod pa yin no zhes bya bar de shes nas dge slong 'gas kyang de mkhos su ma phab pa dang / des
36b8('dul ba): bsams pa/ lhung bzed nag po can 'di dag mi dga' bar bya'o snyam nas des bkru sman gyi ril du zos nas me khang du zhugs te 'dug pa na der des 'khru bar brtsams so/ /bcom ldan 'das kyis nad pa dus gsum du lta bar bya'o zhes bka' stsal pas/ dge slong gnas
37a1('dul ba): brtan gnas brtan dag de'i nad 'drir lhags nas/ de dag gis de la dris pa/ tshe dang ldan pa rung ngam/ des smras pa/ rung ngo / /gnas brtan dag yud tsam zhig 'khod nas 'dong bar brtsams pa dang / des smras pa/ gnas brtan
37a2('dul ba): dag re shig yud tsam zhig gzhes shig / de dag gis yud tsam zhig 'khod nas dong bar brtsams pa dang / des yang smras pa/ gnas brtan dag da dung yang yud tsam zhig gzhes shig /tshe dang ldan pa ched du bsams te tho 'tsham
37a3('dul ba): par mi byed dam/ lhung bzed nag po can khyed de ltar mi dga' bar bya'o zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis ji tsam cung zad dge slong
37a4('dul ba): la tho 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas dge slong gsar bu gsar bu
37a5('dul ba): dag la tshe dang ldan pa dag tshur sheg ljongs rgyur 'dong dang / der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing / khyed cag kyang lhung bzed dang / chos
37a6('dul ba): gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o/ /khyed cag na ba dag gi nad g.yog kyang bya'o zhes spro bar byas pa dang /
37a7('dul ba): de gang gi tshe dge slong rnams kyis 'di gnas ngan len kun du spyod pa yin no/ /zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas de gcig pu ljongs rgyur song ba na ri brags
37a8('dul ba): kyi gtsug lag khang zhig tu phyin to/ /gtsug lag khang de na dge slong spong ba pa sha stag 'khod do/ /'char ka gtsug lag khang der zhugs pa na dge slong rnams kyis 'di gnas ngan len kun du spyod pa yin no zhes bya bar
37b1('dul ba): de shes nas/ dge slong 'gas kyang de mkhos su ma phab pa dang / des bsams pa/ lhung bzed nag po can 'di dag mi dga' bar bya'o snyam zhing gtsug lag khang de yang phyed byas zin par 'dug nas tshe dang ldan pa 'char
37b2('dul ba): ka khyim bdag de'i gan du song ste phyin nas smras pa/ khyim bdag ci'i phyir gtsug lag khang zin par mi byed/ bcom ldan 'das kyis kyang / myur bar dge la 'jug bya zhing / /sdig las sems kyang bzlog
37b3('dul ba): par bya/ /bsod nams bul bar byed gyur na/ /yid ni sdig la dga' bar 'gyur/ /zhes ma gsungs sam/ 'phags pa bdag la kAr ShA pa na dag ni mchis na gla mi dag ma mchis so/ /khyim bdag bcom
37b4('dul ba): ldan 'das kyis dge slong dag gis mkhar lan bya'o zhes ma gsungs sam/ gal te 'phags pas khar lan bgyid du stsal na legs so/ /'char kas gtsug lag khang du song ste gaN DI brdungs so/ /
37b5('dul ba): bcom ldan 'das kyis gaN DI bsu bar bya'o zhes bsngags pas dge slong rnams kyis gaN DI bsu ba dang / ji tsam na tshe dang ldan pa 'char kas so phag dag gdeg par brtsams pa mthong nas dge slong dag gis
37b6('dul ba): kyang so phag dag gdeg par brtsams so/ /'char kas dge slong de dag nyin thog thag so phag dag skyed du bcug pa dang / de dag gis smras pa/ tshe dang ldan pa dag gtsug lag khang 'di sngon ni rnal 'byor dang 'thun par gyur na/ da ni mkhar lan
37b7('dul ba): dang 'thun par gyur gyis mnyan yod du 'dong ngo zhes de dag mnyan yod du dong ba dang / dge slong rnams kyis de dag la smras pa/ tshe dang ldan pa dag 'ongs pa legs so/ /'ongs pa legs so/ /kho bo cag khyed mthong bar ni dga'i 'ongs par ni mi dga'o/ /gtsug
37b8('dul ba): lag khang de rnal 'byor dang 'thun pa yin na khyed cag ci'i phyir gtsug lag khang de bor te 'dir 'ongs/ tshe dang ldan pa dag gtsug lag khang de sngon ni rnal 'byor dang 'thun par gyur na da ni mkhar lan dang 'thun par gyur to/ /ji ltar gyur/ tshe dang ldan pa
38a1('dul ba): 'char ka der 'ongs nas mkhar lan phyung ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis ji tsam cung zad dge slong la
38a2('dul ba): tho 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas dge slong
38a3('dul ba): gsar bu gsar bu dag la tshe dang ldan pa dag tshur sheg ljongs rgyur 'dong dang / der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing / khyed cag
38a4('dul ba): kyang lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o/ /khyed cag
38a5('dul ba): na ba dag gi nad g.yog kyang bya'o zhes spro bar byas pa dang / de gang gi tshe na dge slong rnams kyis 'di gnas ngan len kun tu spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med
38a6('dul ba): nas de cig pu ljongs rgyur song ba na ri brags kyi gtsug lag khang zhig tu phyin to/ /gtsug lag khang de na dge slong kha ton pa sha stag 'khod do/ /'char ka gtsug lag khang der zhugs pa na dge slong rnams kyis 'di
38a7('dul ba): gnas ngan len kun tu spyod pa yin no zhes bya bar de shes nas dge slong 'gas kyang de mkhos su ma phab pa dang / des bsams pa dang / lhung bzed nag po can 'di dag mi dga' bar bya'o snyam zhing gtsug lag khang de yang phyed byas
38a8('dul ba): zin par 'dug nas tshe dang ldan pa 'char ka khyim bdag de'i gan du song ste phyin nas smras pa/ khyim bdag ci'i phyir gtsug lag khang zin par mi byed/ bcom ldan 'das kyis kyang / myur bar dge la 'jug bya zhing / /sdig las sems kyang bzlog par
38b1('dul ba): bya/ /bsod nams bul bar byed gyur na/ /yid ni sdig la dga' bar 'gyur/ /zhes ma gsungs sam/ 'phags pa bdag la kAr ShA pa na dag ni mchis na gla mi dag ma mchis so/ /khyim bdag bcom ldan 'das kyis dge slong dag gis
38b2('dul ba): mkhar lan bya'o zhes ma gsungs sam/ gal te 'phags pas mkhar lan bgyid du stsal na legs so/ /'char kas gtsug lag khang du song ste gaN DI brdungs so/ /bcom ldan 'das kyis gaN DI bsu bar bya'o zhes gsungs pas dge
38b3('dul ba): slong rnams kyis gaN DI bsu ba dang / ji tsam na tshe dang ldan pa 'char kas so phag dag gdeg par brtsams pa mthong nas dge slong dag gis kyang so phag dag gdeg par brtsams so/ /'char kas dge slong de dag nyin thog thag so phag
38b4('dul ba): dag skyed du bcug pa dang / de dag gis smras pa/ tshe dang ldan pa dag gtsug lag khang 'di sngon ni kha ton dang 'thun par gyur na da ni mkhar lan dang 'thun par gyur gyis mnyan yod du 'dong ngo zhes de dag mnyan yod du dong ba dang / dge slong
38b5('dul ba): rnams kyis de dag la smras pa/ tshe dang ldan pa dag 'ongs pa legs so/ /'ongs pa legs so/ /kho bo cag khyed cag mthong bar ni dga'i 'ong bar ni mi dga'o/ /gtsug lag khang de kha ton dang 'thun pa yin na khyed cag ci'i phyir gtsug lag khang de bor te 'dir
38b6('dul ba): 'ongs/ tshe dang ldan pa dag gtsug lag khang de sngon ni kha ton dang 'thun par gyur na da ni mkhar lan dang 'thun par gyur to/ /ji ltar gyur/ tshe dang ldan pa 'char ka der 'ongs nas mkhar lan phyung ngo zhes zer ba'i skabs de dge slong rnams kyis bcom ldan
38b7('dul ba): 'das la gsol pa dang / bcom ldan 'das kyis bka' stsal pa/ dge slong gis ji tsam cung zad dge slong la tho 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin
38b8('dul ba): gyi kun dga' ra ba na bzhugs so/ /de'i tshe na tshe dang ldan pa 'char kas dge slong gsar bu gsar bu dag la tshe dang ldan pa dag tshur sheg ljongs rgyur 'dong dang / der bdag cag gis rgol ba dag kyang tshar gcad par bya/ rang gi grags pa yang bsgrag
39a1('dul ba): par bya/ rnyed pa yang bsgrub par bya zhing / khyed cag kyang lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o/ /khyed cag
39a2('dul ba): na ba dag gi nad g.yog kyang bya'o zhes spro bar byas pa dang / de gang gi tshe na dge slong rnams kyis 'di gnas ngan len kun du spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas
39a3('dul ba): de gcig pu ljongs rgyur song ba na ri brags kyi gtsug lag khang zhig tu phyin to/ /gtsug lag khang de chom rkun pas 'jig pa dang bcas pa yin no/ /'char ka gtsug lag khang der zhugs pa na dge slong rnams kyis 'di gnas ngan len kun
39a4('dul ba): du spyod pa yin no zhes bya bar de shes nas dge slong 'gas kyang de mkhos su ma phab pa dang / des bsams pa/ lhung bzed nag po can 'di dag mi dga' bar bya'o snyam nas des sgo phye ste sgo khang du 'dug pa dang / dge bskos kyis smras pa/
39a5('dul ba): btsun pa 'char ka kho bo sgo gcod par byed kyis khyod phyogs 'dir 'dug shig 'char kas smras pa/ khyod rang gi gnas khang gi sgo legs par chod la 'dug shig ces des sgo gcod du ma ster to/ /dge slong de dag 'jigs pa dang bcas par
39a6('dul ba): gtsug lag khang gi sgo ma bcad pas mtshan thog thag tron byed byed nas mtshan mo'i nam nangs par gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis ji tsam cung zad
39a7('dul ba): dge slong la tho 'tsham par byed na thams cad du ltung byed du 'gyur ro/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa 'char kas dge slong gsar
39a8('dul ba): bu gsar bu dag la tshe dang ldan pa dag tshur sheg ljongs rgyur 'dong dang / der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing / khyed cag kyang lhung bzed dang / chos gos dang / dra ba dang /
39b1('dul ba): phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o/ /khyed cag na ba dag gi nad g.yog kyang bya'o zhes spro bar byas pa dang / de gang gi tshe na dge slong rnams kyis 'di
39b2('dul ba): gnas ngan len kun du spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med nas/ de cig pu ljongs rgyur song ba na ri brags kyi gtsug lag khang zhig tu phyin to/ /gtsug lag khang de ni
39b3('dul ba): 'jigs pa med pa yin no/ /'char ka gtsug lag khang der zhugs pa na dge slong rnams kyis 'di gnas ngan len kun du spyod pa yin no zhes bya bar de shes nas dge slong 'gas kyang de mkhos su ma phab pa dang / des bsams pa/ lhung
39b4('dul ba): bzed nag po can 'di dag mi dga' bar bya'o snyam zhing gtsug lag khang de yang 'jigs pa med pa yin pas de na dge slong dag phyi rol du bshang ba dang / gci ba byed du 'dong nas 'char kas sgo bcad de sgo khang du mal bshams nas nyal
39b5('dul ba): lo/ /dge slong dag mtshan mo bshang ba dang / gci ba dag byed du 'dong 'dong nas smras pa/ tshe dang ldan pa 'char ka kho bo cag phyi rol tu 'dong gis khyod phyogs 'dir nyol cig /'char kas smras pa/ khyed cag rang rang gi gnas khang gi glo phug la phyi rol
39b6('dul ba): du deng shig / dge slong de dag bshang ba dang / gci ba bdo bas kha cig gis ni khyams su bshang ba dang / gci ba byas/ kha cig gis ni rdzing drung du bshang ba dang / gci ba byas so/ /de nas mtshan mo'i nam nangs pa na bram ze dang khyim bdag dad pa can dag
39b7('dul ba): gtsug lag khang du lhags pa dang / 'char kas de dag la smras pa/ shes ldan dag ji ltar lhung bzed nag po can gnas ngan len kun du spyod pa 'di dag gis gtsug lag khang thams cad bshang ba dang / gci bas ma rung bar byas pa la ltos shes
39b8('dul ba): zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis ji tsam cung zad dge slong la tho 'tsham par byed na thams cad du ltung byed du 'gyur ro/ /dge slong dag gzhan yang drug po
40a1('dul ba): 'di dag ni bsko bar mi bya ste/ drug gang zhe na/ sgo khang dang / them skas kyi gzhi dang / khyams dang / dpong sa'i khang pa dang / me khang dang / bkad sa'o/ /las dang po pa dang / smyos pa dang / sems 'khrugs pa dang / tshor ba dag gis
40a2('dul ba): nyen pa la ltung ba med do/ /phyis gnon gyi ltung byed de bcu bdun pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na tshe dang ldan pa nye dgas
40a3('dul ba): dge slong gsar bu gsar bu dag la tshe dang ldan pa dag tshur sheg ljongs rgyur 'dong dang / der bdag cag gis rgol ba dag kyang tshar gcad par bya/ rang gi grags pa yang bsgrag par bya/ rnyed pa yang bsgrub par bya zhing / khyed cag kyang
40a4('dul ba): lhung bzed dang / chos gos dang / dra ba dang / phor bu dang / ska rags dang / lung dbog pa dang / klag pa dang / kha ton dang / rnal 'byor dang / yid la bya bas brel ba med par bya'o/ /khyed cag na ba dag gi nad g.yog kyang bya'o zhes spro bar byas
40a5('dul ba): pa dang / de gang gi tshe na dge slong rnams kyis 'di gnas ngan len du spyod pa yin no zhes bya bar shes par gyur pa de'i tshe na 'ga' yang de dang lhan cig ljongs rgyur 'gro bar spro ba med do/ /bsod snyoms pa zhig gis smras pa/ btsun pa nye
40a6('dul ba): dga' kho bo khyod dang lhan cig ljongs rgyur 'gro'o/ /dge slong rnams kyis bsod snyoms pa de la smras pa/ bsod snyoms pa de ni gnas ngan len kun du spyod pa yin pas khyod la tho 'tsham par 'gyur ro/ /bsod snyoms pas smras
40a7('dul ba): pa/ kho bo ni lo 'das pa yin pas kho bo de la gnas bca' ba dang / lung mnod pa dang / klag pa dang / kha ton dang / rnal 'byor dang / yid la bya ba'i rag lus pa cung zad kyang med pas des kho bo la ci byar yod ces des dge slong de
40a8('dul ba): dag gi tshig tshig ma yin par byas te de dang lhan cig ljongs rgyur song ngo / /nye dgas gang gi tshe phyi rol gyi mtshams 'das pa de'i tshe na smras pa/ bsod snyoms pa gtur bu 'di re shig khyer cig /btsun pa nye dga' ci khyod kyis sangs
40b1('dul ba): rgyas dang / chos dang / dge 'dun ma mthong ngam/ yo byad don med pa 'dis ci bya/ nye dgas smras pa/ bsod snyoms pa khyod re shig mi khyer ba ni yus na/ ci khyod kho bo bas kyang mkhas pa yin snyam 'am/ ci na khyod kho
40b2('dul ba): bo la de skad zer/ bsod snyoms pas smras pa/ mkhas pa ma yin yang rigs pa tsam smra'o/ /nye dgas bsams pa/ bsod snyoms pa 'di mi dga' bar bya'o snyam nas/ de gnyis mthar gyis ljongs rgyu zhing 'gro ba na de gnyis ri
40b3('dul ba): brags shig tu phyin nas/ de gnyis der khron pa zhig gi drung du ngal so bar byed pa na de na ri brags kyi gtsug lag khang zhig yod pa der gaN DI brdungs pa dang / bsod snyoms pa des thos nas smras pa/ btsun pa nye dga' gtsug lag khang du
40b4('dul ba): gaN DI brdungs kyis 'dong ngo / /nye dgas smras pa/ bsod snyoms pa lhung bzed nag po can las med pa dag gis las kyi gaN DI brdungs shing bdag cag gis las bya dgos par 'gyur ba de lta bu'i gnas yod par 'gyur ro/ /btsun pa
40b5('dul ba): nye dga' rnyed pa'i gaN DI ma yin nam/ bsod snyoms pa de yin na bdag cag mtshams su phyin na 'thob bo/ /btsun pa nye dga' ni grags pa bsod nams che ba yin pas 'thob kyi/ kho bo sus byin par 'gyur/ bsod snyoms
40b6('dul ba): pa song la gal te rnyed pa yod na kho bo'i yang nos shig / de song ba dang ji tsam na der gnas mal gyi gaN DI brdungs nas dge slong rnams kyis smras pa/ bsod snyoms pa gnas mal nos shig /des smras pa/
40b7('dul ba): kho bo las ches rgan pa yang yod do/ /su yin/ btsun pa nye dga'o/ /de'i yang nos shig /des gnas mal mnos so/ /tshe dang ldan pa nye dga' yang de na 'du 'dzi'i gtam gyis 'dug ste/ ri brags 'di su'i/
40b8('dul ba): gtsug lag khang 'di su'i/ lha khang 'di su'i/ bskyed mos tshal 'di su'i/ kun dga' ra ba 'di su'i/ khron pa 'di su'i/ zhing 'di su'i/ ba lang 'di dag su'i/ ma he 'di dag su'i zhes 'du 'dzi'i gtam gyis 'dug go/ /bsod snyoms
41a1('dul ba): pas kyang bsams pa/ btsun pa nye dga' yun ring du thogs par 'gyur ro/ /snyam nas/ des khang thog tu de'i mal bshams nas rkang pa'i chu dang / rkang pa bsku ba mtha' gcig tu bzhag ste/ gtsug lag khang gi phyi rol
41a2('dul ba): du rkang pa gnyis bkrus nas 'og khang du mal bshams par zhugs te nyal lo/ /tshe dang ldan pa nye dga' yang ji srid du de'i 'du 'dzi'i gtam gyi zla yod pa de srid du 'dug 'dug nas gang gi tshe de'i 'du 'dzi'i gtam gyi zla med pa de'i
41a3('dul ba): tshe na mig lam chad pa'i dus kyi tshe gtsug lag khang du 'ongs te/ bsod snyoms pa bsod snyoms pa zhes bod par brtsams pa dang / dge slong rnams kyis de la smras pa/ tshe dang ldan pa nye dga' 'dam bu thibs po'i gseb tu zhugs pa
41a4('dul ba): bzhin du ci 'bod/ nye dgas smras pa/ 'di na kho bo'i grogs po bsod snyoms pa zhig 'dug na/ de na bar ma gyur tam/ bsod snyoms pas de thos nas smras pa/ btsun pa nye dga' ma 'bod cig /kho bos khyed kyi mal khang thog tu bshams te
41a5('dul ba): rkang pa'i chu dang / rkang pa bsku ba yang mtha' gcig tu bzhag gis der song la nyol cig /nye dgas smras pa/ bsod snyoms pa 'tham pa chung zhig yod kyis je sgo phye shig /btsun pa nye dga' kho bo chad kyis sang 'tham mo/ /bsod snyoms pa kho bo khyod dang
41a6('dul ba): ji srid mtshan thog thag zad par 'gyur ba de srid du 'tham par bya'o/ /btsun pa nye dga' kho bo chad kyis khyod la sgo mi dbye'o/ /nye dga' khang thog tu 'dzegs nas rkang pa gnyis bkrus te gnas khang du zhugs nas bsod snyoms pa zhes bos
41a7('dul ba): pa dang / bsod snyoms pas btsun pa nye dga' ci zer zhes byas so/ /nye dga' sgra la mkhas pas des bsod snyoms pa'i dpral ba'i thad kar khri rkang gtad de ci nas kyang khri rkang gis khang thog brtol nas bsod snyoms pa de'i dpral bar 'bab par
41a8('dul ba): 'gyur ba de ltar shugs drag pos mnan pa dang / des bsod snyoms pa de'i dpral bar phog ste dpral ba zhom mo/ /bsod snyoms pas smras pa/ btsun pa nye dga' kho bo gnang ngo / /kho bo gnang ngo / /kwa'e bsod snyoms pa ci zer/ bsod snyoms pas bsams pa/
41b1('dul ba): gal te skad phyung na 'dis rgan rims kyis bdag gi khri yang phrogs par 'gyur ro/ /snyam nas de cang mi smra bar 'dug go/ /de nang par sngar langs te smras pa/ btsun pa nye dga' phyag 'tshal lo/ /kho bo 'gro'o/ /bsod snyoms pa gar 'gro/ mnyan
41b2('dul ba): yod du'o/ /bsod snyoms pa sdod cig dang / kho bos khyod na ba'i nad g.yog bya'o/ /btsun pa nye dga' khyod kyis kho bo mi na ba yang na bar byas pas na ba'i nad g.yog byas re skan zhes de mnyan yod du song ba dang / dge slong rnams kyis de la smras
41b3('dul ba): pa/ tshe dang ldan pa bsod snyoms pa 'ongs pa legs so/ /'ongs pa legs so/ /ji lta bde bar brgyus sam/ tshe dang ldan pa dag ji ltar bde bar brgyus/ btsun pa nye dgas bdag gi dpral ba bcom mo/ /ji ltar bcom/ des skabs de dge slong
41b4('dul ba): rnams la rgyas par brjod do/ /dge slong don nyung ngu dag ci'i phyir dge slong dag dge 'dun gyi gtsug lag khang gi steng gi nam mkha' la thog bor bar khri 'am khri'u rtsa ba 'byung ba la shes bzhin du ljid kyis phab ste 'dug pa dang nyal bar byed ces smod
41b5('dul ba): par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do
41b6('dul ba): zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa nye dga' la smras pa/ nye dga' khyod
41b7('dul ba): dge 'dun gyi gtsug lag khang gi steng gi nam mkha' la thog bor bar khri 'am khri'u rtsa ba 'byung ba la shes bzhin du ljid kyis phab ste 'dug pa dang nyal bar byed pa bden nam/ btsun pa mad do/ /sangs rgyas bcom ldan 'das kyis dge sbyong
41b8('dul ba): gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas
42a1('dul ba): dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i
42a2('dul ba): nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge 'dun gyi gtsug lag khang gi steng gi nam mkha' la thog bor bar khri 'am khri'u rtsa ba 'byung ba la shes
42a3('dul ba): bzhin du ljid kyis phab ste 'dug gam nyal na ltung byed do/ /yang dge slong gang shes bya ba ni shAkya'i bu nye dga' 'am/ gzhan yang de lta bu gang yin pa'o/ /dge 'dun gyi zhes bya ba ni de bzhin gshegs pa'i nyan thos kyi dge 'dun
42a4('dul ba): gyi'o/ /gtsug lag khang gi zhes bya ba ni gang du spyod lam bzhi po 'gro ba dang / 'greng ba dang / 'dug pa dang / nyal ba dag byar rung bar ro/ /steng gi nam mkha' la zhes bya ba ni khang steng gi nam mkha' la'o/ /thog bor bar zhes bya ba ni rtswa'i thog
42a5('dul ba): gam/ lo ma'i thog bor bar ro/ /khri zhes bya ba ni khri nyid do/ /khri'u zhes bya ba yang khri'u nyid do/ /rtsa ba 'byung ba la zhes bya ba ni rkang pa 'byung ba la'o/ /shes bzhin du zhes bya ba ni de rang nyid kyis rig par gyur pa 'am/ gzhan dag gis brjod
42a6('dul ba): pas so/ /ljid kyis phab ste zhes bya ba ni mthus mnan te'o/ /'dug gam zhes bya ba ni rkub tshos 'jog par byed pa'o/ /nyal na zhes bya ba ni lus bsnyal na'o/ /ltung byed do zhes bya ba ni sems can dmyal ba dang / dud 'gro dang yi dags ngan song dang
42a7('dul ba): ngan 'gro dang / log par ltung ba dag tu sreg par byed/ 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /
42a8('dul ba): de la ltung bar ji ltar 'gyur zhe na/ dge slong gis ji tsam cung zad dge 'dun gyi gtsug lag khang gi steng gi nam mkha' la thog bor bar khri 'am/ khri'u rtsa ba 'byung ba la shes bzhin du ljid kyis phab ste 'dug gam/ nyal na thams cad
42b1('dul ba): du ltung byed du 'gyur ro/ /spang leb kyis g.yogs pa dang / spang leb chung ngus g.yogs pa dang / shing leb kyis g.yogs pa dang / shing leb 'bur can gyis g.yogs pa dang / byin gyis gzhol ba la ni ltung ba med do/ /rkang rten
42b2('dul ba): btsug pa dang / bkan pa byas pa la yang ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /rtsa ba 'byung ba la 'dug pa'i ltung byed de bcwa brgyad pa rdzogs s+ho// //
42b3('dul ba): sangs rgyas bcom ldan 'das kau sham+bi na gdangs can gyi kun dga' ra ba na bzhugs so/ /de'i tshe na tshe dang ldan pa 'dun pa shes bzhin du srog chags dang bcas pa'i chus rtswa dang / lci ba dang sa la 'debs par byed/ 'debs su
42b4('dul ba): 'jug par byed nas dge slong rnams kyis de la smras pa/ tshe dang ldan pa 'dun pa khyod shes bzhin du srog chags dang bcas pa'i chus rtsa dang / lci ba dang / sa la ma 'debs shig /'debs su ma 'jug cig /'dun pas smras pa/ kho bo la
42b5('dul ba): 'ga' zhig gis bgrangs te gtad dam ci/ shar gyi rgya mtsho chen por 'dong na ci nyes/ lho dang nub dang byang gi rgya mtsho chen por 'dong na ci nyes/ 'bab chu dang / mtsho dang / lting ka dag tu 'dong na ci nyes/ dge slong don nyung ngu dag ci'i phyir dge
42b6('dul ba): slong dag shes bzhin du srog chags dang bcas pa'i chus rtswa dang / lci ba dang / sa la 'debs pa dang / 'debs su 'jug par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /
42b7('dul ba): de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes
42b8('dul ba): bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'dun pa la smras pa/ 'dun pa khyod shes bzhin du srog chags dang bcas pa'i chus rtswa dang / lci ba dang / sa la 'debs pa dang / 'debs su 'jud par byed pa
43a1('dul ba): bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam
43a2('dul ba): par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab
43a3('dul ba): pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang shes bzhin du srog chags dang bcas pa'i chus rtswa 'am/
43a4('dul ba): lci ba 'am/ sa la 'debs sam/ 'debs su 'jud na ltung byed do/ /yang dge slong gang zhes bya ba ni 'dun pa 'am/ gzhan yang de lta bu gang yin pa'o/ /shes bzhin du zhes bya ba ni de rang nyid kyis rig par gyur pa 'am/ gzhan dag gis
43a5('dul ba): brjod pas so/ /srog chags dang bcas pa zhes bya ba la srog chag dang bcas pa ni gzhi te gang dag mig gis mthong bar 'gyur ba dang gang dag chu tshags kyis zin par 'gyur ba'o/ /chus zhes bya ba ni chu nyid kyis so/ /rtswa zhes bya ba ni rtswa nyid do/ /lci ba zhes bya ba yang lci ba nyid
43a6('dul ba): do/ /sa la zhes bya ba yang sa nyid la'o/ /'debs sam zhes bya ba ni rang gis so/ /'debs su 'jud na zhes bya ba ni gzhan no/ /ltung byed do zhes bya ba ni sems can dmyal ba dang / dud 'gro dang / yi dag ngan song dang / ngan 'gro dang / log par ltung ba dag
43a7('dul ba): bsreg par byed/ 'tshod par byed/ ltung bar byed pa'o/ /gzhan yang ji srid tu ltung ba de ma bshags shing so so ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis
43a8('dul ba): srog chags dang bcas pa'i chu la srog chags dang bcas par 'du shes pas rtswa 'am/ lci ba 'am/ sa la 'debs sam/ 'debs su 'jud na ltung byed du 'gyur ro/ /dge slong gis srog chags dang bcas pa'i chu la yid gnyis za bas rtswa 'am/ lci ba 'am/
43b1('dul ba): sa la 'debs sam/ 'debs su 'jud na ltung byed du 'gyur ro/ /dge slong gis srog chags med pa'i chu la srog chags dang bcas par 'du shes pas rtswa 'am/ lci ba 'am/ sa la 'debs sam/ 'debs su 'jud na nyes byas su 'gyur ro/ /
43b2('dul ba): dge slong gis srog chags med pa'i chu la yid gnyis za bas rtswa 'am/ lci ba 'am/ sa la 'debs sam/ 'debs su 'jug na nyes byas su 'gyur ro/ /dge slong gis srog chags dang bcas pa'i yur po che 'bebs par byed
43b3('dul ba): na srog chags ji snyed dus byed pa de snyed kyi ltung byed du 'gyur ro/ /srog chags ji snyed dus mi byed pa de snyed kyi nyes byas su 'gyur ro/ /dge slong gis srog chags dang bcas pa'i yur po che gcod par byed na srog chags ji
43b4('dul ba): snyed dus byed pa de snyed kyi ltung byed du 'gyur ro/ /srog chags ji snyed dus mi byed pa de snyed kyi nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /srog chags dang
43b5('dul ba): bcas pa la spyod pa'i ltung byed de bcu dgu pa rdzogs s+ho/ / // sangs rgyas bcom ldan 'das kau sham+bi na gdangs can gyi kun dga' ra ba na bzhugs so/ /drug sde dag gzhan gyis byed tu bcug pa'i gtsug lag khang dag na gnas shing
43b6('dul ba): de dag de dag na gnas pa na dga' bo nye dga' ltos shig / gtsug lag khang 'di ni gyong grugs su gyur pa yin no/ /'di ni gas pa yin no/ /'di ni mtshams nyams pa yin no/ /'di ni ngos nyams pa yin no/ /'di ni ma mo'i khyim 'dra
43b7('dul ba): ba yin no/ /zhes 'phya bar byed pa dang / dge slong rnams kyis de dag la smras pa/ tshe dang ldan pa dag khyed cag re shig gzhan gyis byed du bcug pa'i gtsug lag khang dag na gnas shing khyed cag gis rdo yang sgreng bar mi nus la 'on kyang 'phya
43b8('dul ba): bar byed do/ /de skad ces smras pa dang / de dag nga rgyal gyis khengs par gyur nas phan tshun smras par brtsams pa/ dga' bo nye dga' lhung bzed nag po can 'di dag gis bdag cag la khyed cag re shig gzhan gyis byed tu bcug pa'i
44a1('dul ba): g tsug lag khang dag na gnas shing khyed cag gis rdo yang sgreng bar mi nus la 'on kyang 'phya bar byed do zhes ha cang zil gyi mnan gyis tshur shig bdag cag gis sngon lhung bzed nag po can gang gis kyang byed du ma bcug pa'i
44a2('dul ba): gtsug lag khang ci 'dra ba'i gtsug lag khang byed du gzhug go/ /gal te bdag cag thams cad lag gi bla la brtson par gyur na lhung bzed nag po can dag rtag pa kho nar bdag cag la skabs tshol bas de dag gis drug sde dag thams cad lag
44a3('dul ba): gi bla la zhugs so zhes skabs rnyed par 'gyur la/ bdag cag gi slongs mo'i khyim gang dag yin pa de dag tu yang brel ba dag gi skyon brjod nas rjes su 'jug par byed par 'gyur gyi bdag cag gis bdag cag gi nang na mkhas pa/
44a4('dul ba): spyod pa gsal ba/ khab gzhug par gtun bu 'jud nus pa gang yin pa de'i gan du bdag cag dong la spro ba bskyed par bya gor ma chag na/ de'i phyir bdag cag gi nang na mkhas pa/ spyod pa gsal ba/ khab gzhug par gtun bu 'jud
44a5('dul ba): par nus pa gang yin pa/ bdag cag gi nang na tshe dang ldan pa 'dun pa mkhas pa/ spyod pa gsal ba/ khab gzhugs par gtun bu 'jud nus pa yin gyis bdag cag de'i gan du dong la spro ba bskyed par bya'o/ /zhes de dag 'dun pa'i
44a6('dul ba): gan du dong ste smras pa/ tshe dang ldan pa 'dun pa lhung bzed nag po can 'di dag gis bdag cag la re shig gzhan gyis byed tu bcug pa'i gtsug lag khang dag na gnas shing khyed cag gis rdo yang sgreng bar mi nus la 'on kyang 'phya bar byed do/ /
44a7('dul ba): zhes ha cang zil gyis mnan nas kho bo cag 'di snyam du sems te/ lhung bzed nag po can 'di dag gis bdag cag la khyed cag re shig gzhan gyis byed du bcug pa'i gtsug lag khang dag na gnas shing khyed cag gis rdo yang sgreng bar mi
44a8('dul ba): nus la 'on kyang 'phya bar byed do zhes ha cang zil gyis mnan gyis tshur sheg bdag cag gis sngon lhung bzed nag po can gang dag gis kyang byed du ma cug pa'i gtsug lag khang ci 'dra ba de 'dra ba'i gtsug lag khang byed du gzhug go/ /
44b1('dul ba): gal te bdag cag thams cad lag gi bla la brtson par gyur na lhung bzed nag po can dag rtag pa kho nar bdag cag la skabs tshol bas de dag gis drug sde dag thams cad lag gi bla la zhugs so/ /zhes skabs rnyed par yang
44b2('dul ba): 'gyur la/ bdag cag gi slongs mo'i khyim gang dag yin pa de dag tu yang brel ba dag gi skyon brjod nas rjes su 'jug par byed par 'gyur gyis/ bdag cag gis bdag gi nang na mkhas pa/ spyod pa gsal ba/ khab gzhugs par
44b3('dul ba): gtun bu 'jud nus pa gang yin pa de'i gan du bdag cag dong la spro ba bskyed par bya gor ma chag na/ de'i phyir bdag cag gi nang na mkhas pa/ spyod pa gsal ba/ khab gzhug par gtun bu 'jud nus pa gang yin/ bdag cag gi nang na tshe dang
44b4('dul ba): ldan pa 'dun pa mkhas pa/ spyod pa gsal ba/ khab gzhug par gtun bu 'jud nus pa yin gyis bdag cag de'i gan tu dong la spro ba bskyed par bya'o snyam nas/ bdag cag gis tshe dang ldan pa gtsug lag khang gi phyir spro bar bya zhing
44b5('dul ba): khyod la gsol ba 'debs kyis lhung bzed nag po can dag yan lag 'dis zil gyis non par gyis shig / 'dun pas smras pa/ thabs yin gyis de ltar bya'o/ /de dag yid dga' nas dong ngo / /tshe dang ldan pa 'dun pa yang
44b6('dul ba): gtsug lag khang gi phyi rol du rkang pa gnyis bkrus nas gtsug lag khang du zhugs te 'dug nas thabs ci yod na des dge 'dun gyi gtsug lag khang 'grub par 'gyur snyam du sems pa la zhugs so/ /des su zhig
44b7('dul ba): su la mngon par dad snyam du rnam par dpyad par brtsams pa dang / de 'di snyam du sems te/ re shig 'jig rten lha dang bcas pa ni bcom ldan 'das la mngon par dad pa yin/ khyim che ge mo zhig ni tshe dang ldan pa kun shes kau
44b8('dul ba): N+Di n+ya la/ khyim che ge mo zhig ni tshe dang ldan pa 'od srung chen po la/ khyim che ge mo zhig ni tshe dang ldan pa shA ri'i bu la/ khyim che ge mo zhig ni tshe dang ldan pa maud gal gyi bu chen po la/ khyim che ge mo zhig ni tshe dang ldan pa ma 'gags pa la/
45a1('dul ba): khyim che ge mo zhig ni tshe dang ldan pa rta thul dang / khyim che ge mo zhig ni tshe dang ldan pa bzang ldan dang / khyim che ge mo zhig ni tshe dang ldan pa rlangs pa la/ khyim che ge mo zhig ni tshe dang ldan pa ming chen la/ khyim che ge
45a2('dul ba): mo zhig ni tshe dang ldan pa gang po la/ khyim che ge mo zhig ni tshe dang ldan pa dri ma med pa la/ khyim che ge mo zhig ni tshe dang ldan pa ba lang bdag la/ khyim che ge mo zhig ni tshe dang ldan pa kun dga' bo la/ khyim che ge mo zhig ni bcom
45a3('dul ba): ldan 'das kyi gcung sru'i sras tshe dang ldan pa mdzes dga' la/ khyim che ge mo zhig ni bcom ldan 'das kyi sras tshe dang ldan pa sgra gcan zin la/ khyim che ge mo zhig ni tshe dang ldan pa gyad bu nor la/ khyim che ge mo zhig ni tshe dang ldan pa dga'
45a4('dul ba): bo la/ khyim che ge mo zhig ni tshe dang ldan pa nye dga' la/ khyim che ge mo zhig ni tshe dang ldan pa 'gro mgyogs la/ khyim che ge mo zhig ni tshe dang ldan pa 'char ka la/ khyim che ge mo zhig ni tshe dang ldan pa nab so la mngon par dad pa yin pas
45a5('dul ba): de'i phyir de dag sbyor du gzhug tu ni mi nus kyis/ 'di ltar kau sham+bi na bram ze phyug pa/ nor mang ba/ longs spyod che ba/ yongs su bzung ba yangs shing rgya che ba zhig 'dug na de ni ser sna can/ mig phra ba/ bya rog la yang gtor ma mi
45a6('dul ba): ster ba/ yo byad kun 'dzin pa yin la/ de la dbyig dang / gser mang po bdog pas gal te de rjes su 'jug par byed nus na dge 'dun gyi gtsug lag khang 'grub par 'gyur ro/ /snyam nas/ de de ltar sems pa la zhugs pas
45a7('dul ba): tshegs chen pos nam nangs par byas nas snga dro sham thabs bgos lhung bzed dang chos gos thogs te kau sham bir bsod snyoms la zhugs so/ /khyim gnyis sam gsum du bsod snyoms brgyus nas phye nyung shas shig
45a8('dul ba): khyer te bram ze de'i khyim du 'jug par brtsams pa dang / sgo bas 'phags pa sdod cig /ma 'jug shig ces bgags so/ /des smras pa/ bzhin bzangs bcom ldan 'das kyis kho bo cag gi spyod yul ma yin pa ni rnam pa lnga gsungs te/
45b1('dul ba): rol mo mkhan gyi gnas dang / 'jud 'thun ma'i gnas dang / chang pa'i gnas dang / gdol pa'i gnas dang / rgyal po'i pho brang yin na ci khyim 'di rol mo mkhan gyi gnas yin nam/ 'on te 'jud 'thun ma'i gnas sam/
45b2('dul ba): chang pa'i gnas sam/ gdol pa'i gnas sam/ rgyal po'i pho brang yin nam ci na de'i phyir kho bo 'gog par byed/ sgo bas smras pa/ 'phags pa khyod mang du bkyon par gyur mod kyi 'di ni rol mo mkhan gyi gnas kyang ma
45b3('dul ba): lags/ 'jud 'thun ma'i gnas dang / chang pa'i gnas dang / gdol pa'i gnas dang / rgyal po'i pho brang yang ma lags te/ 'di ltar 'di ni bram ze che ge mo zhig gi khyim lags so/ /'dun pas bsams pa/ gang du re shig
45b4('dul ba): ngo phrad pa yang med pa der gzhan ci zhig yod par 'gyur snyams nas/ de de ltar sgor bgags te sems khongs su chud cing 'dug pa na khyim bdag cig gi bu byung ba der bcu gnyis 'dus pa'i dga' 'dun gar dang / glu dang sil
45b5('dul ba): snyan gyis zhugs pa dang / sgo ba des de dag la te por brtag par brtsams te/ sgo la mi lta ba'i tshe tshe dang ldan pa 'dun pas 'jug pa thob ste zhugs nas de'i spyod lam gyis 'dod chags dang bral ba'i sa sbyong bar byed pa de bram ze
45b6('dul ba): des mthong nas smras pa/ btsun pa 'dun pa byon pa legs so/ /gdan 'di la bzhugs shig /'dun pa don yod pas 'dug pa dang / gtam gyi skabs ma rnyed nas 'dun pas smras pa/ bram ze kho bos bsod snyoms kyi phye nyung
45b7('dul ba): shas cig rnyed pa 'di 'tshag tu chug ste byin cig / bram zes bu mo la bsgo ba/ bu mo 'phags pa'i bsod snyoms kyi phye tshogs te phul cig /bu mo des btsag par brtsams pa dang / tshe dang ldan pa 'dun pas phye la brtag
45b8('dul ba): par brtsams so/ /bram zes smras pa/ 'phags pa ci rtog /srog chags so/ /gal te mchis na ji ltar bgyi/ bza' bar mi bya'o/ /gal te gsol bar gyur na nongs pa ci mchis/ bram ze bcom ldan 'das kyis srog
46a1('dul ba): gcod pa kun du bsten cing goms par byas lan mang du byas pas lus zhig ste shi ba'i 'og tu ngan song dang / ngan 'gro dang / log par ltung ba dang / sems can dmyal ba rnams su skye bar 'gyur zhing / gal te
46a2('dul ba): 'di lta bu nyid du mi rnams dang skal ba mnyam par 'ong na yang tshe thung bar 'gyur ro zhes gsungs so zhes bya ba la sogs pa mi dge ba bcu dang / dge ba bcu'i las kyi lam dag rgyas par brjod pa dang / bram ze
46a3('dul ba): de mngon par dad par gyur nas rang nyid kyis bza' ba dang bca' ba gtsang zhing bsod pas snod bkang ste smras pa/ 'phags pa thugs brtse ba'i slad du 'di bzhes su gsol/ tshe dang ldan pa 'dun pas bsams pa/
46a4('dul ba): gal te blangs par gyur na 'di lta ste/ dper na shing las byas pa'i snod du bsko ba dang 'dra bar bdag gi dang po 'di nyid tha mar 'gyur ro/ /snyam du rig nas smras pa/ bram ze kho bos bsod snyoms kyi phye nyung shas shig
46a5('dul ba): rnyed pa 'di nyid yongs su longs spyad par bya'i dad pas sbyin par bya ba blangs te dor du ga la rung / bram ze smras pa/ 'phags pa bdag cag bram ze rnams kyi kun tu spyod pa ni gal te ngan pa rnyed nas bzang po rnyed par gyur na ngan
46a6('dul ba): pa spongs te bzang po yongs su longs spyod par bgyid pa lags na de khyed cag la ci nongs/ bram ze kho bo cag ni bslab pa'i gzhi yang dag par blangs pa yin la/ khyed cag bram ze dag ni bslab pa'i gzhi yang dag par
46a7('dul ba): blangs pa ma yin pas khyed cag bram ze dag ni ci dgar 'jug par byed pa yin no/ /kho bo cag la ni bcom ldan 'das kyis 'phags pa'i rigs bzhi bka' stsal te/ bzhi gang zhe na/ chos gos gang yang rung bas chog shes pa
46a8('dul ba): 'phags pa'i rigs dang / bsod snyoms gang yang rung bas chog shes pa 'phags pa'i rigs dang / gnas mal gang yang rung bas chog shes pa 'phags pa'i rigs dang / spong ba la dga' ba dang sgom pa la dga' ba 'phags pa'i rigs
46b1('dul ba): so/ /bram ze de shin du mngon par dad par gyur nas smras pa/ 'phags pa 'di ni khyod kyi khab lags kyis dus dang dus su gshegs su gsol/ bram ze khyod kyi sgo ba 'di ni gshin rje'i dbyug pa dang 'dra ba yin pas su
46b2('dul ba): yang 'jug tu mi ster gyis legs par sgo ba gyis shig dang / des na kho bo la 'gog par mi byed do/ /bram zes sgo ba bkug ste legs par sgo ba/ kwa'e nang rje khyim 'di 'phags pa 'dun pa'i yin gyis khyod kyis ma
46b3('dul ba): bgags shig / nang mi la yang sgo ba/ khyed cag gis 'phags pa 'dun pa la mi gus par mi bya'o/ /tshe dang ldan pa 'dun pas bsams pa/ bram ze 'di ni mngon par dad par gyur na/ 'on kyang gal te 'dir lhung bzed nag po can 'jug
46b4('dul ba): par gyur na des 'di ci nas kyang 'khrug par byed par 'gyur bas thabs kyi rnam pa zhig bya'o snyam nas 'dun pas sgo ba de la smras pa/ kwa'i nang rje khyod kyis bram ze de ji ltar kho bo la mngon par dad par gyur pa mthong ngam/ 'phags pa
46b5('dul ba): mthong ngo / /des kho bo 'ba' zhig 'dir 'jug tu gnang gis lhung bzed nag po can gzhan su yang 'jug tu ma gzhug shig /gal te 'dir lhung bzed nag po can 'ga' zhig 'jug tu bcug na kho bos khyod la khrims chen po 'char
46b6('dul ba): gzhug par bya'o/ /'phags pa shin du bag yangs su bzhud cig /khyod nyid kyang re shig de'u ma chud pa lags na lhung bzed nag po can gzhan 'jug par 'gyur ba lta smos kyang ci 'tshal/ tshe dang ldan pa 'dun pa yid bde ba skyes te
46b7('dul ba): song nas de dus dang dus su bram ze de'i khyim du 'gro bar byed do/ /bram zes kyang de kho na bzhin du yang dang yang du stobs par byed pa na tshe dang ldan pa 'dun pas dang du len par mi byed par sbyin pa dang ldan pa'i chos bstan pa 'ba' zhig
46b8('dul ba): byas shing 'gro bar byed do/ / //'dul ba rnam par 'byed pa/ bam po bzhi bcu rtsa drug pa/ ji tsam dus gzhan zhig na tshe dang ldan pa 'dun pas bram ze de la rdzas las byung ba'i bsod nams bya ba'i gzhi bdun po dag gi bsngags pa brjod cing de dag
47a1('dul ba): rgya cher legs par bshad pa dang / bram zes smras pa/ 'phags pa bdag gis kyang rdzas las byung ba'i bsod nams bya ba'i gzhi 'ga' zhig bgyi'o/ /bram ze de bzhin gyis shig /'phags pa ci zhig bgyi/ dge 'dun gyi
47a2('dul ba): gtsug lag khang byed du chug shig / bram zes bsams pa/ bdag gis 'phags pa 'dun pa la rnam pa du mar bstabs na 'dir lan 'ga' yang dang du ma blangs ste da dang du blangs pa gang yin pa 'di yang dge 'dun gyi phyir ro snyam nas de ngo mtshar
47a3('dul ba): skyes te smras pa/ btsun pa bdag la kAr shA pa na dag ni mchis na bsod nams kyi grogs ma mchis so/ /kho bos khyod kyi bsod nams kyi grogs byas 'di ltar khyod kyis kho bo dge 'dun gyis lag gi blar skor chug shig khyim bdag de
47a4('dul ba): gtsug lag khang du song ste rgan pa'i mtha' logs su 'dug nas smras pa/ 'phags pa dag 'phags pa 'dun pa 'di bdag gi gtsug lag khang bgyid du stsol bar 'tshal na de'i slad du 'phags pa'i dge 'dun gyis bdag la thugs
47a5('dul ba): brtse ba'i slad tu 'phags pa 'dun pa bdag gi gtsug lag khang bgyid pa'i lag gi slar bskor gsol/ de na dge 'dun gyi nang na tshe dang ldan pa shA ri'i bu dge 'dun gyi gnas brtan byed pa des bsams pa/ drug sde dag las su
47a6('dul ba): la bskos na yang dge slong dag la tho 'tsham par byed na gal te lag gi blar bskos par gyur na rgya cher dge slong rnams la tho 'tsham par 'gyur ro snyam nas tshe dang ldan pa shA ri'i bus 'dun pa la smras pa/ tshe dang ldan pa 'dun pa gang gi
47a7('dul ba): tshe kho bos rgyal byed kyi tshal rtsig tu bcug pa de'i tshe na yang kho bo sus kyang lag gi blar ma bskos so/ /gang gi tshe tshe dang ldan pa skul byed chen pos gdangs can gyi kun dga' ra ba rtsig tu bcug pa de'i tshe na yang de sus kyang lag gi blar ma
47a8('dul ba): bskos so/ /khyod kyang gal te gtsug lag khang byed du 'jud par 'dod na ma bskos pa nyid du byed du chug shig /tshe dang ldan pa 'dun pas bsams pa/ lhung bzed nag po can dag bdag cag mthong bar yang mi dga' na lag gi blar bskor ster
47b1('dul ba): bar lta ga la 'gyur snyam nas/ de bram ze de'i gan du song ste/ kAr ShA pa Na dag blangs nas so phag mkhan dag gi gan du song ste smras pa/ bzhin bzangs dag khyed kyis nyi ma gcig kho nas gtsug lag khang sum rtseg gi so phag sbyin par
47b2('dul ba): nus sam/ de dag gis smras pa/ 'phags pa kAr ShA pa na dag stsol cig dang log ste dbul bar bgyi'o/ /des de dag la kAr ShA pa Na dag byin no 'dun pa phya mkhan dag gi gan du song ste smras pa/ bzhin bzangs dag khyed kyis nyi ma gcig kho nas
47b3('dul ba): gtsug lag khang sum rtseg zin par nus sam/ 'phags pa kAr ShA pa Na dag stsol cig dang log ste legs par bgyi'o/ /des de dag la kAr ShA pa Na dag byin no/ /'dun pa shing mkhan dag gi gan du song ste smras pa/ bzhin bzangs dag khyed kyis
47b4('dul ba): nyi ma gcig kho nas gtsug lag khang sum rtseg gi shing dag 'jog nus sam/ 'phags pa kAr ShA pa na dag stsol cig dang log ste gzhog par bgyi'o/ /des de dag la kAr ShA pa Na dag byin no/ /'dun pa zhal zhal mkhan dag gi gan du song
47b5('dul ba): ste smras pa/ bzhin bzangs dag khyed kyis nyi ma gcig kho nas gtsug lag khang sum rtseg zhal zhal skud nus sam/ 'phags pa kAr ShA pa Na dag stsol cig dang log ste bsku bar bgyi'o/ /des de dag la kAr ShA pa Na dag byin no/ /
47b6('dul ba): 'dun pa ri mo mkhan dag gi gan du song ste smras pa/ bzhin bzangs dag khyed kyis nyi ma gcig kho nas gtsug lag khang sum rtseg ri mo bri bar nus sam/ 'phags pa kAr ShA pa Na dag stsol cig dang / log
47b7('dul ba): ste bri bar bgyi'o/ /des de dag la kAr ShA pa Na dag byin no/ /'dun pa gla mi'i srangs dag tu song ste/ gla mi mang po bkug nas gtsug lag khang du 'ongs te/
47b8('dul ba): des nyi ma gcig kho nas gtsug lag khang sum rtseg zin par byas so/ /des de la sgo'i sbubs kyi gnas dang / gtan pa'i gnas dang / skar khung dang / chu khung gi gnas dag kyang ma
48a1('dul ba): bzhag par de bzhin kho nar sbyang 'dra bar brtsigs so/ /de bram ze de'i gan du song ste smras pa/ bram ze khyod kyi gtsug lag khang zin gyis tshur shog /dge 'dun la phul cig /bram zes smras pa/ 'phags pa deng bdag gis zhal zas
48a2('dul ba): sta gon ma bgyis kyis sang bdag gis zhal zas sta gon bgyis te mchi'o/ /bcom ldan 'das kyis dgongs pa/ gtsug lag khang 'di deng nyid du rdib par 'gyur te/ gal te yongs su ma spyad pa kho nar rdib par gyur na bram ze 'di khrag tsha ba skyug
48a3('dul ba): te dus byed par 'gyur ba gang yin pa de lta bu'i gnas yod par 'gyur ro snyam du dgongs nas/ de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la 'di skad ces ngas dge slong dag
48a4('dul ba): khyed dge ba ma spyoms pa dang / sdig pa bshags par gyis shig ces bstan mod kyi 'on kyang khyed cag las gang gis gnas pa gang gis snyoms par 'jug pa thob pa des gnas pa de'i snyoms par 'jug pa des bram ze de'i gtsug lag khang du
48a5('dul ba): mtshan mo'i thun dang po 'da' bar gyis shig ces bsgos shig / tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong rnams la smras pa/ tshe dang ldan pa dag bcom ldan 'das kyis bka' stsal pa/
48a6('dul ba): des dge slong dag khyed dge ba mi spyoms pa dang / sdig pa bshags par gyis shig ces bstan mod kyi 'on kyang khyed cag las gang gis gnas pa gang gis snyoms par 'jug pa thob pa des gnas pa de'i snyoms par 'jug pa des bram ze 'di'i
48a7('dul ba): gtsug lag khang du mtshan mo'i thun dang po 'da' bar gyis shig ces byung ngo / /dge slong de dag gis tshe dang ldan pa kun dga' bo bka' bzhin 'tshal zhes tshe dang ldan pa kun dga' bo las mnyan nas gang gis gnas pa gang gis snyoms par 'jug
48a8('dul ba): pa thob pa des gnas pa'i snyoms par 'jug pa des bram ze de'i gtsug lag khang du mtshan mo'i thun dang po 'da' bar byas so/ /de nas bcom ldan 'das mtshan mo'i gung thun la der gshegs nas bcom ldan 'das kyis 'jig rten pa'i
48b1('dul ba): thugs bskyed pa mdzad do/ /sangs rgyas bcom ldan 'das rnams kyis chos nyid ni gal te 'jig rten pa'i thugs skyed par mdzad na ni tha na srog chags grog sbur gyis kyang bcom ldan 'das kyi thugs sems kyis shes la/ ji ste 'jig
48b2('dul ba): rten las 'das pa'i thugs bskyed par mdzad na ni rang sangs rgyas rnams kyis kyang bcom ldan 'das kyi thugs sems kyis mi shes na nyan thos la sogs pas lta smos kyang ci dgos/ de nas tshangs pa dang / brgya byin la sogs pa lha rnams 'di snyam
48b3('dul ba): du sems te/ ci'i slad du bcom ldan 'das kyis 'jig rten pa'i thugs bskyed pa mdzad snyam pa dang / bcom ldan 'das bram ze de'i gtsug lag khang du mtshan mo'i gung thun la lha rnams la chos ston par bzhed par mthong ngo / /de nas brgya byin dang /
48b4('dul ba): tshangs pa la sogs pa lha rnams kyis bcom ldan 'das kyi thugs sems kyis shes nas 'di lta ste/ dper na skyes bu'i lag pa bskum pa las rkyong bar byed pa 'am/ brkyang ba las skum par byed pa de bzhin du tshangs pa dang / brgya
48b5('dul ba): byin la sogs pa lha rnams lha'i 'jig rten nas mi snang bar gyur te/ bcom ldan 'das kyi spyan sngar lhags nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /bcom ldan 'das
48b6('dul ba): kyis kyang de dag la chos bstan pa mdzad nas de dag gis/ bcom ldan 'das kyis bka' stsal pa la mngon par dga' ba dang rjes su yi rang ba byas te/ bcom ldan 'das kyi zhabs gnyis la mgo bos phyag 'tshal te de nyid du mi
48b7('dul ba): snang bar gyur to/ /bcom ldan 'das kyang der mtshan mo'i gung thun 'da' bar mdzad nas gshegs so/ /mtshan mo'i thun tha ma la sprin kha dog lnga pa 'dus nas des gtsug lag khang der ji tsam du dper na sbyang chus gang bar gyur pa bzhin du
48b8('dul ba): chus gang bar gyur pa de tsam gyi char phab nas chu des ci nas kyang gtsug lag khang de thams cad rdib par gyur pa de tsam du bangs par gyur to/ /drug sde dag gis de ltar gtsug lag khang de thams cad rdib par gyur to zhes thos so thos nas kyang
49a1('dul ba): de dag skrag ste bros so/ /bram ze des kyang phyi de nyin par bca' ba dang bza' ba gtsang zhing bsod pas shing rta bkang ste gtsug lag khang du 'ongs nas des dge slong rnams la dris pa/ 'phags pa dag bdag gi gtsug lag khang
49a2('dul ba): de gang lags/ de na rgan zhugs drug sde dag dang khon yod pa zhig 'dug pas smras pa/ bram ze khyed kyi gtsug lag khang de ni rnga mo sgyel ba bzhin du 'dug pa 'di yin gyis/ ci nas kyang sgo skyes kyis dpral ba mi bcom pa de ltar bag
49a3('dul ba): gyis la 'dir zhugs shig / bram ze des smras pa/ bdag gis gtsug lag khang la nor gyi phung po 'di snyed cig yongs su btang na gtsug lag khang de yang yongs su ma spyad pa kho nar rdib po zhes rigs nas brgyal te sa la
49a4('dul ba): 'gyel to/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la bram ze de la 'di skad ces lha dang mi mang po dag gis de bzhin gshegs pa la bsngos te/ gtsug lag khang
49a5('dul ba): dag byed du bcug pa de dag ni de bzhin gshegs pas yongs su ma spyad kyis/ khyod kyi gtsug lag khang gang yin pa 'di ni dge slong gnas brtan gnas brtan dag gis mtshan mo'i thun dang po la yongs su spyad cing / bcom
49a6('dul ba): ldan 'das brgya byin dang tshangs pa la sogs pa lha rnams dang bcas pas kyang mtshan mo'i gung thun la yongs su spyad pas khyod kyis ni rnyed pa leg par rnyed do zhes gyis shig / tshe dang ldan pa kun dga' bos btsun
49a7('dul ba): pa bka' bzhin 'tshal zhes bcom ldan 'das las mnyan nas bram ze de ga la ba der song ste phyin nas bram ze de la 'di skad ces smras so/ /bram ze bcom ldan 'das kyis bka' stsal pa/ lha dang mi mang po dag gis de bzhin
49a8('dul ba): gshegs pa la bsngos te gtsug lag khang dag byed du bcug pa de dag ni de bzhin gshegs pas yongs su ma spyad kyis/ khyod kyi gtsug lag khang 'di ni dge slong gnas brtan gnas brtan dag gis mtshan mo'i thun dang
49b1('dul ba): po la yongs su spyad cing / bcom ldan 'das dang brgya byin dang / tshangs pa la sogs pa lha rnams dang bcas pas kyang mtshan mo'i gung thun la yongs su spyad pas khyod kyis ni rnyed pa legs par rnyed do zhes byung ngo / /btsun pa kun
49b2('dul ba): dga' bo bdag gis gtsug lag khang bcom ldan 'das kyis yongs su spyad dam/ bram ze yongs su spyad do/ /btsun pa kun dga' bo gal te bdag gi gtsug lag khang bcom ldan 'das kyis yongs su spyad na bdag
49b3('dul ba): bcom ldan 'das kyi slad du gdugs re re zhing gtsug lag khang 'di lta bu sha stag bgyid du stsol bar yang spro'o/ /bdag gis dge ba'i bshes gnyen de dag gar mchis/ drug sde dag gis bram ze de de ltar bdag cag 'dri'o
49b4('dul ba): zhes thos so/ /thos nas kyang myur ba myur bar lhags pa dang / bram ze des de dag la ras yug chen sar pa re re bskon cing yo byad thams cad kyis kyang bstabs so/ /dge slong rnams kyis de dag la drug sde dag gis gtsug lag
49b5('dul ba): khang 'di 'dra ba byed du bcug go zhes smras pa dang / drug sde dag gis smras pa/ kho bo cag gis de ltar bram ze de'i nor de snyed chud zos par gyur du zin kyang 'on kyang des kho bo cag la ras yug chen sar pa re re bskon cing yo byad thams cad
49b6('dul ba): kyis kyang bstabs par gyur pa de ltar kho bo cag gis bram ze de mngon par dad par byas so/ /dge slong don nyung ngu dag ci'i phyir dge slong dag yan lag gang gis ngo tsha bar bya ba'i yan lag de nyid kyis rlom par byed ces smod par byed phyar ka
49b7('dul ba): gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes
49b8('dul ba): bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag
50a1('dul ba): khyed kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis mi mdzes so/ /zhes rnam par smad pa mdzad do/ /de nas bcom ldan 'das kyis rnam grangs du mas rnam par smad
50a2('dul ba): nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslabs pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis
50a3('dul ba): 'dul ba la bslabs pa'i gzhi 'di ltar gdon par bya ste/ dge slong gis gtsug lag khang chen po zhig rtsig tu 'jud na sgo'i sbubs dang / gtan pa dang snang ba'i gnas ji tsam pa'i 'du shes kyis sa brtag pa nas bzung ste pha gu'i rim
50a4('dul ba): pa 'jim pa dang bcas pa gnyis sam/ gsum brtsigs par bya'o/ /de las lhag par rtsig na ltung byed do/ /dge slong gis shes bya ba ni drug sde 'am/ gzhan yang de lta bu gang yin pas so/ /gtsug lag khang zhes bya ba ni
50a5('dul ba): gang du spyod lam bzhi po 'gro ba dang / 'greng ba dang / 'dug pa dang / nyal ba dag byar rung ba'o/ /chen po zhes bya ba ni chen po gnyis te/ sbyin par bya ba las dang / tshad las te don 'dir ni gnyis ga yin par dgongs so/ /rtsig
50a6('dul ba): tu 'jud na zhes bya ba ni bdag nyid kyis sam gzhan no/ /sgo'i sbubs dang gtan pa zhes bya ba ni sgo'i sbubs dang / gtan pa gzhug par bya'o/ /snang ba'i gnas ji tsam pa'i 'du shes kyi shes bya ba ni skar khung dag dang chu khung gi gnas
50a7('dul ba): ji tsam gdod par bya ba'i 'du shes kyis so/ /sa brtag pa nas bzung ste pha gu'i rim pa 'jim pa dang bcas pa gnyis sam/ gsum zhes bya ba la/ pha gu'i rim pa zhes bya ba ni pha gu rtseg ma'o/ /'jim pa dang bcas pa
50a8('dul ba): zhes bya ba ni sa 'jim pa dang ces pa'o/ /rtsig par bya'o zhes bya ba ni gzhag par bya'o/ /de las lhag par brtsigs na zhes bya ba ni de las lhag par 'jog na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang ngan 'gro
50b1('dul ba): dang log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /
50b2('dul ba): de la ltung bar ji ltar 'gyur zhe na/ dge slong gis ji tsam cung zad pha gu'i rim pa gnyis sam/ gsum las lhags par rtsigs na thams cad du ltung byed du 'gyur ro/ /rdo 'ba' shig gam/ so phag gam/ thams cad shing
50b3('dul ba): las byas pa 'am/ sbyin bdag na re byas nas blta'o/ /zin nas blta'o zhes zer ba la ltung ba med do/ /sangs rgyas bcom ldan 'das la dge slong rnams kyis zhus pa/ btsun pa tshe dang ldan pa shA ri'i bus
50b4('dul ba): tshe dang ldan pa 'dun pa lag gi blar bsgo bar bgyis pa bzlog pa la gzigs/ dge slong dag da ltar du ma zad de 'di ltar 'das pa'i dus na yang 'dis de bya'i rgyal por dbang bskur bar byas pa bzlog ste de nyon cig /dge slong dag sngon byung ba
50b5('dul ba): 'das pa'i dus na gangs kyi ser ka na bya'i tshogs chen po 'khod pa de dag gis bya'i rgyal po dus la bab nas de dag cig la gcig gnod par byed par brtsams pa dang / de dag gis smras pa/ shes ldan dag bdag cag gis bdag cag gi nang
50b6('dul ba): na gang bdag cag la chad pas gcod pa dang / phan 'dog par nus pa 'ga' zhig bya'i rgyal por dbang bskur bar bya na bdag cag gis gang zhig bya'i rgyal por dbang bskur bar bya/ de na ha cang thag mi ring ba zhig na
50b7('dul ba): 'ug pa rgan po zhig 'dug nas de dag gis smras pa/ 'ug pa rgan po 'dis bya'i rgyal por dbang bskur bar bya'o/ /de dang ha cang thag mi ring ba zhig na ne tso rgan po zhig 'dug nas/ de dag gis smras pa/ re shig
50b8('dul ba): ne tso rgan po 'di la yang dri bar bya'o zhes de dag de'i gan du song ste dris pa dang / ne tso rgan po des tshigs su bcad pa smras pa/ bya rnams 'ug pa dbang bskur du/ /bdag ni mos pa ma yin te/ /ma khros pa yi bzhin la ltos/ /
51a1('dul ba): khros na ji lta byed par 'gyur/ /de dag gis de dbang ma bskur bar ne rtso rgan po de nyid bya'i rgyal por dbang bskur to/ /dge slong dag de'i tshe de'i dus na ne rtso rgan po gang yin pa de ni shA ri'i bu 'di yin no/ /de'i tshe de'i dus na 'ug
51a2('dul ba): pa rgan po gang yin pa de ni 'dun pa 'di nyid yin te/ de'i tshe na yang 'dis de bya'i rgyal por dbang bskur bar byas pa bzlogs la da ltar yang 'dis de lag gis blar bsko bar byas pa bzlog go/ /las dang po pa dang / smyos pa dang /
51a3('dul ba): sems 'khrugs pa dang / tshor ba dag gis nyen pa la ltung ba med do/ /gtsug lag khang gi ltung byed de nyi shu pa rdzogs s+ho// // sdom la/ ma bskos nyi ma nub pa dang / /zas dang chos gos
51a4('dul ba): gnyis dag dang / /don 'thun gru dang dben pa gnyis/ /dge slong ma yis sbyor bcug pa'o/ / bar sdom la/ dga' byed bstan pa'i mdo' sde dang / /drug sde lam mdo byi ro dang / /mdzod gsum 'phags 'tshongs 'du shes
51a5('dul ba): med/ /'tsho byad rta' dang smon lam mo/ /sangs rgyas bcom ldan 'das mnyan yod na rgyal byed kyi tshal/ mgon med zas sbyin gyi kun dga' ra ba na bzhugs so/ /de'i tshe na dge slong ma 'phags
51a6('dul ba): ma nyan thos chen mo gnas brtan mo gnas brtan mo 'di lta bu 'di dag mnyan yod du dge slong ma'i dbyar khang rgyal po'i kun dga' ra bar dbyar gnas par khas blangs te 'di lta ste skul byed ma dang / min da dang / ma da dang / pa Thad tsa ra dang / 'brog gnas dang /
51a7('dul ba): bde ba dang / zla ba dang / gau ta ma'i skem mo dang / ut+pa la'i mdog dang / dge slong ma skyes dgu'i bdag mo chen mo gau ta mI dang / de dag dang gzhan yang dge slong ma nyan thos chen mo gnas brtan mo gnas brtan mo dag /
51a8('dul ba): mnyan yod du dge slong ma'i dbyar khang rgyal po'i kun dga' ra bar dbyar gnas par khas blangs so/ /de nas skyes dgu'i bdag mo gau ta ma'i 'khor dge slong ma lnga brgya dang / bcom ldan 'das ga la ba der song ste phyin nas/
51b1('dul ba): bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das skyes dgu'i bdag mo chen mo gau ta mI la chos dang ldan pa'i bka' mchid kyis yang dag
51b2('dul ba): par ston par mdzad/ yang dag par 'dzin du 'jud par mdzad/ yang dag par gzeng stod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag
51b3('dul ba): par 'dzin du bcug / yang dag par gzeng bstod/ yang dag par rab tu dga' bar mdzad nas gau ta mI khyod kyis dus yin gyis song shig ces skul bar mdzad do/ /de nas skyes dgu'i bdag mo chen mo gau ta mIs bcom ldan 'das kyis bka'
51b4('dul ba): stsal pa la mngon par dga' ba dang / rjes su yi rang ba byas te bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo / /de nas bcom ldan 'das kyis skyes dgu'i bdag mo
51b5('dul ba): chen mo gau ta mI song nas ring po ma lon par thugs su chud nas dge slong rnams la bka' stsal pa/ dge slong dag nga ni da rgan po rgas pa dgog tu gyur pa yin pas 'khor bzhi po/ dge slong dang / dge slong ma dang / dge bsnyen
51b6('dul ba): dang / dge bsnyen ma dag la ston na ngal bar 'gyur gyis/ dge slong dag de lta bas na deng phyin chad dge slong gnas brtan gnas brtan rnams kyis res kyis dge slong ma la ston cig /de'i tshe na dge slong gnas brtan gnas
51b7('dul ba): brtan rnams res kyis dge slong ma rnams la ston par byed do/ /tshe dang ldan pa dga' byed ni res bab pa na dge slong ma rnams la ston par mi btub bo/ /de nas skyes dgu'i bdag mo chen mo gau ta mI 'khor dge slong ma lnga brgya dang /
51b8('dul ba): bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das skyes dgu'i bdag mo chen mo gau ta mI la
52a1('dul ba): chos dang ldan pa'i bka' mchid kyis yang dag par ston par mdzad/ yang dag par 'dzin du 'jud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mas chos
52a2('dul ba): dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas gau ta mI khyod kyi dus yin gyis song shig ces skul bar mdzad do/ /
52a3('dul ba): de nas skyes dgu'i bdag mo chen mo gau ta mIs bcom ldan 'das kyis bka' stsal pa la mngon par dga' ba dang / rjes su yi rang ba byas te bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song
52a4('dul ba): ngo / /de nas bcom ldan 'das kyi skyes dgu'i bdag mo chen mo gau ta mI song nas ring po ma lon par thugs su chud nas tshe dang ldan pa kun dga' bo la bka' stsal pa/ kun dga' bo dge slong gnas brtan gang dag dge slong ma la res kyis
52a5('dul ba): ston par byed/ btsun pa dge slong gnas brtan gnas brtan dag phal cher dge slong ma la res kyis ston par bgyid de/ tshe dang ldan pa dga' byed ni res bab kyang dge slong ma la ston par mi 'tshal lo/ /de'i tshe na tshe dang ldan pa dga'
52a6('dul ba): byed 'khor de nyid na 'dug cing mthun par gyur to/ /de nas bcom ldan 'das kyis tshe dang ldan pa dga' byed la bka' stsal pa/ dga' byed khyod kyis dge slong ma la thoms shig /dga' byed khyod kyis dge slong ma la rjes su ston
52a7('dul ba): cig / dga' byed khyod kyis dge slong ma rnams la chos dang ldan pa'i gtam gyis shig /de ci'i phyir zhe na/ dga' byed dge slong ma la nga 'am/ khyod kyis gtam kyang rung zhing / dge slong ma la nga 'am/ khyod kyis rjes su bstan kyang
52a8('dul ba): rung la/ dge slong ma rnams la nga 'am/ khyod kyis chos dang ldan pa'i gtam byar yang rung ba'i phyir ro/ /tshe dang ldan pa dga' byed kyis cang ma smras pa'i bcom ldan 'das las dang du blangs so/ /de nas tshe dang ldan pa dga' byed
52b1('dul ba): kyis bcom ldan 'das kyis bka' stsal pa la mngon par dga' ba dang rjes su yi rang ba byas te bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo / /de nas tshe dang
52b2('dul ba): ldan pa dga' byed de nyid kyi mtshan mo 'das nas snga dro sham thabs bgos lhung bzed dang chos gos thogs te mnyan yod du bsod snyoms la zhugs so/ /de nas mnyan yod du bsod snyoms brgyus nas zas kyi bya ba byas te phyi ma'i
52b3('dul ba): zas kyi bsod snyoms las phyir log pas lhung bzed dang chos gos mkhos su phab ste rkang pa gnyis bkrus nas nang du yang dag 'jog gi phyir gtsug lag khang du zhugs so/ /de nas tshe dang ldan pa dga' byed phyem bred nang du yang dag
52b4('dul ba): 'jog las langs nas snam sbyar thog te phyi bzhin 'brang ba'i dge sbyong dge slong zhig dang dge slong ma'i dbyar khang rgyal po'i kun dga' ra ba ga la ba der song ngo / /dge slong ma de dag gis tshe dang ldan pa dga' byed thag ring po kho na nas mthong
52b5('dul ba): ngo / /mthong nas kyang tshe dang ldan pa dga' byed kyi phyir bstan shom par byed cing 'di skad ces kyang smras so/ /btsun pa dga' byed tshur gshegs/ btsun pa dga' byed byon pa legs so/ /btsun pa dga' byed gdan bshams pa nyid la
52b6('dul ba): bzhugs su gsol/ tshe dang ldan pa dga' byed stan bshams pa nyid la 'dug go/ /de nas dge slong ma de dag gis tshe dang ldan pa dga' byed kyi rkang pa gnyis la phyag 'tshal te mtha' cig tu 'khod do/ /mtha' gcig tu 'khod nas tshe
52b7('dul ba): dang ldan pa dga' byed kyis dge slong ma de dag la 'di skad ces smras so/ /sring mo dag khyed cag rnam par sel ba yongs su dris shig dang / chos dang ldan pa'i gtam brjod par bya'o/ /de la khyed kyis kun shes pa dag gis kyang
52b8('dul ba): kun shes so zhes brjod par gyis shig / kun mi shes pa dag gis kyang kun mi shes so zhes brjod par gyis shig /gang gis smras pa gang gis don kun shes pa des ni de kho na bzhin du zung shig /gang gis smras pa gang gis don kun mi shes
53a1('dul ba): pa des ni bdag nyid la btsun pa dga' byed smras pa 'di'i don ci lags/ 'di ji lta bu lags shes yongs su dris shig /btsun pa dga' byed gang gi slad du btsun pa dga' byed kyis de skad ces sring mo dag khyed cag rnam par
53a2('dul ba): sel ba dris shig dang chos dang ldan pa'i gtam brjod par bya'o/ /de la khyed kyis kun shes pa dag gis kyang kun shes so zhes brjod par gyis shig /kun mi shes pa dag gis kyang kun mi shes so zhes brjod par gyis shig /gang gis smras
53a3('dul ba): pa gang gis don kun shes pa des ni de kho na bzhin du zung shig / gang gis smras pa gang gis don kun mi shes pa des ni bdag nyid la btsun pa dga' byed smras pa 'di'i don ci lags 'di ji lta bu lags zhes yongs su dris shig ces bka' stsal pa
53a4('dul ba): de nyid kyis bdag cag glo ba dga' zhing rangs par gyur to/ /btsun pa dga' byed chos gsungs shig dang bdag cag gis kun 'tshal ba dag gis kyang kun 'tshal to zhes brjod par bgyi'o/ /kun ma 'tshal ba dag gis kyang kun ma 'tshal to zhes
53a5('dul ba): brjod par bgyi'o/ /gang gis smras pa gang gis don kun 'tshal ba des ni de kho na bzhin du gzungs bar bgyi'o/ /gang gis smras pa gang gis don kun ma 'tshal ba des ni btsun pa dga' byed nyid la btsun pa dga' byed smras pa 'di'i don ci lags
53a6('dul ba): 'di ji lta bu lags shes yongs su dri bar bgyi'o/ /sring mo dag khyed kyis nang gi skye mched mig la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa dga'
53a7('dul ba): byed ma mthong ngo / /sring mo dag khyed kyis nang gis skye mched rna ba dang / sna dang / lce dang / lus dang / yid la 'di ni bdag gi'o/ /'di ni bdag go/ /'di ni bdag gi bdag go zhes yang dag par rjes su mthong ngam/ btsun pa
53a8('dul ba): dga' byed ma mthong ngo / /de ci'i slad du zhe na/ btsun pa dga' byed bdag cag gis dang po nyid nas ji ltar nang gi skye mched drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing bdag
53b1('dul ba): cag gis sems kyang ji ltar nang gi skye mched drug po 'di dag bdag ma mchis pa de ltar de la mos pa'i slad du'o/ /sring mo dag legs so legs so/ /smras pa de'i don ni ji ltar nang gi skye mched drug po 'di dag bdag med pa de kho na bzhin
53b2('dul ba): du blta bar bya'o/ /sring mo dag khyed kyis phyi rol gyi skye mched gzugs dag la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa dga' byed ma mthong ngo / /sring mo dag khyed kyis
53b3('dul ba): phyi rol gyi skye mched sgra dag dang / dri dag dang / ro dag dang / reg bya dag dang / chos dag la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa dga' byed ma
53b4('dul ba): mthong ngo / /de ci'i slad du zhe na/ btsun pa dga' byed bdag cag gis dang po nyid nas ji ltar slad rol gyi skye mched drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing / bdag
53b5('dul ba): cag gis sems kyang ji ltar slad rol gyi skye mched drug po 'di dag bdag ma mchis pa de ltar de la mos pa'i slad du'o/ /sring mo dag legs so legs so/ /smras pa de'i don ni ji ltar phyi rol gyi skye mched drug po 'di dag
53b6('dul ba): bdag med pa de kho na bzhin du blta bar bya'o/ /sring mo dag khyed kyis mig dang gzugs rnams la brten nas mig gi rnam par shes pa skye ba'i mig gi rnam par shes pa de la 'di ni bdag gi'o/ /'di ni bdag go 'di ni bdag
53b7('dul ba): gi bdag go zhes bya bar yang dag par rjes su mthong ngam/ btsun pa dga' byed ma mthong ngo / /sring mo dag khyed kyis rna ba dang / sna dang / lce dang / lus dang / yid dang / chos rnams la brten te yid kyi rnam par shes pa skye ba'i
53b8('dul ba): yid kyi rnam par shes pa de la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa dga' byed ma mthong ngo / /de ci'i slad du zhe na/ btsun pa dga' byed bdag cag
54a1('dul ba): gis dang po nyid nas ji ltar rnam par shes pa'i tshogs drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing / bdag cag gis sems kyang ji ltar rnam par shes pa
54a2('dul ba): yi tshogs drug po 'di dag bdag ma mchis pa de ltar de la mos pa'i slad du'o/ /sring mo dag legs so legs so/ /smras pa de'i don ni ji ltar rnam par shes pa'i tshogs drug po 'di dag bdag med pa de kho na bzhin du blta bar bya'o/ /sring mo
54a3('dul ba): dag khyed kyis mig dang gzugs rnams la brten nas mig gi rnam par shes pa skye zhing gsum 'dus pa las reg pa'i mig gi 'dus te reg pa de la 'di ni bdag gi'o/ /'di ni bdag go/ /'di ni bdag gi bdag go zhes bya bar yang
54a4('dul ba): dag par rjes su mthong ngam/ btsun pa dga' byed ma mthong ngo / /sring mo dag khyed kyi rna ba dang / sna dang / lce dang / lus dang / yid dang / chos rnams la brten te yid kyi rnam par shes pa skye zhing / gsum 'dus pa las reg
54a5('dul ba): pa'i yid kyi 'dus te reg pa de la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa dga' byed ma mthong ngo / /de ci'i phyir zhe na/ btsun pa dga' byed
54a6('dul ba): b dag cag gis dang po nyid nas ji ltar reg pa'i tshogs drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing bdag cag gis sems kyang ji ltar reg pa'i tshogs
54a7('dul ba): drug po 'di dag bdag ma mchis pa de ltar de la mos pa'i slad du'o/ /sring mo dag legs so legs so/ /smras pa de'i don ni ji ltar reg pa'i tshog drug po 'di dag bdag med pa de kho na bzhin du blta bar bya'o/ /sring mo dag
54a8('dul ba): khyed kyis mig dang gzugs rnams la brten nas mig gi rnam par shes pa skye zhing / gsum 'dus pa las reg pa/ reg pa'i rkyen gyis tshor ba'i mig gi 'dus te reg pa las byung ba'i tshor ba de la 'di ni bdag gi'o/ /'di ni bdag go/ /
54b1('dul ba): 'di ni bdag gi bdag go zhes bya bar yang dag par rjes su mthong ngam/ btsun pa dga' byed ma mthong ngo / /sring mo dag khyed kyis rna ba dang / sna dang / lce dang / lus dang / yid dang / chos rnams la brten te yid kyi rnam par shes pa skye zhing
54b2('dul ba): gsum 'dus pa las reg pa/ reg pa'i rkyen gyis tshor ba'i yid kyi 'dus te reg pa las byung ba'i tshor ba de la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa
54b3('dul ba): dga' byed ma mthong ngo / /de ci'i slad du zhe na/ btsun pa dga' byed bdag cag gis dang po nyid nas ji ltar tshor ba'i tshogs drug po 'di dag bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing bdag
54b4('dul ba): cag gis sems kyang ji ltar tshor ba'i tshogs drug po 'di dag bdag ma mchis pa de ltar de la mos pa'i slad du'o/ /sring mo dag legs so legs so/ /smras pa de'i don ni ji ltar reg pa'i tshogs drug po 'di dag bdag med pa
54b5('dul ba): de kho na bzhin du blta bar bya'o/ /sring mo dag khyed kyis mig dang gzugs rnams la brten nas mig gi rnam par shes pa skye zhing / gsum 'dus pa las reg pa/ reg pa'i rkyen gyis tshor ba/ tshor ba'i rkyen gyis sred pa'i mig gi
54b6('dul ba): 'dus te reg pa las byung ba'i sred pa de la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa dga' byed ma mthong ngo / /sring mo dag khyed kyis rna ba dang / sna dang /
54b7('dul ba): lce dang / lus dang / yid dang / chos rnams la brten te yid kyi rnam par shes pa skye zhing / gsum 'dus pa las reg pa/ reg pa'i rkyen gyis tshor ba/ tshor ba'i rkyen gyis sred pa'i yid kyi 'dus te reg pa las byung ba'i srid
54b8('dul ba): pa de la 'di ni bdag gi'o/ /'di ni bdag go/ /'di ni bdag gi bdag go zhes bya bar yang dag par rjes su mthong ngam/ btsun pa dga' byed ma mthong ngo / /de ci'i slad du zhe na/ btsun pa dga' byed bdag cag gis dang po nyid nas ji ltar srid pa'i
55a1('dul ba): tshogs drug po 'di dag ni bdag ma mchis pa de ltar yang dag pa'i shes rab kyis yang dag pa ji lta ba bzhin du mthong zhing / bdag cag gis sems kyang ji ltar sred pa'i tshogs drug po 'di dag bdag ma mchis pa de ltar de la mos
55a2('dul ba): pa'i slad du'o/ /sring mo dag legs so legs so/ /smras pa de'i don ni ji ltar sred pa'i tshogs drug po 'di dag bdag med pa de kho na bzhin du blta bar bya'o/ /sring mo dag 'di lta ste dper na 'bru mar dang / mar me'i snying po la brten
55a3('dul ba): nas 'bru mar gyi mar me 'bar bar 'gyur zhing / 'bru mar gyi mar me de'i 'bru mar yang mi rtag pa yin/ mar me'i snying po dang / me lce dang snod kyang mi rtag pa yin na/ sring mo dag gang 'di skad ces de'i 'bru mar med pa dang
55a4('dul ba): mar me'i snying po dang / me lce dang / snod med na yang de la brten pa'i snang ba gang yin pa de rtag pa/ brtan pa ther zug pa/ rnam par mi 'gyur ba'i chos can yang dag pa de kho na bzhin du gnas par 'gyur ro zhes zer na/ de skad zer
55a5('dul ba): ba de yang dag par smras pa yin nam/ btsun pa dga' byed ma lags so/ /de ci'i slad du zhe na/ btsun pa dga' byed 'di ltar 'bru mar gyi mar me de'i 'bru mar yang mi rtag pa lags/ mar me'i snying po dang / me lce dang / snod kyang mi rtag pa
55a6('dul ba): lags la/ de'i 'bru mar ma mchis shing / zhun mar gyi snying po dang / me lce dang / snod ma mchis na de la brten pa'i snang ba gang lags pa de thams cad du mi 'byung ba'i slad du'o/ /sring mo dag de bzhin du nang gi skye mched drug po mi
55a7('dul ba): rtag pa 'di dag la gang 'di skad ces nang gi skye mched drug po mi rtag pa 'di dag la brten nas bde ba dang / yid bde ba skyed pa gang yin pa de rtag pa/ brtan pa ther zug pa/ rnam par mi 'gyur ba'i chos can yang dag pa de kho na bzhin du gnas
55a8('dul ba): par 'gyur ro/ /zhes zer na de skad ces zer ba de yang dag par smra ba yin nam btsun pa dga' byed ma lags so/ /de ci'i slad du zhe na/ btsun pa dga' byed bdag cag gis dang po nyid nas ji ltar nang gi skye mched drug po 'di dag mi rtag pa
55b1('dul ba): de ltar yang dag pa'i shes rab kyis yang dag pa ji lta ba bzhin du mthong zhing / bdag cag gis sems kyang ji ltar chos de dang de dag skyes pas chos de dang de dag skyes par 'gyur zhing / chos de dang de dag 'gags pas chos de dang de dag 'gag par 'gyur
55b2('dul ba): ba dang / nye bar zhi bar 'gyur ba dang / bsil bar 'gyur ba dang / nub par 'gyur ba de ltar de la mos pa'i slad du'o/ /sring mo dag legs so legs so/ /smras pa de'i don ni ji ltar nang gi skye mched drug po 'di dag mi rtag cing chos de dang de dag skye bas chos de dang de
55b3('dul ba): dag skye bar 'gyur zhing / chos de dang de dag 'gags pas chos de dang de dag 'gag par 'gyur ba dang / nye bar zhi bar 'gyur ba dang / bsil bar 'gyur ba dang / nub par 'gyur ba de kho na bzhin du blta bar bya'o/ /sring mo dag 'di lta ste dper na shing ljon pa
55b4('dul ba): chen po rtsa ba dang ldan pa/ sdong po dang ldan pa/ snying po dang ldan pa/ yal ga dang / lo ma dang / me tog dang / 'bras bu dang ldan pa'i rtsa ba yang mi rtag pa yin/ sdong po dang / snying po dang / yal ga dang / lo ma dang / me tog dang / 'bras bu yang mi rtag pa yin na sring mo dag gang
55b5('dul ba): 'di skad ces de'i rtsa ba med pa dang / sdong po dang / snying po dang / yal ga dang / lo ma dang / me tog dang / 'bras bu med na yang de la brten pa'i grib ma gang yin pa de rtag pa/ brtan pa ther zug pa/ rnam par mi 'gyur ba'i chos can yang dag pa de kho na bzhin
55b6('dul ba): gnas par 'gyur ro zhes zer na/ de skad zer ba de yang dag par smra ba yin nam/ btsun pa dga' byed ma lags so/ /de ci'i slad du zhe na/ btsun pa dga' byed 'di ltar zhugs shing ljon pa chen po rtsa ba dang ldan pa/ sdong po dang ldan pa/
55b7('dul ba): snying po dang ldan pa/ yal ga dang / lo ma dang / me tog dang / 'bras bu dang ldan pa/ de'i rtsa ba yang mi rtag pa lags/ sdong po dang / snying po dang / yal ga dang / lo ma dang / me tog dang / 'bras bu yang mi rtag
55b8('dul ba): pa lags la/ de'i rtsa ba ma mchis shing / sdong po dang / snying po dang / yal ga dang / lo ma dang / me tog dang / 'bras bu ma mchis na/ de la brten pa'i grib ma gang lags pa de thams cad kyi thams cad du mi 'byung ba'i
56a1('dul ba): slad du'o/ /sring mo dag de bzhin du phyi rol gyi skye mched drug po mi rtag pa 'di dag la gang 'di skad ces phyi rol gyi skye mched drug po mi rtag pa 'di dag la brten nas bde ba dang / yid bde ba skyes pa gang yin pa de rtag pa/
56a2('dul ba): brtan pa/ ther zug pa/ rnam par mi 'gyur ba'i chos can yang dag pa de kho na bzhin du gnas par 'gyur ro zhes zer na de skad zer ba de yang dag par smra ba yin nam/ btsun pa dga' byed ma lags so/ /de ci'i slad du zhe na/ btsun pa dga' byed
56a3('dul ba): bdag cag gis dang po nyid nas ji ltar slad rol gyi skye mched drug po 'di dag mi rtag pa de ltar yang dag pa'i shes rab kyis yang dag pa'i lta ba bzhin du mthong zhing / bdag cag gi sems kyang ji ltar chos de dang de dag skyes pas chos de dang de dag skye
56a4('dul ba): bar 'gyur zhing / chos de dang de dag 'gags pas chos de dang de dag 'gag par 'gyur ba dang / nye bar zhi bar 'gyur ba dang / bsil bar 'gyur ba dang / nub par 'gyur ba de ltar de la mos pa'i slad du'o/ /sring mo dag legs so legs so/ /
56a5('dul ba): smras pa de'i don ni ji ltar phyi rol gyi skye mched drug po 'di dag mi rtag cing chos de dang de dag skyes pas chos de dang de dag skye bar 'gyur zhing / chos de dang de dag 'gags pas chos de dang de dag 'gag par 'gyur ba dang / nye bar zhi bar 'gyur
56a6('dul ba): ba dang / bsil bar 'gyur ba dang / nub par 'gyur ba de kho na bzhin du blta bar bya'o/ /sring mo dag 'di na skye bu mkhas pa dag dpe smras pa don kun shes par 'gyur bas de'i phyir re shig dpe nyon cig /sring mo dag 'di lta ste
56a7('dul ba): dper na ba lang gsod pa 'am/ ba lang gsod pa'i slob ma mkhas pa zhig gis ba lang bsha' ba'i gri rnon pos ba lang bsad de de'i nang gi sha'i tshogs kyang ma nyams phyi rol gyi lpags pa'i tshogs kyang ma nyams par bar gyi chu rgyus dang /
56a8('dul ba): bar gyi glo ba dang / bar gyi mchin pa dang / bar gyi rtsa rgyun gang yin pa de dag thams cad kun du bcad/ kun du dral nas kun du brdung bar byed/ kun du bsnyal bar byed cing de dag thams cad kun du bcad/ kun du dral nas kun du brdung /
56b1('dul ba): kun du bsnyal te yang ba lang gi ko bas g.yogs par gyur pa de la sring mo dag gang 'di skad ces ba lang ko ba dang ldan pa yin gyi bral ba ma yin no zhes zer na de skad zer ba de yang dag par smra ba yin nam/ btsun pa dga' byed ma lags so/ /de ci'i
56b2('dul ba): slad du zhe na/ btsun pa dga' byed 'di ltar ba lang 'gums pa 'am/ ba lang 'gums pa'i slob ma mkhas pas ba lang 'gums pa'i gri rnon pos ba lang bkum ste nang gi sha'i tshogs kyang ma nyams slad rol gyi lpag pa'i tshogs
56b3('dul ba): kyang ma nyams par bar gyi chu rgyus dang / bar gyi glo ba dang / bar gyi mchin pa dang / bar gyi rtsa rgyun gang lags pa de dag thams cad kun du bcad/ kun du dral nas kun du brdung bar bgyid/ kun du bsnyal bar bgyid cing de dag
56b4('dul ba): thams cad kun du bcad/ kun du dral nas kun du brdungs/ kun du bsnyal te yang ba lang gi ko bas g.yogs par gyur pa de ni btsun pa dga' byed ba lang ko ba dang ldan pa ma lags kyis bral ba lags pa'i slad du'o/ /sring mo dag de ltar
56b5('dul ba): ji tsam du don rnam par rig par bya ba'i phyir dpe de byas te/ 'di la don ni 'di yin par blta bar bya ste/ sring mo dag ba lang zhes bya ba de ni lus gzugs can rags pa 'byung ba chen po bzhi las gyur pa/ pha ma'i mi gtsang ba mer mer po las
56b6('dul ba): byung ba/ 'bras chan dang zan dron gyis nye bar bsags pa/ rtag tu byug pa dang / khrus dang / mnye ba dang / 'bye ba dang / rnam par 'thor ba dang / rnam par 'jig pa'i chos can gang yin pa'i tshig bla dgas yin no/ /nang gi sha'i tshogs shes
56b7('dul ba): bya ba de ni nang gi skye mched drug po dag gi tshig bla dgas yin no/ /phyi rol gyi lpags pa'i tshogs shes bya ba de ni phyi rol gyi skye mched drug po dag gi tshig bla dgas yin no/ /bar gyi chu rgyus dang / bar gyi
56b8('dul ba): glo ba dang / bar gyi mchin pa dang / bar gyi rtsa rgyun zhes bya ba de ni dga' ba'i 'dod chags kyi tshig bla dgas yin no/ /ba lang gsod pa 'am/ ba lang gsod pa'i slob ma mkhas pa zhes bya ba de ni 'phags pa'i nyan
57a1('dul ba): thos thos pa dang ldan pa'i tshigs bla dgas yin no/ /gri zhes bya ba de ni shes rab kyi mtshon gyi tshigs bla dgas yin no/ /sring mo dag 'phags pa'i nyan thos thos pa dang ldan pas shes rab kyi mtshon gyis kun du sbyor ba dang / 'ching
57a2('dul ba): ba dang / bag la nyal ba dang / nye ba'i nyon mongs pa dang / kun nas dkris pa thams cad kun du gcod par byed/ kun du 'dral bar byed/ kun du brdungs bar byed/ kun du bsnyal bar byed do/ /sring mo dag de lta bas na 'di ltar bslab
57a3('dul ba): par bya ste/ 'dod chags spangs pa'i phyir chags par 'gyur ba'i chos rnams la bdag gi sems gang yin pa chags par mi 'gyur ba dang / zhe sdang spangs pa'i phyir zhe sdang bar 'gyur ba'i chos rnams la bdag gi
57a4('dul ba): sems gang yin pa zhe sdang bar mi 'gyur ba dang / gti mug spangs pa'i phyir rmongs par 'gyur ba'i chos rnams la bdag gi sems gang yin pa rmongs par mi 'gyur ba de ltar bslab par bya'o/ /sring mo dag de lta bas na 'di
57a5('dul ba): ltar bslab par bya ste/ nye bar len pa'i phung po lnga po dag la 'byung ba dang 'jig par rjes su lta zhing gnas par bya'o/ /reg pa'i skye mched drug po dag la kun 'byung ba dang nub par 'gyur bar rjes su lta zhing gnas par bya'o/ /
57a6('dul ba): dran pa nye bar gzhag pa bzhi po dag la sems nye bar bzhag cing gnas par bya'o/ /dran pa nye bar gzhag pa bzhi po dag la sems legs par nye bar bzhag cing gnas na byang chub kyi yan lag bdun po dag kun
57a7('dul ba): du bsten par bya/ gom par bya/ lan mang du bya'o/ /zhes de ltar bslab par bya'o/ /sring mo dag khyed kyis byang chub kyi yan lag bdun po dag kun du bsten pa'i rgyu dang / goms par byas pa'i
57a8('dul ba): rgyu dang / lan mang du byas pa'i rgyu dang legs par yid la byas pa'i rgyus 'dod pa'i zag pa las sems 'dod chags dang bral zhing rnam par grol ba dang / srid pa'i zag pa dang ma rig pa'i zag pa las sems 'dod chags dang bral
57b1('dul ba): zhing rnam par grol bar 'gyur ro/ /sring mo dag khyed cag rnam par grol ba dag la bdag cag skye ba ni zad/ tshangs par spyod pa ni spyad/ bya ba ni byas srid pa 'di las gzhan ni mi shes so zhes rnam par grol ba'i shes pa dang mthong ba skye bar
57b2('dul ba): 'gyur gyis/ sring mo dag khyed kyis de ltar bslab par bya'o/ /de nas tshe dang ldan pa dga' byed dge slong ma de dag la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag
57b3('dul ba): par rab tu dga' bar byas nas stan las langs te song ngo / /de nas skye dgu'i bdag mo chen mo gau ta mI 'khor dge slong ma lnga brgya dang bcom ldan 'das ga la ba der song ste phyin nas bcom ldan 'das kyi zhabs gnyis la
57b4('dul ba): mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das skye dgu'i bdag mo chen mo gau ta mI la chos dang ldan pa'i bka' mchid kyis yang dag par ston par mdzad/ yang dag
57b5('dul ba): par 'dzin du 'dzud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag par 'dzin du bcug /
57b6('dul ba): yang dag par gzeng bstod/ yang dag par rab tu dga' bar mdzad nas gau ta mI khyod kyi dus yin gyi song shig ces skul bar mdzad do/ /de nas skye dgu'i bdag mo chen mo gau ta mI bcom ldan 'das kyis bka' stsal pa la mngon par dga' ba dang rjes su yi rang ba byas te/ bcom
57b7('dul ba): ldan 'das kyi zhab gnyis la mgo bos phyag 'tshal nas bcom ldan 'das kyi spyan snga nas song ngo de nas bcom ldan 'das kyi skye dgu'i bdag mo chen mo gau ta mI song nas ring po ma lon par thugs su chud nas dge slong rnams la bka' stsal pa/ dge slong dag rigs
57b8('dul ba): k yi bu dga' byed kyi dge slong ma lnga brgya po dag la legs par gtams shing legs par rjes su bstan nas rnam par grol zhing mthar thug pa nyid ma thob kyang 'di'i tshe dus byed par gyur na ngas de dag kun du sbyor ba gang dang ldan pas yang 'jig rten 'dir 'ong bar 'gyur
58a1('dul ba): ba'i kun du sbyor ba gcig ma spangs par yang dag par rjes su ma mthong ba la ltos/ dge slong dag 'di lta ste dper na zla ba yar gyi ngo de nyid kyi tshes bcu bzhi la bab pa na mi dag zla ba la nya 'am/ nya ma yin zhes gnyis
58a2('dul ba): su 'byed par byed de/ 'di ltar nya ma yin pa'i phyir mthar thug pa nyid du ma gyur pa de bzhin du rigs kyi bu dga' byed kyis dge slong ma lnga brgya po dag la legs par gtams shing legs par rjes su bstan nas rnam
58a3('dul ba): par grol zhing mthar thug pa nyid ma thob kyang 'di'i tshe dus byed par gyur na/ ngas de dag kun sbyor ba gang dang ldan pas yang 'jig rten 'dir 'ong bar 'gyur ba'i kun du sbyor ba gcig ma spangs par yang dag par rjes su ma mthong
58a4('dul ba): ngo / /de ltar de nas bcom ldan 'das kyis dge slong ma lnga brgya po dag phyir mi 'ong ba nyid du lung bstan to/ /de nas bcom ldan 'das kyis yang lan gnyis su tshe dang ldan pa dga' byed la bka' stsal pa/ dga' byed khyod kyis dge slong ma la
58a5('dul ba): 'doms shig / dga' byed khyod kyis dge slong ma la rjes su ston cig /dga' byed khyod kyis dge slong ma rnams la chos dang ldan pa'i gtam gyis shig /de ci'i phyir zhe na/ dga' byed dge slong ma la nga 'am/ khyod kyis gtams kyang rung zhing
58a6('dul ba): dge slong ma la nga 'am/ khyod kyis rjes su bstan kyang rung la/ dge slong ma rnams la nga 'am/ khyod kyis chos dang ldan pa'i gtam byar yang rung ba'i phyir ro/ /tshe dang ldan pa dga' byed kyis cang mi smra bas bcom ldan 'das las dang du blangs so/ /
58a7('dul ba): de nas tshe dang ldan pa dga' byed kyis bcom ldan 'das kyis bka' stsal pa la mngon par dga' ba dang rjes su yi rang ba byas te/ bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan
58a8('dul ba): snga nas song ngo / /de nas tshe dang ldan pa dga' byed de nyid kyi mtshan mo 'das nas snga dro sham thabs bgos/ lhung bzed dang chos gos thogs te mnyan yod du bsod snyoms la zhugs so/ /des mnyan yod du bsod snyoms brgyus nas zas kyi
58b1('dul ba): bya ba byas te/ phyi ma'i zas kyi bsod snyoms las phyir log pas lhung bzed dang chos gos mkhos su phab ste rkang pa gnyis bkrus nas nang du yang dag 'jog gi phyir gtsug lag khang du zhugs so/ /de nas tshe dang ldan pa dga' byed phyem phred nang
58b2('dul ba): du yang dag 'jog las langs nas snam sbyar thogs te phyi bzhin 'brang ba'i dge sbyong dge slong zhig dang dge slong ma'i dbyar khang rgyal po'i kun dga' ra ba ga la ba der song ngo / /dge slong ma de dag gis tshe dang ldan pa dga' byed thag ring po kho na nas
58b3('dul ba): mthong ngo / /mthong nas kyang tshe dang ldan pa dga' byed kyi phyir stan shom par byed cing 'di skad ces kyang smras so/ /btsun pa dga' byed tshur gshegs/ btsun pa dga' byed byon pa legs so/ /btsun pa dga' byed gdan bshams pa nyid la bzhugs su
58b4('dul ba): gsol/ tshe dang ldan pa dga' byed stan bshams pa nyid la 'dug go/ /de nas dge slong ma de dag gis tshe dang ldan pa dga' byed kyi rkang pa gnyis la phyag 'tshal te mtha' gcig tu 'khod do/ /mtha' gcig tu 'khod nas tshe dang ldan pa dga'
58b5('dul ba): byed dge slong ma de dag la chos dang ldan pa'i gtam gyis yang dag par ston par byed/ yang dag par 'dzin du 'jud par byed/ yang dag par gzeng stod par byed/ yang dag par rab tu dga' bar byed do/ /rnam grangs du mas chos dang ldan pa'i gtam gyis yang
58b6('dul ba): dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas stan las langs te song ngo / /de nas skye dgu'i bdag mo chen mo gau ta mI'i 'khor dge slong ma lnga brgya dang bcom ldan 'das ga la ba
58b7('dul ba): der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas/
58b8('dul ba): bcom ldan 'das skye dgu'i bdag mo chen mo gau ta mI la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par mdzad/ yang dag par gzeng bstod par mdzad/ yang dag par rab tu dga' bar mdzad do/ /
59a1('dul ba): rnam grangs du mas chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas gau ta mI khyod kyi dus yin gyis song shig
59a2('dul ba): ces bskal bar mdzad do/ /de nas skye dgu'i bdag mo chen mo gau ta mIs bcom ldan 'das kyis bka' stsal pa la mngon par dga' ba dang rjes su yi rang ba byas te/ bcom ldan 'das kyi zhabs gnyis la mgo bos phyag 'tshal nas bcom ldan
59a3('dul ba): 'das kyi spyan snga nas song ngo / /de nas bcom ldan 'das kyis skye dgu'i bdag mo chen mo gau ta mI song nas ring po ma lon par thugs su chud nas dge slong rnams la bka' stsal pa/ dge slong dag rigs kyi bu dga' byed kyis dge slong ma lnga brgya po
59a4('dul ba): dag la legs par gdams shing legs par rjes su bstan nas rnam par grol zhing mthar thug pa nyid thob ste/ 'di'i tshe dus byed par gyur na de dag gis lam gdags su med de 'di sdug bsngal gyi mthar gyur pa la ltos/ dge slong dag 'di lta ste
59a5('dul ba): dper na zla ba yar gyi ngo de nyid kyi tshes bcwa lnga la bab pa na mi dag zla ba nya 'am/ nya ma yin zhes gnyis su 'byed par mi byed de/ 'di ltar nya yin pa'i phyir mthar thug pa nyid du gyur pa de bzhin du rigs kyi bu dga' byed kyis dge slong ma lnga brgya po dag
59a6('dul ba): la legs par gdams shing legs par rjes su bstan nas rnam par grol zhing mthar thug pa nyid thob ste 'di'i tshe dus byed par gyur na de dag gis lam gdags su med de/ 'di nyid sdug bsngal gyi mthar gyur pa yin no/ /de ltar de na bcom ldan
59a7('dul ba): 'das kyis dge slong ma lnga brgya po dag mchog nyid du lung bstan to/ /'di ni re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar mi mdzad do/ /sangs rgyas bcom ldan 'das
59a8('dul ba): mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gnas brtan gnas brtan dag gi res kyis dge slong ma la bstan par bya'o/ /zhes bka' stsal nas/ dge slong drug
59b1('dul ba): sde dag la ston pa'i res bab pa na de dag ji tsam bstan nas/ de dag dang lhan cig tho 'tsham par byed/ kun du rtse bar byed/ kun du ca co 'don par byed/ gzhogs steg dang / phyar g.yeng dang / lus sgyur bar byed de/ de na gang dag bdag gir
59b2('dul ba): byed pa de dag ni de dag dang lhan cig tho 'tsham par byed/ kun du rtse bar byed/ kun du ca co 'don par byed/ gzhog steg dang / phyar g.yeng dang / lus sgyur bar byed do/ /gang dag bdag gir mi byed pa de dag ni 'chag sa dag dang / dag ra dag dang
59b3('dul ba): sgo khang dag na gnas ngan len kun du spyod pa 'di lta bu dag bdag cag la kun tu ston par byed do zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan
59b4('dul ba): 'das kyis bka' stsal pa/ drug sde dag dge slong ma'i ston par mi bya'o/ /de ltar bcom ldan 'das kyis drug sde dag dge slong ma'i ston par bsko bar mi bya'o zhes bka' stsal nas/ de dag gcig gis gcig bskos te dge slong ma la
59b5('dul ba): ston par byed pa na nyes dmigs de nyid du gyur nas/ bcom ldan 'das kyis bka' stsal pa/ ma bskos par dge slong ma la bstan par mi bya'o/ /de dag gis mtshams kyi phyi rol du dong ste gcig gis gcig bskos nas dge slong
59b6('dul ba): ma la ston par byed pa na nyes dmigs de nyid du gyur nas bcom ldan 'das kyis bka' stsal pa/ mtshams kyi phyi rol du bskos pas dge slong ma la bstan par mi bya'o/ /de dag gis mtshams kyi nang dge slong nad pa rnams kyi 'dun
59b7('dul ba): pa blangs te lhag ma rnams brel bar byas nas gcig gis gcig bskos te dge slong ma la ston par byed pa na nyes dmigs de nyid du gyur pa'i skabs de dge slong rnams kyis bcom ldan 'das la gsol pa dang / bcom ldan 'das
59b8('dul ba): kyis bka' stsal pa/ mtshams kyi nang du dge slong nad pa rnams kyis 'dun pa blang te lhag ma rnams brel bar byed nas gcig gis gcig bskos te dge slong ma la bstan par mi bya bar 'di ltar gso sbyong bcwa lnga pa de nyid kyi tshe dge
60a1('dul ba): 'dun thams cad 'dug cing 'thun par gyur pa na dge slong ma'i ston pa bsko bar bya'o/ /'di ltar bsko bar bya ste/ je dang por spro bar bya ste/ ming 'di zhes bya ba khyod dge slong ma'i ston par spro 'am/ gal te spro na des spro'o zhes
60a2('dul ba): brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong ming 'di zhes bgyi ba 'di dge slong ma'i ston par spro na/ gal te dge 'dun gyi dus la bab cing
60a3('dul ba): bzod na dge 'dun gyis gnang bar mdzod cig dang / dge 'dun gyis dge slong ming 'di zhes bgyi ba dge slong ma'i ston par bskos te dge slong ming 'di zhes bgyi ba 'di dge slong ma la ston to/ /'di ni gsol ba'o/ /las ni 'di ltar
60a4('dul ba): bya ste/ dge 'dun btsun pa rnams gsan du gsol/ dge slong ming 'di zhes bgyi ba 'di dge slong ma'i ston par spro nas de'i slad du dge 'dun gyis dge slong ming 'di zhes bgyi ba dge slong ma'i ston par bskos te/ dge slong ming
60a5('dul ba): 'di zhes bgyi ba 'di dge slong ma la ston na/ tshe dang ldan pa gang dag dge slong ming 'di zhes bgyi ba dge slong ma'i ston par bsko bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis
60a6('dul ba): bzod cing gnang nas dge 'dun gyis dge slong ming 'di zhes bgyi ba dge slong ma'i ston par bskos lags te 'di ltar cang mi gsung bas de de bzhin du 'dzin to/ /bcom ldan 'das kyis dge slong ma'i ston pa bsko bar bya'o/ /zhes bka'
60a7('dul ba): stsal nas de dag bus pa yang rung rmongs pa yang rung / mi gsal ba yang rung / mi mkhas pa yang rung ste bye brag med par sko bar byed nas de dag re shig bdag nyid ma dul bas gzhan 'dul bar 'gyur ba de ni gnas med pa dang /
60a8('dul ba): bdag nyid ma zhi bas gzhan zhi bar byed pa de ni gnas med pa dang / bdag nyid 'dam las ma rgal bas gzhan 'dam las sgrol bar byed pa de ni gnas med pa dang / de dag re shig bdag nyid yongs su mya ngan las ma 'das pas
60b1('dul ba): gzhan yongs su mya ngan las 'das par byed pa de yang gnas med pas bcom ldan 'das kyis bka' stsal pa/ chos lnga dang ldan pa dge slong ma'i ston par bsko bar bya ste/ lnga gang zhe na/ tshul khrims dang ldan pa dang / mang du thos
60b2('dul ba): pa dang / gnas brtan rgyal tshab lta bu dang / grong khyer pa'i skad dang ldan pa dang / der dge slong ma la lus kyis reg pas sun ma phyung zhing / gal te sun phyung na yang des ltung ba de chos bzhin du phyir byas pa'o/ /ji ltar tshul khrims
60b3('dul ba): dang ldan pa yin zhe na/ pham par 'gyur ba bzhi po dag las gang yang rung ba'i ltung ba ma byung ba ste/ de ltar tshul khrims dang ldan pa yin no/ /ji ltar mang du thos pa yin zhe na/ des so sor thar pa'i mdo gdon pa rgya cher thon pa dang / lobs
60b4('dul ba): pa ste de ltar mang du thos pa yin no/ /ji ltar gnas brtan rgyal tshab lta bu yin zhe na/ rdzogs par bsnyen nas lo nyi shu 'am lhag pa ste de ltar gnas brtan rgyal tshab lta bu yin no/ /ji ltar grong khyer pa'i skad dang ldan pa yin zhe na/ pho brang 'khor ni grong
60b5('dul ba): khyer zhes bya ste/ de'i skad dang ldan pa ste de ltar grong khyer pa'i skad dang ldan pa yin no/ /ji ltar des dge slong ma la lus kyis reg pas sun ma phyung ba yin zhes na/ des dge slong ma'i lus la lus nye bar gzhal ba ma byas pa ste/
60b6('dul ba): de ltar na des dge slong ma la lus kyis reg pas sun ma phyung ba yin te/ chos lnga po de dag dang ldan pa dge slong ma'i ston par bsko bar bya'o/ /bcom ldan 'das kyis chos lnga dang ldan pa dge slong ma'i ston par bsko bar bya'o/ /zhes
60b7('dul ba): bka' stsal nas/ dge slong drug sde dag ma bskos pa kho nar dge slong ma la ston par byed nas/ dge slong don nyung ngu dag ci'i phyir dge slong dag ma bskos pa kho nar dge slong ma la ston par byed ces smod par byed/ phyar ka gtong bar byed/ kha zer bar
60b8('dul ba): byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma
61a1('dul ba): bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ /sangs rgyas bcom ldan 'das kyis dge slong drug sde dag la smras pa/ dge
61a2('dul ba): slong dag ngas ma bskos par dge slong ma la bstan par mi bya'o zhes gsungs na/ khyed ma bskos pa kho nar dge slong ma la ston par byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin
61a3('dul ba): pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la
61a4('dul ba): bka' stsal pa/ dge slong dag de lta bas na phan yon bcu yang dag par gzigs pas 'dul ba la/ nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la
61a5('dul ba): bslab pa'i gzhi 'di ltar gdon par bya ste/ yang dge slong gang dge 'dun gyis ma bskos par dge slong ma la ston na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /
61a6('dul ba): sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na bram ze zhig 'dug pa des rigs mnyam pa las chung ma blangs nas de de dang lhan cig rtse bar byed/
61a7('dul ba): dga' bar byed/ dga' mgur spyod par byed do/ /de'i bu btsas so cog dus byed nas dus zhig na de'i chung ma la sems can zhugs par gyur nas/ de nas bram ze de lag pa la 'gram pa gtad de sems khongs su chud cing 'dug pa dang /
61a8('dul ba): de dang ha cang thag mi ring ba na bud med rgan mo zhig 'dug pa des de mthong nas des smras pa/ bram ze ci'i slad du khyod lag pa la 'gram pa gtad de sems khongs su chud cing bzhugs/ bram zes smras pa/ kho bo'i bu btsas so cog dus byed de/
61b1('dul ba): da yang kho bo'i chung ma la sems can zhugs par gyur pas bu gzhan btsa' bar 'gyur ba gang yin pa de yang dus byed par 'gyur bas mya ngan mang po byin te 'gro bar 'gyur ro/ /rgan mos smras pa/ gang gi tshe khyod kyi btsun mo btsa' bar 'gyur
61b2('dul ba): ba de'i tshe na kho mo sbron cig / de nas dus gzhan zhig na de'i chung ma btsa' ba'i dus la bab nas/ bram ze des bud med rgan mo de bos nas de yang 'ongs so/ /ji tsam na btsas pa dang de las khye'u zhig byung nas bud med rgan mo des khye'u de khrus byas
61b3('dul ba): te ras dkar pos dkris nas/ de'i kha zhun mar gyis bkang ste bu mo zhig gi lag du byin nas/ des bu mo la smras pa/ bu mo khye'u 'di lam po che'i bzhi mdor zung la gal te dge sbyong ngam/ bram ze 'ga' snang na de la rje sa dang bcas/
61b4('dul ba): gus pa dang bcas pas rkang pa la phyag 'tshol la/ de la 'di skad ces/ khye'u 'di 'phags pa dag gi zhabs la phyag 'tshal lo zhes gyis shig /nyi ma nub pa na gal te gson na khyer te shog shig /gal te dus byed na de nyid du 'or
61b5('dul ba): cig / bu mo de grims pa/ sgrub phod pa yin pas des khye'u de khyer nas lam po che'i bzhi mdor song ste 'dug go/ /mu stegs can dag gi kun du spyod pa ni nang par sngar langs te/ chu ngogs su reg pa'i phyir 'gro ba yin pas mu stegs can
61b6('dul ba): chu ngogs su reg pa'i phyir 'dong ba dag der lhags nas/ bu mo des rje sa dang bcas/ gus pa dang bcas pas rkang pa la phyag 'tshal te/ smras pa/ 'phags pa dag khye'u 'di/ 'phags pa dag gi zhabs la phyag 'tshal lo/ /de dag gis
61b7('dul ba): smras pa/ yun ring du 'tsho bar gyur cig /tshe ring du skyang bar gyur cig /pha ma gnyis gyis yid la bsam pa yongs su rdzogs par gyur cig /dge slong gnas brtan gnas brtan dag snga dro sham thabs bgos/ lhung bzed dang chos gos
61b8('dul ba): thogs ste mnyan yod du bsod snyoms la zhugs pa dang / bu mo des rje sa dang bcas/ gus pa dang bcas pas gnas brtan gnas brtan gyi rkang pa la phyag 'tshal te smras pa/ 'phags pa dag khye'u 'di 'phags pa dag gi
62a1('dul ba): zhabs la phyag 'tshal lo/ /gnas brtan gnas brtan dag gis smras pa/ yun ring du 'tsho bar gyur cig /tshe ring du skyong bar gyur cig /pha ma gnyis kyi yid la bsam pa yongs su rdzogs par gyur
62a2('dul ba): cig / bu mo des khye'u de rgyal byed kyi tshal gyi lam kar khyer ba dang / bcom ldan 'das kyang snga dro sham thabs gsol lhung bzed dang chos gos bsnams te mnyan yod du bsod snyoms la gshegs nas bu mo des rgya cher
62a3('dul ba): rje sa dang bcas/ gus pa dang bcas pas bcom ldan 'das kyi zhabs la phyag 'tshal te gsol pa/ bcom ldan 'das khye'u 'di bcom ldan 'das kyi zhabs la phyag 'tshal lo/ /bcom ldan 'das kyis bka' stsal pa/
62a4('dul ba): yun ring du 'tsho bar gyur cig /tshe ring du skyong bar gyur cig /pha ma gnyis kyi chos dang ldan pa'i yid la bsam pa yongs su rdzogs par gyur cig /bu mo des nyi ma nub khar bltas na de gson par mthong nas des de khyer
62a5('dul ba): te khyim du 'ongs pa dang / de dag gis bu mo de la dris pa/ khye'u gson nam/ bu mos smras pa/ gson no/ /de dag gis smras pa/ khyod kyis gang du bzung / lam po che ga ge mo zhig tu 'o/ /de dag gis smras pa/ khye'u'i ming
62a6('dul ba): cir gdags/ khye'u 'di lam po cher bzung bas 'di'i ming lam chen po zhes gdags so zhes de'i ming lam chen po zhes btags so/ /khye'u lam chen pa de bsrings bskyed chen por gyur to/ /de gang gi tshe chen por gyur pa de'i tshe
62a7('dul ba): na yi ge dang / grangs dang / rtsis dang / lag rtsis dang / dbyung ba dang / gzhug pa dang / gzhag pa dang / 'byed pa dang / klog pa'i pha rol du son cing / de'i tshe na bram ze'i spyod tshul dang / spyod pa dang / gtsang sbra dang / kun du spyod pa dang
62a8('dul ba): thal ba blang ba dang / bya ma bum blang ba dang / sa blang ba dang / lag stangs dang / thor tshugs dang / rab bsngags bya ba dang / kye zhes bya ba dang / nges brjod kyi rig byed dang / mchod sbyin gyi rig byed dang / snyan tshig gi rig byed dang /
62b1('dul ba): srid srungs gi rig byed dang / bram ze'i las drug po mchod sbyin byed pa dang / mchod sbyin byed du 'jud pa dang / klog pa dang / klog tu 'jud pa dang / sbyin pa dang / len pa la mkhas pa'i bram ze rig byed dang / rig byed kyi yan lag gi
62b2('dul ba): pha rol du son pa shes pas rang gi smra ba gsal bar byed pa/ gzhan gyi smra ba tshar gcod nus par gyur to/ /de'i tshe na bram ze lam chen pa des bram ze'i khye'u lnga brgya tsam dag bram ze'i gsang tshig dag 'don du bcug go/ /ji tsam dus gzhan
62b3('dul ba): zhig na yang bram ze de chung ma dang lhan cig rtse bar byed/ dga' bar byed/ dga' mgur spyod par byed pa de'i chung ma la sems can zhugs par gyur nas de btsa' ba'i dus la bab pa'i tshe bram ze des bud med rgan mo de bos te de yang 'ongs
62b4('dul ba): so/ /ji tsam na btsas pa dang / de las khye'u zhig byung nas bud med rgan mo des khye'u de khrus byas te ras dkar pos dkris nas de'i kha zhun mar gyis bkang ste/ bu mo zhig gi lag tu byin nas des bu mo de la smras pa bu mo khye'u 'di lam po che'i gzhi
62b5('dul ba): mdor zung la gal te dge sbyong ngam/ bram ze 'ga' snang na de la rje sa dang bcas/ gus pa dang bcas pas rkang pa la phyag 'tshol la de la 'di skad ces khye'u 'di 'phags pa dag gi zhabs la phyag 'tshal lo zhes gyis shig /
62b6('dul ba): nyi ma nub pa na gal te gson na khyer te shog shig /gal te dus byed na de nyid du 'or cig /bu mo de blun mo le lo can yin pas des khye'u de khyer nas lam phran du song ste 'dug go/ /mu stegs can dag gi kun du spyod pa ni nang par
62b7('dul ba): sngar langs te/ chu ngogs su reg pa'i phyir 'gro ba yin pas mu stegs can chu ngogs su reg pa'i/ phyir 'dong ba dag der lhags nas bu mo des rje sa dang bcas/ gus pa dang bcas pas rkang pa la phyag 'tshal te smras pa/ 'phags pa dag khye'u
62b8('dul ba): 'di 'phags pa dag gi zhabs la phyag 'tshal lo/ /de dag gis smras pa/ yun ring du 'tsho bar gyur cig /tshe ring du skyong bar gyur cig /pha ma gnyis kyi yid la bsam pa yongs su rdzogs par gyur cig /bu mo des nyi ma nub khar bltas na
63a1('dul ba): de gson pa mthong nas des de khyer te khyim du 'ongs pa dang / de dag gis bu mo de la dris pa/ khye'u gson nam/ bu mos smras pa/ gson no/ /de dag gis smras pa/ khyod kyis gang du bzung / lam phran ga ge mo zhig tu'o/ /de dag gis
63a2('dul ba): smras pa/ khye'u'i ming cir gdags/ khye'u 'di lam phran du bzung bas 'di'i ming lam phran pa zhes gdags so zhes de'i ming lam phran pa zhes btags so/ /khye'u lam phran pa de bsrings bskyed de chen por gyur to/ /de gang gi tshe chen por gyur
63a3('dul ba): pa de'i tshe na yi ge la bcug na des sid ces brjod na d+ha~M` brjod par byed la/ d+ha~M` zhes brjod na sid brjod par byed nas/ de'i slob dpon des bram ze la smras pa/ bram ze kho bos bram ze'i khye'u mang po gzhan dag kyang klog tu gzhug dgos pas
63a4('dul ba): kho bo lam phran pa klog tu 'jud mi nus so/ /lam chen pa ni nyung ngu brjod pas mang po 'dzin par nus na lam phran pa 'di ni sid ces brjod na d+ha~M` brjed par byed la/ d+ha~M` brjod na sid brjed par byed do/ /bram zes bsams pa/ bram ze
63a5('dul ba): thams cad yi ge dang 'bru la mkhas pa ma yin te/ 'di rig byed kyi bram zer 'gyur ro snyam nas des klog mkhan la rig byed klog par phul ba dang / des u0f00 brjod na b+hu brjod par byed la/ b+hu zhes brjod na u0f00 brjed par byed nas klogs m
63a6('dul ba): khan gyis bram ze la smras pa/ bram ze kho bos bram ze'i khye'u mang po gzhan dag kyang klog tu gzhug dgos pas kho bo lam phran pa klog tu 'jud mi nus so/ /lam chen pa ni nyung ngu brjod pas mang po 'dzin par nus na/ lam phran pa
63a7('dul ba): 'di ni u0f00 zhes brjod na b+hu brjod par byed la/ b+hu zhes brjod na u0f00 brjed par byed do/ /bram zes bsams pa/ bram ze thams cad rig byed klog pa ma yin te/ mkhas kyang rung / gtsang yang rung mi gtsang yang rung ste/ bram ze gang
63a8('dul ba): yin pa de nyid lha yin pas 'di ni rigs bram ze kho nar 'gyur snyam mo de bul ba mchog tu bul ba chung ba mchog tu chung ba yin pas de'i ming lam chung ba lam chung ba zhes bya bar gyur to/ /bram ze de gang du cung zad ci la mgron du bos
63b1('dul ba): par lam chung ba de khrid de 'gro'o/ /dus gzhan zhig na bram ze de na bar gyur nas de rtsa ba dang / sdong bu dang 'dab ma dang me tog dang / 'bras bu'i sman dag gis bsnyen bkur byas kyang nyams pa nyid du gyur nas de lam chen pa bos te smras pa bu
63b2('dul ba): kho bo 'das nas khyod ni mya ngan bya mi dgos kyis khyod kyi nu bo lam chung ba 'di la khyod kyis mkho ba bstabs par gyis shig ces smras nas/ bsags pa kun gyi mtha' zad cing / /mthon po rnams ni mtha' ltung 'gyur/ /phrad pa'i mtha'
63b3('dul ba): ni 'bral ba ste/ /gson po'i mtha' ni 'chi ba yin/ /zhes bya ba yin pas de dus kyi chos dang ldan par gyur to/ /de gnyis kyis gos sngon po dang / ser po dang dmar po dang / dkar po dag gis khyogs spyil brgyan te dur khrod du bskyal nas
63b4('dul ba): bsregs te/ de'i 'og tu mya ngan bsang ba byas te 'khod do// //'dul ba rnam par 'byed pa/ bam po bzhi bcu rtsa bdun pa/ bram ze lam chen pa de mnyan yod dang / rgyal byed kyi tshal gyi bar na gnas kyi shing ljon pa zhig yod pa de'i drung na bram
63b5('dul ba): ze'i khye'u lnga brgya tsam bram ze'i gsang tshig klog tu 'jud cing 'dug go/ /tshe dang ldan pa shA ri'i bu dang / tshe dang ldan pa maud gal gyi bu chen po gnyis kyis 'dul ba'i bya ba byas nas 'khor lnga brgya dang ko sa la dag tu ljongs rgyu zhing 'dong ba
63b6('dul ba): na mnyan yod du phyin to/ /mnyan yod na skye bo phal po che'i tshogs kyis 'phags pa shA ri'i bu dang / maud gal gyi bu chen po gnyis 'khor lnga brgya dang ko sa la dag tu ljongs rgyu ba na mnyan yod du phyin to zhes thos so/ /thos nas kyang srog chags
63b7('dul ba): brgya phrag du ma dag phyir 'byung bar brtsams pa dang / lam chen pas de dag phyir 'byung bar mthong nas smras pa/ shes ldan dag gar 'dong / de dag gis smras pa/ 'phags pa shA ri'i bu dang / maud gal gyi bu gnyis ko sa la dag tu ljongs rgyu zhing gshegs
63b8('dul ba): pa na mnyan yod du byon te de gnyis ltar 'dong ngo / /lam chen pas smras pa/ de gnyis ni rigs mchog spangs te rigs gnyis pa dge sbyong gau ta ma'i gan du rab tu byung ba yin pas de gnyis mthong bas ci bya/ de na bram ze'i khye'u dad pa can zhig 'dug
63b9('dul ba): pa des smras pa/ mkhan po de skad ma gsung shig /de gnyis ni bdag nyid chen po/
64a1('dul ba): lags pas gal te mkhan pos de gnyis las chos gsan par gyur na mkhan po'i thugs mngon par dad par 'gyur ba gang lags pa de lta bu'i gnas mchis so/ /lam chen pas bsams pa/ brtag par byas/
64a2('dul ba): re shig gang gi tshe bram ze'i khye'u dag mi klog par 'gyur ba de'i tshe bdag kyang 'gro bar bya'o snyam mo/ /bram ze'i khye'u de dag gi kun du spyod pa ni gang gi tshe mi klog pa de'i tshe na lan 'ga' ni grong khyer ltar 'dong bar byed/ lan 'ga' ni
64a3('dul ba): yam sreg shing thur 'dong bar byed pas dus gzhan zhig na de dag mi klog par gyur nas de dag yam sreg shing thur dong ba dang / lam chen pa de yang rgyal byed gyis tshal ga la ba der song ngo / /dge slong zhig rgyal byed kyi tshal gyi sgo na shing ljon pa'i drung
64a4('dul ba): na 'chag cing 'dug pa de bram ze des thag ring po kho na nas mthong nas de'i gan du song ste smras pa/ kye dge slong sangs rgyas kyi bka' cung zhig smros shig /dge slong des bsams pa/ bram ze 'di ni rgol ba yin pas 'di la byung rgyal du smra bar
64a5('dul ba): mi nus so/ /snyam nas/ des bram ze de la dge ba bcu'i las kyi lam dang / mi dge ba bcu'i las kyi lam rgya cher bstan to/ /bram zes smras pa/ kye dge slong kho bo yang bya ba yongs su nyams la/ khyod kyang dge ba'i phyogs yongs su nyams na ma legs kyi
64a6('dul ba): kho bo 'gros/ phyis kyang 'ong ngo zhes smras te song ngo / /dus gzhan zhig na yang bram ze'i khye'u de dag mi klog par gyur nas de dag yam sreg shing thur dong ba dang / lam chen pa yang gcig pu rgyal byed kyi tshal du song ngo / /dge slong
64a7('dul ba): des bram ze de thag ring po kho na nas mthong ngo / /mthong nas kyang des bsams pa/ de'i tshe na bdag gis bram ze 'di la dge ba bcu'i las kyi lam dang / mi dge ba bcu'i las kyi lam rgya cher bstan gyis da ni bdag gis 'di
64a8('dul ba): la rten cing 'brel bar 'byung ba'i yan lag bcu gnyis lugs su 'byung ba dang / lugs las bzlog pa rgya cher bstan par bya'o snyam mo/ /bram ze de dge slong de ga la ba der song ste phyin nas dge slong de'i rkang pa gnyis la mgo bos phyag
64b1('dul ba): 'tshal te mtha' gcig tu 'dug go/ /mtha' gcig tu 'dug nas dge slong des bram ze de la rten cing 'brel bar 'byung ba'i yan lag bcu gnyis lugs su 'byung ba dang / lugs las bzlog pa rgya cher bstan to/ /bram ze de mngon par dad par gyur
64b2('dul ba): nas smras pa/ dge slong bdag rab tu dbyung du gsol/ dge slong des bsams pa/ bram ze 'di ni rgol ba yin pas rab tu phyung na bstan pa la gces pa byed par 'gyur gyis rab tu dbyung ngo snyam nas des smras pa/ bram ze de ltar gyis shig /
64b3('dul ba): bram zes smras pa/ kye dge slong bdag ni bram ze grags pa can lags pas bdag gis 'di nyid du rab tu 'byung ba'i rngo mi thog na ljongs su bzhud do/ /de ltar gyis shig /dge slong des bram ze de ljongs su khrid de rab tu phyung rdzogs par bsnyen par byas nas
64b4('dul ba): smras pa/ bzhin bzangs dge slong gi las ni gnyis te/ bsam gtan dang / klog pa yin na khyod bsam gtan dang / klog pa gang 'dod/ lam chen pas smras pa/ mkhan po gnyis ka yang bgyi ste/ gdugs la ni bklag par bgyi/ dgung
64b5('dul ba): la ni bsam gtan bgyi'o/ /bu de bzhin gyis shig /de nas tshe dang ldan pa lam chen pas nyin mo bklag pa dang kha ton byas pas sde snod gsum po dag lhogs par gyur te/ sde snod gsum dang ldan pa/ chos sgrog pa/ rigs pa dang
64b6('dul ba): grol ba'i spobs pa can du gyur to/ /mtshan mo bsam gtan byas pas gong nas gong du yid la byed pa'i khyad par thob nas 'khor ba'i 'khor lo cha lnga pa g.yo ba dang mi g.yo ba 'di nyid rig ste/ 'du byed kyi rnam pa thams cad nyams
64b7('dul ba): pa dang / ltung ba dang / rnam par 'thor ba dang / rnam par 'jig pa'i chos nyid kyis zil gyis mnan nas nyon mongs pa thams cad spangs pas rigs kyi bu dag gang gi phyir skra dang kha spu bregs te gos ngur smig dag
64b8('dul ba): bgos nas yang dag pa kho nar dad pas khyim nas khyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te/ bsgrubs nas bdag
65a1('dul ba): gi skye ba zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing dgra bcom pa khams gsum pa las 'dod chag dang bral ba bong ba dang gser du mnyam pa nam mkha' dang lag mthil
65a2('dul ba): du mtshungs pa'i sems dang ldan pa/ tsan dan bzhag pa lta bu rig pas sgo nga'i sbub dral bar gyur cing rig pa dang / mngon par shes pa dang so so yang dag par rig pa thob pa/ srid pa dang 'dod pa'i rnyed pa dang bkur sti la rgyab kyis phyogs pa dbang po
65a3('dul ba): dang nye dbang dang bcas pa'i lha rnams kyis mchod par bya ba dang / rjed par bya ba dang mngon du smra bar bya bar gyur to/ /gang gi tshe tshe dang ldan pa lam chen pa rab tu byung ba de'i tshe na lam chung ba'i longs spyod srabs pa dang / yongs su zad pa dang /
65a4('dul ba): yongs su gtugs par gyur nas des tshegs chen pos 'tsho ba sbyar bar brtsams so/ /de nas tshe dang ldan pa lam chen pa 'di snyam du sems te/ bdag gis thos pas thob par bya ba gang yin pa de bdag gis thob kyi bdag mnyan yod du song
65a5('dul ba): la bcom ldan 'das la bsnyen bkur bya'o snyam mo/ /de nas tshe dang ldan pa lam chen pa 'khor lnga brgya dang ko sa la dag tu ljongs rgyu zhing 'gro ba na mnyan yod du phyin to/ /mnyan yod na skye bo phal po che'i tshogs kyis 'phags pa
65a6('dul ba): lam chen pa 'khor lnga brgya dang ko sa la dag tu ljongs rgyu zhing 'gro ba na mnyan yod du phyin to zhes thos so/ /thos nas kyang skyes bo phal po che'i tshogs phyir 'byung bar brtsams pa lam chung bas mthong nas des dris pa shes ldan
65a7('dul ba): dag gar 'dong de dag gis smras pa/ 'phags pa lam chen pa 'khor lnga brgya dang ko sa la dag tu ljongs rgyur gshegs pa na mnyan yod du byon te de ltar 'dong ngo / /lam chung pas bsams pa/ de 'di dag gi phu nu yang ma yin/
65a8('dul ba): nye du yang ma yin yang 'di dag de ltar 'dong na de bdag gi phu bo yin na bdag ci'i phyir de ltar mi 'gro snyam nas lam chung pa yang 'phags pa lam chen pa blta ba'i phyir song ngo / /tshe dang ldan pa lam chen pas de mthong nas smras pa lam pa 'tsho 'am/
65b1('dul ba): 'phags pa 'tsho 'o/ /ji ltar 'tsho das smras pa 'phags pa tshegs chen pos so tshe dang ldan pa lam chen pas smras pa ji ltar rab tu mi 'byung ngam lam chung bas smras pa/ 'phags pa bdag ni bul ba mchog tu bul ba chung ba mchog tu chung ba lags na bdag bcom
65b2('dul ba): ldan 'das kyi bstan pa la rab tu 'byung bar 'gyur ram tshe dang ldan pa lam chen pas de la dge ba'i rtsa ba cung zad yod dam zhes bltas na yod par mthong ngo / /su la rag las snyams na bdag nyid la rag las par mthong nas des smras pa/ lam pa thub pa'i dbang po'i
65b3('dul ba): gsungs rab 'di la ni rigs gces pa ma yin rus gces pa ma yin/ thos pa gces pa ma yin gyi thub pa'i dbang po'i gsungs rab 'di la ni sgrub pa gces pa yin gyis gal te 'dod na rab tu byung shig /'phags pa rab tu 'byung ngo / /tshe dang ldan
65b4('dul ba): pa lam chen pas lam chung ba de rab tu phyung rdzogs par bsnyen par byas nas des de klog tu bzhugs par brtsams pa dang / lus ngag yid kyis sdig pa mi bya zhing / /'jig rten kun la yongs 'dzin 'dod bral ba/ /dran dang ldan
65b5('dul ba): zhing shes bzhin can gyis ni/ /gnod ldan sdug bsngal gang yin bsnyen mi bya/ /zhes bya ba'i tshigs su bcad pa 'di zla ba gsum gyis kyang lobs par ma gyur to/ /ba lang rdzi dang phyugs rdzi gzhan dag gis thos nas lobs
65b6('dul ba): par gyur pa dang / de rje sa dang bcas/ gus pa dang bcas pas de dag gi gan du song ste dris pa dang / de dag gis de la bstan to/ /ji ltar sangs rgyas bcom ldan 'das gson zhing bzhugs te 'tsho zhing gzhes
65b7('dul ba): pa rnams la chos nyid kyis nyan thos rnams kyi 'dus pa chen po gnyis yod de/ gcig ni dbyar zla 'bring po nya la dbyar nye bar bsgrub pa'i tshe'o/ /gnyis pa ni ston zla 'bring po'i nya la'o/ /
65b8('dul ba): nyan thos chen po rnams la yang de bzhin no/ /de la gang dag dbyar zla 'bring po nya la dbyar nye bar bsgrub pa'i tshe gdams ngag mnos te/ grong dang / grong rdal dang / yul
66a1('dul ba): 'khor dang / rgyal po'i pho brang dag tu dbyar gnas par khas len pa de dag ni ston zla 'bring po'i zla ba nya la lhags nas ji ltar thob pa ni brjod par byed/ ma thob pa ni thob par bya ba'i phyir 'og tu 'dri bar byed pas tshe dang ldan pa lam
66a2('dul ba): chen pa'i lhan cig gnas pa dang / nye gnas gang dag ljongs su dbyar gnas par khas blangs pa de dag dbyar gyi zla ba gsum po dag 'das nas chos gos byas pa dang ldan/ chos gos zin pa dang ldan zhing lhung bzed dang chos gos thogs ste/ tshe
66a3('dul ba): dang ldan pa lam chen po ga la ba der dong nas phyin pa dang / tshe dang ldan pa lam chen pa'i rkang pa gnyis la phyag 'tshal te mtha' gcig tu 'khod do/ /mtha' gcig tu khod nas de dag kha cig ni ji ltar thob pa brjod par byed do/ /kha cig ni mdo
66a4('dul ba): sde dang / 'dul ba dang / chos mngon pa dag gi kha ton dag dang yongs su dri ba dag tshol bar byed do/ /de na gang dag bul ba mchog tu bul ba/ chung ba mchog tu chung ba de dag drug sde dag la bsten par byed/ snyen par byed/ bsnyen bkur byed
66a5('dul ba): pas tshe dang ldan pa lam pa yang drug sde dag la sten par byed/ snyen par byed/ bsnyen bkur byed pa na nye dgas tshe dang ldan pa lam pa la smras pa/ lam pa khyod kyi mkhan po gcig pa 'di dag kyang mkhan po las kha ton dag dang yongs
66a6('dul ba): su dri ba dag tshol bar byed kyis khyed kyang song la re shig mkhan po las kha ton dag dang yongs su dri ba dag tshol cig / lam pas smras pa/ bdag gis ci yang ma klags te/ zla ba gsum gyis tshigs su bcad pa gcig klags na de
66a7('dul ba): yang ma lobs pas bdag gis kha ton dag dang yongs su dri ba dag ji ltar btsal/ nye dgas smras pa/ bcom ldan 'das kyis gsang tshig gi dri ma ni mi klog pa yin no zhes ma gsungs sam/ re shig lhogs shig dang tshigs su
66a8('dul ba): bcad pa ci'i phyir lobs par mi 'gyur/ tshol cig dang / lam pa song ste smras pa/ mkhan po dag bdag la re shig kha ton dag stsol cig /tshe dang ldan pa lam chen pas bsams pa/ ci 'di re shig rang gi blos gsol bar byed dam/ 'on te gzhan gyis btang snyam
66b1('dul ba): du bsams na/ de gzhan gyis btang bar mthong nas tshe dang ldan pa lam chen pas bsams pa/ ci 'di re shig smad pas gdul ba yin nam/ 'on te bstod pas 'dul ba yin snyam du bsams na/ smad pas gdul ba yin par mthong nas des de'i
66b2('dul ba): gnya' ba nas bzung ste/ rgyal byed kyi tshal gyi phyi rol du bskrad nas smras pa/ khyod ni re shig bul ba/ mchog tu bul ba/ chung ba mchog tu chung ba yin na khyod bcom ldan 'das kyi bstan pa la rab tu byung ste ci bya/ 'di nyid na 'dug shig /lam pa da ni bdag dge
66b3('dul ba): sbyong yang ma yin/ bram ze yang ma yin no snyam nas des ngu bar brtsams pa dang / bcom ldan 'das kyis tshe dang ldan pa lam pa rgyal byed kyi tshal gyi phyi rol na ngu ba gzigs so/ /de nas bcom ldan 'das thugs rje chen pos bskul ba na tshe dang ldan pa lam pa ga la
66b4('dul ba): ba der gshegs te byon nas tshe dang ldan pa lam pa la 'di skad ces bka' stsal to/ /lam pa khyod ci'i phyir rgyal byed kyi tshal gyi phyi rol na ngu / lam pas gsol pa/ bcom ldan 'das bdag mkhan pos gnya' ba nas bzung ste/ rgyal byed kyi tshal
66b5('dul ba): gyi slad rol du bskrad nas khyod ni re shig bul ba/ mchog tu bul ba/ chung ba mchog tu chung ba yin na/ khyod bcom ldan 'das kyi bstan pa la rab tu byung ste ci bya/ 'di nyid na 'dug shig ces mchi bas da ni bdag dge sbyong yang ma lags/ bram ze yang
66b6('dul ba): ma lags par gyur to/ /de nas bcom ldan 'das kyis/ de'i tshe tshigs su bcad pa bka' stsal pa/ byis pas bstod pa gang yin dang / /mkhas pas smod pa gang yin pa/ /'dir ni mkhas smod mchog yin gyi/ /byis pas bstod
66b7('dul ba): pa ma yin no/ /de nas bcom ldan 'das kyis bka' stsal pa/ bu khyod kyi mkhan po ni bskal pa grangs med pa gsum gyis bya dka' ba 'bum phrag du ma dag gis pha rol tu phyin pa drug yongs su rdzogs par byas te thub pa'i dbang po'i
66b8('dul ba): gsung rab 'di yang dag par bsgrubs pa ma yin gyi/ ngas ni bskal pa grangs med pa gsum gyis bya dka' ba 'bum phrag du ma dag gis pha rol tu phyin pa drug yongs su rdzogs par byas te thub pa'i dbang po'i gsung rab 'di yang dag par bsgrubs pa yin na khyod de
67a1('dul ba): bzhin gshegs pa las klog nus sam/ btsun pa bdag ni bul ba/ mchog tu bul ba/ chung ba/ mchog tu chung ba lags so/ /de nas bcom ldan 'das kyis byung ba 'di la tshigs su bcad pa bka' stsal pa/ gang gis byis
67a2('dul ba): pa byis nyid rig / de la des na de mkhas yin/ /byis pa mkhas par rlom byed pa/ /de 'dir shin tu byis pa yin/ /sangs rgyas bcom ldan 'das rnams tshig re re nas chos 'don par mdzad pa ni gnas ma yin skabs ma yin te/ de ni gnas med pas
67a3('dul ba): de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis lam pa klog tu chug shig /tshe dang ldan pa kun dga' bos lam pa klog tu gzhug par brtsams pa dang / des klog ma nus nas/ bcom ldan
67a4('dul ba): 'das la tshe dang ldan pa kun dga' bos 'di skad ces gsol to/ /btsun pa bdag gis re shig ston pa la yang bsnyen bkur bgyi 'tshal thos pa yang gzung 'tshal tshogs dag kyang klog tu stsal 'tshal bram ze dang khyim bdag mchis shing lhags pa rnams la yang chos
67a5('dul ba): bstan par bgyi 'tshal bas bdag gis lam pa klog tu stsal ba'i rngo mi thog go/ /bcom ldan 'das kyis de la rdul spang ngo dri ma spang ngo zhes bya ba'i tshig gnyis stsal na/ des tshig de gnyis ma zin nas bcom ldan 'das kyis 'di'i las sbyang bar bya'o
67a6('dul ba): snyam du dgongs nas/ de nas bcom ldan 'das kyis tshe dang ldan pa lam pa la bka' stsal pa/ lam pa khyod kyis dge slong rnams kyi mchil lham dang / lham sgrog gu can dag 'phyi nus sam/ btsun pa rngo thog go song la dge slong rnams kyi mchil
67a7('dul ba): lham dang / lham sgrog gu can dag phyis shig des dge slong rnams kyi mchil lham dang / lham sgrog gu can dag phyi bar brtsams pa dang / dge slong rnams kyis de la mi ster nas bcom ldan 'das kyis bka' stsal pa/ dge slong dag
67a8('dul ba): lam pa mchil lham dang / lham sgrog gu can dag 'phyir chug shig /de ci'i phyir zhe na/ 'di'i las sbyang bar bya ba'i phyir ro/ /'di la tshig gnyis kyi kha don dag kyang rjes su slobs shig /lam pas dge slong rnams kyis
67b1('dul ba): mchil lham dang / lham sgrog gu can dag 'phyi ba na dge slong rnams kyis de la rdul spang ngo / /dri ma spang ngo zhes bya ba'i kha ton gnyis po dag kyang bslabs nas/ lam pas dus gzhan zhig na kha ton gnyis po de yang lobs par gyur to/ /
67b2('dul ba): de nas tshe dang ldan pa lam pa mtshan mo'i nam nangs pa'i tshe 'di snyam du sems te/ bcom ldan 'das kyis rdul spang ngo / /dri ma spang ngo zhes bka' stsal pa gang yin pa de ci bcom ldan 'das kyis nang gi rdul las dgongs te bka' stsal tam/
67b3('dul ba): 'on te phyi rol gyi rdul las dgongs te bka' stsal snyam mo/ /de de ltar sems pa na de'i tshe de la sngon ma thos pa'i tshigs su bcad pa gsum po 'di dag blo la snang bar gyur to/ /rdul 'dir 'dod chags de ni sa rdul min/ /rdul ni 'dod chags
67b4('dul ba): ming ste rdul gyi min/ /mkhas pa gang gis rdul de rnam spang pa/ /de dag bde gshegs bstan la bag yod 'gyur/ /rdul 'dir zhe sdang de ni sa rdul min/ /rdul ni zhe sdang ming ste rdul gyi min/ /mkhas pa gang gis rdul de rnam spang pa/ /de dag bde gshegs bstan la bag yod 'gyur/ /rdul 'dir
67b5('dul ba): gti mug de ni sa rdul min/ /rdul ni gti mug ming ste rdul gyi min/ /mkhas pa gang gis rdul de rnam spang pa/ /de dag bde gshegs bstan la bag yod 'gyur/ /des spro ba dang / 'bad pa dang / brtsal ba byas pas gong nas gong du yid la byed
67b6('dul ba): pa'i khyad par thob nas 'khor ba'i 'khor lo cha lnga pa g.yo ba dang mi g.yo ba 'di nyid rig ste/ 'du byed kyi rnam pa thams cad nyams pa dang / ltung ba dang / rnam par 'thor ba dang / rnam par 'jig pa'i chos nyid
67b7('dul ba): k yi zil gyis mnan nas nyon mongs pa thams cad spang pas rigs kyi bu dag gang gi phyir skra dang kha spu dag bregs te gos su ngur smrig dag bgos nas yang dag pa kho nar dad pas khyim nas
67b8('dul ba): k hyim med par rab tu 'byung bar byed pa tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba
68a1('dul ba): zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing / dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag
68a2('dul ba): mthil du mtshungs pa'i sems dang ldan pa/ tsan dan bzhag pa lta bu/ rig pas sgo nga'i sbubs dral bar gyur cing / rig pa dang / mngon par shes pa dang / so so yang dag par rig pa thob pa/ srid pa dang / 'dod pa'i rnyed pa dang / bkur sti la
68a3('dul ba): rgyab kyis phyogs pa/ dbang po dang nye dbang dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /tshe dang ldan pa lam pa skyil mo dkrung gis 'dug pa tshe dang ldan pa lam chen pas mthong
68a4('dul ba): nas dgra bcom pa dag ni ma bsams par shes pa dang / mthong ba mi 'jug pas tshe dang ldan pa lam chen pas lag pa gnyis kyis tshe dang ldan pa lam pa bzung ste smras pa/ lam pa re shig kha ton dag gyis shig dang de'i 'og tu bsam
68a5('dul ba): gtan par 'gyur ro/ /tshe dang ldan pa lam pas glang po che'i sna 'dra ba'i lag pa brkyang ba dang / tshe dang ldan pa lam chen pas rgyab tu rnam par bltas nas mthong ste/ des smras pa/ tshe dang ldan pa lam pa khyod kyis yon tan gyi tshogs
68a6('dul ba): de lta bu dag rtogs sam/ rtogs so/ /thams cad du bcom ldan 'das kyis lam chung ba rab tu phyung ngo zhes sgra grags nas/ rgyal po'i khab na 'tsho byad gzhon nus gsos kyis bcom ldan 'das kyis lam chung ba rab tu phyung
68a7('dul ba): ngo zhes thos nas des bsams pa/ gal te bcom ldan 'das rgyal po'i khab tu gshegs par gyur na btsun pa lam pa ma gtogs pa/ sangs rgyas la sogs pa dge slong gi dge 'dun khyim gzhan du spyan drangs te gdugs
68a8('dul ba): tshod gsol lo snyam mo/ /gzhan mu stegs can dag shes ldan dag dge sbyong gau ta ma 'di skad ces nga'i chos ni zab pa/ zab par snang ba/ mthong bar dka' ba/ rtogs par dka' ba brtag mi nus pa/ rtog ge'i spyod yul ma yin pa/
68b1('dul ba): zhib mo brtags pa/ mkhas pa mdzangs pas rig par bya ba yin no zhes zer na 'di ltar lam chung ba la sogs pa bul ba/ mchog tu bul ba/ chung ba/ mchog tu chung ba dag kyang rab tu 'byin par byed na de'i chos ji ltar zab pa yin zhes
68b2('dul ba): smod par byed/ phyar ka gtong bar byed/ kha zer bar byed do/ /bcom ldan 'das kyis nyan thos chen po ri rab dang 'dra ba la skye bo phal po che'i tshogs kyis smras pa/ mi dge ba skyed par byed kyis 'di'i yon tan bsgrag par bya'o snyam du dgongs nas/
68b3('dul ba): de na bcom ldan 'das kyis tshe dang ldan pa kun dga' bo la bka' stsal pa/ kun dga' bo song la lam pa la de bzhin gshegs pa'i zhal nas khyod kyis dge slong ma la ston cig ces bka' stsal to zhes gyis shig /tshe dang ldan pa kun dga'
68b4('dul ba): bos btsun pa bka' bzhin 'tshal zhes bcom ldan 'das las mnyan nas tshe dang ldan pa lam pa ga la ba der song ste phyin nas tshe dang ldan pa lam pa la smras pa/ tshe dang ldan pa lam pa bcom ldan 'das kyis bka' stsal pa/ khyod kyis
68b5('dul ba): dge slong ma la ston cig ces byung ngo / /tshe dang ldan pa lam pas bsams pa/ bcom ldan 'das kyis ci'i slad du dge slong gnas brtan gnas brtan dag bzhag ste bdag la bka' stsal snyam nas/ des bcom ldan 'das bdag gi yon tan
68b6('dul ba): bsgrag par bzhed par rig nas ston pa'i thugs la dgongs pa yongs su rdzogs par bya'o snyam nas smras pa/ btsun pa kun dga' bo bcom ldan 'das kyis bka' stsal pa bzhin 'tshal lo/ /dge slong ma gso sbyong 'bul ba gnyis rgyal byed kyi
68b7('dul ba): tshal du 'ongs te/ de gnyis kyis smras pa/ bdag cag dge slong ma'i ston pa su bskos/ dge slong rnams kyis smras pa/ tshe dang ldan pa lam pa'o/ /ci lags 'phags pa lam chen pa 'am/ tshe dang ldan pa lam pa'o/ /de gnyis kyis smras pa/
68b8('dul ba): phu nu mo ji ltar bud med kyi yul brnyas pa la ltos/ des zla ba gsum gyis tshigs su bcad pa gcig klags na de yang ma lobs pa yin la/ dge slong ma rnams ni sde snod gnyis pa dang / sde snod gsum pa chos sgrog pa/ rig pa dang / grol ba'i spobs pa
69a1('dul ba): can dag yin na/ des dge slong ma la ston par 'gyur lo/ /ji ltar byed pa bltas 'dong ngo zhes tshe dang ldan pa lam pa ga la ba der song ste phyin nas tshe dang ldan pa lam pa'i rkang pa gnyis la mgo bos phyag 'tshal te smras pa/ btsun pa
69a2('dul ba): lam pa dgongs su gsol/ rgyal po'i kun dga' ra ba'i dge slong ma'i dge 'dun 'thun pa rgyal byed kyi tshal gyi dge slong gi dge 'dun 'thun pa'i zhabs la mgo bos phyag 'tshal lo/ /gnod pa nyung ngam/ nyam nga ba chung ngam/ bskyod pa
69a3('dul ba): yang ngam/ 'tsho ba 'am/ stobs dang ldan nam/ bde 'am/ kha na ma tho ba ma mchis sam/ bde ba la reg par gnas sam zhes snyun gsol lo/ /zla ba phyed phyed cing gdams ngag dang rjes su bstan pa gsol lo/ /'dun pa dang
69a4('dul ba): gso sbyong bgyi bar gsol ba 'debs so/ /gsol ba yang mkhyen par gsol lo/ /thabs yin no/ /de gnyis kyis smras pa/ thabs yin no/ /zhes bya ba tsam yang shes pa lta zhes de gnyis dbyar khang du dong ba dang / dge slong ma
69a5('dul ba): rnams kyis mthong nas smras pa/ bdag cag dge slong ma'i ston pa su byon/ de gnyis kyis smras pa/ 'phags pa lam pa'o/ /ci 'phags pa lam chen pa 'am/ 'phags pa lam chen pa ma yin gyi 'di ltar lam pa'o/ /de dag
69a6('dul ba): gis smras pa/ phu nu mo dag ji ltar bud med kyi yul brnyas pa la ltos de zla ba gsum gyis tshigs su bcad pa gcig klags na de yang ma lobs pa yin la/ dge slong ma rnams ni sde snod gnyis pa dang / sde snod gsum pa/
69a7('dul ba): chos sgrog pa/ rigs pa dang / grol ba'i spobs pa can dag yin na/ des ji ltar dge slong ma la ston par 'gyur/ bdag cag ji ltar bcom ldan 'das kyis zil gyis mnan pa ltar ni ya mtshan can dgu bcu rtsa drug po dag gis kyang
69a8('dul ba): bud med kyi yul 'ga' yang zil gyis ma mnan to/ /dge slong ma bcu gnyis sde dag gis de ltar 'phags pa lam pa dge slong ma'i ston par 'ong ngo zhes thos nas de dag gis smras pa/ phu nu mo dag bdag cag gis ci nas kyang phyin chad thos pa nyung ngu
69b1('dul ba): 'ga' yang dge slong ma la ston par mi 'gyur ba de ltar bu zan mo'i bu de mi dga' bar bya'o zhes de dag gis smras pa/ phu nu mo dag bdag cag las mi mo drug gis ni yal ga khru bcu gnyis pa dag las seng ge'i khri shoms shig /mi mo drug gis
69b2('dul ba): ni mnyan yod du zhugs la lam po che dang / srang dang / bzhi mdo dang / sum mdo dag du skye bo phal po che'i tshogs la sang bdag cag dge slong ma'i ston pa nyan thos chen po 'di 'dra ba zhig byon par 'gyur gyis khyed cag las gang gis der
69b3('dul ba): bden pa dag mthong bar ma gyur pa/ des yun ring por 'khor bar 'khor bar bya dgos par 'gyur ro/ /zhes sgrogs shig /de dag las mi mo drug gis ni yal ga khru bcu gnyis pa dag las seng ge'i khri bshams so/ /mi mo drug gis ni mnyan
69b4('dul ba): yod du zhugs te lam po che dang / srang dang / bzhi mdo dang / sum mdo dag tu skye bo phal po che'i tshogs la sang bdag cag dge slong ma'i ston pa nyan thos chen po 'di 'dra ba zhig byon par 'gyur gyis khyed cag las gang gis der bden
69b5('dul ba): pa dag mthong bar ma gyur pa des yun ring por 'khor bar 'khor bar bya dgos par 'gyur ro/ /zhes bsgrags pa dang / srog chags 'bum phrag du ma dag kha gcig ni ltad mo skyes pa na/ kha cig ni sngon gyi dge ba'i rtsa ba dag gis
69b6('dul ba): bskul ba na der 'dus par gyur to/ /de nas tshe dang ldan pa lam pa de nyid kyi mtshan mo 'das nas snga dro sham thabs bgos lhung bzed dang chos gos thogs te mnyan yod du bsod snyoms la zhugs so/ /de mnyan yod du bsod
69b7('dul ba): snyoms brgyus nas zas kyi bya ba byas te phyi ma'i zas kyi bsod snyoms las phyir logs pas lhung bzed dang chos gos mkhos su phab ste rkang pa gnyis bkrus nas nang du yang dag 'jog gi phyir gtsug lag khang du zhugs so/ /de
69b8('dul ba): nas tshe dang ldan pa lam pa phyem bred nang du yang dag 'jog las langs te snam sbyar thogs nas phyi bzhin 'brang ba'i dge sbyong dge slong zhig dang dge slong ma'i dbyar khang rgyal po'i kun dga' ra ba ga la ba der song ngo / /skye bo phal po che'i tshogs kyis
70a1('dul ba): de mthong nas de dag gis smras pa/ dge slong ma'i ston pa de gang yin/ ci dge sbyong snga ma yin nam/ 'on te phyi bzhin 'brang ba'i dge sbyong yin/ de dag gis smras pa/ khyed kyis phyi bzhin 'brang ba'i dge sbyong 'ga' zhig dge slong ma la
70a2('dul ba): ston par byed ces thos sam/ dge sbyong snga ma 'di nyid dge slong ma'i ston pa yin no/ /de dag gis smras pa/ 'di zla ba gsum gyis tshigs su bcad pa gcig klags na de yang ma lobs pa yin na/ des dge slong ma sde snod gnyis pa dang /
70a3('dul ba): sde snod gsum pa/ chos sgrog pa/ rigs pa dang / grol ba'i spobs pa can dag la ji ltar ston par 'gyur/ dge sbyong ma sgre byi mo 'di dag gis bdag cag brid par gyur gyis tshur sheg 'dong ngo / /gzhan dag gis smras pa/ ji lta byed pa yang
70a4('dul ba): bltas re shig sdod cig / de nas tshe dang ldan pa lam pa 'khor de'i nang du zhugs nas seng ge'i khri ga la ba der song ba dang / ji tsam na yal ga khru bcu gnyis pa dag las seng ge'i khri bshams pa mthong nas des bsams pa/ ci re
70a5('dul ba): shig dad par gyur pa dag gis bshams pa yin nam/ 'on te tho 'tsham pa'i bsam pa can dag gis bshams pa yin snyam na/ ji tsam na tho 'tsham pa'i bsam pa can dag gis bshams par mthong ngo / /de nas tshe dang ldan pa lam pas
70a6('dul ba): glang po che'i sna lta bu'i lag pa brkyang ste seng ge'i khri de ji ltar gnas su bzhag pa de ltar mnan nas tshe dang ldan pa lam pa ci nas kyang kha cig gis mthong / kha cig gis ma mthong ba de ltar seng ge'i khri la 'dug go/ /de nas tshe dang ldan
70a7('dul ba): pa lam pa ting nge 'dzin 'di lta bu la snyoms par zhugs te/ ji ltar sems mnyam par bzhag na rang gi stan las mi snang bar gyur cing / shar phyogs kyi steng gi nam mkha' la mngon par 'phags te/ spyod lam bzhi po 'di lta ste/ 'gro
70a8('dul ba): ba dang / 'greng ba dang / 'dug pa dang / nyal ba dag byed do/ /me'i khams la yang snyoms par 'jug ste/ tshe dang ldan pa lam pa me'i khams la yang snyoms par zhugs pa'i lus las 'od zer sna tshogs 'di lta ste sngon po dag dang / ser po dag dang / dmar po dag dang / dkar po dag dang /
70b1('dul ba): btsod ka dag dang / shel dang / dngul gyi kha dog lta bu dag byung ngo / /cho 'phrul zung dag kyang rnam par ston te/ lus kyi smad nas me 'bar zhing lus kyi stod nas chu grang mo'i rgyun dag 'byin par byed do/ /lus kyi stod nas me 'bar zhing lus kyi smad nas chu grang
70b2('dul ba): mo'i rgyun dag 'byin par byed do/ /shar phyogs su ji lta ba bzhin du lho dang / nub dang / byang phyogs su yang de bzhin te/ de phyogs bzhir rdzu 'phrul gyi cho 'phrul rnam pa bzhi bzhi bstan nas rdzu 'phrul mngon par 'du bya ba de phyir bsdus te
70b3('dul ba): 'khor gyi gong du seng ge'i khri bshams pa nyid la 'dug go/ /'dug nas tshe dang ldan pa lam pas dge slong ma rnams la smras pa/ sring mo dag kho bos zla ba gsum gyis tshigs su bcad pa gcig bzung ste/ kho bo tshigs su bcad pa
70b4('dul ba): de nyin mtshan bdun gyi bar du tshig gzhan dag dang / yi ge gzhan dag dang / tshig dang yi ge gzhan dag gis don rnam par 'byed par spro'o/ /sring mo dag de la lus shes bya bas ni bcom ldan 'das kyis lus kyis nyes par spyod pa
70b5('dul ba): gsum mi bya ba bstan to/ /ngag ces bya bas ni bcom ldan 'das kyis ngag gis nyes par spyod pa bzhi mi bya ba bstan to/ /yid kyis shes bya bas ni bcom ldan 'das kyis yid kyis nyes par spyod pa gsum mi bya ba bstan to/ /
70b6('dul ba): sdig pa mi bya zhing zhes bya bas ni bcom ldan 'das kyis sdig pa thams cad mi bya ste zhes bya ba bstan to/ /'jig rten kun la zhes bya bas ni bcom ldan 'das kyis nye bar len pa'i phung po thams cad bstan to/ /yongs
70b7('dul ba): 'dzin zhes bya bas ni bcom ldan 'das kyis yongs 'dzin rnam pa gsum bstan te/ 'dod chags kyi yongs 'dzin dang / zhe sdang gi yongs 'dzin dang / gti mug gi yongs 'dzin to/ /tshe dang ldan pa lam pas ji tsam gyis tshigs su bcad
70b8('dul ba): pa phyed kyi don kyang rnam par phye ba de tsam gyis srog chags khri nyis stong gis bden pa dag mthong ste/ kha cig gis ni rgyun du zhugs pa'i 'bras bu mngon sum du byas/ kha cig gis ni lan gcig phyir 'ong ba'i 'bras bu mngon sum du byas/ kha cig gis ni
71a1('dul ba): phyir mi 'ong ba'i 'bras bu mngon sum du byas/ kha cig gis ni rab tu byung ste nyon mongs pa thams cad spangs pas dgra bcom pa nyid mngon sum du byas so/ /kha cig gis ni nyan thos kyi byang chub tu sems bskyed/ kha cig gis ni rang
71a2('dul ba): byang chub tu sems bskyed/ kha cig gis ni bla na med pa yang dag par rdzogs pa'i byang chub tu sems bskyed do/ /'khor phal cher ni sangs rgyas la gzhol ba dang / chos la 'bab pa dang / dge 'dun la bab par bkod do/ /de nas tshe dang ldan
71a3('dul ba): pa lam pas 'khor de dag phal cher sangs rgyas la gzhol ba dang / chos la 'bab pa dang / dge 'dun la bab par rnam par bkod nas stan las langs te song ngo / /dge slong dag rgyal byed kyi tshal gyi sgo na 'chag cing 'khod pa de dag gis tshe dang
71a4('dul ba): ldan pa lam pa thag ring po kho na nas 'ong ba mthong nas de dag gis smras pa/ tshe dang ldan pa dag tshe dang ldan pa lam pas deng skye bo phal po che'i tshogs mngon par ma dad par gyur par byas gor ma chag na/ mngon sum du mi dga' ba brjod pa ni
71a5('dul ba): sdug bsngal ba yin pas phyi bzhin 'brang ba'i dge sbyong la dri'o zhes de dag gis de'i phyi bzhin 'brang ba'i dge sbyong la smras pa/ tshe dang ldan pa deng tshe dang ldan pa lam pas skye bo phal po che'i tshogs ji snyed cig mngon par ma dad par byas
71a6('dul ba): des smras pa/ sus ma dad pa byas bcom ldan 'das kyis bA rA Na sI drang srong smra ba ri dgas su kyi nags su lan gsum du bzlas te rnam pa bcu gnyis su chos dang ldan pa'i chos kyi 'khor lo bskor ces gang thos pa de deng tshe dang ldan
71a7('dul ba): pa lam pas rjes su bskor to/ /de dag gis smras pa/ ji ltar gyur/ des smras pa/ tshe dang ldan pa lam pas ji tsam gyis tshigs su bcad pa phyed kyi don kyang rnam par phye ba de rtsam gyis srog chags khri nyis stong gis bden
71a8('dul ba): pa dag mthong ste/ kha cig gis ni rgyun du zhugs pa'i 'bras bu mngon sum du byas/ kha cig gis ni lan cig phyir 'ong ba'i 'bras bu mngon sum du byas/ kha cig gis ni phyir mi 'ong ba'i 'bras bu mngon sum du byas/ kha cig gis ni rab tu byung ste nyon mongs pa thams cad
71b1('dul ba): spangs pas dgra bcom pa nyid mngon sum du byas so/ /kha cig gis ni nyan thos kyi byang chub tu sems bskyed/ kha cig gis ni rang sangs rgyas kyi byang chub tu sems bskyed/ kha cig gis ni bla na med pa yang dag par rdzogs
71b2('dul ba): pa'i byang chub tu sems bskyed do/ /'khor phal cher ni sangs rgyas la gzhol ba dang / chos la 'bab pa dang / dge 'dun la bab par rnam par bkod do/ /de nas bcom ldan 'das kyis dge slong rnams la bka' stsal pa/ dge
71b3('dul ba): slong dag nga'i nyan thos sems sgyur ba la mkhas pa rnams kyi nang na 'di lta ste/ lam pa 'di ni mchog yin no/ /de lta bas na chos 'di lta bu dang ldan pa ma gtogs so/ /de nas bcom ldan 'das kyis bslab pa 'dod pa dang /
71b4('dul ba): bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shes che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka'
71b5('dul ba): stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge 'dun gyis ma bskos par
71b6('dul ba): dge slong ma la ston na chos 'di lta bu dang ldan pa ma gtogs te ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /dge 'dun gyis shes bya ba ni de bzhin gshegs pa'i nyan thos
71b7('dul ba): kyi dge 'dun gyis so/ /ma bskos par zhes bya ba ni gsol ba dang gnyis kyi las kyis so/ /dge slong ma zhes bya ba ni chos 'di pa la'o/ /ston na zhes bya ba ni lhag pa'i tshul khrims dang / lhag pa'i sems dang / lhag pa'i shes rab bo/ /chos 'di
71b8('dul ba): lta bu dang ldan pa ma gtogs te zhes bya ba ni chos 'di lta bu dang ldan pa bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /
72a1('dul ba): gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong dge 'dun gyis bskos kyang mtshams kyi phyi rol tu bskos shing
72a2('dul ba): mtshams kyi nang du ma bskos na gang dag sko bar byed pa de dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong dge 'dun gyis mtshams kyi nang du bskos shing mtshams kyi phyi rol du ma bskos kyang
72a3('dul ba): gso sbyong bcwa lnga pa de nyid la ma bskos na/ gang dag sko bar byed pa de dag la nyes byas su 'gyur la de bskos pa des dge slong ma la ston na ltung byed du 'gyur ro/ /dge slong dge 'dun gyis mtshams kyi nang du bskos shing mtshams kyi phyi rol du ma
72a4('dul ba): bskos te/ gso sbyong bcwa lnga pa de nyid la bskos kyang dge 'dun thams cad 'dug cing mthun pa ma yin na gang dag sko bar byed pa de dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong
72a5('dul ba): dge 'dun gyis mtshams kyi nang du bskos shing mtshams kyi phyi rol du ma bskos te/ gso sbyong bcwa lnga pa de nyid la bskos shing dge 'dun thams cad 'dug cing 'thun par gyur kyang tshul khrims dang ldan pa ma yin na/ gang dag sko bar byed
72a6('dul ba): pa de dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong dge 'dun gyis mtshams kyi nang du bskos shing mtshams kyi phyi rol du ma bskos te/ gso sbyong bcwa lnga pa de nyid la
72a7('dul ba): bskos shing dge 'dun thams cad 'dug cing 'thun par gyur la de yang tshul khrims dang ldan pa yin yang mang du thos pa ma yin na/ gang dag sko bar byed pa de dag la nyes byas su 'gyur la/ de bskos pa des dge slong ma la ston na ltung byed
72a8('dul ba): du 'gyur ro/ /dge slong dge 'dun gyis mtshams kyi nang du bskos shing mtshams kyi phyi rol du ma bskos te/ gso sbyong bcwa lnga pa de nyid la bskos shing dge 'dun thams cad 'dug cing 'thun par gyur la/ de yang tshul khrims dang ldan
72b1('dul ba): zhing mang du thos pa yin yang gnas brtan rgyal tshab lta bu ma yin na gang dag sko bar byed pa de dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong dge 'dun gyis mtshams kyi nang du bskos shing / mtshams kyi phyi rol du ma
72b2('dul ba): bskos te/ gso sbyong bcwa lnga pa de nyid la bskos shing dge 'dun thams cad 'dug cing 'thun par gyur la/ de yang tshul khrims dang ldan zhing mang du thos la/ gnas brtan rgyal tshab lta bu yin yang grong khyer pa'i skad dang
72b3('dul ba): ldan pa ma yin na/ gang dag sko bar byed pa de dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong dge 'dun gyis mtshams kyi nang du bskos shing mtshams kyi phyi rol du ma bskos te/ gso sbyong
72b4('dul ba): bcwa lnga pa de nyid la bskos shing dge 'dun thams cad 'dug cing 'thun par gyur la/ de yang tshul khrims dang ldan zhing mang du thos la gnas brtan rgyal tshab lta bu yin zhing grong khyer pa'i skad dang ldan yang 'di ltar des dge slong ma la
72b5('dul ba): lus kyis reg pas sun phyung bar gyur cing des ltung ba de yang chos bzhin du phyir ma byas na gang dag sko bar byed pa de dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong dge 'dun gyis
72b6('dul ba): mtshams kyi nang du bskos shing mtshams kyi phyi rol du ma bskos te/ gso sbyong bcwa lnga pa de nyid la bskos shing dge 'dun thams cad 'dug cing 'thun par gyur la/ de yang tshul khrims dang ldan zhing mang du thos pa yin la/ gnas brtan
72b7('dul ba): rgyal tshab lta bu yin zhing grong khyer pa'i skad dang ldan la/ des dge slong ma la lus kyis reg pas sun ma phyung zhing / gal te sun phyung bar gyur na yang des ltung ba de yang chos bzhin du phyir byas pa yin yang pham par 'gyur ba'i
72b8('dul ba): chos brgyad po dag rgya cher brjod par mi nus na gang dag sko bar byed pa dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong dge 'dun gyis mtshams kyi nang du bskos shing mtshams
73a1('dul ba): kyi phyi rol du ma bskos te/ gso sbyong bcwa lnga pa de nyid la bskos shing / dge 'dun thams cad 'dug cing mthun par gyur la/ de yang tshul khrims dang ldan zhing mang du thos la gnas brtan rgyal tshab lta bu yin zhing grong khyer pa'i
73a2('dul ba): skad dang ldan la des dge slong ma la lus kyis reg pas sun ma phyung zhing / gal te sun phyung bar gyur na yang des ltung ba de yang chos bzhin du phyir byas la pham par 'gyur ba'i chos brgyad po dag rgya cher brjod par nus kyang lci ba'i chos
73a3('dul ba): brgyad po dag rgya cher brjod par mi nus na gang dag sko bar byed pa de dag la nyes byas su 'gyur la/ de bskos pa des dge slong ma la ston na ltung byed du 'gyur ro/ /dge slong dge 'dun gyis mtshams kyi nang du bskos shing mtshams kyi phyi
73a4('dul ba): rol du ma bskos te gso sbyong bcwa lnga pa de nyid la bskos shing dge 'dun thams cad 'dug cing 'thun par gyur la/ de yang tshul khrims dang ldan zhing mang du thos la gnas brtan rgyal tshab lta bu yin zhing grong khyer pa'i skad dang ldan pa
73a5('dul ba): des dge slong ma la lus kyis reg pas sun ma phyung zhing / gal te sun phyung bar gyur na yang des ltung ba yang chos bzhin du phyir byas la pham par 'gyur ba'i chos brgyad po dag rgya cher brjod nus shing lci ba'i chos brgyad po dag kyang rgya cher
73a6('dul ba): brjod nus na/ gang dag sko bar byed pa de dag la ltung ba med la/ de bskos pa des dge slong ma la ston na yang ltung ba med do/ /dge slong ma la ston pa phyi ma ni sring mo dag ci khyed cag dge slong ma'i dge 'dun tshogs sam/ yongs su
73a7('dul ba): dag gam/ 'thun nam/ kha na ma tho ba med dam/ khyed cag la dge 'dun gyis ma bskos pa'i gang zag 'ga' zhig ston par mi byed dam/ khyed cag la ston pa'i gang zag ni 'ga' zhig dge 'dun las 'ong ngo / /khyed cag la dge
73a8('dul ba): slong 'ga' yang ston par mi spro'o/ /khyed cag gi gdams ngag dang rjes su bstan pa ni dge 'dun las so/ /sring mo dag gis bag yod par sgrubs shig ces bya ba de ston nus pa'o/ /sangs rgyas bcom ldan 'das la dge slong
73b1('dul ba): rnams kyis zhus pa/ btsun pa dge slong ma bcu gnyis sde dag gis tshe dang ldan pa lam pa la gnod par bgyi'o snyam pa las phan pa nyid bgyis pa la gzigs/ dge slong da ltar 'ba' shig tu ma zad kyi/ 'di ltar 'das pa'i dus na yang de dag
73b2('dul ba): gis de la gnod par bya'o snyam pa las phan pa nyid byas par gyur te/ de nyon cig /dge slong dag sngon byung ba 'das pa'i dus na ri brags zhig na bram ze zhig 'dug pa des rigs mnyam pa las chung ma blangs nas de de dang lhan cig rtse bar byed/
73b3('dul ba): dga' bar byed/ dga' mgur spyod par byed pa de la bu btsas so/ /'dod pa 'di dag ni lan tshwa dang 'dra ste/ ji lta ji ltar bsten pa de lta de ltar skom par 'gyur bas de yang dang yang du rtse bar byed/ dga' bar byed/ dga' mgur spyod par
73b4('dul ba): byed pa de la ji tsam nas bu bcu gnyis btsas nas des de dag khyim 'bubs su bcug go/ /dus gzhan zhig na de'i chung ma dus la bab nas bram ze de yang rgas pa'i gnas skabs su mya ngan gyis non pas mig gnyis mdongs par gyur to/ /
73b5('dul ba): de'i mna' ma bcu gnyis po de dag nyes par spyod pa sha stag yin te/ gang gi tshe de dag gi khyim thab dag phyi rol du dong ba de'i tshe na skyes pa gzhan dag dang lhan cig dga' mgur spyod par byed do/ /bram ze de sgra la mkhas pas
73b6('dul ba): des 'di ni bdag gi bu rnams kyi sgra yin no/ /'di ni skyes pa gzhan dag gi sgra yin no/ /zhes bya bar shes pas des skyes pa gzhan dag gi sgra thos nas mna' ma rnams bsdigs pa dang / de dag gis bsams pa/ bram ze 'di bdag
73b7('dul ba): cag la gnod pa'i phyir zhugs pa yin gyis bza' nar bya'o snyam nas/ de dag gis de la 'bras chen rtsub po dang / rtsabs bskol ba byin no/ /bram ze des bu rnams la smras pa/ bu dag kho bo mna' ma 'di dag gis 'bras chan rtsub po dang /
73b8('dul ba): rtsabs bskol ba byin no/ /de dag gis chung ma dag la smras pa/ khyed cag gis ci'i phyir yab la 'bras chan rtsub po dang / rtsabs bskol ba gsol/ de dag gis smras pa/ yab kyi bsod nams dag pas te/ de'i don du snod du 'bras sa
74a1('dul ba): lu thug po che dag stsal na 'bras chan rtsub por 'gyur zhing / chab zho stsal na rtsabs bskol bar 'gyur ro/ /ci'i phyir de dag de ltar 'gyur/ de dag gis smras pa/ gal te khyed cag thugs mi ches na bdag cag gis khyed kyi
74a2('dul ba): mngon sum du bgyi'o/ /de dag gis gcig la gcig smras pa/ bdag cag gis khyim thab dag la dam bcas pa'i skabs de grub par bya dgos so zhes de dag gis rdza mkhan bos te smras pa/ bzhin bzangs khyod kyis rdze'u
74a3('dul ba): kha gcig la nang gnyis yod pa byed nus sam/ des smras pa/ nus so zhes des rdze'u kha gcig la nang gnyis yod pa byas so/ /de dag gis rdze'u'i nang gcig tu 'bras rtsub po dag blugs la/ nang gcig tu ni 'bras sa lu thug
74a4('dul ba): po che dag blugs so/ /rdze'u gcig shos kyi nang gcig tu ni zho blugs la/ nang gcig tu rtsab mo blugs te g.yos byas nas khyim thab dag la smras pa/ rje'i sras dag ci lags je dang por yab bshos gsol lam/ 'on te
74a5('dul ba): rje'i sras dag gsol/ de dag gis smras pa/ je dang por yab bshos gsol la/ de'i 'og tu kho bo cag byin cig /de dag gis de dag gi mdun du rdze'u'i nang gcig phye ste/ 'bras chan rtsub po bcus shing rdze'u gcig
74a6('dul ba): shos kyi nang gcig phye ste rtsab mo bskol ba bcu nas gyos po la byin no/ /de'i 'og tu rdze'u'i nang gcig phye ste 'bras sa lu thug po che'i chan bcus shing rdze'u gcig shos kyi nang gcig phye ste zho'i tshod ma bcus nas khyim thab rnams la byin
74a7('dul ba): no/ /bu rnams kyis pha la smras pa/ yab khyod kyi bsod nams dag pas te/ bdag cag gi mngon sum kho nar rdze'u gcig gi nang du 'bras sa lu thug po che dag stsal cing rdze'u gcig shos kyi nang du chab zho stsal te g.yos bgyid du stsal na/ khyod kyi zhal du
74a8('dul ba): ni 'bras chan rtsub po dang / rtsabs bskol ba mchi la/ bdag cag gi g.yar du ni 'bras sa lu thug po che'i chan dang / chab zho'i tshod ma mchi bas bud med dag gis ma nong so/ /bram zes bsams pa/ kho bos lag pas bcal ba brgya dag gis longs spyod dag bsgrubs na ci'i phyir kho bo'i bsod nams dag
74b1('dul ba): zad par gyur snyam nas/ des de dag gis ma tshor bar lkog tu de dag gi tshang mang du song ste lag nom gyis btsal ba dang / rdze'u kha gcig la nang gnyis yod pa dag lag pas zin nas des de dag gzhan du sbas te/ bu dag 'ongs shing lhag pa na bu
74b2('dul ba): dag kho bo'i bsod nams dag zad pa la ltos shes rdze'u de dag bstan nas tshigs su bcad pa smras pa/ bu rnams gzhan gyi khyim dag na/ /rdze'u gcig la ni kha gcig yod/ /bdag cag skal ba med rnams kyi/ /rdze'u nang gnyis la 'ang
74b3('dul ba): kha gcig yod/ /de dag gis chung ma de dag te por brdegs pa dang / de dag gis bsams pa/ bram ze 'di bdag cag la gnod pa'i phyir zhugs pa yin gyis/ bdag cag gis 'di gsad par bya'o snyam nas phyogs der sbrul khas sdigs pa
74b4('dul ba): zhig 'ongs nas de dag gis de la dris pa/ bzhin bzang sbrul yod dam/ des smras pa/ sbrul ji lta bu 'dod ci shi ba 'am/ 'on te gson po/ de dag gis smras pa/ shi ba'o/ /des bsams pa/ 'di dag la sbrul shi bas ci bya ste/ 'di dag
74b5('dul ba): bram ze 'di gsod par 'dod gor ma chag snyam mo/ /chos nyid kyis na sbrul khros pa'i dug ni mgo dang mjug ma'i gnas gnyis su 'pho bas des sbrul nag po khros par byas te mgo dang mjug ma bcad nas rked pa'i cha de dag la byin no/ /
74b6('dul ba): de dag gis pho sha'i khu sha byas te bram ze de la smras pa/ yab pho sha'i khu sha gsol lam/ bram ze des bsams pa/ ci'i phyir 'di dag gis bdag la pho sha'i khu sha ldud par 'gyur te/ dug cung zhig sbyin 'dod gor ma chag snyam nas/
74b7('dul ba): des bsams pa/ ji ltar shi yang blas btung ngo snyam nas de dag gis de la sbrul gyi pho sha'i khu sha blud nas des de 'thungs pa dang / de'i rlangs pas ling thog phyid nas bram ze des mig mthong bar gyur to/ /des bsams pa/ ci nas kyang rnon du
74b8('dul ba): gzhug pa'i thabs bya'o snyam nas des sa la bsgyel te nyal nas smras pa/ kho bo shi la thug go kho bo shi la thug go de dag gis bsams pa/ myur du shi bar gyur cig snyam nas smras pa/ yab yang gsol cig dang khyod sos par 'gyur ro/ /des smras pa/ btung ngo de dag
75a1('dul ba): gis de la yang sbrul gyi pho sha'i khu sha blud nas des yang 'thungs pa dang / de'i rlangs pas de'i ling thog rgya cher phyid do/ /de'i mig gis snga ma bzhin gsal bar mthong nas de cang mi smra bar 'dug go/ /mna' ma de dag sngon bram ze mdongs
75a2('dul ba): par gyur pa'i gnas skabs na de khyad du bsad de bag med par spyod pa de bzhin du yang spyad par brtsams pa dang / bram ze de dbyug pa thogs te langs nas smras pa/ khyed ji snyam du sems/ da ltar kho bo mi mthong snyam 'am/ da kho bo'i
75a3('dul ba): mig sbrul gyi pho sha'i khu sha'i rlangs pas phog pas ling thog thams cad phyid de sngon gyi gnas skabs bzhin du thams cad gsal bar mthong gis bu mo dag phyin chad bag yod par spyod cig / dge slong dag de'i tshe de'i dus na bram ze gang yin pa de ni lam
75a4('dul ba): pa 'di nyid yin no/ /de'i tshe de'i dus na mna' ma bcu gnyis po gang yin pa de ni dge slong ma bcu gnyis sde 'di dag yin te/ de'i tshe na yang 'di dag gis de la gnod pa bya'o snyam pa las phan pa nyid byas par gyur to/ /yang sangs rgyas bcom ldan
75a5('dul ba): 'das la dge slong rnams kyis zhus pa/ btsun pa bcom ldan 'das kyis tshe dang ldan pa lam pa gdams ngag cung zhig gis gdams pa mdzad pas 'khor ba'i dgon pa nas phyung ste shin du mthur thag pa grub pa dang bde ba bla na ma mchis pa'i
75a6('dul ba): mya ngan las 'das pa la gzhag pa mdzad pa la gzigs/ dge slong dag da ltar du ma zad de 'di ltar 'das pa'i dus na yang ngas 'di gdams ngag cung zhig gis gtam pas dbang phyug gi bdag po chen po la bzhag par gyur te/ de nyon cig /
75a7('dul ba): dge slong dag sngon byung ba 'das pa'i dus na ri brags shig na khyim bdag phyug pa nor mang la longs spyod che ba/ yongs su bzung ba yangs shing rgya che ba zhig 'dug pa des rigs mnyam pa las chung ma blangs nas de de dang lhan cig rtse
75a8('dul ba): bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de la bu byung nas des chung ma la smras pa/ bzang mo bdag cag la bu lon 'phrog pa nor 'phrog pa byung gis
75b1('dul ba): kho bo zong thogs te rgya mtsho chen por 'jug du 'gro'o/ /rje'i sras de bzhin mdzod cig /khyim bdag des bsams pa/ gal te chung ma 'di la kAr shA pa Na mang po dag gtad par gyur na skyes pa gzhan dang lhan cig 'gyur ba sten par
75b2('dul ba): 'gyur ro snyam nas des de la kAr ShA pa Na nyung zad cig byin no/ /ri brag de na tshong dpon zhig 'dug pa de khyim bdag de'i chung po grogs yin pas khyim bdag des tshong dpon de'i lag tu kAr ShA pa Na mang po dag gtams nas
75b3('dul ba): smras pa/ gal te kho bo'i chung ma gos dang zas yongs su nyams par gyur na/ khyod kyis zas dang gos kyis de la mkho ba bstabs par gyis shig ces smras nas/ de zong thogs te rgya mtsho chen por zhugs pa dang de nyid du tshul
75b4('dul ba): ma yin pas sdug bsngal bar gyur to/ /chung ma des khye'u de nye du'i stobs dang lag stobs kyis bsnyod cing gsos te/ bskyed pa dang / khye'u des ma la dris pa/ ma bdag gi pha dang mes po dag gis las ci zhig byas par gyur/
75b5('dul ba): mas bsams pa/ gal te 'di la rgya mtsho chen por gru bo che spyod par gyur to zhes byas na 'di yang rgya mtsho chen por 'jug par 'gyur zhing de nyid du tshul ma yin pas sdug bsngal bar 'gyur ba gang yin pa de lta bu'i gnas
75b6('dul ba): yod par 'gyur ro snyam nas des smras pa/ bu khyod kyi pha dang mes po dag 'di nyid na tshong pa byed par gyur to/ /ma kAr Sha pa Na dag byin cig dang bdag gis kyang 'di nyid du tshong bya'o/ /bu kho mo la kAr Sha pa Na dag ga la yod/ kho mos
75b7('dul ba): khyod kyang nye du'i stobs dang lag stobs gyis bsnyod cing gsos te bskyed pa yin pas kho mo la kAr Sha pa Na dag gi 'byor pa yod re skan/ 'di ltar tshong dpon 'di khyod kyi pha'i chung po grogs yin gyis 'di las kAr ShA pa Na dag long la
75b8('dul ba): las gyis shig / khye'u de tshong dpon de'i gan du song ba dang / tshong dpon de yang mi gzhan zhig gis lan gsum gyi bar du tshong la dor byas pas de de la nan thur byed cing 'dug pa na de'i khyim nas bu mo mngag gzhug mas phyag dar gyi steng du byi ba'i ro zhig bzhag ste phyir phyung nas
76a1('dul ba): dor bar brtsams pa dang / tshong dpon des mi de la smras pa/ mi gang nus pa yin na des byi ba'i ro 'dis kyang bdag nyid 'dzin par nus so/ /khye'u des de thos nas bsams pa/ tshong dpon 'di ni bdag nyid chen po yin
76a2('dul ba): pas 'di byung rgyal du smra bar mi byed pas byi ba'i ro 'dis bdag nyid 'dzin par nus gor ma chag snyam nas/ khye'u de bu mo mngag gzhug ma de'i phyi bzhin song song ste/ bu mo mngag gzhug ma des phyag dar bor ba dang / khye'u des
76a3('dul ba): byi ba'i ro de blangs nas tshong dus su song ngo / /de na tshong khang na byi la zhig btags shing 'dug nas khye'u des byi ba'i ro de byi la de la bstan pa dang / des de mthong nas mchong bar brtsams pa dang / tshong pa des khye'u la smras pa/ byi ba'i
76a4('dul ba): ro ni byi la 'di la byin cig / khye'us smras pa/ 'di rin med par ji ltar sbyin/ rin byin cig dang sbyin no/ /tshong pa des khye'u de la sran ma dag gis snyim pa bkang ste byin no/ /khye'us bsams pa/ gal te bdag gis 'di 'chos
76a5('dul ba): par gyur na gzhi chad par 'gyur ro snyam nas khye'u des sran ma de dag slang la brngos nas chu grang mos ril ba bkang ste ri brags su song nas phyogs gang du shing thun dag ngal so bar 'gyur ba'i phyogs der song ste bsdad pa dang / shing thun
76a6('dul ba): dag lhags nas khye'u des de dag la smras pa/ zhang po dag shing khur zhog la yid tsam zhig ngal so shig /de nas shing thun de dag gis shing khur dag bzhag pa dang / khye'u des de dag la sran ma nyung zad nyung zad byin zhing chu grang mo yang 'thung du bcug go/ /shing thun
76a7('dul ba): rnams kyis smras pa/ tsha bo khyod gar 'gro/ shing thur 'gro'o/ /kho bo cag ji tsam du sngar dong na yang da 'khor ba yin na/ khyod da song na nam zhig 'khor bar 'gyur zhes de dag gis de la shing re re byin no/ /shing re re po de dag gis khye'u de'i shing khur longs nas des de khyer
76a8('dul ba): te phyir log go/ /des de dag btsongs te sran ma dag nyos nas de dag brngos te chu grangs mos bum pa bkang nas yang phyogs de nyid du song ste bsdad pa dang / shing thun de dag kyang lhags nas des de dag la smras pa/ zhang po dag shing khur zhog la yid tsam zhig ngal sos shig /
76b1('dul ba): de nas shing thun de dag gis shing khur dag bzhag pa dang / khye'u de yang de dag la sran ma dag gis bgo bsha' byas shing chu grang mos ngoms par byas pa dang / de dag gis smras pa/ tsha bo khyod nyin gcig bzhin du sran ma dang chu
76b2('dul ba): thogs la 'di nyid du sdod cig dang / kho bo cag gis khyod la shing khur gyi gong shing khyer te 'ong ngo / /khye'u des nyi ma re re zhing de bzhin bya bar brtsams nas des de dag la smras pa/ zhang po dag khyed cag shing khur dag tshong 'dus su
76b3('dul ba): ma khyer bar kho bo'i sdum par zhog shig dang / kho bos khyed cag la rin bsdoms te sbyin no/ /de dag gis shing khur dag de'i khyim du bzhag go/ /dus gzhan zhig na nyi ma bdun du yul ngan byung nas khye'u des shing de dag btsongs pa dang / des khe
76b4('dul ba): spogs mang po grub bo/ /de nas khye'u des bsams pa/ tshong pa rnams kyi nang na 'di lta ste/ shing tshong ba 'di ni tha chad yin te/ 'di ltar tsan dan gyis 'tsho na yang shing gis 'tsho ba kho nar zad pas/ bdag gis bza' bca'i zong dgram
76b5('dul ba): par bya'o snyam nas/ des bza' bca'i zong bkram zhing de chos dang rigs pas tshong byed pas des der yang khe spogs mang po grub par gyur to/ /des yang bsams pa/ tshong pa rnams kyi nang na 'di lta ste/ bza' bca' 'tshong ba 'di ni
76b6('dul ba): tha chad yin gyis bdag gis spos 'tshong gi zong dgram par bya'o snyam nas des spos 'tshong gi zong bkram zhing de chos dang rigs pas tshong byed pas des der yang khe spogs mang po grub par gyur to/ /des yang bsams pa/ tshong pa rnams kyi
76b7('dul ba): nang na 'di lta ste/ spos 'tshong 'di ni tha chad yin gyis bdag gis zong dgram par bya'o snyam nas des dbyig gi zong bkram zhing de chos dang rigs pas tshong byed pas des dbyig tshongs pa thams cad zil gyis mnan nas de'i ming byi dbyig pa byi dbyig pa
76b8('dul ba): zhes bya bar gyur to/ /dbyig tshongs pa de dag gis smras pa/ byi dbyig pa 'dis bdag cag thams cad zil gyis mnan gyis/ ci nas kyang 'di rgya mtsho chen por 'jug cing der tshul ma yin pas sdug bsngal bar 'gyur ba de ltar nga rgyal bskyed par
77a1('dul ba): bya'o snyam nas/ de dang ha cang thag mi ring bar 'khod de long gtam smra bas 'khod cing / shes ldan dag 'di lta ste dper na mi glang po che'i gnyar zhon nas rta'i rgyab tu zhon pa dang / rta'i rgyab tu zhon nas khyogs spyil la zhon pa dang / khyogs
77a2('dul ba): spyil la zhon nas rkang pas 'gro ba de bzhin du byi dbyig pa 'di yang pha mes dag rgya mtsho chen por gru bo che spyod cing 'gro bar gyur pa las 'di da ltar dbyig tshongs nyid kyis tshegs chen pos 'tsho ba sbyor bar byed do/ /zhes smras pa dang / byi dbyig pas thos
77a3('dul ba): nas des smras pa/ shes ldan dag ci zer/ khyod kyi pha mes dag rgya mtsho chen por gru bo che spyod cing 'gro bar gyur pa las deng sang de dag shi nas khyod dbyig tshongs tsam gyis tshegs chen pos 'tsho ba sbyor bar byed do/ /byi dbyig pa khyim du song
77a4('dul ba): ste ma la dris pa/ ma kho bo'i pha mes dag rgya mtsho chen por gru bo che spyod par gyur pa bden nam/ mas bsams pa/ 'dis 'ga' zhig las thos par gyur gor ma chag gis bdag gis 'di la brdzun gyi tshig smra ba ni bdag gi tshul dang 'thun
77a5('dul ba): pa ma yin no snyam nas des smras pa/ bu bden no/ /byi dbyig pas smras pa/ ma bdag kyang rgya mtsho chen por 'jug gis gnong shig /mas smras pa/ bu 'di nyid du 'dug shig /byi dbyig pas yang dang yang du 'gro'o zhes smras pa dang / mas de
77a6('dul ba): dus kyis 'chu bar shes nas gnang ngo / /byi dbyig pas srang chen por tshong pa'i tshogs rnams la khyed cag las gang ded dpon byi dbyig pa dang / lhan cig sho gam med pa dang / la gcan med pa dang / gru btsas med par rgya mtsho chen por
77a7('dul ba): 'jug par spro ba des rgya mtsho chen por 'gro ba'i zong sta gon gyis shig ces dril bsgrag pa byas so/ /de nas tshong pa lnga brgya tsam gyis rgya mtsho chen por 'gro ba'i zong sta gon byas so/ /de nas ded dpon byi dbyig pas
77a8('dul ba): dge mtshan dang / bkra shis dang / dge bar 'gyur ba byas te shing rta dag dang / khur dag dang / spyad dag dang / gle ba dag dang / rnga mo dag dang / ba glang dag dang / bong bu dag las zong mang po bkal te tshong pa de dag dang lhan cig rgya mtsho chen
77b1('dul ba): por 'phags so/ /de na de la mi lnga yod de/ sdud par byed pa dang / tshar gcod par byed pa dang / byi dor pa dang / chu phyags pa dang / rlung yor thogs pa'o/ /sdud par byed pa gang zhe na/ de na bza' ba dang / btung ba sbyor ba gang yin pa'o/ /
77b2('dul ba): tshar gcod par byed pa gang zhe na/ de na rtsod pa byung ngo cog nye bar zhi bar byed pa gang yin pa'o/ /byi dor bya ba gang zhe na/ de na gru 'chos par byed pa gang yin pa'o/ /chu phyags pa gang zhe na/ de na chu 'phyag par byed pa gang yin pa'o/ /
77b3('dul ba): rlung yor thogs pa gang zhe na/ de na rgyu skar dag la rnam par lta bar byed pa gang yin pa'o/ /de mthar gyis rgya mtsho'i 'gram du phyin pa dang / tshong pa de dag gis rgya mtsho chen po mthong nas skrag ste gru bo cher 'jug par mi spro nas/
77b4('dul ba): ded dpon byi dbyig pas rlung yor thogs pa la smras pa/ kwa'i nang rje rgya mtsho chen po'i bsngags pa ji lta ba bzhin du sgrogs shig /de nas rlung yor thogs pas bsgrag par brtsams pa/ 'dzam bu'i gling pa'i tshong pa shes ldan
77b5('dul ba): dag nyon cig / rgya mtsho chen po 'di na rin po che chen po che ba 'di lta bu 'di lta ste/ nor bu dag dang / mu tig dang / bai dUr+ya dang / man shel dkar po dang / byi ru dang / dngul dang / sa le sbram dang / rdo'i snying po dang / spug dang / dmar po dang / g.yas su 'khyil pa
77b6('dul ba): dag yod kyis khyed cag las gang rin po che de lta bu dag gis bdag nyid dang / pha ma dang / bu dang / chung ma dang / bran dang / bran mo dang / las byed pa dang / zho shas 'tsho ba dang / mdza' bshes dang / blon po dang / nye du dang / snag gi gnyen mtshams dag legs par bde
77b7('dul ba): bas tshim par bya ba dang / dus dang dus su dge sbyong dang / bram ze dag la mthon por 'gro ba dang / skal ba can du 'gyur ba dang / rnam par smin pa bde ba dang / phyi ma la mtho ris su 'gro ba'i yon 'bul bar 'dod pa de rgya mtsho chen por zhugs shig /'jig rten ni 'byor pa 'dod pas
77b8('dul ba): skye bo phal po che'i tshogs gru bo cher zhugs pa dang / des de dag gru bo ches mi bzod par gyur nas ded dpon byi dbyig pas bsams pa/ da bdag gis phyir byung shig ces ji skad smra bar bya snyam nas des rlung yor thogs pa la smras pa/ kwa'i nang rje rgya mtsho chen po'i
78a1('dul ba): bsngags pa ma yin pa ji lta ba bzhin du sgrogs shig / de nas rlung yor thogs pas bsgrag par brtsams pa/ 'dzam bu'i gling pa'i tshong pa shes ldan dag nyon cig /rgya mtsho chen po 'di na 'jigs pa chen po che ba 'di lta bu 'di lta ste/
78a2('dul ba): nya chen gyi 'jigs pa dang / nya chen mid kyi 'jigs pa dang / nya chen mid pa mid kyi 'jigs pa dang / chu rlabs kyi 'jigs pa dang / dba' glong gi 'jigs pa dang / chu srin kum b+hi ra'i 'jigs pa dang / chu srin byis pa gsod kyi 'jigs pa dang /
78a3('dul ba): chu'i nang nas byung ba'i ri dag la thug pa'i 'jigs pa dang / rlung nag po'i 'jigs pa dag yod cing / 'dir chom rkun pa nor 'phrog pa sngon po dang / dkar po dag kyang 'ong bar 'gyur te/ de dag gis khyed cag thams cad kyi thams cad du srog dang
78a4('dul ba): 'bral bar byed par 'gyur gyis khyed cag las gang bdag nyid dang / pha ma dang / bu dang / chung ma dang / bran dang / bran mo dang / las byed pa dang / zho shas 'tsho ba dang / mdza' bshes dang / blon po dang / nye du dang / snag gi gnyen mtshams
78a5('dul ba): sdug pa dag yongs su gtong bar mi 'dod pa de rgya mtsho chen por ma 'jug shig / 'jig rten ni dpa' bo nyung la sngar ma mang bas skye bo phal po che'i tshogs phyir byung ba dang / des de dag grus bzod par gyur nas de'i 'og tu rlung yor thogs
78a6('dul ba): pas sgra lan gsum bsgrag pa byas te/ de'i 'og tu nyag thag gcig bkrol zhing gnyis pa dang / gsum pa'i bar du bkrol nas des grus bo che rlung yor chen po thogs pas legs par bzung ba/ rlung gi shugs stobs dang
78a7('dul ba): ldan pas bskyod pa/ sprin chen po bzhin du song ste rjes su 'thun pa'i rlung gis phul nas ji tsam na rin po che'i gling du phyin to/ /de nas rlung yor thogs pas sgra bsgrag par brtsams pa/ 'dzam bu'i gling pa'i tshong pa shes ldan
78a8('dul ba): dag nyon cig / rin po che'i gling 'di nyid na nor bu mching bu rin po che 'dra ba dag kyang yod kyis khyed kyis de dag nye bar brtag cing brtag cing phyis khyed cag 'dzam bu gling du son pa na 'gyod par mi 'gyur ba de ltar rin po che dag long shig rin po che'i gling 'di nyid
78b1('dul ba): na srin mo khrung khrung gzhon nu ma zhes bya ba dag yod de/ de dag gis skyes pa dag ci nas kyang 'di nyid du tshul ma yin pas sdug bsngal bar 'gyur ba de lta de ltar tho 'tsham par 'gyur gyis khyed kyis de dag bsnyen par mi bya'o/ /rin po
78b2('dul ba): che'i gling 'di nyid na myos par 'gyur ba'i 'bras bu dag yod de/ gang gis de dag zos pa zhag bdun du brgyal zhing 'dug par 'gyur bas khyed kyis de dag bza' bar mi bya'o/ /rin po che'i gling 'di nyid na mi ma yin pa dag 'khod de de dag zhag
78b3('dul ba): bdun las lhag par khyed 'khod par mi bzod pas zhag bdun 'das nas rlung gang gis 'di lta ste/ gru bo che bya ba ma byas par khyer bar 'gyur ba de lta bu gtong bar 'gyur bas khyed kyis de la yang ma thug par bya'o/ /tshong pa de dag gis de
78b4('dul ba): thos nas sems bsdus shing bag yod par 'khod de/ de dag gis rin po che dag nye bar brtags shing brtags shing gru bo che de 'di lta ste/ dper na til dang / 'bras thug po che dang / rgya shug dang / rgya sran dag bzhin du bkang ste rin po che'i gling nas 'phags
78b5('dul ba): nas rjes su 'thun pa'i rlung gis bdas te/ 'dzam bu'i gling du phyin par gyur to/ /de bzhin du lan bdun gyi bar du gru bo che legs par grub ste 'dzam bu'i gling du 'ongs so/ /de nas ded dpon byi dbyig pa la mas smras pa/ bu khyim phub shig /des smras pa/
78b6('dul ba): ma ci bu lon pa dag bcad nas de'i 'og tu khyim dbub par bya'o/ /mas de la smras pa/ bu khyod kyi phas kyang bu lon pa yod par ma byas mes pos kyang ma byas na khyod la bu lon pa ga las byung / des smras pa/ ma kho bo nyid shes so zhes des rin
78b7('dul ba): po che bzhi las byas pa'i byi ba bzhi byed du bcug nas/ sprog ma gser gyis bkang ste byi ba bzhi po de dag sprog ma'i phyogs bzhir bzhag nas tshong dpon de'i gan du song ngo / /tshong dpon de yang de nyid kyi bsngags pa brjod cing 'dug ste
78b8('dul ba): shes ldan dag ded dpon byi dbyig pa des rtswa 'am/ bong ba 'am/ gang dang gang blang pa de dang de dag thams cad gser du 'gyur te/ ji tsam du de bsod nams dang ldan zhing dbang che bar grags pa la ltos shes de'i bsngags pa brjod cing 'dug go/ /de de
79a1('dul ba): ltar de'i bsngags pa brjod pa'i gtam zer zhing 'dug pa na sgo ba de'i gan du song ste ded dpon byi dbyig pa sgo na sdod cing mchis so zhes brjod pa dang / tshong dpon gyis smras pa/ ded dpon byi dbyig pa 'jug tu chug shig /su zhig
79a2('dul ba): ded dpon byi dbyig pa bzlog par byed/ de nas ded dpon byi dbyig pa nang du zhugs nas des tshong dpon de la smras pa/ tshong dpon 'di ni gzhi lags/ 'di ni khe spogs lags kyis bzhes shig /tshong dpon gyis smras pa/ ded dpon kho bos khyod la
79a3('dul ba): chung zad kyang byin par mi dran no/ /ded dpon gyis smras pa/ bdag gis khyod dran par bya'o zhes des dran par byas pa dang / tshong dpon gyis dris pa/ khyod su'i bu yin/ khyim bdag che ge mo zhig gi'o/ /tshong dpon gyis smras pa/ 'o na khyod kho bo'i chung po
79a4('dul ba): grogs kyi bu yin te/ khyod kyi pha 'gro ba na kho bo'i lag tu kAr ShA pa na mang po dag gtam pas kho bo nyid kyis khyod la sbyin par bya ba yin no zhes tshong dpon des gser gyi ril ba chus bkang ba'i mchod yon gyis bsu nas bu mo thu mo rgyan
79a5('dul ba): thams cad kyis brgyan te ded dpon byi dbyig pa'i chung mar byin no/ /dge slong dag de'i tshe de'i dus na tshong dpon gang yin pa de ni nga nyid yin no/ /de'i tshe de'i dus na ded dpon byi dbyig pa gang yin pa de ni lam pa 'di yin te/ de'i tshe yang ngas 'di la gdams
79a6('dul ba): ngag cung zhig gis gtams pas dbang phyug gi bdag po chen po la bzhag par gyur la/ da ltar yang ngas 'di la gdams ngag cung zhig gis gtams pas 'khor ba'i dgon pa nas phyung ste shin du mthar thug pa grub pa dang bde ba bla na
79a7('dul ba): med pa'i mya ngan las 'das pa la bzhag go/ //'dul ba rnam par 'byed pa/ bam po bzhi bcu rtsa brgyad pa/ sangs rgyas bcom ldan 'das la dge slong rnams kyis zhus pa/ btsun pa tshe dang ldan pa lam pas las
79a8('dul ba): ci zhig bgyis na las de'i rnam par smin pas bul ba/ mchog tu bul ba/ chung ba mchog tu chung bar gyur/ bcom ldan 'das kyis bka' stsal pa/ dge slong dag rigs kyi bu lam pa nyid kyis las tshogs rnyed pa rkyen yongs su bsgyur ba/ 'od pa bzhin du nye
79b1('dul ba): bar gnas pa/ gdon mi za bar 'byung bar 'gyur ba dag byas shing bsags pas lam pa nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol
79b2('dul ba): gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang /
79b3('dul ba): skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba 'das pa'i dus na bskal
79b4('dul ba): pa bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul
79b5('dul ba): ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das 'od srung 'jig rten du byung ste/ de dge slong gi 'khor nyi khri dang bA rA Na sI na nye bar brten cing bzhugs so/ /de'i gsung rab la lam pa 'di dge slong sde snod gsum par
79b6('dul ba): gyur te/ des chos kyi ser snas 'ga' la yang tshig bzhi pa'i tshigs su bcad pa yang ma bstan to/ /yang ri brags shig na phag 'tshong zhig 'dug ste/ chu klung gi pha rol dang tshu rol gyi ri brags der dus ston byung nas phag 'tshong des bsams
79b7('dul ba): pa/ gal te phag dag bsad du ni sha de snyed nyo bar mi 'gyur bas gson po nyid du bkur bar bya zhing der phral la bsad cing bsad cing btsong bar bya'o snyam nas des phag mang po dag gcig la gcig sbrel te grur btsud nas 'phags pa dang / de dag gis gru
79b8('dul ba): de skyod pa na bub par gyur nas de dag der tshul ma yin pas sdug bsngal bar gyur to/ /phag 'tshong de yang rgyun phyogs su khyer ba na chu klung de'i 'gram na rang sangs rgyas lnga brgya tsam 'khod nas de dag las rang sangs rgyas gcig cig chu'i don du chu 'gram du song ba dang / des de mthong nas des bsams pa/
80a1('dul ba): ci 'di re shig shi ba yin nam/ 'on te gson pa yin snyam nas des glang po che'i sna 'dra ba'i lag pa brkyang ste de phyung nas bye ma bdal te der kha sbub tu bzhag nas song ngo / /de'i rgyun thams cad nas chu zags nas
80a2('dul ba): des 'du shes phyir rnyed de langs pa dang / mi'i rjes mthong nas de de'i rjes bzhin du song ba dang / ji tsam na rang sangs rgyas lnga brgya mthong nas des de dag la lo ma dang / 'bras bu dang / so shing gis bsnyen bkur bya bar brtsam pa dang /
80a3('dul ba): de dag gis de la lhung bzed kyi lhag ma byin no/ /gang gi tshe rang sangs rgyas de dag skyil mo dkrung bcas te bsam gtan byed pa de'i tshe na de yang mtha' gcig tu 'dug nas skyil mo dkrung bcas te bsam gtan byed do/ /des der 'du shes
80a4('dul ba): med pa'i snyom par 'jug pa bskyed nas 'du shes med pa'i sems can lha rnams kyi nang du skyes so/ /dge slong dag de'i tshe de'i dus na yang dag par rdzogs pa'i sangs rgyas 'od srung gi gsung rab la dge slong sde snod gsum dang ldan
80a5('dul ba): par gyur pa gang yin pa dang / phag 'tshong du gyur pa gang yin pa de ni dge slong lam pa 'di yin te/ 'dis chos kyi ser snas 'ga' la yang tshigs bzhi tshig su bcad pa yang ma bstan pa gang yin pa dang / phag dag bsad pa gang yin
80a6('dul ba): pa dang / 'du shes med pa'i sems can rnams kyi nang nas 'dir skyes pa gang yin pa'i las de'i rnam par smin pas bul ba/ mchog tu bul ba/ chung ba mchog tu chung bar gyur to/ /dge slong dag de ltar na gdams ngag med pa la nyes
80a7('dul ba): dmigs 'di dang gzhan dag kyang yod de de lta bas na dge slong gis gdams ngag med par bsam gtan mi bya'o/ /bsam gtan byed na 'gal tshabs can du 'gyur ro/ /de nas bcom ldan 'das mnyan yod du ci dgyes par bzhugs nas rgyal po'i khab ga la
80a8('dul ba): ba der gshegs te mthar gyis rgyu zhing gshegs pa na rgyal po'i khab tu byon nas rgyal po'i khab na 'od ma'i tshal ka lan da ka'i gnas na bzhugs so/ /rgyal po'i khab na 'tsho byed gzhon nus gsos kyis bcom ldan 'das mthar gyis rgyu zhing gshegs pa na rgyal po'i khab tu
80b1('dul ba): byon nas rgyal po'i khab na 'od ma'i tshal ka lan da ka'i gnas na bzhugs shes thos nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' cig du 'dug go/ /mtha' gcig
80b2('dul ba): tu 'dug nas bcom ldan 'das 'tsho byed gzhon nus gsos la chos dang ldan pa'i bka' mchid kyis yang dag par ston par mdzad/ yang dag par 'dzin du 'jud par mdzad/ yang dag par gzeng bstod par mdzad/ yang
80b3('dul ba): dag par rab tu dga' bar mdzad do/ /rnam grangs dus mas chos dang ldan pa'i bka' mchid kyis yang dag par bstan/ yang dag par 'dzin du 'jug /yang dag par gzeng bstod/ yang dag par rab tu dga' bar mdzad nas cang mi gsung
80b4('dul ba): ngo / /de nas 'tsho byed gzhon nus gsos stan las langs te bla gos phrag pa gcig tu byas nas/ bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das kyis sang bdag gi sdum par
80b5('dul ba): dge slong gi dge 'dun dang thabs gcig tu gdugs tshod gsol bar ci gnang / sangs rgyas bcom ldan 'das rnams ni bsnyen par dka' ba dang / bzod par dka' ba yin pas 'tsho byed gzhon nus gsos kyis sangs rgyas bcom ldan
80b6('dul ba): 'das la btsun pa lam pa ma gtogs so zhes gsol ma nus so/ /bcom ldan 'das kyis cang mi gsung bas 'tsho byed gzhon nus gsos la gnang ngo / /de nas 'tsho byed gzhon nus gsos kyis bcom ldan 'das kyis mi
80b7('dul ba): gsung bas gnang bar rig nas/ bcom ldan 'das kyis bka' stsal pa la mngon par dga' ba dang / rjes su yi rang ba byas nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song nas/ tshe dang ldan pa
80b8('dul ba): kun dga' bo ga la ba der song ste phyin nas tshe dang ldan pa kun dga' bo'i rkang pa gnyis la phyag 'tshal te mtha' cig tu 'dug go/ /mtha' cig tu 'dug nas 'tsho byed gzhon nus gsos kyis tshe dang ldan pa kun dga' bo la 'di skad ces smras so/ /btsun pa kun dga' bo
81a1('dul ba): mkhyen par mdzod cig / bdag gis sangs rgyas la sogs pa dge slong gi dge 'dun sang bdag gi sdum par gdugs tshod la spyan drungs te btsun pa lam pa ni ma gtogs so/ /'tsho byed khyod kyi dge ba'i chos
81a2('dul ba): rnams ji ltar 'phel bar gyur cig / de nas 'tsho byed gzhon nus gsos kyis tshe dang ldan pa kun dga' bos smras pa la mngon par dga' ba dang rjes su yi rang ba byas nas tshe dang ldan pa kun dga' bo'i rkang pa gnyis la mgo bos
81a3('dul ba): phyag 'tshal te song ngo / /de nas tshe dang ldan pa kun dga' bos 'tsho byed gzhon nus gsos song nas ring po ma lon par rig nas/ tshe dang ldan pa lam pa ga la ba der song ste phyin nas tshe dang ldan pa lam pa la 'di skad ces smras so/ /
81a4('dul ba): tshe dang ldan pa lam pa mkhyen par mdzod cig /'tsho byed gzhon nus gsos kyis sangs rgyas la sogs pa dge slong gi dge 'dun sang khyim gzhan du gdugs tshod la spyan drangs te tshe dang ldan pa lam pa gcig pu ma gtogs so/ /btsun pa kun
81a5('dul ba): dga' bo de'i dge ba'i chos rnams ji ltar phel bar gyur cig / de nas 'tsho byed gzhon nus gsos kyis de nyid kyi mtshan mo bca' ba dang bza' ba gtsang zhing bsod pa sta gon byas nas nang par sngar langs te gdan dag bshams nas chu ra
81a6('dul ba): bzhag ste/ bcom ldan 'das la spyan 'dren gyis btsun pa gdugs tshod g.yar dgongs 'tshal na/ bcom ldan 'das kyis da de'i dus la bab par dgongs su gsol zhes spyan drangs so/ /de nas bcom ldan 'das snga dro sham thabs gsol lhung
81a7('dul ba): b zed dang chos gos bsnams te dge slong gi tshogs kyis yongs su bskor cing dge slong gi dge 'dun gyis mdun du bdar nas 'tsho byed gzhon nus gsos kyi bkad sa ga la ba der gshegs te byon nas dge slong gi dge 'dun gyi gong du gdan
81a8('dul ba): bshams pa nyid la bzhugs so/ /bzhugs nas bcom ldan 'das kyis tshe dang ldan pa kun dga' bo la bka' stsal pa/ kun dga' bo lam pa'i byug ris zhog zhig 'tsho byad gzhon nus gsos kyi gser gyi ril ba b+h+ring ga ra thogs te rgan pa'i mtha' logs su bsdad pa dang
81b1('dul ba): bcom ldan 'das kyis chab kyi rgyun ma bzhes so/ /'tsho byed gzhon nus gsos kyis gsol pa/ ci'i slad du bcom ldan 'das chab kyi rgyun bzhes par mi mdzad/ bcom ldan 'das kyis bka' stsal pa/ da dung dge slong gi dge 'dun ma 'tshogs so/ /
81b2('dul ba): 'tsho byed gzhon nus gsos kyis gsol pa/ bcom ldan 'das gang ma mchis/ bcom ldan 'das kyis bka' stsal pa/ dge slong lam pa'o/ /'tsho byed gzhon nus gsos kyis gsol pa/ bcom ldan 'das de bdag gis g.yar ma
81b3('dul ba): drangs so/ /bcom ldan 'das kyis bka' stsal pa/ gal te 'tsho byed khyod kyis sangs rgyas la sogs pa dge slong gi dge 'dun spyan ma drangs sam/ bcom ldan 'das spyan drangs so/ /'o na ci lam pa dge 'dun las phyi rol du gyur pa yin nam/
81b4('dul ba): bcom ldan 'das ma lags so/ /song la de bos shig 'tsho byed gzhon nus gsos kyis bsams pa 'di ltar bdag gis bcom ldan 'das kyi bkas bod par ni bya mod kyi de la gus par byas te brim par ni mi bya'o snyam nas des mngag pa btang
81b5('dul ba): ste song la de bos shig ces bsgo'o/ /tshe dang ldan pa lam pa yang 'di lta bu'i ting nge 'dzin la snyoms par zhugs te/ ji ltar sems mnyam par bzhag na dge slong stong nyi brgya lnga bcu sprul te 'dug go/ /mngag pa de song ste
81b6('dul ba): lam pa lam pa zhes bos pa dang / dge slong du ma dag gis ang zhes lan btab bo/ /mi de 'ongs te 'tsho byed gzhon nus gsos la smras pa/ bdag der mchis te lam pa lam pa zhes bos na 'od ma'i tshal ka lan da
81b7('dul ba): k a'i gnas na sngar dge slong dag gis gang zhing 'khod pa de kho na bzhin du dge slong dag gis gang zhing 'khod nas dge slong du ma dag gis ang zhes lan btab na de dag las gang byon 'tsho byed gzhon nus gsos kyis skabs de bcom ldan 'das
81b8('dul ba): la gsol pa dang / bcom ldan 'das kyis bka' stsal pa/ song shig song la lam pa yang dag pa gang yin pa de shog shig ces gyis shig /de song ste smras pa/ lam pa yang dag pa gang lags pa de gshegs su gsol/ de nas tshe dang ldan pa lam
82a1('dul ba): pas rdzu 'phrul mngon par 'du bya ba de phyir bsdus nas der song ste rang gi byug ris su 'dug pa dang / 'tsho byed gzhon nus gsos kyis sangs rgyas la sogs pa dge slong gi dge 'dun la brim par brtsams
82a2('dul ba): nas tshe dang ldan pa lam pa la gus par ma byas par brims so/ /bcom ldan 'das kyis dgongs pa/ nyan thos chen po ri rab dang 'dra ba la 'tsho byed gzhon nus gsos kyis smas pa len par byed kyis/ 'di'i yon tan
82a3('dul ba): bsgrag par bya'o snyam nas tshe dang ldan pa kun dga' bo bcom ldan 'das kyis lhung bzed len pa yin na bcom ldan 'das kyis de la ma stsal to/ /chos nyid kyis na ji srid du bcom ldan 'das kyis lhung bzed blang bar ma gyur gyi bar du dge slong gnas brtan dag gi
82a4('dul ba): lhung bzed dag len par mi byed do/ /tshe dang ldan pa lam pas bsams pa/ ci'i phyir bcom ldan 'das dang dge slong gnas brtan gnas brtan dag lhung bzed dag len par mi byed snyam na/ bdag nyid kyi yon tan bsgrag pa'i phyir ro snyam du
82a5('dul ba): rig nas ston pa'i thugs la dgongs pa yongs su rdzogs par bya'o snyam nas/ tshe dang ldan pa lam pas stan phyed las 'phags par byas te glang po che'i sna lta bu'i lag pa brkyang nas bcom ldan 'das kyi lhung bzed blangs pa dang /
82a6('dul ba): 'tsho byed gzhon nus gsos rgan pa'i mtha' logs na 'dug pas mthong nas des bsams pa/ rdzu 'phrul gyi cho 'phrul rnam par ston pa 'di gnas brtan gang yin snyam nas de lhung bzed kyi rjes bzhin song ba dang / ci tsam na tshe dang
82a7('dul ba): ldan pa lam pa yin par mthong ngo / /mthong nas de brgyal te sa la bsgyel ba dang / chus gdab pas srog phyir lon nas tshe dang ldan pa lam pa'i rkang pa gnyis la gtugs te bzod pa gsol cing tshigs su bcad pas smras pa/ tsan dan rtag
82a8('dul ba): tu bsil ngad yon tan ldan/ /ut+pal rtag tu dri bda' dri med gsar/ /rtag gsal dag pa'i bai dUr+ya 'od bzhin/ /byis pa'i skye bo'i sdig pa rtag tu ni/ /mtshungs med gor ma'i ri mo rtag pa bzhin/ /'phags pa'i skye bo rtag tu thugs rje mnga'/ /
82b1('dul ba): dgra bcom dag gi bzod pa brtan pa lags/ /tshe dang ldan pa lam pas smras pa/ 'tsho byed bzod do/ /bcom ldan 'das kyis yon bshad pa mdzad nas gdan las bzhengs te gshegs so/ /sangs rgyas bcom ldan 'das la dge
82b2('dul ba): slong rnams kyis zhus pa/ btsun pa 'tsho byed gzhon nus gsos kyis gang gi tshe tshe dang ldan pa lam pa'i yon tan dag mngon par ma 'tshal ba de'i tshe na gus pa ma lags pa la brtson zhing / gang gi tshe yon tan dag mngon par 'tshal
82b3('dul ba): ba de'i tshe na rkang pa gnyis la gtugs te bzod pa gsol bar bgyid pa la gzigs/ dge slong dag da ltar du ma zad de/ 'di ltar 'das pa'i dus na yang des gang gi tshe 'di'i yon tan dag mngon par mi shes pa de'i tshe na gus pa ma yin pa la
82b4('dul ba): brtson zhing gang gi tshe yon tan dag mngon par shes pa de'i tshe na rkang pa gnyis la gtugs te bzod pa gsol bar gyur te de nyon cig / dge slong dag sngon byung ba 'das pa'i dus na byang lam nas ded dpon zhig gis zong rta lnga brgya
82b5('dul ba): bdas te yul dbus su phyin to/ /de'i rgod ma'i mngal du rta cang shes zhugs nas de gang gi nyi ma la zhugs pa de nyid kyi nyi ma nas bzung ste rta de dag phyin chad skad 'byin par mi byed nas ded dpon gyis bsams pa/ bdag gi rta rnams
82b6('dul ba): la nad 'ga' zhig byung 'am/ ci na des rta 'di dag skad 'byin par mi byed snyam mo/ /dus gzhan zhig na rgod ma de 'brangs pa las rte'u pho zhig byung nas de gang gi nyi ma la byung ba de nyid kyi nyi ma nas bzung ste rta de dag phyin chad sna sgra 'byin
82b7('dul ba): par yang mi brtson nas ded dpon gyis bsams pa/ rte'u sems can skal chad 'di byung bas 'di'i nyes pas bdag gi rta rnams la nad byung bar gyur to snyam nas des rgod ma de rtag tu zhon zhing de la rtswa dang chas kyang sbyin par mi byed do/ /
82b8('dul ba): de mthar gyis mchod gyur ces bya ba'i gnas su phyin pa dang / der de dbyar gyi nam la bab nas des bsams pa/ gal te nga song bar gyur na rta rnams kyi rmig pa 'drul bar 'gyur bas zong du mi rung bar 'gyur gyis dbyar gyi nam la 'di nyid du 'dug par bya'o snyam nas
83a1('dul ba): de dbyar gyi nam la de nyid du 'dug pa dang / de na gnas pa'i bzo bo dag gis de la rang rang gi bzo dag gis bsnyen bkur byas so/ /de 'gro ba'i dus kyi tshe bzo bo dag lhags pa dang / des de dag la bgo bsha' dag byas so/ /
83a2('dul ba): de na rdza mkhan cig cig 'dug pa des kyang de la bzos bsnyen bkur byas pas de la chung mas smras pa/ rje'i sras ded dpon de mchis bzhud la cung zhig slongs shig /rdza mkhan des ded dpon 'phags pa'i mdun du 'jim pa'i gong bu
83a3('dul ba): thogs te bsdad pa dang / ded dpon des de mthong nas de la smras pa/ kwa'i nang rje khyod ha cang 'phyis te 'ongs pas nga'i ban thams cad byas so/ /ded dpon de rte'u de la bkra mi shis pa'i blo skyes pas ded dpon des rdza mkhan de la smras pa/ 'di ltar kho bo
83a4('dul ba): la rte'u gcig yod kyi gal te 'dod na khrid de song shig / rdza mkhan gyis smras pa/ ma nongs so/ /bdag ni rdza ma bgyid par 'gyur la/ 'dis kyang gcog par 'gyur ro/ /de nas rte'u des rdza mkhan de'i rkang pa gnyis la lces bldag par brtsams pa dang /
83a5('dul ba): rdza mkhan de rte'u de la rjes su chags pa skyes nas des de khrid de khyim du song ngo / /de la chung mas smras pa/ rje'i sras khyod kyis de las cung zad thob bam/ rte'u 'di thob bo/ /ma nongs so/ /khyod ni rdza ma byed par 'gyur la 'dis kyang gcog par 'gyur ro/ /
83a6('dul ba): rte'u de chung ma'i rkang pa gnyis la yang lces bldag par brtsams pa dang / chung ma de yang rte'u de la rjes su chags pa skyes so/ /rte'u de rdza ma so btang ba dang ma btang ba dag gi nang du 'gro ba na rdza ma 'ga' yang mi gcog nas rdza mkhan des chung ma la smras pa/
83a7('dul ba): rte'u bzang po zhig ste shes bzhin du 'gro bar byed do/ /dus gzhan zhig na rdza mkhan de sgro ba thogs te sa len du song ba dang / rte'u de yang de'i phyi bzhin thog thag 'brang zhing 'ongs so/ /rdza mkhan des sas sgro ba bkang ba dang / rte'u des rgyab bzed
83a8('dul ba): nas/ rdza mkhan des sa'i sgro ba de rte'u de'i rgyab tu bkal nas des de khrid de khyim du 'ongs nas rdza mkhan des chung ma la smras pa/ bzang mo rte'u bzang po zhig ste/ kho bos phyin chad sa bskur dgos par mi 'gyur ro/ /kho bos der sa dgal bar
83b1('dul ba): byas khyod kyis 'dir phog shig chung ma de legs so zhes rte'u de la phub ma dang sran phub dag byin no/ /de'i tshe na bA rA Na sI na rgyal po tshangs byin zhes bya bas rgyal srid 'byor pa/ rgyas pa/ bde ba/ lo legs pa/ skye bo dang mi mang pos gang ba/
83b2('dul ba): thab mo dang / 'thab pa dang / 'khrug long dang / nang 'khrug rab tu zhi ba/ chom rkun dang / mu ge dang nad dang bral ba/ sa lu dang / bu ram shing gi phreng ba dang / ba lang dang / ma he phun sum tshogs pa byed du bcug ste chos dang ldan pa chos kyi
83b3('dul ba): rgyal pos chos kyi rgyal srid byed du bcug go/ /de'i rta cang shes dus la bab nas nyi 'og gi rgyal po rnams kyis rgyal po tshangs byin gyi rta cang shes dus la bab po zhes thos pa dang / de dag gis de la yang na ni sgyu dpya 'jol cig /
83b4('dul ba): yang na ni bA rA Na sI'i phyi rol gyi bskyed mos tshal du ma 'byung shig /de lta mi byed na gnya' ba nas btags te bkri'o zhes phrin spring ngo / /rgyal po tshangs byin de dag la sgyu dpya 'jal bar yang mi byed/ 'jigs pas phyi rol gyi bskyed mos
83b5('dul ba): tshal du yang 'byung bar mi byed cing 'dug go/ /ded dpon de yang mthar gyis bA rA Na sIr phyin pa dang / rgyal po tshangs byin gyis byang lam nas ded dpon zhig gis zong rta lnga brgya ded de bA rA Na sIr phyin ces thos nas des blon po rnams la smras pa/
83b6('dul ba): shes ldan dag ngas yun ji srid cig tu 'dir zhugs te 'dug par bya/ deng la rta cang shes tshol cig /de dag ded dpon de'i gan du dong ste de dag gis rta de dag mthong nas gcig la gcig smras pa/ shes ldan dag rta 'di dag ni rta cang shes
83b7('dul ba): kyis btul ba sha stag yin na 'di na rta cang shes ni 'ga' yang mi snang ngo / /de dag gis rgod ma de mthong nas smras pa/ shes ldan dag rgod ma 'di las rta cang shes 'brangs na de ni mi snang ngo / /de dag ded dpon gyi gan du song ste dris pa/ ded dpon
83b8('dul ba): khyod kyis rta 'ga' zhig btsongs pa 'am/ gzhan la byin pa yod dam/ ded dpon gyis smras pa/ btsongs pa ni 'ga' yang med de/ 'di ltar kho bos mchod gyur gyi gnas su rte'u zhig bkra mi shis so snyam nas rdza mkhan zhig la byin pa ni yod do/ /de dag gi cig
84a1('dul ba): la gcig smras pa/ shes ldan dag ded dpon 'di ni blun po zhig yin te/ snying po gang yin pa bor nas snyigs ma dag ded de 'dir 'ongs so/ /de dag gis rgyal po la zhus te mchod gyur du dong nas de dag rdza mkhan de'i drung du
84a2('dul ba): dong ste dris pa/ khyod la rte'u 'dis ci bya/ rdza mkhan gyis smras pa/ 'di kho bo'i sa dgal lo/ /de dag gis smras pa/ kho bo cag gis khyod la bong bu sbyin gyis khyod kyis kho bo cag la 'di byin cig /rdza mkhan gyis smras pa/ kho bo la 'di nyid
84a3('dul ba): mkho'o/ /de dag gis smras pa/ glang bzhi dang ldan pa'i shing rta sbyin no/ /rdza mkhan gyis smras pa/ kho bo la 'di nyid mkho'o/ /de dag gis smras pa/ khyod deng gros gyis shig dang kho bo cag sang yang 'ong ngo zhes zer te dong ngo / /chos nyid kyis na 'jig rten gnas pa
84a4('dul ba): chags nas ring po ma lon pa'i tshe na dud 'gro dag kyang smra shes pa yin pas rte'u des rdza mkhan de la smras pa/ de dag ci 'dod/ khyod 'dod do/ /ci'i phyir sbyin par mi byed/ ci khyod kyi snying lam na kho bo ji srid 'tsho'i bar du khyod kyi sa khal
84a5('dul ba): byed cing phub ma dang sran phub za snyam 'am kho bos rgyal po rgyal rigs spyi bor dbang bskur ba bkur bar bya zhing gser gyi snod nas bzang chal zil dngar gyis bcin pa dag bza' bar bya dgos so/ /de dag rte'u zhes zer na de dag la rta cang shes
84a6('dul ba): zhes zer du ngo tsha 'am ci zhes brjod par bya'o/ /gal te rin gyi phyir byin cig ces zer na de dag la yang na gser 'bum byin cig /yang na 'di'i brla g.yas pas gser ji tsam 'dren nus pa de tsam byin cig ces brjod par bya'o/ /phyi de nyin
84a7('dul ba): par de dag 'ongs te rdza mkhan la dris pa/ kwa'i nang rje khyod kyis gros byas sam/ gros byas so/ /'o na rte'u 'di byin cig khyed rta cang shes zhes zer du ngo tsha 'am ci/ de dag gis bsams pa/ glen pa 'dis 'di rta cang shes yin nam ma yin ci shes
84a8('dul ba): te/ 'di ltar rta 'di nyid byas pa bzo ba yin pas 'di nyid kyis 'di la smras par gyur gor ma chag snyam nas de dag gis smras pa/ rta cang shes yin yang rung / rte'u yin yang rung gis rin gyi phyir byin cig /rdza mkhan gyis smras pa/ yang na gser 'bum byin cig /
84b1('dul ba): yang na 'di'i rla g.yas pas gser ji tsam 'dren nus pa de tsam byin cig /de dag gis bsams pa/ 'di mthu dang ldan pa yin pas chos mang po dag 'dren par 'gyur ba gang yin pa de lta bu'i gnas yod par 'gyur ro snyam nas smras pa/ gser 'bum
84b2('dul ba): sbyin no/ /de dag gis rgyal po tshangs sbyin la gser 'bum gyis rta cang shes khugs so zhes spring ba dang / rgyal po tshangs pas byin gyis de dag la rin ji tsam gyis khug pa de tsam gyis long shig ces spring ngo / /de dag gis gser 'bum gyis blangs
84b3('dul ba): nas de dag rta cang shes de khrid de bA rA Na sIr lhags nas de dag gis de rta bres kyi dang por btags te de la rtswa dang chas byin na de de mi za nas rgyal pos smras pa/ khyed kyi rta cang shes nad pa zhig khrid de 'ongs sam/ ci de dag gis smras pa/ 'di bro 'tshal ba ma
84b4('dul ba): lags te/ 'di ltar je 'di la rma'o zhes de nas 'dul sbyong bas tshigs su bcad pa smras pa/ mgyogs 'gro gang tshe ran chas chu med pa'i/ /rdza mkhan bres na mgo skams rus lpags tsam/ /rang sos gtubs pa'i rtswa dag za ba soms/ /
84b5('dul ba): de tshe mang pos khyod la bsams ma gyur/ /'di na mgyogs pa stong gi thog 'dren cing / /rgyal pos chibs ran mchog dag nyer bstabs pa/ /ci'i phyir mi za dris pa bdag la smros/ /de nas rab mgyogs drang po brtan ldan pa/ /
84b6('dul ba): mi bzod 'khrugs bcas mgyogs 'gro mchog gis ni/ /de las nyer zhi legs par bsams byas nas/ /'dul sbyong blo ldan mi mchog de la smras/ /'dir khyod kho bo'i yon tan de nyid shes/ /kho bo ji bzhin khyod kyis ma rigs min/ /mkhas pas
84b7('dul ba): brnyas na sa steng mi rgyu zhing / /kho bo 'dir ni myur du shi yang bla/ /skye bo ngan pas yun ring brnyas gyur kyang / /gal te yon tan khyod ldan de brnyas min/ /skye bo mdzangs pas skad cig brnyas gyur na/ /zhi ba gal te yon tan de brnyas yin/ /'dul
84b8('dul ba): sbyong bas rgyal po la smras pa/ lha 'di ni bro 'tshal ba ma lags kyi 'di ltar rim pa ma bgyis pas de'i slad du 'di ran dang chas mi 'tshal lo/ /'di'i rim pa ji ltar bya/ lha shul dpag tshad phyed dang gsum tshun chad mdzes par bgyi zhing grong khyer yang
85a1('dul ba): mdzes par bgyi/ rgyal po rgyal rigs spyi bor dbang bskur ba dpung gi tshogs yan lag bzhi dang bcas pas bsu bar bgyi/ phyogs gang du bzhag pa'i phyogs de zangs ma'i glegs bu dag gis g.yog par bgyi/ rgyal po'i
85a2('dul ba): sras bu thu bos mgo'i steng du gdugs srogs shing brgya pa gzung bar bgyi/ rgyal po'i sras mo thu mos rnga yab gser can nor bus spras pas sbrang ma dag bskyab par bgyi/ rgyal po'i btsun mo dam pas gser gyi snod nas zil dngar
85a3('dul ba): gyis bcin pa'i bzang chas kyi zas bstabs par bgyi/ rgyal po'i blon po dam pas gser gyi chol zangs kyis rtug pa dor bar bgyi'o/ /rgyal pos smras pa/ de lta na 'di rgyal po yin gyi nga rgyal po ma yin no/ /'dul sbyong bas smras pa/ lha 'di la
85a4('dul ba): dus thams cad du bsnyen bkur de ltar bgyi mi 'tshal te/ 'di ltar dgung bdun gyi bar du bgyi'o/ /dgung bdun 'das nas bka' nyan par 'gyur ro/ /'das pa gang lags pa de da bgyi bar mi spyod kyang lhag ma gang lags pa de mdzad du gsol/ rgyal pos phyogs
85a5('dul ba): gang du gzhag pa'i phyogs de zangs ma'i glegs bu dag gis kyang g.yogs/ rgyal po'i bu thu bo yang mgo'i steng du gdugs srog shing brgya pa 'dzin tu bcug /rgyal po'i bu mo thu mo yang rnga yab gser can nor bus spras pas sbrang ma dag skyob tu bcug /rgyal
85a6('dul ba): po'i btsun mo dam pa yang gser gyi snod nas zil dngar gyis bcin pa'i bzang chas kyi zas stobs su bcug / rgyal po'i blon po dam pa yang gser gyi chol zangs kyis rtug pa 'dor du bcug go/ /sa bdag 'dul sbyong bcas pa de la chags/ /shin tu dri
85a7('dul ba): zhim byug pa mchog 'chang zhing / /sa bdag btsun mo zil dngar bzang chas kyis/ /snod bkang mgyogs 'gro mchog phyir 'dzin par byed/ /rgyal po bskyed mos tshal gyi sar 'gro bar 'dod pa la rta cang shes phul ba dang / des rgyab smad nas rgyal pos
85a8('dul ba): 'dul sbyong ba la smras pa/ 'di rgyab mi na 'am/ des smras pa/ lha bro mi 'tshal te/ 'di ltar rgyal po bcibs dka' bar 'gyur snyam nas de'i slad du 'dis rgyab smad do/ /rgyal pos zhon te song ba dang / de 'gro ba na chu byung nas de de la mi rgal ba dang / rgyal pos 'dul sbyong ba la smras pa/
85b1('dul ba): 'di mi 'jigs sam/ lha mi 'jigs te 'di ltar rnga ma'i chab kyis rgyal po gsher bar gyur na mi rung ngo snyam pas de'i slad du rgal bar mi bgyid do/ /rgyal pos de'i rnga ma gser gyi sbubs su bcug pa dang de de las rgal to/ /rgyal po
85b2('dul ba): de skyed mos tshal du song ste bag med par 'dug pa dang / nyi 'og gi rgyal po dag gis rgyal po tshangs byin bskyed mos tshal du song ngo zhes thos nas/ de dag lhags nas grong khyer gyi sgo dag bzungs ngo / /rgyal po tshangs byin gyis nyi
85b3('dul ba): 'og gi rgyal po dag gis grong khyer gyi sgo dag bzung ngo zhes thos nas de rta cang shes la zhon pa dang / bA rA Na sI dang bskyed mos tshal gyi bar du rdzing bu tshangs ldan zhes bya ba uta pa la dang / pad ma dang / ku mu da dang / pad ma dkar pos khebs pa
85b4('dul ba): zhig gis chod nas rta cang shes kyis bsams pa/ rgyal po rgyal rigs spyi bor dbang bskur ba/ gnod pa dang / nyam nga ba dang / phongs par gyur pa bdag gis yal bar dor ba ci bdag gi tshul dang mthun pa ma yin no snyam nas/ rta cang shes des pad ma'i
85b5('dul ba): 'dab ma dag gi steng du rkang pa bzhag ste sge'u cung nas bA rA Na sIr zhugs pa dang / rgyal po dga' nas blon po rnams la smras pa/ shes ldan dag gang gis rgyal po rgyal rigs spyi bor dbang bskur ba'i srog phyung ba de la ci sbyin/ lha rgyal srid kyi phyed
85b6('dul ba): do/ /rgyal pos smras pa/ 'di ni dud 'gro yin pas 'di la rgyal srid kyi phyed kyis ci bya ste/ 'di ltar 'di las rten te zhag bdun du sbyin pa dag sbyin/ bsod nams dag bya zhing dus ma yin par ku mu da'i dus ston bya'o snyam nas/ rgyal po de las rten
85b7('dul ba): te zhag bdun du sbyin pa dag sbyin pa dang / bsod nams dag bya bar brtsams shing zhag bdun du dus ma yin par ku mu da'i dus ston dag byas pa dang / ded dpon des mi dag la dris pa/ shes ldan dag ci'i phyir dus ma yin par ku mu da'i dus ston 'di byung bar
85b8('dul ba): gyur/ de dag gis de la smras pa/ rgyal pos mchod gyur ces bya ba'i gnas de nas rdza mkhan zhig las gser 'bum gyis rta cang shes nyos te 'dir 'ongs nas des rgyal po 'di'i srog phyung nas/ rgyal pos de las rten te zhag bdun du sbyin pa dag sbyin/ bsod nams dag byed cing dus ma
86a1('dul ba): yin par ku mu da'i dus ston byas so/ /ded dpon gyis bsams pa/ ma la rte'u de cang shes su ma gyur tam je song la de blta'o snyam nas de'i gan du song ba dang / rta cang shes des smras pa/ kwa'i nang rje khyod kyis rta lnga brgya po dag gis ci
86a2('dul ba): thob/ gser 'bum mo/ /kho bo cig pus kyang rdza mkhan de la gser 'bum byin no/ /de brgyal te sa la 'gyel nas chu gdab pas srog phyir rnyed nas rta cang shes kyi rkang pa gnyis la gtugs te bzod pa gsol to/ /dge slong dag de'i tshe de'i dus na ded
86a3('dul ba): dpon gang yin pa de ni 'tsho byed gzhon nus gsos 'di nyid yin no/ /de'i tshe de'i dus na rta cang shes gang yin pa de ni lam pa 'di nyid yin te/ de'i tshe yang des gang gi tshe de'i yon tan dag mngon par mi shes pa de'i tshe na de la gus pa ma yin pa la zhugs
86a4('dul ba): par gyur la/ gang gi tshe de'i yon tan dag mngon par shes par gyur pa de'i tshe na rkang pa gnyis la gtugs te bzod pa gsol bar gyur la/ da ltar yang des gang gi tshe 'di'i yon tan dag mngon par mi shes pa de'i tshe na 'di la gus pa ma
86a5('dul ba): yin pa la zhugs la/ gang gi tshe yon tan dag mngon par shes par gyur pa de'i tshe na rkang pa gnyis la gtugs te bzod pa gsol bar byed do/ /sangs rgyas bcom ldan 'das la dge slong rnams kyis zhus pa/ btsun pa tshe dang ldan pa lam pas las ci
86a6('dul ba): bgyis na las de'i rnam par smin pas bcom ldan 'das kyis sems sgyur ba la mkhas pa rnams kyi mchog tu lung bstan/ bcom ldan 'das kyis bka' stsal pa/ smon lam gyi dbang gis so/ /gang du smon lam btab/ dge slong dag sngon byung ba yang dag par rdzogs pa'i
86a7('dul ba): sangs rgyas 'od srung gi bstan pa la 'di rab tu byung bar gyur pa na gang las rab tu byung ba'i mkhan po de yang dag par rdzogs pa'i sangs rgyas 'od srung gis sems sgyur ba la mkhas pa rnams kyi mchog tu lung bstan to/ /
86a8('dul ba): de na 'dis tshe ji srid par tshangs par spyod pa spyad na yon tan gyi tshogs 'ga' yang ma thob nas de'i 'og tu 'chi ba'i tshe smon lam 'di skad ces bdag gis bcom ldan 'das de bzhin gshegs pa dgra bcom pa yang dag par rdzogs
86b1('dul ba): pa'i sangs rgyas yon tan bla na med pa 'od srung la tshe ji srid par tshangs par spyod pa spyad na yon tan gyi tshogs 'ga' yang ma thob ste/ bdag gis tshe ji srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa dgra bcom pa
86b2('dul ba): y ang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su
86b3('dul ba): ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das shAkya thub pa zhes bya bar 'gyur ro zhes lung bstan pa de'i bstan pa la bdag
86b4('dul ba): rab tu byung nas nyon mongs pa thams cad spangs pas dgra bcom pa nyid mngon du byed cing ji ltar mkhan po 'di bcom ldan 'das de bzhin gshegs pa dgra bcom pa/ yang dag par rdzogs pa'i sangs rgyas 'od srung gis sems sgyur
86b5('dul ba): b a la mkhas pa rnams kyi mchog tu bstan pa de bzhin du bdag kyang bcom ldan 'das shAkya thub pa shAkya'i seng ge shAkya'i rgyal po'i gtso bo des sems sgyur ba la mkhas pa rnams kyi mchog tu bstan par gyur cig ces gdab par
86b6('dul ba): brtsams pas smon lam de'i dbang gis da ltar de bzhin gshegs pas sems sgyur ba la mkhas pa rnams kyi mchog tu bstan to/ /dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin la/ las
86b7('dul ba): gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa dang / 'dren ma rnams spangs te/ las
86b8('dul ba): gcig tu dkar ba rnams la brtsal bar bya ste/ dge slong dag khyed kyis de ltar bslab par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /ma bskos par
87a1('dul ba): ston pa'i ltung byed de nyi shu gcig pa rdzogs s+ho/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dga' byed khyod kyis
87a2('dul ba): dge slong ma la 'doms shig / dga' byed khyod kyis dge slong ma la rjes su ston cig /dga' byed khyod kyis dge slong ma rnams la chos dang ldan pa'i gtam gyis shig ces bka' stsal nas/ de nas ut+pa la'i
87a3('dul ba): mdog 'khor dge slong ma lnga brgya tshe dang ldan pa dga' byed ga la ba der song ste phyin nas tshe dang ldan pa dga' byed kyi rkang pa gnyis la mgo bos phyag 'tshal te mtha' gcig tu 'dug go/ /tshe dang ldan pa dga' byed kyis bsams
87a4('dul ba): pa/ bud med kyi yul ni shes rab chung ba yin no snyam nas des de la don dang / tshig dang / yi ge mdor 'dus pa 'dus pa dag gis chos bstan to/ /de shes rab can yin pas gong nas gong du 'dri bar byed nas tshe dang ldan pa dga' byed
87a5('dul ba): kyis lan btab cing / des de la ji tsam na nyi ma nub pa'i dus la bab pa de tsam gyi bar du chos bstan nas de dag gis de'i rkang pa gnyis la mgo bos phyag 'tshal te stan las langs te dong ba dang / ji tsam na mnyan yod kyi sgo dag bcad
87a6('dul ba): par gyur nas dge slong ma rnams kyis sgo btsal ba dang / sgo bas smras pa/ sgo bcad lags so/ /de dag gis smras pa/ phye shig /lde mig dag rgyal po'i pho brang du 'tshal to/ /de dag gis bsams pa/ 'di nyid du 'khod do snyam nas
87a7('dul ba): mnyan yod dang ha cang mi ring ba na kun dga' ra ba zhig 'dug pa der de dag dong ngo / /bcom ldan 'das kyis shing ljon pa yang rgan rims kyis bsko bar bya'o zhes bka' stsal pas de dag gis shing ljon pa dag rgan rims kyis bsko
87a8('dul ba): bar brtsam pa dang / de na de dag shing ljon pa dag sgo ba rnams la a y+ye a y+ya ha De a ga e a ga ha De zhes 'bod pa'i sgra mthon po dang / sgra chen po byung ngo / /g.yon can lnga brgya tsam mnyan yod 'jom par 'dod pa dag lhags pa
87b1('dul ba): de dag gis sgra mthon po dang / sgra chen po de thos nas/ de dag gis smras pa/ shes ldan dag mnyan yod na re shig sdod cig /shes ldan dag rje btsun mo'i 'khor gyis ma thos par 'di dag gzhom par bya'o/ /ut+pa la'i mdog
87b2('dul ba): gis bsams pa/ mi mdzes pa 'ga' zhig rims par mi 'gyur ram snyam na/ ji tsam na 'joms par 'dod pa'i g.yon can lnga brgya tsam po de dag mthong nas des 'phags skyes po'i dpung sprul te rnga pa ta ha brdungs pa dang / de dag
87b3('dul ba): gis smras pa/ shes ldan dag bdag cag 'phags skyes po'i dpung gis bskor te bdag cag zin par gyur na mi rung gis 'bros par bya'o zhes de ltar rig nas de dag bros so/ /ut+pa la'i mdog gis dge slong ma de dag la smras
87b4('dul ba): pa/ phu nu mo dag g.yon can 'jom par 'dod pa lnga brgya tsam 'dir lhags nas kho mos de dag bsdigs nas bros kyis/ khad kyi dal bu dal bus lag brdas sgo phye shig /de dag nang par sngar langs te mnyan yod du zhugs
87b5('dul ba): pa dang / bram ze dang / khyim bdag gis mthong nas de dag gis smras pa/ shAkya'i bu'i dge sbyong rnams kyis chos 'dre ba dang / lhag par 'dre zhing tshangs par spyad pa spyod par byed pa bzang ngo / /dge slong don nyung ngu dag ci'i
87b6('dul ba): phyir dge slong dag nyi ma nub pa'i dus kyi bar du dge slong ma la ston par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom
87b7('dul ba): ldan 'das kyis byung ba 'di dang gleng gzhi 'di dang skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste
87b8('dul ba): zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa dga' byed la smras pa/ dga' byed khyod nyi ma nub pa'i dus kyi bar du dge slong ma la ston pa bden nam/ btsun pa mad do/ /sangs rgyas bcom ldan 'das kyis mi brtson pa
88a1('dul ba): dang mi sbyor ba dang / ma brtags par spyod pa rnam par smad pa mdzad do/ /de nas bcom ldan 'das kyis brtson pa dang / sbyor ba dang brtags te spyod pa'i bsngags pa brjod nas/ dge slong rnams la bka' stsal pa/ dge slong dag
88a2('dul ba): de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/
88a3('dul ba): dge slong dge 'dun gyis bskos kyang nyi ma nub pa'i dus kyi bar du dge slong ma la ston na ltung byed do/ /dge slong zhes bya ba ni chos 'di pa'o/ /dge 'dun gyis zhes bya ba ni de bzhin gshegs pa'i nyan thos kyi dge 'dun gyis so/ /bskos
88a4('dul ba): kyang zhes bya ba ni gsol ba dang gnyis kyi las kyis so/ /nyi ma nub pa'i dus kyi bar du zhes bya ba ni nyi ma nub pa'i dus la bab par ro/ /dge slong ma zhes bya ba ni chos 'di pa la'o/ /ston na zhes bya ba ni lhag pa'i tshul khrims dang / lhag pa'i
88a5('dul ba): sems dang / lhag pa'i shes rab bo/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /
88a6('dul ba): gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gi nyi ma nub pa la nyi ma nub par 'du shes pas
88a7('dul ba): dge slong ma la ston na ltung byed du 'gyur ro/ /dge slong gi nyi ma nub pa la yid gnyis za bas dge slong ma la ston na ltung byed du 'gyur ro/ /dge slong gis nyi ma ma nub pa la nyi ma nub par 'du shes pas dge slong ma la ston na nyes byas su 'gyur ro/ /
88a8('dul ba): dge slong gi nyi ma ma nub pa la yid gnyis za bas dge slong ma la ston na nyes byas su 'gyur ro/ /mtshan thog thag chos nyan par gyur pa dang / gtsug lag khang gi sgo drung du ston pa dang / sgo ma bcad par 'dug pa dang / grong khyer gyi nang na
88b1('dul ba): gtsug lag khang 'am/ dbyar khang 'dug pa dang / khyim gzhan du song ste ston pa la ltung ba med do/ las dang po pa dang / smyos pa dang / sems 'khrug pa dang / tshor ba dag gis nyen pa la ltung ba med do/ /dge slong rnams the tshom skyes nas the tshom
88b2('dul ba): thams cad gcod pa sangs rgyas bcom ldan 'das la zhus pa/ btsun pa ut+pa la'i mdog gis dge slong ma lnga brgya g.yon can gyi 'jig pa las yongs su bskyabs pa la gzigs/ bcom ldan 'das kyis bka' stsal pa/ dge slong dag
88b3('dul ba): da ltar du ma zad de/ 'di ltar 'das pa'i dus na yang 'dis don 'thun mang po seng ge'i 'jigs pa las yongs su bskyabs par gyur te de nyon cig dge slong dag sngon byung ba 'das pa'i dus na ri brags zhig na khyim bdag cig 'dug pa des
88b4('dul ba): rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /des chung ma la smras pa/ bzang mo kho bo zong thog te yul gzhan du 'gro'o/ /chung mas smras pa/ rje'i sras bdag kyang mchi'o/ /
88b5('dul ba): khyim bdag gis smras pa/ lam du khyod kyi g.yog sus byed par 'gyur/ khyod 'di nyid du 'dug shig chung mas bdag mi khrid do snyam nas ngu bar brtsams pa dang / zho shas 'tsho ba dag gis khyim bdag la dris pa/ jo bos ci'i slad du 'di
88b6('dul ba): ngur stsal/ khyim bdag gis smras pa/ mi khrid do snyam nas so/ /de dag gis smras pa/ ci'i slad du mi bkri/ khyim bdag gis smras pa/ der 'di'i g.yog su byed par 'gyur/ de dag gis smras pa/ der bdag cag
88b7('dul ba): gis 'di'i g.yog bgyi'o/ /khyim bdag des de khrid de song nas don mthun de dag dgon pa'i lam zhig tu mtshan mo btab pa dang / don 'thun de dag lam gyis dub pas nyal nas/ khyim bdag gi chung ma
88b8('dul ba): de mel tshe byed do/ /ji tsam na der seng ge 'ong nas des mgal dum thogs te de bsdigs pa dang bros par gyur nas lhas tshigs su bcad pa smras pa/ gang phyir bya ba thams cad la/ /skyes pa 'ba' shig
89a1('dul ba): mkhas pa min/ /de dang de la bud med kyang / /zin la mkhas pa nyid du 'gyur/ /dge slong dag de'i tshe de'i dus na khyim bdag gi chung ma gang yin pa de ni ut+pa la'i mdog 'di nyid yin la/ de'i tshe de'i dus na don 'thun lnga brgya gang yin
89a2('dul ba): pa de dag ni dge slong ma lnga brgya 'di dag yin te/ de'i tshe yang 'dis don 'thun mang po seng ge'i 'jigs pa las yongs su bskyabs par gyur la/ da ltar yang 'dis dge slong ma lnga brgya g.yon can gyi 'jigs pa las yongs su bskyab
89a3('dul ba): so/ /nyi ma nub kyi bar du ston pa'i ltung byed de nyi shu gnyis pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dga' byed khyod kyis
89a4('dul ba): d ge slong ma la thoms shig dga' byed khyod kyis dge slong ma la rjes su ston cig dga' byed khyod kyis dge slong ma rnams la chos dang ldan pa'i gtam gyis shig ces bka' stsal nas skye dgu'i bdag mo chen mo gau ta mI 'khor dge slong ma lnga brgya dang tshe dang ldan pa
89a5('dul ba): dga' byed ga la ba der song ste phyin nas tshe dang ldan pa dga' byed kyi rkang pa gnyis la mgo bos phyag 'tshal te mtha' gcig tu 'dug go/ /tshe dang ldan pa dga' byed kyis de la don dang / tshig dang / yi ge zab pa zab pa dag gis chos bstan
89a6('dul ba): to/ /bud med kyi yul ni shes rab 'chal ba'i phyir brda mi phrad cing 'jigs pa'i phyir 'dri mi nus so/ /de nas skye dgu'i bdag mo chen mo gau ta mIs tshe dang ldan pa dga' byed kyis smras pa la mngon par dga' ba dang rjes su yi rang ba byas te
89a7('dul ba): tshe dang ldan pa dga' byed kyi rkang pa gnyis la mgo bos phyag 'tshal nas stan las langs te song nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug
89a8('dul ba): go/ /mtha' gcig tu 'dug nas bcom ldan 'das la skye dgu'i bdag mo chen mo gau ta mIs 'di skad ces gsol to/ /btsun pa 'phags pa dga' byed kyis dge slong ma rnams la don dang / tshig dang / yi ge zab pa zab pa dag gis chos
89b1('dul ba): bstan na/ bud med kyi yul ni shes rab 'chal pa'i slad du brda mi mjal cing / 'jigs pa'i slad du 'dri ba'i rngo mi thog ste/ bcom ldan 'das kyis sbyin pa ni mi 'jigs pa'i rgyu lags so zhes bka' stsal na/ gal te bcom
89b2('dul ba): ldan 'das kyis gnang na dge slong ma rnams kyis dge slong rnams la kun dga' bar 'gyur ba dag bgyi'o/ /bcom ldan 'das kyis bka' stsal pa/ de lta na gnang gis dge slong ma rnams kyis dge slong rnams la kun dga' bar
89b3('dul ba): 'gyur ba dag bya'o/ /bcom ldan 'das kyis dge slong ma rnams kyis dge slong rnams la kun dga' bar 'gyur ba dag bya'o zhes bka' stsal nas/ de dag gis ji ltar bya ba dag mi shes nas bcom ldan 'das kyis bka' stsal
89b4('dul ba): pa/ bca' ba lnga po rtsa ba dang sdong bu dang 'dab ma dang / me tog dang / 'bras bu dag dang / bza' ba lnga po 'bras chen dang / zan dron dang / 'da' gu dang / sha dang / snum khur dag dang / lhung bzed dang / chos gos dang / dra ba dang / phor bu dang /
89b5('dul ba): shur bu dang / lcag pod dang / shur bu phring bu dang / rgya cang dag gis bya'o/ /dge slong ma zhig gis 'o thug khyer te rgyal byed kyi tshal du song ba dang / drug sde dag gi kun du spyod pa ni 'dir bdag cag gis bram ze dang / khyim bdag 'ongs
89b6('dul ba): shing lhags pa la yang chos bstan par bya/ rgol ba dag kyang tshar gcad par bya/ rang gi grags pa yang bsgrag par bya'o/ /snyam nas drug sde las gang yang rung bas rgyal byed kyi tshal gyi sgo stong par mi 'jog pas nye dga' nang
89b7('dul ba): par sngar langs te so shing bor nas snam sbyar dmar ser gyon te rgyal byed kyi tshal gyi sgo na 'chag cing 'dug go/ /nye dgas dge slong ma de mthong nas de la dris pa/ khyer te 'ongs pa 'di ci 'o thug go/ /su la blud/ 'phags pa
89b8('dul ba): dga' byed do/ /gal te nye dgas kyang 'o thug rnyed par 'gyur na rtag pa kho nar dge slong ma la ston par 'gyur ro/ /de bzhin du dge slong ma kha cig gis ni zho thug khyer te 'ongs/ kha cig gis ni hwags kyi la du khyer te 'ongs pa dang / nye dgas
90a1('dul ba): smras pa/ kho bo ko tshe dang ldan pa dga' byed chos bzang po'i chos kyis dge slong ma la ston snyam gyi/ kho bo ko tshe dang ldan pa dga' byed zas cung zad tsam gyi phyir dge slong ma la ston snyam mi sems so/ /dge slong don nyung ngu dag
90a2('dul ba): ci'i phyir dge slong dag dge slong rnams la 'di skad ces dge slong dag zas chung zad tsam gyi phyir dge slong ma rnams la ston par byed ces zer zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis
90a3('dul ba): bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das
90a4('dul ba): rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la smras pa/ nye dga' khyod dge slong rnams la 'di skad ces dge slong dag ni zas chung zad tsam
90a5('dul ba): gyi phyir dge slong ma la ston to zhes zer ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni
90a6('dul ba): rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par
90a7('dul ba): gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang
90a8('dul ba): dge slong rnams la 'di skad ces dge slong dag zas cung zad tsam gyi phyir dge slong ma la ston to zhes zer na ltung byed do/ /yang dge slong gang zhes bya ba ni shAkya'i bu nye dga' 'am/ gzhan yang de lta bu gang yin pa'o/ /dge slong rnams la
90b1('dul ba): zhes bya ba ni chos 'di pa rnams la'o/ /'di skad ces zhes bya ba ni 'di skad ces zer na'o dge slong dag ces bya ba ni chos 'di pa dag go/ /zas cung zad tsam gyi phyir zhes bya ba ni bca' ba lnga dang / bza' ba lnga'i phyir ro/ /dge slong ma la zhes bya ba ni
90b2('dul ba): chos 'di pa la'o/ /ston to zhes zer na zhes bya ba ni lhag pa'i tshul khrims dang / lhag pa'i sems dang / lhag pa'i shes rab bo/ /ltung byed do zhes bya ba ni sems can dmyal ba dang / dud 'gro dang yi dags ngan song dang / ngan 'gro dang log par ltung ba
90b3('dul ba): dag tu bsreg par byed/ 'tshod par byed/ ltung bar byed pa'o/ /gzhan yang ltung ba de ma bshags shing so sor ma bshags na dge ba'i chos rnams la sgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/
90b4('dul ba): dge slong gis ji tsam cung zad tsam dge slong rnams la 'di skad ces dge slong dag zas cung zad tsam gyi phyir dge slong ma la ston to zhes zer na thams cad du ltung byed du 'gyur ro/ /zas chung zad tsam gyi phyir dge slong ma la ston pa bden na ltung ba med
90b5('dul ba): do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /zas cung zad rtsam gyi phyir ston pa'i ltung byed de nyi shu gsum pa rdzogs s+ho// // sangs rgyas bcom ldan 'das mnyan
90b6('dul ba): yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na tshongs dpon zhig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/
90b7('dul ba): dga' mgur spyod par byed do/ /de rgas pa'i gnas skabs su nye du zad par gyur cing nor zad pa dang / longs spyod zad par gyur nas des chung ma la smras pa/ bzang mo kho bos da nor bsgrub par mi nus kyis kho bo rab tu 'byung du
90b8('dul ba): 'gro'o/ /chung mas smras pa/ rje'i sras bdag kyang rab tu 'byung ngo / /de ltar gyis shig ces des chung ma skye dgu'i bdag mo chen mo gau ta mI'i gan du khrid de smras pa/ 'phags ma bdag gi mchis 'brang 'di legs par gsungs pa'i
91a1('dul ba): chos 'dul ba la rab tu 'byung bar 'tshal na 'phags mas 'di rab tu dbyung du gsol/ rdzogs par bsnyen par mdzad du gsol/ skye dgu'i bdag mo chen mo gau ta mIs de rab tu phyung zhing rdzogs par bsnyen par byas so/ /
91a2('dul ba): des tshong dpon la smras pa/ rje'i sras bud med kyi yul ni srid pa spyad pa lags kyis dus dang dus su spyon cig /tshong dpon de yang rgyal byed kyi tshal du song ste dge slong gi gan du rab tu byung ngo / /mnyan yod pa'i tshong dpon
91a3('dul ba): rab tu byung ngo zhes de grags shing bsod nams che bas des de'i chos gos dang / bsod snyoms dang / gnas mal dang / na ba'i rkyen dang / sman gyi yo byad dag grub bo/ /de dus gzhan zhig na snam sbyar dmar ser gyon te dge slong ma de'i dbyar
91a4('dul ba): khang du song ba dang / dge slong ma des de'i rkang pa gnyis la mgo bos phyag 'tshal te/ mdun du 'dug nas des de'i snam sbyar de la yang dang yang du rtog nas dge slong des smras pa/ sring mo snam sbyar 'di 'dod dam/ des smras pa/
91a5('dul ba): lha'i gnas kyi lhag ma bzhin du'o/ /des bsams pa/ bdag gi 'di la snam sbyar 'di sbyin par bya zhing bdag gis snam sbyar gzhan btsem par bya'o/ /snyam nas des de la snam sbyar de byin te song ngo / /de nas bcom ldan 'das kyis
91a6('dul ba): tshe dang ldan pa kun dga' bo la bka' stsal pa/ kun dga' bo song la dge slong rnams la dge slong dag de bzhin gshegs pa ko sa la dag tu ljongs rgyur gshegs kyis khyed cag las gang de bzhin gshegs pa dang thabs cig ljong rgyur
91a7('dul ba): 'gro bar spro ba des chos gos dag long shig ces gyis shig / tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong rnams la tshe dang ldan pa dag bcom ldan 'das ko sa la dag tu
91a8('dul ba): ljongs rgyur gshegs kyis khyed cag las gang de bzhin gshegs pa dang thabs cig ljongs rgyur 'gro bar spro ba des chos gos dag long shig ces sgo'o/ /de nas bcom ldan 'das dul ba 'khor dul ba dang ldan pa/ zhi ba 'khor
91b1('dul ba): zhi ba dang ldan pa/ grol ba 'khor grol ba dang ldan pa/ dbugs phyin pa 'khor dbugs phyin pa dang ldan pa/ thul ba 'khor thul ba dang ldan pa/ dgra bcom pa 'khor dgra bcom pa dang ldan pa/ 'dod chags dang bral ba 'khor
91b2('dul ba): 'dod chags dang bral ba dang ldan pa/ mdzes pa 'khor mdzes pa dang ldan pa/ khyu mchog ltar ba lang gi tshogs kyis yongs su bskor ba/ glang po che ltar glang po che'i phrug gu'i tshogs kyis yongs su bskor ba/ seng ge ltar
91b3('dul ba): mche ba can gyi tshogs kyis yongs su bskor ba/ ngang pa'i rgyal po ltar ngang pa'i tshogs kyis yongs su bskor ba/ nam mkha' lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su bskor ba/ sman pa mkhas
91b4('dul ba): pa ltar nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su bskor ba/ sa mkhan ltar lam du zhugs pa'i tshogs kyis yongs su bskor ba/ ded dpon ltar tshongs pa'i tshogs kyis yongs su bskor
91b5('dul ba): ba/ tshong dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/ 'khor los sgyur ba ltar bu stong gi tshogs kyis yongs su bskor ba/ zla ba ltar rgyu skar gyi tshogs
91b6('dul ba): kyis yongs su bskor ba/ nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su bskor ba/ 'phags skyes po ltar grul bum gyi tshogs kyis yongs su bskor ba/ mig
91b7('dul ba): mi bzang ltar klu'i tshogs kyis yongs su bskor ba/ nor sbyin ltar gnod sbyin gyi tshogs kyis yongs su bskor ba/ thag bzangs ris ltar lha ma yin gyi tshogs kyis yongs su bskor ba/ brgya byin ltar sum bcu rtsa gsum pa'i tshogs
91b8('dul ba): kyis yongs su bskor ba/ tshangs pa ltar tshangs ris kyi tshogs kyis yongs su bskor ba/ dbang po rnams kyi shin du dul ba/ spyod lam dang spyod pa ma 'khrugs pa/ chu gter ltar ting nge ba/ sprin ltar chu dang bcas pa/ glang po che'i rgyal
92a1('dul ba): po ltar dregs pa dang bral ba/ skye bu chen po'i mtshan sum bcu rtsa gnyis kyis legs par brgyan pa/ dpe byad bzangs po brgyad bcus sku rnam par mdzes pa/ 'od 'dom gang gis gzugs can brgyan pa/ nyi ma stong bas
92a2('dul ba): lhag pa'i 'od dang ldan pa/ rin po che'i ri bo 'gro ba ltar kun tu bzang ba/ stobs bcu dang / mi 'jigs pa bzhi dang / ma 'dres pa'i dran pa nye bar gzhag pa gsum dang / thugs rje chen po dang ldan pa kun shes kauN+Di n+ya dang / rlangs pa dang /
92a3('dul ba): ming chen dang / ma 'gags pa dang / shA ri'i bu dang / maud gal gyi bu chen po dang / 'od srung dang / kun dga' bo dang / nam gru la sogs pa nyan thos chen po dag dang / gzhan yang dge slong gi dge 'dun mang pos bskor te ko sa la dag tu ljongs rgyur gshegs
92a4('dul ba): so/ /chos nyid kyis na sangs rgyas bcom ldan 'das dag ljongs rgyur gshegs pa na 'ga' zhig chos gos stod g.yogs smad g.yogs dang bcas pas ljongs rgyu bar mi 'gyur ram snyam pas sku thams cad kyis g.yas phyogs nas
92a5('dul ba): glang po che'i lta stangs kyis rnam par gzigs pa yin pas bcom ldan 'das kyis dge slong de chos gos stod g.yogs smad g.yogs dang bcas pas ljongs rgyur 'gro ba gzigs so/ /gzigs nas kyang tshe dang ldan pa kun dga' bo la bka' stsal pa/ kun dga'
92a6('dul ba): bo dge slong dbyar gnas pa dag gis chos gos kyi rnyed pa ma grub bam/ bcom ldan 'das grub bo/ /kun dga' bo 'o na ci'i phyir dge slong 'di chos gos stod g.yogs smad g.yogs dang bcas pas
92a7('dul ba): ljongs rgyur 'gro/ tshe dang ldan pa kun dga' bos skabs de bcom ldan 'das la rgyas par gsol pa dang / bcom ldan 'das kyis bka' stsal pa/ kun dga' bo dge slong dag dge slong ma nye du ma yin pa la gos dag sbyin nam/ btsun pa
92a8('dul ba): stsal to/ /bcom ldan 'das kyis bka' stsal pa/ kun dga' bo dge slong ma nye du ma yin pa ni 'di snyam du 'di'i chos gos gsum tshang 'am/ 'on te ma tshang snyam du mi sems par 'di ltar thob bo cog len par byed kyi nye du la
92b1('dul ba): ni byin yang len par mi byed do/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni
92b2('dul ba): mkhyen bzhin du rmed par mdzad pa ste zhes bya ba la sog pa yang snga ma bzhin te/ sangs rgyas bcom ldan 'das kyis dge slong de la rmas pa/ dge slong khyod dge slong ma nye du ma yin pa la gos sbyin pa bden nam/ btsun pa mad do/ /
92b3('dul ba): sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas
92b4('dul ba): bcom ldan 'das kyis rnams grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos
92b5('dul ba): rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong ma nye du ma yin pa la gos sbyin na
92b6('dul ba): ltung byed do/ /yang dge slong gang zhes bya ba ni chos 'di pa'o/ /dge slong ma zhes bya ba yang chos 'di pa'o/ /nye du ma yin pa la zhes bya ba ni phyi mo dang / mes po dang / phrug las brten pa'i bdun pa tshun chad ni nye du yin la de phan chad ni nye du ma yin
92b7('dul ba): no/ /gos shes bya ba ni bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang / ko tam pa'i gos dang / nyi 'og gi gos dag las gang yang rung ba'o/ /sbyin na zhes bya ba ni bslang
92b8('dul ba): mi dgos par ro/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du
93a1('dul ba): ltung ba de ma bshags shing so sor ma bshags na dge ba'i chos rnams la bsgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis dge slong ma nye du ma yin pa la nye du ma yin
93a2('dul ba): par 'du shes pas gos byin na ltung byed du 'gyur ro/ /dge slong gis dge slong ma nye du ma yin pa la yid gnyis za bas gos byin na ltung byed du 'gyur ro/ /dge slong gis dge slong ma nye du la nye du ma yin par 'du shes pas gos byin
93a3('dul ba): na nyes byas su 'gyur ro/ /dge slong gis dge slong ma nye du la nye du ma yin par yid gnyis za bas gos byin na nyes byas su 'gyur ro/ /bor brlag byung ba la sbyin pa dang / legs par smra ba la sbyin pa dang / dge slong ma'i dge 'dun
93a4('dul ba): la gos kyi sbyin pa sbyin pa dang / rdzogs par bsnyen par byed pa la sbyin pa dang / rin gyi phyir sbyin pa dang / brje ba'i phyir sbyin pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis
93a5('dul ba): nyen pa la ltung ba med do/ /gos sbyin pa'i ltung byed de nyi shu bzhi pa rdzogs s+ho// //'dul ba rnam par 'byed pa/ bam po bzhi bcu dgu pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi
93a6('dul ba): kun dga' ra ba na bzhugs so/ /dge slong ma sbed ma'i chos gos lnga ngan cing snam sbyar yang rnyings nas/ des ras yug chen cig rnyed pa dang de su zhig bdag gi chos gos tshem par 'gyur snyam du sems khongs su chud cing
93a7('dul ba): 'dug pa na/ dge slong ma rnams kyis de la smras pa/ sbed ma khyod ci'i phyir sems khongs su chud cing 'dug /phu nu mo dag kho mo chos gos lnga ngan cing snam sbyar yang rnyings nas kho mos ras yug chen zhig rnyed na/ kho mo'i chos gos su
93a8('dul ba): 'brub par 'gyur mi shes so/ /sbed ma khyod gser gyi snod kyis slongs mo la rgyu 'am/ khyod kyi dge slong 'phags pa 'char ka rab du bshes pa yin no/ /sbed mas smras pa/ des kho mo'i chos gos drubs par mi 'gyur ro/ /
93b1('dul ba): khyod kyis de la lan 'ga' bcol ba yod dam/ lan 'ga' yang bcol ba med do/ /ci khyod chu sgra grags pas lham 'bud dam/ song la chol cig dang 'drub par 'gyur ro/ /sbed ma 'char ka'i gan du song ste/ de'i rkang pa gnyis la
93b2('dul ba): mgo bos phyag 'tshal nas mdun du 'dug pa dang / tshe dang ldan pa 'char kas de'i ras yug chen mthong nas de la smras pa/ sbed ma gang la ras yug chen 'di lta bu yod pa des ras sar pa las snam sbyar nyi rim byas te snying las chung ngu
93b3('dul ba): dge ba'i phyogs la tron byas par 'gyur ro/ /sbed mas smras pa/ 'phags pa bdag khyod la ras yug chen mi 'bul ba ni ma lags na 'di ltar bdag gi chos gos lnga ngan cing snam sbyar yang rnyings pas khyod kyis bdag gi snam sbyar
93b4('dul ba): tshems te stsol cig / 'char kas bsam pa/ gal te re shig btsem par byar yang bcu gnyis sde dag las gang dang gang dag la chos gos btsem par bya ba byung bar gyur pa de dag thams cad kyang bdag gi gan du khyer te 'ong bas
93b5('dul ba): de snyed cig btsem par yang ji ltar nus/ gal te mi btsem bar tsheg pa'i g.yar tshul kyang mi gter bar 'gyur bas 'di ltar ci nas kyang shing gi snod du bskol ba bzhin du dang po gang yin pa de nyid tha mar 'gyur ba de ltar btsem par bya'o snyam nas des de la
93b6('dul ba): smras pa/ zhog la song shig /sbed mas bzhag ste song ba dang / drug sde dag der dong nas de dag gis ras yug chen de mthong nas smras pa/ btsun pa 'char ka ras yug chen 'di su'i/ las bdag gir bya ba de'i'o/ /gang gi
93b7('dul ba): sbed ma'i'o/ /'o na 'khod de ci rung btsem par bya'o/ /de ltar gyis shig /de dag gis ras yug chen de brgyangs te dras shing drubs nas 'char kas snam sbyar de dang tshon sna lnga'i skud pa khyer te 'chag du song nas/ des der song ste snam
93b8('dul ba): sbyar de la tshon sna lnga'i skud pas bdag nyid sbed ma'i mgul nas 'khyud de 'dug pa zhig skud ris su btsem nas de gtsug lag khang du 'ongs te snam sbyar de bltab nas chos gos kyi gdang la bkal te bzhag pa dang / sbed ma yang 'ongs nas 'char kas
94a1('dul ba): smras pa/ sbed ma kho bos kyang snam sbyar btsem nas khyod kyang 'ongs so/ /des snam sbyar de bltab bzhin du sbed ma'i phrag pa la bkal te smras pa/ re shig ji srid du tshon gyis ma bcal ba de srid du ma dbye shig /ltung ba dang bcas par
94a2('dul ba): gyur ta re/ sbed mas snam sbyar de de bzhin bltab bzhin kho nar dbyar khang du 'phags pa dang / de la dge slong ma khrims zlas smras pa/ sbed ma 'phags pa 'char kas snam sbyar ji ltar btsem pa bltas 'on cig /sbed mas de la smras
94a3('dul ba): pa/ 'phags pa 'char ka na re re shig ji srid du tshon gyis ma bcas pa de srid du ma dbye shig /ltung ba dang bcas par gyur ta re zhes zer ro zhes ltar ma bster ro/ /sbed ma dbyar khang du song ba dang / de la dge slong ma rnams kyis smras pa/
94a4('dul ba): sbed ma 'phags pa 'char kas snam sbyar ji ltar btsem pa bltas 'on cig /sbed mas smras pa/ 'phags pa 'char ka na re re shig ji srid du tshon gyis ma bcal ba de srid du ma dbye shig /ltung ba dang bcas par gyur ta re zhes zer ro/ /
94a5('dul ba): dge slong ma grogs mo dag gis 'di la ltung bar 'gyur ba ci yod ces de'i rgyab logs su 'dug ste snam sbyar hur ces phrogs nas phye ste bltas pa dang / dge slong ma rnams kyis de la tshon sna lnga'i skud pas 'char ka sbed ma'i
94a6('dul ba): mgul nas 'khyud de 'dug pa skud ris su btsem pa mthong nas rta gad kyis btab ste smras pa/ sbed ma khyod la 'phags pa 'char kas yun ring mo zhig gis gzod 'khyud do/ /skye dgu'i bdag mo chen mo gau ta mIs thos nas
94a7('dul ba): des smras pa/ nu mo dag khyed mgo phyi zhing mchan khung spun pa yin na ci rgod/ de dag gis smras pa/ 'phags ma ji lta ji ltar 'phags pa 'char kas mi mdzes pa bgyis pa la gzigs/ nu mo dag drug sde gnas ngan len kun du
94a8('dul ba): spyod pa dag gis 'drums pa ltung bas bcom ldan 'das kyi bstan pa 'jig par byed do zhes zer ba'i skabs de dge slong ma rnams kyis dge slong rnams la brjod nas/ dge slong rnams kyis bcom ldan 'das la gsol to/ /
94b1('dul ba): de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par
94b2('dul ba): mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la smras pa/ 'char ka khyod dge slong ma nye du ma yin pa'i gos byed pa bden nam/ btsun pa mad do/ /sangs rgyas
94b3('dul ba): bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis
94b4('dul ba): rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba
94b5('dul ba): la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong ma nye du ma yin pa'i gos byed na ltung byed do/ /yang dge slong gang zhes bya ba ni 'char ka 'am/
94b6('dul ba): gzhan yang de lta bu gang yin pa'o/ /dge slong ma zhes bya ba ni chos 'di pa'o/ /nye du ma yin pa'i zhes bya ba ni phyi mo dang / mes po dang / phrugs kyi bdun pa tshun chad ni nye du yin la/ de phan chad ni nye du ma yin no/ /gos shes bya
94b7('dul ba): ba ni bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang / ko tam pa'i gos dang / nyi 'og gi gos dag las gang yang rung ba'o/ /byed na zhes bya ba ni 'tshem na'o/ /ltung
94b8('dul ba): byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed ltung bar byed pa'o gzhan yang ji srid du ltung ba de ma bshags shing so sor ma bshags na dge ba'i chos rnams
95a1('dul ba): la sgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis dge slong ma nye du ma yin pa la nye du ma yin par 'du shes pas gos byed na ltung byed du 'gyur ro/ /
95a2('dul ba): dge slong gis dge slong ma nye du ma yin pa la yid gnyis za bas gos byed na ltung byed du 'gyur ro/ /dge slong gis dge slong ma nye du la nye du ma yin par 'du shes pas gos byed na nyes byas su 'gyur ro/ /dge slong gis dge slong ma nye du
95a3('dul ba): la yid gnyis za bas gos byed na nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /gos byed pa'i ltung byed de nyi shu lnga pa rdzogs s+ho// //
95a4('dul ba): sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag gis smras pa/ dga' bo nye dga' lhung bzed nag po can 'di dag ni rkang pa spre'u zhag gis bskus te 'gro
95a5('dul ba): na yang 'gro bar chas pa'i rnyed pa bsgrub par byed/ 'ong na yang blo bur du 'ongs pa'i rnyed pa sgrub par byed cing / skye bo mang po dga' ba dang / yid du 'ongs bar yang 'gyur ro/ /yu bu cag ni khron pa'i rus sbal dang 'dra bar gar yang mi 'dong /
95a6('dul ba): gang nas kyang mi 'ong bas rnyed pa 'thob pa dang / skye bo mang po dga' ba dang / yid du 'ong bar ga la 'gyur gyis/ yu bu cag kyang 'dong ngo / /gang du 'dong / ljongs rgyur 'dong ngo / /je sring mo dag blta'o zhes de dag snga dro sham thabs
95a7('dul ba): bgos lhung bzed dang chos gos thogs te mnyan yod du bsod snyoms la zhugs nas de dag dge slong ma'i dbyar khang du dong ste bcu gnyis sde dag gi gan du song nas smras pa/ sring mo dag khyed cag bltas kyis kho bo cag ljongs rgyur 'dong ngo / /
95a8('dul ba): de dag ngus pa dang / drug sde dag gis smras pa/ sring mo dag ngur ci yod/ gal te khyed cag ljongs rgyur bzhud na bdag cag la rgyal byed kyi tshal stongs par 'gyur ro/ /drug sde dag gis smras pa/ sring mo dag bcom ldan 'das 'khor
95b1('dul ba): stong nyis brgya lnga bcu dang bzhugs na khyed cag bdag cag la rgyal byed kyi tshal stong par 'gyur ro zhes zer ram/ de dag gis smras pa/ lhung bzed nag po can dag bdag cag mthong bar yang mi dga' na mchi ba dang / stan 'ding ba dang / chos
95b2('dul ba): ston par lta ga la 'gyur/ nye dgas smras pa/ sring mo dag 'o na lhan cig 'dong ngo / /sbom dga' mos smras pa/ dge slong ma dag dge slong rnams dang lhan cig mchir rung 'am/ nye dgas smras pa/ legs par rung ngo shin tu rung ngo gang du
95b3('dul ba): bkag sus bkag lam rgyag mang po dag sta gon gyis shig / de dag gis lam rgyag mang po dag sta gon byas so/ /drug sde dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas/ de dag
95b4('dul ba): mnyan yod du bsod snyoms brgyus nas dge slong ma'i dbyar khang du dong ba dang / de dag la bcu gnyis sde dag gis smras pa/ jo bo cag je zhal tshul gsol cig /de dag gis g.yar tshus byas pa na de dag gis lam rgyags sbyar ba thams cad
95b5('dul ba): zos nas de dag gis smras pa/ sring mo dag khyed kyis lam rgyags ji snyed sta gon byas pa bsta 'on cig /de dag gis smras pa/ khyed kyis gsol ba de dag lags so/ /drug sde dag gis smras pa/ lam rgyag de tsam gyis ljongs
95b6('dul ba): rgyur ji ltar nus/ 'di ltar lam kar lhag par bkres par 'gyur gyis lam rgyags mang du sta gon gyis shig /de dag gis lam rgyag mang po dag sta gon byas te drug sde dag dang lhan cig ljongs rgyur 'phags so/ /bsod snyoms pa zhig kyang
95b7('dul ba): de dag dang lhan cig ljongs rgyur 'phags pa dang dge slong rnams kyis de la smras pa/ bsod snyoms pa 'di dag ni gnas ngan len kun du spyod pa yin gyis khyod 'di dag dang lhan cig ljongs rgyur ma 'gro shig /khyod la tho 'tsham par 'gyur ro/ /bsod snyoms
95b8('dul ba): pas smras pa/ kho bo la 'dod pa yin pas 'di dag la lung mnod pa dang / klag pa dang / kha ton dang / yongs su dri ba dang / rnal 'byor dang / yid la bya ba 'ga' yang rag ma las pas 'di dag gis kho bo la tho brtsam du ci yod ces des de dag gis tshig
96a1('dul ba): tshig ma yin par byas te drug sde dag dang lhan cig ljongs rgyur 'phags so/ /de dag gis/ gang gi tshe mtshams kyi phyi rol tu son pa de'i tshe na smas pa/ dga' bo nye dga' bdag cag gis yun ji srid du gzhan gyi spyod lam gyis
96a2('dul ba): 'khod par bya/ tshur sheg bdag cag rang rang gi spyod lam gyis 'khod par bya'o zhes dang por dga' bo 'dug nas de'i 'og tu dga' mo 'dug /de'i 'og tu dga' bo'i lhan cig gnas pa 'dug /de'i 'og tu dga' mo'i lhan cig
96a3('dul ba): gnas pa 'dug / de'i 'og du dga' bo'i dge tshul 'dug /de'i 'og tu dga' mo'i dge tshul 'dug go/ /de bzhin du nye dga' dang / gtsug dga' mo la sogs pa yang spel
96a4('dul ba): mar bkod de dong ngo / /don mthun de dang bram ze zhig 'gro ba des de dag mthong nas des smras pa/ 'di ni dge sbyong yin/ de'i chung ma ni 'di yin/ de'i bu ni 'di yin/ de'i mna' ma ni 'di yin/ de'i tsha bo 'di yin/ de'i tsha bo'i chung ma ni 'di yin par shes
96a5('dul ba): so/ /nye dgas thos nas des smras pa/ bkren pa khyod kyi gnya' ba rdog pas mnan nas 'di ni kho bo'i chung ma yin/ 'di ni kho'i bu yin/ 'di ni kho'i mna' ma yin/ 'di ni kho bo'i tsha bo yin/ 'di ni kho bo'i tsha bo'i chung ma yin/ bsod snyoms pa des bsam
96a6('dul ba): pa bdag shi ba ni bla'i gnas ngan len kun tu spyod pa 'di dag dang lhan cig ljongs rgyur 'gro ba ni mi rung ngo snyam nas de phyir log ste rgyal byed kyi tshal du song ba dang / dge slong rnams kyis de mthong nas smras pa/ bsod snyoms pa ji lta bde bar
96a7('dul ba): brgyus sam/ tshe dang ldan pa dag ji ltar bde bar brgyus/ drug sde gnas ngan len kun du spyod pa dag gis 'drum pa ltung bas bcom ldan 'das kyi bstan pa 'jig par byed do/ /ci byas/ des skabs de dge slong rnams la
96a8('dul ba): rgyas par rjod pa dang / dge slong don nyung ngu dag ci'i phyir dge slong dag dge slong ma'i don mthun dang lhan cig 'thams nas 'gron lam du 'jug par byed ces smod par byed/ phyar ka gtong bar byed/ kha zer bar
96b1('dul ba): byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la
96b2('dul ba): sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag
96b3('dul ba): khyed dge slong ma'i don mthun dang lhan cig 'thams nas 'gron lam du 'jug pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su mthun pa ma yin pa/ rung ba ma
96b4('dul ba): yin pa tshul dang mthun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong
96b5('dul ba): dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi
96b6('dul ba): 'di ltar gdon par bya ste/ yang dge slong gang dge slong ma'i don 'thun dang lhan cig mthams nas 'gron lam du 'jug na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de
96b7('dul ba): ltar bca' ba mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong ma rab tu mang po dag rgyal po'i khab tu dge slong ma'i dbyar
96b8('dul ba): khang rgyal po'i kun dga' ra bar dbyar gnas par khas blangs nas de dag dbyar gyi zla ba gsum po dag 'das nas/ bcom ldan 'das kyi zhabs la phyag 'tshal du mnyan yod du 'phags nas de dag gis mnyan yod
97a1('dul ba): du 'gro ba'i don 'thun btsal bar brtsam pa dang / ji tsam dag dge slong dang bcas pa'i don 'thun mthong nas smras pa/ phu nu mo dag don 'thun 'di ni dge slong dang bces pa yin gyis/ dge slong med pa'i don 'thun
97a2('dul ba): gzhan btsal bar bya'o/ /zhes de dag gis dge slong med pa'i don 'thun gzhan btsal bar brtsams pa dang / ji tsam na dge slong med pa'i don 'thun ma rnyed nas de dag gis smras pa/ phu nu mo
97a3('dul ba): dag bdag cag gis shin tu yun ring por bsdad na yang dge slong med pa'i don 'thun ma rnyed kyis don 'thun 'di nyid dang mgo snang tsam gyis 'dong bar bya'o/ /zhes de dag don 'thun de dang lhan cig mgo snang tsam
97a4('dul ba): gyis 'phags so/ /don 'thun de shin du rings par song nas de dag phyi bzhin 'brang zhing 'gro ba na chom rkun pa dag gis bcom nas de dag mthar gyis mnyan yod du phyin te dge slong ma'i dbyar khang
97a5('dul ba): du dong ba dang dge slong ma rnams kyis mthong nas smras pa/ phu nu mo dag ji lta bde bar brgyus sam/ ji ltar bde bar brgyus/ bdag cag chom rkun pa dag gis bcom mo/ /
97a6('dul ba): phu nu mo dag ji ltar bdag cag bcom ldan 'das kyis yongs su btang ba de ltar ni ya mtshan can dgu bcu rtsa drug po dag gis kyang bud med kyi yul 'ga' yang yongs su ma gtung ngo / /
97a7('dul ba): zhes zer ba'i skabs de dge slong ma rnams kyis dge slong rnams la brjod nas dge slong rnams kyis bcom ldan 'das la gsol pa dang / bcom ldan 'das kyis
97a8('dul ba): bka' stsal pa/ de lta bas na/ dus ma gtogs so/ /dge slong dag don 'thun dang lhan cig ljongs rgyur 'dong ba na de dag bsod snyoms kyis phongs par gyur pa'i skabs de dge slong rnams kyis bcom ldan 'das la
97b1('dul ba): gsol pa dang / bcom ldan 'das kyis bka' stsal pa lam rgyags bskur bar bya'o/ /bcom ldan 'das kyis lam rgyags bskur bar bya'o zhes bka' stsal nas de dag gis su bskur bar bya ba mi shes nas bcom ldan 'das kyis
97b2('dul ba): bka' stsal pa/ rtse rgod kyis bskur bar bya'o/ /rtse rgod med na rtse rgod mos bskur bar bya'o/ /rtse rgod mo med na dge tshul gyis bskur bar bya'o/ /dge tshul med na dge tshul mas bskur bar bya'o/ /dge tshul ma med na dge slong
97b3('dul ba): rnams kyis dge slong ma'i lam rgyags bskur bar bya zhing / dge slong ma rnams kyis dge slong rnams kyi lam rgyags bskur bar bya ste/ dge slong rnams kyis dge slong ma rnams kyi byin len bstabs par bya zhing / dge
97b4('dul ba): slong ma rnams kyis dge slong rnams kyi byin len bstabs par bya'o/ /dge slong dag ljongs rgyu zhing 'dong ba na na bar gyur nas dge slong ma dag gis de dag bor te dong nas/ bcom ldan 'das kyis bka' stsal
97b5('dul ba): pa/ dge slong ma rnams kyis kyang dge slong dag bskur bar bya'o/ /dge slong ma dag rkang pa logs nas 'dzin cing dge slong dag mgo logs nas 'dzin pa na dge slong ma dag 'dod chags skyes nas bcom ldan 'das
97b6('dul ba): kyis bka' stsal pa/ dge slong dag gis rkang pa logs nas gzung bar bya zhing / dge slong ma dag gis mgo logs nas bzung bar bya'o/ /de dag grong du phyin nas
97b7('dul ba): thams cad sdod pa na/ de dag bsod snyoms kyis phongs par gyur nas/ bcom ldan 'das kyis bka' stsal pa/ thams cad kyis bsdad par mi bya bar de na ba'i sman dang zan legs par
97b8('dul ba): sbyar te dge slong gcig bzhag nas lhag ma rnams 'dong bar bya'o/ /dge slong ma rnams la yang de bzhin du bya'o/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa
98a1('dul ba): la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tshams pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de
98a2('dul ba): lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong ma'i don 'thun dang lhan cig 'thams nas 'gron lam
98a3('dul ba): du 'jug na dus ma gtogs te ltung byed do/ /de la dus ni 'di yin te/ lam don 'thun gyis bgrod par bya ba dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba
98a4('dul ba): dang bcas par grags pa zhig na de la de ni dus yin no/ /yang dge slong gang zhes bya ba ni drug sde 'am gzhan yang de lta bu gang yin pa'o/ /dge slong ma'i don 'thun dang lhan cig ces bya ba ni chos 'di pa'o/ /'thams nas zhes bya ba ni brda'
98a5('dul ba): byas nas so/ /'gron lam du zhes bya ba ni dgon pa'i lam du'o/ /'jug na zhes bya ba ni 'gro na'o/ /dus ma gtogs te zhes bya ba ni dus bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dags
98a6('dul ba): ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshag shings so sor ma bshags na dge ba'i chos rnams la sgrib par byed pa ste/ des na ltung
98a7('dul ba): byed do zhes gsungs so/ /de la dus ni 'di yin te lam don 'thun gyis bgrod par bya ba zhes bya ba ni don 'thun med par bgrod mi nus pa'o/ /dogs pa dang bcas par grags pa zhes bya ba ni chom rkun pa dang g.yon can gyis 'jigs par
98a8('dul ba): grags pa'o/ /'jig pa dang bcas par grags pa zhes bya ba ni seng ge dang / stag dang / gung gis 'jigs par grags pa'o/ /'jigs pa tha dad pas 'jigs su rung ba dang bcas par grags pa zhig na zhes bya ba ni sha sbrang dang / sbrang bu mchu rings dang /
98b1('dul ba): rlung dang / nyi ma dang / sdig sbrul gyi 'jigs pa tha dad pas 'jigs su rung ba dang bcas par grags pa zhig na'o/ /de la ltung bar ji ltar 'gyur zhe na/ dge slong gis ji tsam cung zad dge slong ma'i don 'thun dang lhan cig 'thams nas 'gron lam du 'jug na rgyang grags
98b2('dul ba): phyed phyed du nyes byas su 'gyur ro/ /rgyang grags re rer ltung byed du 'gyur ro/ /dge slong gis dge slong ma'i don 'thun dang lhan cig 'thams nas grong nas dgon pa'i 'gron lam du 'jugs na grong rgyang grags kyis bar du chod pa bdun po dag gi rgyang
98b3('dul ba): grags phyed phyed du nyes byas su 'gyur la/ rgyang grags re rer ltung byed du 'gyur ro/ /dge slong gis dge slong ma'i don 'thun dang lhan cig 'thams nas dgon pa nas grong gi 'gron lam du 'jugs na grong rgyang grags kyis bar du chod pa
98b4('dul ba): bdun po dag gi rgyang grags phyed phyed du nyes byas su 'gyur la/ rgyang grags re rer ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med
98b5('dul ba): do/ /dge slong ma dang lhan cig 'gron lam du 'jugs pa'i ltung byed de nyi shu drug pa rdzogs s+ho// // sangs rgyas bcom ldan 'das mnyan yod na rgyal byed kyi
98b6('dul ba): tshal mgon med zas sbyin gyi kun dga' ra ba na bzhugs so/ /drug sde dag gis smras pa/ dga' bo nye dga' lhungs bzed nag po can 'di dag ni rkang pa spre'u zhag gis bsku te/ 'gron na yang 'gro bar chas
98b7('dul ba): pas brnyed pa bsgrubs par byed/ 'ong na yang blo bur du 'ongs pa'i brnyed pa bsgrubs par byed cing / skye bo mang po dag dga' ba dang / yid du 'ong bar yang 'gyur ro/ /yu bu cag ni khron pa'i
98b8('dul ba): rus sbal dang 'dra bar gar yang mi 'dong / gang nas kyang mi 'ong bas rnyed pa thob pa dang / skye bo mang po dag dga' ba dang / yid du 'ong bar ga la 'gyur gyis yu bu cag kyang 'dong ngo / /gang du 'dong / ljongs rgyur 'dong ngo / /
99a1('dul ba): je sring mo dag blta'o zhes de dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas de dag dge slong ma'i dbyar khang du dong ste bcu gnyis sde dag gi gan du dong nas smras pa/ sring mo dag khyed cag bltas
99a2('dul ba): kyis kho bo cag ljongs rgyur 'dong ngo / /de dag ngus pa dang / drug sde dag gis smras pa/ sring mo dag ngur ci yod/ gal te khyed cag ljongs rgyur bzhud na bdag cag la rgyal byed kyi tshal stongs par 'gyur ro/ /drug sde dag gis smras pa sring mo dag bcom ldan
99a3('dul ba): 'das 'khor stong nyis brgya lnga bcu dang bzhugs na/ khyed cag bdag cag la rgyal byed kyi tshal stongs par 'gyur ro/ /zhes zer ram de dag gis smras pa/ lhung bzed nag po can dag bdag cag mthong bar yang mi dga' na/ mchis pa dang stan gding ba dang / chos ston
99a4('dul ba): par lta ga la 'gyur nye dgas smras pa/ sring mo dag 'o na lhan cig 'dong ngo de dag gis smras pa/ bcom ldan 'das kyis dge slong dge slong ma'i don 'thun dang lhan cig 'thams nas 'gron lam du 'jug na dus ma gtogs te ltung byed do zhes bslab pa'i
99a5('dul ba): gzhi bca' ba ma mdzad dam/ nye dgas smras pa/ de ni skam sa'i lam du bca' ba mdzad pas bdag cag gru'i lam du 'dong ngo / /sbom dga' mos smras pa/ dge slong ma dag dge slong dag dang lhan cig gru'i lam du mchir rung ngam/ nye dgas
99a6('dul ba): smras pa/ legs par rung ngo / /shin tu rung ngo / /gang du bkag /sus bkag /lam rgyags mang po dag sta gon gyis shig /de dag gis lam rgyags mang po dag lta gon byas so/ /drug sde dag snga dro sham thabs bgos/ lhung bzed
99a7('dul ba): dang chos gos thogs te mnyan yod du bsod snyoms la zhugs nas/ de dag mnyan yod du bsod snyoms brgyus nas dge slong ma'i dbyar khang du dong ba dang / de dag la bcu gnyis sde dag gis smras pa/ jo bo cag je zhal tshul gsol cig /de dag
99a8('dul ba): gis g.yar tshus byas pa na de dag gis lam rgyags sbyar ba thams cad zos nas/ de dag gis smras pa/ sring mo dag khyed kyis lam rgyags ji snyed sta gon byas pa bltas 'on cig /de dag gis smras pa/ khyed kyis gsol pa de dag lags so/ /
99b1('dul ba): drug sde dag gis smras pa/ lam rgyags de tsam gyis ljongs rgyur ji ltar nus/ 'di ltar lam kar lhags par bkres par 'gyur gyis lam rgyags mang du sta gon gyis shig /de dag gis lam rgyags mang po dag sta gon byas te drug sde
99b2('dul ba): dag dang lhan cig ljongs rgyur 'phags so/ /bsod snyoms pa zhig kyang de dag dang ljongs rgyur 'phags pa dang / dge slong rnams kyis de la smras pa/ bsod snyoms pa 'di dag ni gnas ngan len kun du spyod pa yin gyis 'di dag dang lhan cig
99b3('dul ba): ljongs rgyur ma 'gro shig / khyod la tho 'tshams par 'gyur ro/ /bsod snyoms pas smras pa/ kho bo lo 'das pa yin pas 'di dag la lung mnod pa dang / klag pa dang / kha ton dang / yongs su dri ba dang / rnal 'byor dang / yid
99b4('dul ba): la bya ba 'ga' yang rag ma lus pas 'di dag gis kho bo la tho brtsam du ci yod ces des/ de dag gi tshig tshig ma yin par byas te/ drug sde dag dang lhan cig grur 'jugs tu 'phags so/ /
99b5('dul ba): de dag gis gang gi tshe mtshams kyi phyi rol du son pa de'i tshe na smras pa/ dga' bo nye dga' bdag cag gis yun ji srid du gzhan gyi spyod lam gyis 'khod par bya/ tshur gshegs bdag cag
99b6('dul ba): rang rang gi spyod lam gyis 'khod par bya'o/ /zhes dang por dga' bos 'dug nas/ de'i 'og tu dga' mo 'dug /de'i 'og tu dga' bo'i lhan cig gnas pa 'dug /de'i 'og tu dga' mo
99b7('dul ba): yi lhan cig gnas pa 'dug / de'i 'og tu dga' bo'i dge tshul 'dug /de'i 'og tu dga' mo'i dge tshul ma 'dug /de bzhin du nye dga' dang / gartsugs dga' mo la sogs pa yang spel mar
99b8('dul ba): bkod de dong ngo / /don 'thun de dang bram ze zhig lhan cig 'gro ba des de dag mthong nas des smras pa/ 'di ni dge sbyong yin de'i chung ma ni 'di yin de'i bu ni 'di yin de'i mna' ma ni 'di yin/ de'i tsha bo ni 'di yin/ de'i
100a1('dul ba): tsha bo'i chung ma ni 'di yin par shes so/ /nyes dgas thos nas des smras pa/ bkren pa khyod kyi gnya' ba rdog pas mnan nas 'di ni kho bo'i chung ma yin/ 'di ni kho bo'i bu yin/ 'di ni kho bo'i mna' ma yin/ 'di ni kho bo'i tsha bo yin/ 'di
100a2('dul ba): ni kho bo'i tsha bo'i chung ma yin no/ /bsod snyom pa des bsam pa bdag shi ba ni bla'i gnas ngan len kun du spyod pa 'di dag dang lhan cig grur zhugs te 'gro ba ni mi rung ngo snyam nas/ de phyir log ste rgyal byed kyi tshal du song ba dang / dge slong rnams kyis
100a3('dul ba): de mthong nas smras pa/ bsod snyoms pa ji lta bde bar brgyus sam/ tshe dang ldan pa dag ji ltar bde bar brgyus/ drug sde gnas ngan len kun du spyod pa dag gis 'drums pa ltung bas bcom ldan 'das kyi bstan pa 'jig par byed do/ /ci byas des skabs de
100a4('dul ba): dge slong rnams la rgyas par brjod pa dang / dge slong don nyung ngu dag ci'i phyir dge slong dag dge slong ma'i don 'thun dang lhan cig 'thams nas gru gcig tu 'jug par byed ces smod par byed/ phyar ka gtong bar byed kha zer bar byed pa'i skabs de dge slong rnam kyis
100a5('dul ba): bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen
100a6('dul ba): bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la rmas pa/ dge slong dag khyed dge slong ma'i don 'thun dang lhan cig 'thams nas gru gcig tu 'jug pa bden nam btsun
100a7('dul ba): pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas
100a8('dul ba): bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar
100b1('dul ba): bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong ma'i don 'thun dang lhan cig 'thams nas gru gcig tu 'jug cing gyen du 'gro 'am/ thur du 'gro na
100b2('dul ba): ltung byed do zhes/ bcom ldan 'das kyis 'dul ba la nyan thos rnams kyi bslabs pa'i gzhi de ltar bca' ba mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /
100b3('dul ba): de'i tshe na khyim bdag gcig gis chu klung gnas can gyis pha rol thi ba can gyi kun dga' ra bar dge 'dun gyi phyir gtsug lag khang byed du bcug nas/ des gtsug lag khang de dbul ba'i phyir gnyis ka'i dge 'dun spyan drangs so/ /
100b4('dul ba): dge slong ma zhig dge ba'i phyogs la brtson par gyur pa des bsam pa/ deng bdag gis bsod snyoms la brgyus mi dgos pas ji srid du gdugs tshod la nye bar ma gyur pa de srid kyi bar du dge ba'i phyogs la tron bya zhing / de'i
100b5('dul ba): 'og tu dus shes par byas te 'gro'o snyam nas des ji srid du gdugs tshod la nye bar ma gyur pa de srid kyi bar du dge ba'i phyogs la tron byas nas/ de'i 'og tu dus shes par byas te chu klung gi 'gram du song ba dang / ji tsam na
100b6('dul ba): dge slong dag grur zhugs nas gru pas smras pa/ 'phags ma grur zhugs shig /bzhin bzangs je song shig dang / gru gzhan bkang ba na 'gro'o/ /gru pa des yang dang yang du 'ongs te smras pa/ 'phags
100b7('dul ba): ma grur zhugs shig / des kyang smras pa/ bzhin bzangs je song shig dang / gru gzhan bkang ba na 'gro'o/ /gru pa de song nas chu klung gi pha rol tu gru phur pa la brtod de/ skye bo phal po che'i tshogs kyi nang du zhugs
100b8('dul ba): shing 'dug go/ /dge slong ma des yang dang yang du bos pa dang / gru pa des tshig kyang ma ster nas de de na sdod sdod nas ji tsam na gdugs tshod yol nas/ de'i 'og tu dbyar khang du phyir log ste de ji srid du lus las
101a1('dul ba): mdang ma yal ba de srid kyi bar du dge ba'i phyogs la tron byas nas/ gang gi tshe lus las mdangs yal ba de'i tshe na glos phab ste nyal ba dang / dge slong ma rnams lhags te de la smras pa/ 'phags ma gal te zas gzhan gyi
101a2('dul ba): yin zhes te lto yang gzhan gyi yin snyam mam ci byas/ ji tsam gyis glos phab ste nyal bar gyur pa de tsam gyis zas zos so/ /su zos khyod kyis so kho mos ma zos so/ /'o na ci'i phyir glos phab ste nyal/ des skabs de rgyas par dge slong
101a3('dul ba): ma rnams la brjod nas dge slong ma rnams kyis dge slong rnams la brjod do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag de lta bas na thad kar pha rol du 'gro ba ma gtogs
101a4('dul ba): so/ /de nas bcom ldan 'das kyis bslab pa 'dod pa dang / bslabs pa la gus pa dang / bslabs pa la yo byad bsnyungs pa'i sngags pa brjod nas/ dge slong rnams la de dang 'thun pa dang / de'i shas che ba dang / de dang 'tshams
101a5('dul ba): pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar
101a6('dul ba): gdon par bya ste/ yang dge slong gang dge slong ma'i don 'thun dang lhan cig 'thams nas gru gcig tu 'jug cing gyen du 'gro 'am/ thur du 'gro na thad kar pha rol du 'gro ba ma gtogs te ltung byed do/ /yang dge slong gang
101a7('dul ba): zhes bya ba ni drug sde 'am/ gzhan yang de lta bu gang yin pa'o/ /dge slong ma'i don 'thun dang lhan gcig ces bya ba ni chos 'di pa'i'o/ /'thams nas zhes bya ba ni brda byas nas so/ /gru gcig tu zhes bya ba ni
101a8('dul ba): sho gam gcig pa dang / la gcan gcig pa dang / gru btsas gcig par ro/ /'jug cing zhes bya ba ni zhon zhing ngo / /gyen du 'gro 'am zhes bya ba ni rgyun las bzlog phyogs su 'gro ba'o/ /thur du 'gro na zhes bya ba ni rgyun
101b1('dul ba): phyogs su 'gro na'o/ /thad kar pha rol du 'gro ba ma gtogs te zhes bya ba ni thad kar pha rol du 'gro ba bzhag ste'o/ /ltung byed do zhes bya ni sems can dmyal ba dang / dud 'gro dang / yi dags ngan song dang / ngan 'gro dang / logs par ltung ba
101b2('dul ba): dag tu bsreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing / so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la
101b3('dul ba): ltung bar ji ltar 'gyur zhe na/ dge slong gis ji tsam cung zad dge slong ma'i don 'thun dang lhan cig 'thams nas gru gcig tu 'jug cing gyen du 'gro 'am/ thur du 'gro na rgyang grags phyed phyed du nyes byas su 'gyur la/ rgyang grags re rer ltung
101b4('dul ba): byed du 'gyur ro/ /dge slong gis dge slong ma'i don 'thun dang lhan cig 'thams nas grongs nas dgon par gru gcig tu 'jug cing gyen du 'gro 'am/ thur du 'gro na grong rgyang grags kyis bar du chod pa bdun po dag gi rgyang grags phyed phyed du
101b5('dul ba): nyes byas su 'gyur la/ rgyang grags re rer ltung byed du 'gyur ro/ /dge slong gis dge slong ma'i don 'thun dang lhan gcig 'thams nas dgon pa nas grong du gru gcig tu 'jug cing gyen du 'gro 'am/ thur du 'gro na grong
101b6('dul ba): rgyang grags kyis bar du ma chod pa bdun po dag gi rgyang grags phyed phyed du nyes byas su 'gyur la/ rgyang grags re rer ltung byed du 'gyur ro/ /yo ba las bzungs pa dang / gtib chad pa las bzur ba dang / dba' longs las
101b7('dul ba): bzur ba dang / ru skya chags pa dang / gdos pa chags pa dang / ru skya 'dzin pa mi nyan pa la ltung ba med do/ /'gram gnyis na bar chad brgyad po dag las gang yang rung ba nye bar gnas na ltung ba med do/ /las dang po
101b8('dul ba): pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dge slong ma dang lhan cig grur 'jugs pa'i ltung byed de nyi shu bdun pa rdzogs s+ho// // sangs rgyas bcom ldan 'das mnyan yod na
102a1('dul ba): rgyal byed kyi tshal mgon med zas sbyin gyi kun dga' ra ba na bzhugs so/ /de nas tshe dang ldan pa 'char ka snga dro sham thabs bgos lhung bzed dang chos gos thogs te mnyan yod du bsod snyoms la/ zhugs nas
102a2('dul ba): mthar gyis mnyan yod du bsod snyoms la rgyu ba na khyim bdag gi chung ma sbed ma'i khyim ga la ba der song ngo / /khyim bdag gi chung ma sbed mas tshe dang ldan pa 'char ka thag ring po kho na nas mthong ste/ mthong nas kyang tshe dang
102a3('dul ba): ldan pa 'char ka'i phyir stan shoms par byed cing 'di skad ces kyang smras so/ /btsun pa 'char ka tshur spyon btsun pa 'char ka byon pa legs so/ /btsun pa 'char ka gdan bshams pa nyid la bzhugs shig /tshe dang
102a4('dul ba): ldan pa 'char ka kha nang du bltas te 'dug go/ /khyim bdag gi chung ma sbed ma yang tshe dang ldan pa 'char ka'i rkang pa gnyis la phyag 'tshal te kha phyir bltas te 'dug go/ /'char kas de la ji tsam pa de tsam gyis chos bstan
102a5('dul ba): nas sngon bgad pa dang / tses pa dang / dga' ba byas pa dang / dga' mgur spyad pa dag dran par bya bar brtsams te/ sbed ma khyod kyis bdag cag gnyis bskyed mos tshal dang / 'dun sa dang / lha'i gnas ga ge mo zhig tu bca'
102a6('dul ba): ba 'di dang 'di lta bu 'chos pa dang / bza' ba 'di dang 'di lta bu 'chos pa dang / bza' ba 'di dang 'di lta bu zos pa dang / btung ba 'di dang 'di lta bu 'thung ba dang / gnas mal 'di dang 'di lta bu bshams pa dang / 'bru mar gyi
102a7('dul ba): mar me 'di dang 'di lta bu btsugs shing der bdag cag gnyis kyis 'di dang 'di lta bu byas pa dran nam/ sbed mas smras pa dran no/ /bsod snyoms pa zhig snga dro sham thabs bgos lhung bzed dang chos gos thogs ste mnyan
102a8('dul ba): yod du bsod snyoms la zhugs nas/ de mthar gyis mnyan yod du bsod snyoms la rgyu ba na khyim bdag gi chung ma sbed ma'i khyim ga la ba der song ba dang khyim bdag gi chung ma sbed mas de mthong nas des bsams pa gal te langs ste/
102b1('dul ba): bsod snyoms phul bar gyur na btsun pa 'char ka'i gtam spangs par 'gyur ro snyam nas des lag pas song shig ces brda byas so/ /'char kas sbed ma lag brda byed pa mthong nas des smras pa/ sbed ma khyod kho bo 'dug bzhin du mdun du skyes
102b2('dul ba): pa gzhan dang lhan cig lag brda byed dam sbed mas smras pa/ 'phags pa bdag skyes pa gzhan dang lag brda mi bgyid de/ 'di ltar bsod snyoms pa zhig mchis nas bdag gis bsam pa gal te langs te/ bsod snyoms phul bar gyur na
102b3('dul ba): 'phags pa'i bka' mchid spangs par 'gyur ro snyam nas bdag gis de la mchis shig ces lags brda bgyis so/ /'char kas smras pa sbed mas khyod kyi snying lam na kho bos khyod la 'phags pa'i bden pa bzhi'i gtam byas snyam 'am/ ci
102b4('dul ba): 'di ltar kho bos lag pas bcal ba brgya dag gis longs spyod dag bsgrubs na khyod kyis sbyin pa dag byin zhing bsod nams dag byed kyang mi nus sam/ sbed mas bsod snyoms pa de bos te bca' ba dang / bza' ba gtsang zhing bsod
102b5('dul ba): pa dag gis lhung bzed bkang ste byin nas des de khyer te song ngo / /tshe dang ldan pa 'char ka zas kyi bya ba byas te gtsug lag khang du song ba dang / bsod snyoms pa des bsams pa/ btsun pa 'char ka la gtam bya zhing thos
102b6('dul ba): nas mchog tu dga' ba bskyed par bya'o snyam nas des de la smras pa/ btsun pa 'char ka mchog tu dga' ba skyed cig /deng don gyis na bdag gis khyod kyi bsod snyoms zos so/ /bsod snyoms pa shes te des dang por
102b7('dul ba): khyod bos snyam 'am/ ci des khyod song shig ces lag brda byas nas kho bos de'i 'og tu de'i phyir 'bod du bcug go/ /ci byin bca' ba dang bza' ba gtsang zhing bsod pas lhung bzed bkang ste byin te btsun pa 'char ka de ni khyod
102b8('dul ba): kyi yin no/ /de'i tshe na btsun pa 'char ka de nyid na 'dug par gyur tam 'dug go/ /khyod bud med kyi yul dang lhan cig gcig pu cig dang dben pa skyabs yod pa na stan la 'dug tu rung ngam rung yang srid mi rung yang srid de kho bo de ltar 'dug go/ /
103a1('dul ba): bsod snyoms pa khyod kyi deng de ltar kho bo'i bsod snyoms zos shing gal te mi bzod na kho bo las brten bslabs pa'i gzhi 'char chug shig /ci de kho bos yal bar bor du re 'am zhes zer ba'i skabs de dge slong rnams la brjod pa dang /
103a2('dul ba): dge slong don nyung ngu dag ci'i phyir dge slong dag bud med kyi yul dang lhan cig gcig pu cig dang dben pa skyabs yod pa na stan la 'dug par byed ces smod par byed/ phyar ka gtong bar byed kha zer bar byed pa'i skabs de dge slong rnams kyis bcom ldan
103a3('dul ba): 'das la gsol to/ /de nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par
103a4('dul ba): mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la rmas pa 'char ka khyod bud med kyi yul dang lhan cig gcig pu cig dang dben pa skyabs yod pa na stan la 'dug par byed pa bden
103a5('dul ba): nam btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas
103a6('dul ba): bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslabs pa'i gzhi bca' bar bya ste/ zhes bya ba la sogs pa snga ma bzhin
103a7('dul ba): no nga'i nyan thos rnams kyis 'dul ba la bslabs pa'i gzhi 'di ltar gdon par bya ste/ yang dge slong gang bud med kyi yul dang lhan cig gcig pu cig dang dben pa skyabs yod pa na stan la 'dug na ltung byed do/ /yang dge slong gang zhes bya ba ni 'char ka 'am/
103a8('dul ba): gzhan yang de lta bu gang yin pa'o/ /bud med kyi yul dang zhes bya ba ni bud med dam/ gzhon nu ma mi tshangs par spyod pa sprod pa las byung ba'i chos sten nus pa dang ngo / /lhan cig ces bya ba ni de dang lhan cig go/ /gcig pu cig dang zhes bya ba ni de
103b1('dul ba): de dang ngo dben pa zhes bya ba ni gang na bud med dang skye pa dang ma ning gzhan 'ga' yang med pa'o/ /skyabs yod pa zhes bya ba ni lngas bskyabs pa na ste/ rtsig pas bskyabs pa dang / rib mas bskyabs pa dang / yol bas bskyabs pa dang / thibs pos bskyabs pa dang / mtshan mos skyabs
103b2('dul ba): pa na'o/ /stan la zhes bya ba ni gzhi la'o/ /'dug na zhes bya ba ni 'dom gang gi nang du rkub tshos 'jog par byed na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/
103b3('dul ba): 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na dge slong gis ji tsam cung zad bud
103b4('dul ba): med kyi yul dang lhan cig gcig pu cig dang dben pa skyabs yod pa na stan la 'dug na thams cad du ltung byed du 'gyur ro/ /sgo khang na 'dug pa dang sman 'thag tu 'jud pa dang sgo ma bcad par 'dug pa dang / gzhan dag 'jug cing gzhan dag 'byung na ltung ba med
103b5('dul ba): do/ /las dang po pa dang / smyos pa dang sems 'khrugs pa dang / tshor ba dag gis nyen pa la ltung ba med do/ /gcig pu 'dug pa'i ltung byed de nyi shu brgyad pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon
103b6('dul ba): med zas sbyin gyi kun dga' ra ba na bzhugs so/ /gang gi tshe sbed ma rab tu byung nas de dge bskos byed pa na dge slong ma rnams snga dro sham thabs bgos lhung bzed dang chos gos thogs te bsod snyoms la dong ba na sbed ma gtsug lag khang na phyag
103b7('dul ba): dar byed cing 'dug go/ /tshe dang ldan pa 'char ka yang snga dro sham thabs bgos lhung bzed dang chos gos thog te mnyan yod du bsod snyoms la zhugs nas/ mnyan yod du bsod snyoms la rgyu ba na dge slong ma'i dbyar khang ga la ba
103b8('dul ba): der song ngo / /sbed ma dge slong ma'i dbyar khang na phyag dar byed cing 'dug pa des tshe dang ldan pa 'char ka thag ring po kho na nas mthong ste mthong nas kyang 'di skad ces smras so/ /'phags pa 'char ka byon pa legs so byon pa legs so zhes des
104a1('dul ba): phyag ma phyogs cig tu bzhag nas tshe dang ldan pa 'char ka'i rkang pa gnyis la phyag 'tshal te mdun du 'greng ngo / /'char kas de la ji tsam pa de tsam gyis chos bstan nas sngon bgad pa dang rtse ba dang / dga' ba byed pa dang dga' mgur spyad pa dag dran par brtsams ste sbed
104a2('dul ba): ma khyod kyis bdag cag skyed mos tshal dang / 'dun sa dang lha'i gnas ga ge mo zhig tu bca' ba 'di dang 'di lta bu 'chos pa dang bza' ba 'di dang 'di lta bu zos pa dang / btung ba 'di dang 'di lta bu 'thung ba dang gnas mal 'di dang 'di lta bu bshams pa dang 'bru mar
104a3('dul ba): gyi mar me 'di dang 'di lta bu btsugs shing der bdag cag gnyis kyis 'di dang 'di lta bu byas pa dran nam/ sbed mas smras pa dran no/ /de nas dge slong ma rgan mo nad ma zhig 'dug nas des bsam pa/ 'di gnyis ci'i phyir na bag mar blangs pa tshun chad
104a4('dul ba): kyang gcig la gcig brjod par byed snyam mo sbed mas smras pa/ 'phags pa da bzhud cig dge slong ma dag mchi bar 'gyur zhing dbyar khang phyag dar ma bgyis par mchis pas dge slong ma dag smod par 'gyur ro zhes des phyag ma blangs pa dang 'char ka song ngo / /
104a5('dul ba): sbed mas gtsug lags khang phyag dar bya bar brtsams pa dang / dge slong ma de dag kyang lhag nas de dag gis smras pa/ sbed ma khyod kyis ci byas na dbyar khang 'di de kho na bzhin du phyag dar dang bcas par 'dug /sbed mas smras pa phu nu mo dag gang tshun
104a6('dul ba): chad nas khyed cag bsod snyoms la dong ba de tshun chad nas kho mo ma 'dug go/ /dge slong ma rgan mo nad ma des thos nas des dge slong ma rnams la smras pa/ gang tshun chad khyed cag bsod snyoms la dong ba de tshun chad nas sbed ma ma 'dug
104a7('dul ba): pa de ni bden te/ 'di ltar 'phags pa 'char ka byon par gyur nas 'di de dang lhan cig 'greng zhing / ma bag mar blangs pa mtshun bcad kyang gcig gis gcig la brjod do/ /dge slong ma de dag gis sbed ma la dris pa sbed
104a8('dul ba): ma khyod kyis de ltar byas pa bden nam/ phu nu mo dag bden no/ /dge slong ma de dag ci'i phyir dge slong dge slong ma dang lhan cig gcig pu gcig dang dben pa skyabs yod pa na 'greng bar byed ces smod par byed phyar ka gtong bar byed kha zer
104b1('dul ba): bar byed pa'i skabs de dge slong ma rnams kyis dge slong rnams la brjod pa dang / dge slong don nyung ngu dag ci'i phyir dge slong dag dge slong ma dang lhan cig gcig pu cig dang dben pa skyabs yod pa na 'greng bar byed ces smod par byed/ phyar ka gtong bar byed kha zer
104b2('dul ba): bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas
104b3('dul ba): bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la smras pa/ 'char ka khyod dge slong ma dang lhan gcig gcig pu cig dang dben pa skyabs
104b4('dul ba): yod pa na 'greng ba bden nam btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /
104b5('dul ba): de nas bcom ldan 'das kyis rnam grangs dus mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca'
104b6('dul ba): bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong ma dang lhan cig gcig pu cig dang dben pa skyabs
104b7('dul ba): yod pa na 'greng na ltung byed do/ /yang dge slong gang zhes bya ba ni 'char ka 'am/ gzhan yang de lta bu gang yin pa'o/ /dge slong ma dang zhes bya ba ni chos 'di pa dang ngo / /lhan cig ces bya ba ni de de dang lhan gcig go/ /gcig
104b8('dul ba): pu gcig dang zhes bya ba de ni de de dang ngo / /dben pa zhes bya ba ni gang na skyes pa dang / bud med dang ma ning gzhan 'ga' yang med pa'o/ /skyabs yod pa na zhes bya ba ni lngas bskyabs pa na ste/ rtsig pas skyabs pa dang rib mas skyabs pa dang
105a1('dul ba): yol bas bskyabs pa dang / thibs pos bskyabs pa dang / mtshan mos bskyabs pa na'o/ /'greng na zhes bya ba ni 'dom gang gi nang du 'greng na'o/ /ltung byed do zhes bya ba ni sems can dmyal ba dang / dud 'gro dang yi dags ngan song
105a2('dul ba): dang ngan 'gro dang log par ltung ba dag tu sreg par byed/ 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs
105a3('dul ba): so de la ltung bar ji ltar 'gyur zhe na/ dge slong gis ji tsam cung zad dge slong ma dang lhan cig gcig pu cig dang dben pa skyabs yod pa na 'greng na thams cad du ltung byed du 'gyur ro/ /sgo khang du 'greng ba dang / sman thag tu 'dzud pa dang sgo ma bcad
105a4('dul ba): par 'greng ba dang / gzhan dag 'jug cing gzhan dag 'byung na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /gcig
105a5('dul ba): pu 'greng ba'i ltung byed de nyi shu dgu pa rdzogs s+ho/ / // sangs rgyas bcom ldan 'das mnyan yod na rgyal byed kyis tshal/ mgon med zas sbyin gyi kun
105a6('dul ba): dga' ra ba na bzhugs so/ /de'i tshe na tshe dang ldan pa 'od srungs chen po mnyan yod na/ shar gyi kun dga' ra ba na ri dgas 'dzin gyi ma'i khang bzangs na 'dug go/ /de nas tshe dang
105a7('dul ba): ldan pa 'od srungs chen po phyem bred nang du yang dag 'jog las langs nas/ bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal
105a8('dul ba): ste mtha' gcig tu 'dug go/ /mtha' gcig tu 'dug nas bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srungs da ltar khyod ni rgan po rgas pa dgog
105b1('dul ba): tu gyur pa yin la nga'i smad g.yogs sha na'i gos phyag dar khrod dag ni lcis/ 'od srungs khyod dge 'dun gyi gtsug lag khang du shog la gang zag gis mgron du bos pa dag bdag gir gyis shig /khyim bdag gis
105b2('dul ba): gos mtshon gyis dras pa dag kyang kha dog ngan par gyis la chong shig / tshe dang ldan pa 'od srungs chen pos mi smras pa bcom ldan 'das las mnyan to/ /de nas tshe dang ldan pa 'od srung chen pos/ bcom ldan
105b3('dul ba): 'das kyis bka' stsal pa la mngon par dga' ba dang rjes su yi rang ba byas ste/ bcom ldan 'das kyi zhabs gnyis la mgo bos phyag 'tshal te song ngo / /de'i tshe na mnyan yod na khyim bdag cig 'dug pa de la
105b4('dul ba): yun ring po nas smon pa 'di lta bu skyes te/ kye ma bdag gis gnas brtan 'od srungs chen po lha dang mis mchod pa khyim gzhan du spyan drangs te bshos gsol na ci ma rung snyam nas/ khyim bdag des bcom ldan
105b5('dul ba): 'das kyis 'phags pa 'od srung chen po dge 'dun la gtad pa thos so/ /thos nas kyang tshe dang ldan pa 'od srungs chen po ga la ba der song ste phyin nas/ tshe dang ldan pa 'od srungs chen po'i rkang pa gnyis la
105b6('dul ba): mgo bos phyag 'tshal te/ mtha' gcig tu 'dug go/ /mtha' gcig tu 'dug nas tshe dang ldan pa 'od srungs chen po khyim bdag de la chos dang ldan pa'i gtam gyis yang dag par ston par byed/ yang dag par 'dzin du 'jud
105b7('dul ba): par byed/ yang dag par gzeng stod par byed/ yang dag par rab tu dga' bar byed do/ /rnam grangs du mas chos dang ldan pa'i gtam gyis yang dag par bstan/ yang dag par 'dzin du bcug /
105b8('dul ba): yang dag par gzengs bstod/ yang dag par rab tu dga' bar byas nas cang mi smra'o/ /de nas khyim bdag de 'di snyam du sems te/ gal te bdag gis 'phags pa 'od srungs chen po nyag cig
106a1('dul ba): khyim gzhan du spyan drangs par gyur na mi gnang bar 'gyur ba de lta bu'i gnas yod par 'gyur gyis bdag gis de bdag nyid dang bzhi spyan drang ngo snyam mo/ /de nas khyim bdag de stan las langs te/ bla gos phrag pa
106a2('dul ba): gcig tu byas nas tshe dang ldan pa 'od srungs chen po ga la ba de logs su thal mo sbyar ba btud nas tshe dang ldan pa 'od srungs chen po la 'di skad ces smras so/ /'phags pa 'od srungs chen pos sang bdag gi sdum
106a3('dul ba): par bdag nyid dang bzhi gdugs tshod gsol bar ci gnang tshe dang ldan pa 'od srungs chen pos khyim bdag de la cang mi smra bas dang du blangs so/ /de nas khyim bdag des tshe dang ldan pa 'od srungs chen po cang mi smra bas dang du
106a4('dul ba): blangs par rig nas tshe dang ldan pa 'od srungs chen po'i rkang pa gnyis la mgo bos phyag 'tshal te rang gi sdum pa ga la ba der song ste phyin nas chung ma la smras pa/ bzang mo kho bo la yun ring po nas smon pa 'di lta bu skyes te/
106a5('dul ba): kye ma bdag gis gnas brtan 'od srungs chen po lha dang mis mchod pa khyim gzhan du spyan drangs te bshos gsol na ci ma rung snyams nas/ kho bos de bdag nyid dang bzhi sang khyim gzhan du gdugs tshod la spyan drangs na
106a6('dul ba): des kyang cang mi gsungs bas gnang gis zhal zas bsod pa mang po dag sta gon gyis shig / khyim bdag gi chung ma des khyim bdag las mnyan nas kha zas grangs cha gang dag yin pa de dag ni de nyid kyi nyin mo sta gon
106a7('dul ba): byas/ dro bag gang dag yin pa de dag ni phyi de nyin par sta gon byas nas/ khyim bdag de nang par sngar langs te bsams pa/ gal te 'og gi sa gzhir gdan bshams na ni slongs mo pa dag 'dong ba na lang long byed par 'gyur la/
106a8('dul ba): gal te steng gi sa gzhir gdan bshams na ni der sbrang bu dag gis 'khrug long byed par 'gyur bas bar gyi sa gzhir gdan bsham par bya'o/ /snyam nas des bar gyi sa gzhir stan bshams nas tshe dang ldan pa 'od srungs chen po la mngag
106b1('dul ba): pas btsun pa 'od srungs chen po gdugs tshod g.yar dgongs 'tshal na da de'i dus la bab par dgongs su gsol zhes bskul to/ /bcom ldan 'das kyis gang gi ngor mgron du bos pa des dus sngar der 'gro bar bya'o zhes
106b2('dul ba): bka' stsal pas/ de nas tshe dang ldan pa 'od srungs chen po dus snga ba kho nar sham thabs bgos lhung bzed dang chos gos thogs te khyim bdag de'i sdum pa ga la ba der song ste phyin nas bar gyi sa gzhir 'dzeg stan bsham pa
106b3('dul ba): nyid la 'dug go/ /de nas khyim bdag des tshe dang ldan pa 'od srungs chen po'i rkang pa gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas tshe dang ldan pa 'od srungs chen po khyim bdag
106b4('dul ba): de la chos dang ldan pa'i gtam gyis yang dag par ston par byed/ yang dag par 'dzin du 'dzud par byed/ yang dag par gzeng stod par byed/ yang dag par rab tu dga' bar byed do/ /de nas dge slong ma sbom dga' mo snga
106b5('dul ba): dro sham thabs bgos lhung bzed dang chos gos thogs te mnyan yod du bsod snyoms la zhugs nas de mthar gyis bsod snyoms la rgyu ba na khyim der zhugs te 'di skad ces smras so/ /mtshan bzang a rog khya bsod
106b6('dul ba): snyoms byin cig / khyim bdag des smras pa/ 'phags ma deng 'phags pa 'od srungs chen po lha dang mis mchod pa bdag gi sdum par spyan drangs te zhal zas sta gon bgyis pas re shig cung brel gyis bzhud cig
106b7('dul ba): sboms dga' mos smras pa/ de ni gzhan mu stegs can las rab tu byung ba/ bul ba mchog tu bul ba/ chung ba mchog tu chung ba yin la/ kho mo ni shAkya mo las rab tu byung ba sde snod gsum dang ldan pa/ chos sgrog pa rig
106b8('dul ba): pa dang grol ba'i spob pa can yin na de'i zan sbyor zhing kho mo la bsod snyoms mi ster mod tshe dang ldan pa 'od bsrung chen pos de thos te/ thos nas kyang bsams pa de la bsod nams ma yin pa mang po skye bar gyur na mi rung ngo snyam nas des mgul
107a1('dul ba): bsal ba'i sgra phyung ba dang / tshe dang ldan pa 'od srungs chen po dbyig gi gdangs dang ldan pa yin pas de'i sgras khyim thams cad gang bar gyur to/ /sbom dga' mos de'i sgra thos nas smras pa klu'i ming can 'di nyid na bzhugs so/ /khyim bdag des thos nas smras pa
107a2('dul ba): da gzod kho na de ni gzhan mu stegs can las rab tu byung ba bul ba mchog tu bul ba/ chung ba mchog tu chung ba yin la zhes zer zhing / da ni klu'i ming can zhes zer ro zhes de gshe zhing bar gyi gzhi nas 'bab par brtsams pa dang / sbom dga' mos de 'bab pa'i
107a3('dul ba): sgra thrigs thrig zer ba thos nas des bsams pa/ khyim bdag 'di shugs 'di lta bus 'bab pa las na bdag la gnod pa byed par 'gyur gor ma chag snyam nas/ des shing nga dpung chad brdzes te 'bros par brtsams pa dang / khyim bdag des
107a4('dul ba): smras pa/ dge sbyong ma mgo reg mo ma 'bros par sdod cig ci 'bros/ khyod kyis kho bo'i khyim du 'jug par mi bya'o/ /sbom dga' mos smras pa/ khyod kyi khyim rtug khung dang btson rar gyur cig /khyod kyi khyim du gdol
107a5('dul ba): pa dag 'jug par gyur cig / kho mo cag gis rgyal po las btsun mo'i 'khor gyis yongs su spang ba thob pas/ kho mos la ji rtsam du reg par byed pa de rtsam du kho mos khyod kyi lag pa gnyis khrigs ma
107a6('dul ba): nas gcod du gzhug go/ /khyim bdag des smras pa/ dge sbyong ma mgo reg mo dge slong ma gnas brtan mo gnas brtan mo dag gis rgyal po las/ btsun mo'i 'khor gyis yongs su spang ba thob pa yin gyis gnas
107a7('dul ba): ngan len kun du spyod pa khyod kyis ma thob bo/ /de nas khyim bdag de phyir log nas tshe dang ldan pa 'od srungs chen po la bca' ba dang / bza' ba gtsang zhing bsod pas rang gi lag nas tshim par byed/ stob par
107a8('dul ba): byed do/ /rnam grangs du mas bca' ba dang / bza' ba gtsang zhing bsod pas rang gi lag nas tshim par byas shing bstabs nas tshe dang ldan pa 'od srung chen po zan zos shing lag pa bsnyal lhung bzed bzhag par rig nas stan ches dma' ba zhig blangs te
107b1('dul ba): tshe dang ldan pa 'od srung chen po'i mdun du chos nyan pa'i phyir 'dug go/ /de nas tshe dang ldan pa 'od srungs chen po khyim bdag de la chos dang ldan pa'i gtam gyis yang dag par ston par byed/ yang dag par 'dzin du 'jud par byed/ yang dag par gzeng bstod
107b2('dul ba): par byed/ yang dag par rab tu dga' bar byed do/ /rnam grangs du mas chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas stan las
107b3('dul ba): langs te song nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa 'od srungs chen pos
107b4('dul ba): 'di skad ces gsol to/ /btsun pa bcom ldan 'das kyis bdag deng kho na dge 'dun la gtad par gyur na bdag deng kho na gzhan mu stegs can las rab tu byung ba/ bul ba mchogs tu bul ba chung ba/ mchog tu
107b5('dul ba): chung ba zhes bgyi bar yang gyur/ bdag deng kho na klu'i ming can zhes bgyi bar yang gyur te/ btsun pa bdag ni yun ring po nas dgon pa pa lags shing / dgon pa pa nyid kyi bsngags pa yang brjod/
107b6('dul ba): bsod bsnyoms pa lags shing bsod bsnyoms pa nyid kyi bsngags pa yang brjod/ phyag dar khrod pa lags shing phyag dar khrod pa nyid kyi bsngags pa yang brjod pa lags so/ /'od srungs khyod kyis don
107b7('dul ba): gyi dbang du zhig yang dag par mthong na dgon pa pa yin zhing dgon pa pa nyid kyi bsngag pa yang brjod/ bsod snyoms pa yin zhing bsod snyoms pa nyid kyi bsngags pa yang brjod/ phyag dar khrod pa yin zhing phyag dar
107b8('dul ba): khrod pa nyid kyi bsngag pa yang brjod/ btsun pa gnyis te bdag nyid tshe 'di la bde bar gnas pa'i slad du dang / slad ma'i skye bo dag la snang ba bgyis par 'gyur ba'i slad du ste/ dge slong gnas brtan rgyal tshab lta'
108a1('dul ba): bu rab tu byung nas yun ring du lags pa/ tshangs par spyod pa mngon par spyad pa/ ston pas bsngags pa/ tshangs pa mtshungs par spyod pa mkhas pa rnams kyis bkur ba gang dag 'das par gyur pa de dag yun ring po nas dgon pa
108a2('dul ba): par gyur cing dgon pa pa nyid kyi bsngags pa yang brjod/ bsod snyoms par gyur cing bsod snyoms pa nyid kyi bsngags pa yang brjod/ phyag dar khrod par gyur cing phyag dar khrod pa nyid kyi bsngags pa yang brjod par
108a3('dul ba): gyur pa de dag thos nas de lta de ltar sgrub par 'gyur zhing de dag la yun ring po'i don dang sman pa dang / bde bar 'gyur ro/ /'od srung khyod yun ring po nas skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mi rnams kyi don dang /
108a4('dul ba): phan pa dang / bde ba'i phyir zhugs pa legs so legs so/ /'od srung gang la la zhig sbyangs pa'i yon tan de dag gi bsngags pa ma yin pa brjod par byed pa de ni nga'i bsngags pa ma yin pa rjod par byed pa yin la/ gang la la zhig sbyangs pa'i yon tan de dag gi
108a5('dul ba): bsngags pa brjod par byed pa de ni nga'i bsngags pa brjod par byed pa yin no/ /de ci'i phyir zhe na/ ngas yun ring po nas sbyangs pa'i yon tan de dag bstod cing bkur la bsngags shing rab tu bsngags pa'i phyir ro/ /'od srung de lta bas na khyod ni dgon
108a6('dul ba): pa pa yin zhing dgon pa pa nyid kyi bsngags pa brjod pa dang / bsod snyoms pa yin zhing / bsod snyoms pa nyid kyi bsngags pa rjod pa dang / phyag dar khrod pa yin zhig phyag dar khrod pa nyid kyi bsngags pa brjod pa yin te/ 'od bsrung khyod kyis
108a7('dul ba): de ltar bslab par bya'o/ /'di ni re shig byung ba yin te sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do// //'dul ba rnam par
108a8('dul ba): 'byed pa/ bam po lnga bcu pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /phongs pa dang bcas pa'i dus byung nas bram ze dang / khyim bdag dad pa can dag gis dge
108b1('dul ba): slong gnas brtan gnas brtan dag gi bsod snyoms sbyar to/ /drug sde dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas de dag bcu gnyis sde dag gi gan du dong ba dang /
108b2('dul ba): de dag gis smras pa/ 'phags pa dag bzhugs la zhal tshus gsol cig /sus sbyin par 'gyur/ de dag gis smras pa/ bdag cag gis gsol lo/ /sang sus sbyin par 'gyur/ bdag cag gis gsol lo/ /drug sde dag gis
108b3('dul ba): smras pa/ sring mo dag de tsam gyis kho bo cag 'tsho bar mi nus kyi 'di ltar/ bram ze dang khyim bdag dad pa can gang dag gis dge slong gnas brtan gnas brtan dag gi bsod snyoms sbyar ba de dag gal te khyed kyis kho bo
108b4('dul ba): cag gi phyir sbyor du bcug na de lta na kho bo cag 'tsho bar nus so/ /sbom dga' mos smras pa 'phags pa dag de ltar bgyir rung ngam/ drug sde dag gis smras pa/ ci kho bo cag ltogs te 'chi bar bya 'am/ legs par rung ngo / /
108b5('dul ba): shin tu rung ngo / /gang du bkag /sus bkag /de nas dge slong ma sbom dga' mo snga dro sham thabs bgos lhung bzed dang chos gos thogs te mnyan yod du bsod snyoms la zhugs nas/ de khyim gang du tshe dang ldan pa kun shes kauN+Di n+ya'i
108b6('dul ba): bsod snyoms sbyar ba'i khyim der song ste 'di skad ces smras so/ /khyed kyis su'i bsod snyoms sbyar/ de dag gis smras pa/ 'phags pa kun shes kauN+Di n+ya'i 'o/ /sbom dga' mos smras pa/ khyod kyis shAkya'i rigs
108b7('dul ba): las rab tu byung ba sde snod gsum dang ldan pa/ chos sgrog pa/ rig pa dang grol ba'i spobs pa can gang yin pa de'i bsod snyoms sbyor na de lta na khyed la bsod nams che bar 'gyur ro/ /de dag gis smras pa/ 'phags
108b8('dul ba): ma shAkya'i rigs las rab tu byung ba sde snod gsum dang ldan pa/ chos sgrog pa/ rig pa dang grol ba'i spobs pa can de gang lags/ sbom dga' mos smras pa/ 'phags
109a1('dul ba): pa dga' bo shAkya'i rigs las rab tu byung ba sde snod gsum dang ldan pa/ chos sgrog pa/ rig pa dang grol ba'i spobs pa can yin no/ /de dag gis smras pa/ de ltar bgyi'o zhes de dag gis 'phags pa kun shes kauN+Di n+ya'i bsod snyoms
109a2('dul ba): sbyar ba gang yin pa de dga' bo'i phyir sbyor du bcug go/ /de bzhin du gang dag gi dge slong gnas brtan gnas brtan dag gi bsod snyoms sbyar ba de dag thams cad drug sde dag gi phyir sbyor du bcug go/ /drug sde dag snga dro sham thabs bgos lhung
109a3('dul ba): bzed dang chos gos thogs te mnyan yod du bsod snyoms la dong ba dang / de dag lhung bzed snod khas btags pa'i bsod snyoms dag gis 'ongs pa dge slong rnams kyis mthong nas smras pa/ e ma'o drug sde dag gis lhung bzed
109a4('dul ba): snod dag khas btags so/ /drug sde dag gis smras pa/ gang dag gis bdag cag gi phyir bsod snyoms dag sbyor du bcug pa'i sring mo dag nad med par gyur cig /dge slong rnams kyis smras pa/ khyed cag shes bzhin du
109a5('dul ba): dge slong mas sbyor du bcug pa'i zas zar rung ngam/ drug sde dag gis smras pa/ rung yang srid/ mi rung yang srid de ci kho bo cag ltogs te 'chi bar bya 'am/ dge slong don nyung ngu dag ci'i phyir dge slong dag dge slong mas sbyor du bcug
109a6('dul ba): pa'i zas za bar byed ces smod par byed/ phyar ka gtong bar byed kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang /
109a7('dul ba): skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/
109a8('dul ba): sangs rgyas bcom ldan 'das kyis drug sde dag la rmas pa/ dge slong dag khyed shes bzhin du dge slong mas sbyor du bcug pa'i zas za ba bden nam/ btsun pa mad do/ /sangs rgyas bcom ldan 'das kyis dge sbyong gi
109b1('dul ba): tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge
109b2('dul ba): slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams
109b3('dul ba): kyis 'dul ba la bslab pa'i gzhi 'di ltar gdon par bya ste/ yang dge slong gang shes bzhin du dge slong mas sbyor du bcug pa'i zas za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar
109b4('dul ba): bca' ba mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa de las kyi mtha' gnyis byed du 'dzud de tshong dang /
109b5('dul ba): zhing las kyi mtha'o/ /des dgon par zhing rmos nas sa bon btab ste zhing de'i drung du spyil bu byas nas zong thogs te yul gzhan du song ngo / /bsod snyoms pa zhig ljongs rgyu zhing 'gro ba na mnyan yod du phyin nas des der byul na zhing
109b6('dul ba): de'i drung na spyil bu mthong nas des bsams pa/ phyogs 'di go skabs dben pa yin gyi 'di nyid du 'dug par bya'o snyam nas/ des de nyid du 'dug par brtsams te mnyan yod du bsod snyoms brgyus nas de nyid du gnas 'cha'o/ /
109b7('dul ba): der mi'i dris ri dgas dang bya 'ga' yang mi 'ong zhing der lhas kyang dus dang dus su char gyi rgyun legs par phab pas zhing de shin du phun sum tshogs par gyur to/ /khyim bdag de yang don legs par grub ste bkra shis shing bde bar 'ongs
109b8('dul ba): so/ /de nas khyim bdag des rdzas sbas nas khrus byas te zan zos pa dang chung mas smras pa/ rje'i sras khyod kyis dgon pa'i zhing de la sa bon btab nas yul gzhan du bzhud na gal te sa bon gyi skyin pa tsam grub par gyur tam rje
110a1('dul ba): gzigs shig / khyim bdag de der song ba dang ji tsam na zhing de lo thog shin tu phun sum tshogs pa mthong nas des bsams pa/ bdag gis 'dir rib ma yang ma byed/ srungs ma'i mi 'ga' yang ma bzhag par
110a2('dul ba): zhing 'di lo thogs phun sum tshogs par gyur pa 'di la rgyu ci yod snyam nas/ des der byul ba dang mi'i rjes mthong nas de rjes bzhin du spyil bu der song ba dang / ji tsam na dge slong bsod snyoms pa zhig skyil mo krung gis 'dug
110a3('dul ba): pa mthong nas des bsams pa/ 'di'i mthus zhing 'di shin tu lo thogs phun sum tshogs par gyur to snyam nas des smras pa/ 'phags pa spyil bu 'di na bzhugs sam/ des smras pa/ khyim bdag yin no/ /khyim bdag
110a4('dul ba): gis smras pa/ 'phags pa zhing 'di bdag gi lags kyis 'phags pas me tog dang / 'bras bu dang / tshem shing dag ci bder longs spyad du gsol/ 'phags pas sang bdag gi sdum par bsod snyoms gsol bar ci gnang /
110a5('dul ba): khyim bdag kho bo ni bsod snyoms pa yin pas bsod snyoms 'ba' shig la rgyu'o zhes des de'i dang du ma blangs nas khyim bdag des de'i rkang pa gnyis la mgo bos phyag 'tshal te song nas rang gi khyim ga la ba der song ste phyin nas
110a6('dul ba): chung ma la 'di skad ces smras so/ /bzang mo bang ba sta gon gyis shig /zhing de las lo thog shin tu phun sum tshogs par gyur to/ /chung mas bsams pa 'di bdag la/ ku re zer ro snyam nas des smras pa/ rje'i sras khyod kyis der rib
110a7('dul ba): ma yang ma bgyis/ srungs ma'i mi 'ga' yang ma bzhag na bdag la/ ku re bgyir ci mchis/ khyim bdag gis smras pa/ bzang mo ci kho bo khyod la/ ku re byed snyam 'am 'di ltar yid ches par gyis shig /zhing de'i lo thogs
110a8('dul ba): shin du phun sum tshogs par gyur to/ /chung mas smras pa/ ci'i slad du/ khyim bdag gis smras pa/ kho bo zhing de'i drung du spyil bu byas te spyil bu der dge slong bsod snyoms pa zhig 'dug pas de'i mthus zhing de shin tu lo thog phun sum tshogs
110b1('dul ba): par gyur to/ /chung mas smras pa/ 'o na khyod kyis ci'i slad du de sang bsod snyoms la spyan ma drangs/ khyim bdag gis smras pa/ kho bos de spyan drangs na bsod snyoms pa de'i zhal nas khyim bdag kho bo ni bsod snyoms pa yin pas
110b2('dul ba): bsod snyoms 'ba' shig la rgyu'o zhes des dang du ma blangs so/ /chung mas smras pa/ de dag ni zhabs la phyag 'tshal te spyan drang ba lags so/ /khyim bdag gis smras pa/ 'o na khyod kyis zhal zas sta gon gyis shig dang kho bo der song la
110b3('dul ba): zhabs la phyag 'tshal te spyan drangs bar bya'o zhes de song ste de'i rkang pa gnyis la mgo bos phyag 'tshal te smras pa/ 'phags pa sang bdag gi sdum par bsod snyoms gsol bar ci gnang / bsod snyoms pa des smras pa/
110b4('dul ba): khyim bdag kho bo ni bsod snyoms 'ba' zhig la rgyu'o/ /khyim bdag gis smras pa/ 'phags pa khyod kyis bdag gi sdum par bsod snyoms mi gsol du mi rung ngo / /bsod snyoms pa des khyim bdag de dus kyis 'chu bar shes nas
110b5('dul ba): cang mi smra bas dang du blangs so/ /khyim bdag des bsod snyoms pa des cang mi smra bas dang du blangs par rig nas rkang pa la phyag 'tshal te song nas rang gi khyim ga la ba der song ste phyin nas chung ma la smras pa/ bzang mo kho bos
110b6('dul ba): bsod snyoms pa de sang gdugs tshod la spyan drangs na des kyang ci mi smra bas dang du blangs kyis zhal zas gtsang zhing bsod pa dag sta gon gyis shig / khyim bdag gi chung ma des kha zas grang cha gang dag yin pa de dag ni de nyid kyi
110b7('dul ba): nyin mo sta gon byas/ drod bag gang dag yin pa de dag ni phyi de nyin par sta gon byas so/ /dge slong bsod snyoms pa dag bsod snyoms la 'jug par brtsams pa dang / bsod snyoms pa gzhan zhig bsod snyoms pa de'i gan du song ste smras pa/
110b8('dul ba): bsod snyoms pa tshur shog bsod snyoms la 'dong ngo / /des smras pa/ kho bo khyim bdag gcig gis mgron du bos pas dus shes par byas te 'gros khyod song shig /des smras pa/ bsod snyoms pa rnyed pa dang ldan zhing bsod snyoms pa bsod
111a1('dul ba): nams chen por gyur gyis zas kyi tshod shes par gyis shig / kho bos kyang de la dus shes par bya'o/ /dge slong ma sbom dga' mo snga dro sham thabs bgos lhung bzed dang chos gos thogs te mnyan yod du bsod snyoms la zhugs nas/ de mthar gyis
111a2('dul ba): bsod snyoms la rgyu ba na khyim der zhugs te smras pa/ mtshan bzang a rog khya bsod snyoms byin cig /khyim bdag gi chung mas smras pa/ 'phags ma bdag gis bsod snyoms pa zhig spyan drangs pa de 'phyis te zan bcad par gyur na mi rung
111a3('dul ba): bas bdag brel gyis re shig bzhud cig / sbom dga' mos smras pa/ gal te kho mos bsod snyoms pa de khrid de 'ong na khyod kyis kho mo bsod snyoms sbyin nam/ des smras pa gsol lo/ /phyi bzhin 'brang ba'i dge sbyong ma 'di la sus sbyin par
111a4('dul ba): 'gyur/ bdag gis gsol lo/ /gtsug lag khang srung ba dag sus sbyin par 'gyur/ bdag gis gsol lo/ /sbom dga' mos bsams pa/ bsod snyoms pa dag gis bsod snyoms brgyus nas da tsam phyir 'byung bas gang da gzod 'jug
111a5('dul ba): pa de bsod snyoms pa de yin no snyam nas de grong khyer gyi sgor song ste bsdad do/ /bsod snyoms pa des kyang bsams pa/ deng bdag gis bsod snyoms la rgyu mi dgos pas dge ba'i phyogs la tron bya zhing dus shes par byas te/
111a6('dul ba): 'gro snyam nas des dus shes par byas nas snga dro sham thabs bgos lhung bzed dang chos gos thogs te mnyan yod du bsod snyoms la 'jug par brtsams pa dang de sbom dga' mos mthong nas bsams pa/ bsod snyoms
111a7('dul ba): pa de 'di yin no snyam nas des de la dris pa/ 'phags pa sdum pa ga ge mo zhig tu spyan ma drangs sam/ sring mo g.yar drangs so/ /'phags pa bdag gis khyim der khyod kyi bsngags pa brjod do/ /des smras pa/ sring mo ci kho
111a8('dul ba): bos khyod la kho bo'i bsngags pa brjod cig ces byas sam/ 'phags pa bka' ma stsal to/ /bsod snyoms pa des bsams pa/ 'di ni dge slong mas sbyor du bcug pa'i zas yin par gyur gyis bdag gis zan bcad pa ni bla'i bdag
111b1('dul ba): ltung ba dang bcas par gyur na mi rung ngo snyam nas de phyir ldog par brtsams pa dang / sbom dga' mos smras pa/ 'phags pa bdag gis khyod kyi gdung yang ma 'tshal/ mtshan yang ma 'tshal bas bdag gis khyod kyi bsngags pa brjod re skan/
111b2('dul ba): bsod snyoms pas smras pa/ sring mo gal te khyod kyi tshig snga ma bden na ni phyi ma brdzun la/ gal te phyi ma bden na ni snga ma brdzun no zhes de phyir log ste spyil bu de nyid du song nas de ji srid du lus las mdangs ma yal ba de srid du dge ba'i phyogs la tron byas
111b3('dul ba): nas/ gang gi tshe lus las mdangs yal ba de'i tshe na glos phab ste nyal ba dang bsod snyoms pa gzhan dag gis de la smras pa/ gal te zas gzhan gyi yin zhes de lto yang gzhan gyi lto yin snyam 'am/ ci byas/ ci tsam gyis dge ba'i phyogs la tron byed
111b4('dul ba): kyang mi nus pa de tsam gyi zas zos so/ /sus zos/ khyod kyis zos so/ /kho bos ma zos so/ /'o na ci'i phyir glos phab ste nyal/ des skabs de dge slong rnams la rgyas par brjod nas dge slong rnams kyis bcom ldan 'das la gsol pa dang / bcom ldan 'das
111b5('dul ba): kyis bka' stsal pa/ de lta bas na sngar khyim du bos pa ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i
111b6('dul ba): shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la 'di ni gnang ba yin te/ nga'i nyan thos rnams kyis 'dul ba la bslab pa'i gzhi
111b7('dul ba): 'di ltar gdon par bya ste/ yang dge slong gang shes bzhin du dge slong mas sbyor du bcug pa'i zas za na sngar khyim du bos pa ma gtogs te ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /shes bzhin
111b8('dul ba): du zhes bya ba ni bdag nyid kyis rig pa 'am/ gzhan gyis brjod pas so/ /dge slong mas shes bya ba ni chos 'di pas so/ /sbyor du bcug pa'i
112a1('dul ba): zhes bya ba ni sbyor du bcug pa gnyis te/ tshul khrims kyis sbyor du bcug pa dang / thos pas sbyor du bcug pa'o/ /zas shes bya ba ni bca' ba lnga dang / bza' ba lnga'o/ /za na zhes bya ba ni mgul du mid na'o/ /
112a2('dul ba): sngar khyim du bos pa ma gtogs te zhes bya ba ni sngar khyim du mgron du bos pa bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu
112a3('dul ba): sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar
112a4('dul ba): 'gyur zhe na/ 'di lta ste/ dge slong rab tu mang po dag khyim gzhan du mgron du bos par gyur pa na der dge slong ma 'ongs te mgron dris pa/ khyod cag gis dge slong gang dag mgron du bos/ che ge mo dang che ge mo la sogs pa dag go/ /
112a5('dul ba): zan ji lta bu dag sbyin/ sum phel gyi zan dag go/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la gtsang phye sbyin par bya'o/ /zhun mar ji
112a6('dul ba): lta bu sbyin/ ra'i zhun mar sbyin no/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la ba mar sbyin par bya'o/ /lan tshwa ji lta bu sbyin/ 'gyur
112a7('dul ba): byed kyi lan tshwa'o/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la rgyam tshwa dang / ba tshwa dang / rgya mtsho'i tshwa sbyin par bya'o/ /btung ba ji lta bu blud rtsab
112a8('dul ba): mo'o/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la dar ba blud par bya'o/ /zan spag pa ji lta bu sbyin/ tshwa dang sbyar ba'i ldum mo/ /mi rung ste/
112b1('dul ba): dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la tshog pa dang / btsos pa dang / zho thug blud par bya'o/ /khur ba ji lta bu sbyin/ mo sran gre'u'i khur
112b2('dul ba): ba'o/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la hwags kyi khur ba dang / mon khur dang / bog ran sbyin par bya'o/ /mon khur spag pa
112b3('dul ba): ji lta bu sbyin/ tshwa dang sbyar ba'i ldum mo/ /mi rung ste/ dge slong de dag ni rgyun du zhug pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la brngo sha dang / sreg sha dang / sha rnam pa mang po sbyin
112b4('dul ba): par bya'o/ /skom ji lta bu blud/ bu ram chab bo/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag la hwags chab dang / li kha ra'i chab dang /
112b5('dul ba): dro 'jam blud par bya'o/ /'bras chan ji lta bu sbyin/ 'bras chan rtsub po dang / ko dra ba'i chan no/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag
112b6('dul ba): la 'bras sa lu'i chan sbyin par bya'o/ /sran tshod ci lta bu blud/ mon sran gre'u'i sran tshod do/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas de dag
112b7('dul ba): la mon sran sde'u'i sran tshod blud par bya'o/ /bya na ji lta bu sbyin/ sngo tshod do/ /mi rung ste/ dge slong de dag ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dag yin pas/ de dag la sha rnam pa sna
112b8('dul ba): tshogs dang / hwags tshod dang zho dang / 'o tshan blud par bya'o/ /zhes sbyor du bcug nas/ dge slong gis gal te shes bzhin du zos na ltung byed du 'gyur ro/ /rgyun du zhugs pa dang / lan cig phyir 'ong ba dang / phyir mi 'ong ba dang /
113a1('dul ba): dgra bcom pa dag yin pas bden na ltung ba med do/ /'di lta ste dge slong rab tu mang po dag khyim gzhan du mgron du bos par gyur pa na der dge slong ma 'ongs te dris pa/ khyed cag gis dge slong gang dag 'gron du
113a2('dul ba): bos/ che ge mo dang che ge mo la sogs pa dag go/ /zan ji lta bu dag sbyin/ sum phel gyi zan dag go/ /mi rung ste/ dge slong de dag ni mdo sde 'dzin pa dang / 'dul ba 'dzin pa dang / ma mo 'dzin pa dag yin pas de dag la
113a3('dul ba): gtsang phye sbyin par bya'o/ /zhun mar ji lta bu sbyin/ ra'i zhun mar sbyin no/ /mi rung ste/ dge slong de dag ni mdo sde 'dzin pa dang / 'dul ba 'dzin pa dang / ma mo 'dzin pa dag yin pas de dag la ba mar sbyin par bya'o/ /lan tshwa ji lta bu sbyin/
113a4('dul ba): 'gyur byed kyis lan tshwa'o/ /mi rung ste dge slong de dag ni mdo' sde 'dzin pa dang / 'dul ba 'dzin pa dang / ma mo 'dzin pa dag yin pas/ de dag la rgyam tshwa dang / ba tshwa dang / rgya' mtsho'i tshwa sbyin par bya'o/ /btung ba ji lta bu blud/
113a5('dul ba): rtsab mo'i'o/ /mi rung ste/ dge slong de dag ni mdo' sde 'dzin pa dang / 'dul ba 'dzin pa dang / ma mo 'dzin pa dag yin pas de dag la dar ba blud par bya'o/ /zan spag pa ji lta bu sbyin/ tshwa dang sbyar ba'i ldum mo/ /mi rung ste/
113a6('dul ba): dge slong de dag ni mdo' sde 'dzin pa dang / 'dul ba 'dzin pa dang / ma mo 'dzin pa dag yin pas de dag la tshog pa dang / btsos pa dang / zho thug blud par bya'o/ /khur ba ji lta bu sbyin/ mon sran gre'u'i khur ba'o/ /mi rung ste/
113a7('dul ba): dge slong de dag ni mdo' sde 'dzin pa dang / 'dul ba 'dzin pa dang / ma mo 'dzin pa dag yin pas de dag la hwags kyi khur ba dang / mon khur dang / bog ran sbyin par bya'o/ /mon khur spag pa ji lta bu sbyin/ tshwa dang sbyar
113a8('dul ba): ba'i ldum mo/ /mi rung ste/ dge slong de dag ni mdo sde 'dzin pa dang / 'dul ba 'dzin pa dang / ma mo 'dzin pa dag yin pas de dag la brngo sha dang / sreg sha dang / sha rnam pa mang po sbyin par bya'o/ /skom ci lta bu blud/
113b1('dul ba): bu ram chab bo/ /mi rung ste/ dge slong de dag ni mdo sde 'dzin pa dang / 'dul ba 'dzin pa dang / ma mo 'dzin pa dag yin pas de dag la hwags chab dang / li kha ra'i chab dang / dro 'jam blud par bya'o/ /'bras chan ji
113b2('dul ba): lta bu sbyin/ 'bras chan rtsub po dang / ko dra ba'i chan no/ /mi rung ste/ dge slong de dag ni mdo' sde 'dzin pa dang / 'dul ba 'dzin pa dang / ma mo mdzin pa dag yin pas de dag la 'bras sa lu'i chan sbyin par bya'o/ /sran tshod
113b3('dul ba): ji lta bu blud/ mon sran gre'u'i sran tshod do/ /mi rung ste/ dge slong de dag ni mdo' sde 'dzin pa dang / 'dul ba 'dzin pa dang / ma mo 'dzin pa dag yin pas de dag la mon sran sde'u'i sran tshod blud par bya'o/ /byan ji lta bu sbyin/
113b4('dul ba): sngo tshod do/ /mi rung ste/ dge slong de dag ni mdo sde 'dzin pa dang / 'dul ba 'dzin pa pa dang / ma mo mdzin pa dag yin pas de dag la sha rnam pa sna tshogs dang hwags tshod dang / zho dang / 'o tshan blud par bya'o zhes sbyor du bcug
113b5('dul ba): nas/ dge slong gis gal te de shes bzhin du zos na ltung byed du 'gyur ro/ /mdo' sde 'dzin pa dang / 'dul ba 'dzin pa dang / ma mo 'dzin pa dag yin pa bden na ltung ba med do/ /las dang po pa dang / smyos pa dang /
113b6('dul ba): sems 'khrugs pa dang / tshor ba dag gis nyen pa la ltung ba med do/ /dge slong mas sbyor du bcug pa za ba'i ltung byed de sum bcu pa rdzogs s+ho// // sdom la/ yang yang dang ni 'dug gnas gcig /phyed dang bca' dang stobs
113b7('dul ba): pa dang / /'dus dang dus min gsog 'jog dang / /kha nas mid dang bsod pa nyid/ / sangs rgyas bcom ldan 'das rgyal po'i khab 'od ma'i tshal ka lan da ka'i gnas na bzhugs so/ /tshe dang ldan pa shA ri'i bu dang / maud
113b8('dul ba): gal gyi bu chen po gnyis kyi kun du spyod pa ni dus su sems can dmyal ba rgyu ba dang / dud 'gro rgyu ba dang / yi dag rgyu ba dang / lha rgyu ba dang / mi rgyur 'gro ba yin pas de gnyis kyis de dag tu brgyus nas 'dzam bu'i
114a1('dul ba): gling du 'ongs te 'khor bzhi po dag la sems can dmyal ba pa'i sems can rnams kyi dbyung ba dang / gtub pa dang / gcad pa dang / gsheg pa la sogs pa'i sdug bsngal dang / dud 'gro rnams gcig la gcig
114a2('dul ba): za ba la sogs pa'i sdug bsngal dang / yi dags rnams kyi bkres pa dang / skom pa la sogs pa'i sdug bsngal dang / lha rnams kyi 'chi 'pho dang / ltung ba dang / rnam par 'thor ba dang / rnam par 'jig pa la sogs pa'i sdug
114a3('dul ba): bsngal dang / mi rnams kyi tshol ba dang / chags pa la sogs pa'i sdug bsngal gang dag yin pa de dag brjod par byed pas gang la la'i lhan cig gnas pa dang / nye gnas tshangs par spyod pa la mngon par mi dga' ba de dag des
114a4('dul ba): khrid de tshe dang ldan pa shA ri'i bu dang / maud gal gyi bu chen po gnyis ga la ba der song ste/ phyin nas tshe dang ldan pa shA ri'i bu dang / maud gal gyi bu chen po gnyis la yang dag par 'doms su 'chol bar byed/ yang dag par
114a5('dul ba): rjes su ston du 'chol bar byed cing / tshe dang ldan pa shA ri'i bu dang / maud gal gyi bu chen po gnyis kyang de la yang dag par 'doms par byed/ yang dag par rjes su ston par byed do/ /tshe dang ldan pa shA ri'i bu dang /
114a6('dul ba): maud gal gyi bu chen po gnyis kyis yang dag par gtams shing / yang dag par rjes su bstan pa na de dag tshangs par spyod pa la mngon par dga' zhing gong du khyad par yang rtogs par byed do/ /de'i tshe na tshe dang ldan pa shA
114a7('dul ba): ri'i bu dang / maud gal gyi bu chen po gnyis 'khor bzhi po dag gis kun du bskor cing 'khod do/ /de nas bcom ldan 'das kyi tshe dang ldan pa kun dga' bo la bka' stsal pa/ kun dga' bo gang gis dge slong shA ri'i
114a8('dul ba): bu dang / maud gal gyi bu gnyis 'khor bzhi po dag gis kun du bskor cing 'khod pa'i rgyu ni gang yin/ rkyen ni gang yin/ btsun pa tshe dang ldan pa shA ri'i bu dang / maud gal gyi bu chen po
114b1('dul ba): gnyis kyi kun du spyod pa ni dus dang dus su sems can dmyal ba rgyu ba dang / dud 'gro rgyu ba dang / yi dags rgyu ba dang / lha rgyu ba dang / mi rgyur mchi ba lags pas/ de gnyis kyis de dag tu brgyus nas 'dzam bu'i
114b2('dul ba): gling du mchis te 'khor bzhi po dag la sems can dmyal ba pa'i sems can rnams kyi dbyung ba dang / gtub pa dang / gcad pa dang / gsheg pa la sogs pa'i sdug sngal dang / dud 'gro rnams kyi gcig la
114b3('dul ba): gcig 'tshal ba la sogs pa'i sdug bsngal dang / yi dags rnams kyi bkres pa dang / skom pa la sogs pa'i sdug bsngal dang / lha rnams kyi 'chi 'pho dang / ltung ba dang / rnam par 'thor ba dang / rnam par 'jig
114b4('dul ba): pa la sogs pa'i sdug sngal dang / mi rnams kyi tshol ba dang / chag pa la sogs pa'i sdug bsngal gang dag lags pa de dag brjod par bgyid pas gang la la'i lhan cig gnas pa dang / nye gnas tshangs par spyod pa la
114b5('dul ba): mngon par mi dga' ba de dag des khrid de tshe dang ldan pa shA ri'i bu dang / maud gal gyi bu chen po gnyis ga la ba der mchis te/ mchis nas tshe dang ldan pa shA ri'i bu dang / maud gal gyi bu chen po gnyis la yang dag par
114b6('dul ba): 'doms su 'chol bar bgyid/ yang dag par rjes su ston du 'chol bar bgyid cing tshe dang ldan pa shA ri'i bu dang / maud gal gyi bu chen po gnyis kyang de dag la yang dag par 'doms par bgyid yang dag par rjes su
114b7('dul ba): ston par bgyid do/ /tshe dang ldan pa shA ri'i bu dang / maud gal gyi bu chen po gnyis kyis yang dag par btams shing / yang dag par rjes su bstan pa na de dag tshangs par spyod pa la mngon par dga' zhing gong du khyad par
114b8('dul ba): yang rtog par bgyid de/ btsun pa tshe dang ldan pa shA ri'i bu dang / maud gal gyi bu chen po gnyis 'khor bzhi po dag gis kun du bskor cing mchis pa'i rgyu ni de lags/ rkyen ni de lags so/ /kun dga' bo thams cad du dge slong
115a1('dul ba): shA ri'i bu dang / maud gal gyi bu chen po gnyis dang / shA ri'i bu dang / maud gal gyi bu chen po gnyis lta bu dag mi 'byung bas de'i phyir sgo khang du cha lnga pa'i 'khor lo bri bar rjes su gnang ngo / /bcom ldan 'das kyis
115a2('dul ba): sgo khang du cha lnga pa'i 'khor lo bri bar bya'o/ /zhes bka' stsal nas/ dge slong rnams kyis ji ltar bri ba mi shes nas bcom ldan 'das kyis bka' stsal pa/ 'gro ba lnga po sems can dmyal ba'i 'gro ba dang / dud 'gro'i 'gro ba dang /
115a3('dul ba): yi dags kyi 'gro ba dang / lha'i 'gro ba dang / mi'i 'gro ba bri bar bya'o/ /dge slong rnams kyis gang du gang bri bar bya ba mi shes nas bcom ldan 'das kyis bka' stsal pa/ mthar sems can dmyal ba dang / dud 'gro dang / yi dag
115a4('dul ba): kyis 'gro ba bri bar bya'o/ /shar gyi lus 'phags dang / nub kyi ba lang spyod dang / byang gi sgra mi snyan dang / 'dzam bu'i gling yang bri bar bya'o/ /dbus su 'dod chags dang / zhe sdang dang / gti mug dag bri bar bya'o/ /sangs
115a5('dul ba): rgyas kyi sku gzugs mya ngan las 'das pa'i dkyil 'khor dkar po ston par bri bar bya'o/ /brdzus te skyes pa'i sems can zo chun rgyud ma'i tshul gyis 'chi 'pho ba dang skye ba dag kyang bri bar bya'o/ /khor ra khor yug tu rten cing 'brel
115a6('dul ba): par 'byung ba'i yan lag bcu gnyis lugasu 'byung ba dang lugs las bzlog pa dag bri bar bya zhing thams cad mi rtag pas bzung bar bri bar bya'o/ /tshigasu bcad pa gnyis po/ brtsam par bya zhing dbyung bar bya/ /sangs rgyas
115a7('dul ba): bstan la 'jug par bya/ /'dam bu'i khyim la glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug bsngal tha mar byed par
115a8('dul ba): 'gyur/ /zhes bya ba yang bri bar bya'o/ /bcom ldan 'das kyis sgo khang du cha lnga pa'i 'khor lo bri bar bya'o/ /zhes bka' stsal nas/ dge slong rnams kyis sgo khang du cha lnga pa'i 'khor lo 'brir bcug pa dang / bram ze dang / khyim bdag
115b1('dul ba): dag lhags nas 'phags pa dag bris pa 'di ci lags shes 'dri ba na/ de dag gis kho bo cag gis kyang mi shes so zhes smras pa dang / bcom ldan 'das kyis bka' stsal pa/ der bram ze dang / khyim bdag 'ongs shing lhags pa rnams
115b2('dul ba): la de ston par 'gyur ba'i dge slong bsko bar bya'o/ /bcom ldan 'das kyis dge slong bsko bar bya'o zhes bka' stsal nas/ de dag bye brag med par byis pa yang rung / rmongs pa yang rung / mi gsal ba yang rung / mi mkhas pa yang rung ba
115b3('dul ba): las bsko bar byed nas de dag bdag nyid kyis kyang mi shes na bram ze dang khyim bdag 'ongs shing lhags pa rnams la ston par 'gyur ba lta ga la shes nas/ bcom ldan 'das kyis bka' stsal pa/ nus pa las bsko bar bya'o/ /rgyal po'i
115b4('dul ba): khab na khyim bdag cig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed pa de'i bu byung nas des chung ma la smras pa/ bzang mo bdag cag nor 'phrog
115b5('dul ba): pa/ long spyod 'phrog pa byung gis kho bo zong thogs te rgya mtsho chen por 'jug go/ /rje'i sras de ltar mdzod cig /de zong thogs te rgya mtsho chen por zhugs pa dang / de de nyid du tshul ma yin par sdug bsngal bar gyur to/ /chung ma
115b6('dul ba): des khye'u de nye du'i stobs dang / lag stobs kyis bsnyod cing gsos te bskyed nas des de yi ge dang / yig 'bru dag slob tu bcug nas des 'jig rten gyi gtam rgyud la shin du mkhas par gyur to/ /khye'u de ne'u ldangs dang lhan cig
115b7('dul ba): 'od ma'i tshal du song ste gtsug lag khang du zhugs pa dang / des sgo khang na cha lnga pa'i 'khor lo bris pa mthong nas des dge slong la dris pa/ 'phags pa bris pa 'di ci lags/ dge slong des smras pa/ bzhin bzang 'di dag
115b8('dul ba): ni 'gro ba lnga ste/ sems can dmyal ba dang / dud 'gro dang / yi dags dang / lha dang / mi dag go/ /des yang dris pa/ 'phags pa 'di dag gis las ci bgyis na las de'i rnam par smin pas sems can dmyal ba dag tu skyes
116a1('dul ba): shing des da ltar dbyung ba dang / gtub pa dang / gcad pa dang / gsheg pa la sogs pa'i sdug bsngal nyams su myong bar gyur/ bzhin bzangs 'di dag gis mi dge ba bcu'i las kyi lam dag cher kun du bsten cing goms par byas
116a2('dul ba): lan mang du byas pas las de'i rnam par smin pas sems can dmyal ba rnams su skye shing / de da ltar dbyung ba dang / gtub pa dang / gcad pa dang / gsheg pa la sogs pa'i bsdug bsngal dag nyams su myong bar gyur to/ /
116a3('dul ba): 'phags pa 'di dag gis kyang las ci bgyis na las de'i rnam par smin pas dud 'gro rnams su skye shing des da ltar gcig la gcig 'tshal ba la sogs pa'i sdug bsngal dag nyam su myong bar gyur/ bzhin bzang 'di dag gis
116a4('dul ba): ni mi dge ba bcu'i las kyi lam dag ches srab pa dang / ches chung ba dag kun du bsten cing goms par byas lan mang du byas pas las de'i rnam par smin pas dud 'gro rnams su skye shing / de da ltar gcig la gcig za ba'i
116a5('dul ba): sdug bsngal dag nyam su myong bar gyur to/ /'phags pa 'di dag gis kyang las ci bgyi na las de'i rnam par smin pas yi dags rnams su skye shing des da ltar bkres pa dang / skom pa la sogs pa'i sdug bsngal dag nyams su
116a6('dul ba): myong bar gyur/ bzhin bzang 'di dag gis ni ser sna kun du bsten cing goms par byas lan mang du byas pas las de'i rnam par smin pas yi dags rnams su skye shing / des da ltar bkres pa dang / skom pa la sogs pa'i
116a7('dul ba): sdug bsngal dag nyam su myong bar gyur to/ /'phags pa 'o na 'di dag gis las ci bgyis na las de'i rnam par smin pas lha rnams su skye shing des da ltar lha'i bde ba dag nyams su myong bar gyur/ bzhin bzang 'di dag gis ni dge ba
116a8('dul ba): bcu'i las kyi lam cher kun du rten cing goms par byas lan mang du byas pas las de'i rnam par smin pas lha rnams su skye shing des da ltar lha'i bde ba dag myong bar gyur to/ /'phags pa 'di dag gis las ci bgyis na las de'i rnam par
116b1('dul ba): smin pas mi rnams su skye shing des da ltar bde ba chung ngu nyams su myong bar gyur/ bzhin bzang 'di dag gis ni dge ba bcu'i las kyi lam chung ngu kun du rten cing goms par byas lan mang du byas pas las de'i rnam par smin pas mi rnams su skye shing /
116b2('dul ba): des da ltar bde ba chung ngu nyam su myong bar gyur to/ /'phags pa 'di la bdag 'gro ba gsum po sems can dmyal ba dang / dud 'gro dang / yi dags dag ni mi 'tshal lo/ /'gro ba gnyis po lha dang / mi gnyis ni 'tshal lo/ /'phags pa bdag gis las ci bgyis
116b3('dul ba): na des bdag lhar skye bar 'gyur ba mchis sam/ bzhin bzang yod do/ /gang lags/ bzhin bzangs bcom ldan 'das kyi spyan sngar rab tu byung la tshangs par spyad pa spyod cig dang / gal te tshe 'di nyid la kun shes pa rtogs par gyur na de nyid khyod kyi sdug
116b4('dul ba): bsngal gyi mtha' yin no/ /gal te kun du sbyor ba lhag ma dang bcas pas dus byed par gyur na khyod lha rnams su skye bar 'gyur ro/ /'phags pa yun ji srid du/ bzhin bzangs ji srid 'tsho'i bar du'o/ /de ni rngo mi thog na thabs gzhan
116b5('dul ba): 'ga' mchis sam yod do/ /gang lags/ bzhin bzang bcom ldan 'das kyi spyan sngar sngar tshangs par spyod pa'i gzhi dag long shig /'phags pa yun ji srid du/ bzhin bzangs ji srid 'tsho'i bar du'o/ /'phags pa de yang rngo mi
116b6('dul ba): thog na thabs gzhan ci mchis yod do/ /gang lags/ bzhin bzangs sangs rgyas la sogs pa dge slong gi dge 'dun gdugs tshod gsol cig dang / lha rnams su skye bar 'gyur ro/ /'phags pa kAr ShA pa Na du tsam dag gis sangs
116b7('dul ba): rgyas la sogs pa dge slong gi dge 'dun gdugs tshod byed par 'gyur/ bzhin bzangs kAr ShA pa Na lnga brgyas so/ /'phags pa de ni rngo thog go zhes des dge slong de'i rkang pa la phyag 'tshal te song nas rang gi khyim ga la ba
116b8('dul ba): der song ste phyin nas ma la 'di skad ces smras so/ /yum bdag deng 'od ma'i tshal du mchis nas bdag gis de na cha lnga pa'i 'khor lo bris pa mthong ste/ de na 'gro ba lnga po sems can dmyal ba dang / dud 'gro dang / yi dags dang /
117a1('dul ba): lha dang / mi dag bris na/ yum khyod ngan bu lha rnams su skye bar bzhed dam/ bu kho mo sems can thams cad lha rnams su skye ba yang 'dod na khyod lta smos kyang ci dgos/ yum khyod kyis bdag la kAr ShA pa Na lnga brgya stsol
117a2('dul ba): cig dang bdag gis sangs rgyas la sogs pa dge slong gi dge 'dun gdugs tshod gsol lo/ /bu khyod kyang kho mos nye du'i stobs dang lag stobs kyis bsnyod cing gsos te bskyed pa yin pas kho mo la kAr ShA pa Na lnga brgya'i
117a3('dul ba): 'byor ba ga la yod/ yum bdag gla rngan gyi slad du las bgyid du mchi'o/ /bu khyod ni shin du gzhon pa yin pas khyod kyis gla rngan gyi phyir las byed par mi nus so/ /yum rngo thog gis mchi'o/ /des de dus kyis 'chu bar shes te gnang nas khye'u
117a4('dul ba): de gla mi'i srang du song ste bsdad pa dang / bram ze dang khyim bdag gis gla mi gzhan dag khrid na de 'gas kyang ma khrid nas des der nyi ma nub par byas nas nam sros pa dang khyim du 'ongs so/ /mas de mthong nas dris pa/ bu khyod kyis deng gla rngan
117a5('dul ba): gyi phyir las byas sam/ khye'us smras pa/ yum bdag sus kyang ma khrid do/ /bu gla mi dag ni 'di mi 'dra ste/ gla mi dag ni skra yegs shing gos dri ma can dag gyon nas gla mi'i srang du song ste sdod kyis khyod kyang gal te gla rngan gyi phyir
117a6('dul ba): las byed par 'dod na skra yogs par gyis la/ gos dri ma can dag gyon te gla mi'i srang du song la sdod cig /des phyi de nyin par skra yegs par byas shing gos dri ma can dag gyon nas gla mi'i srang du song ste bsdad
117a7('dul ba): pa dang / tshong dpon zhig khyim rtsig par byed pa de gla mi dag gi phyir gla mi'i srang du 'ongs nas/ des gla mi gzhan dag khrid de khye'u de ma khrid pa dang / khye'us smras pa/ yab bdag gis kyang gla rngan gyi slad du las bgyi'o/ /
117a8('dul ba): tshong dpon gyis smras pa/ bu khyod shin du gzhon pas khyod kyis gla rngan gyi phyir las byed par mi nus so/ /khye'us smras pa/ ci khyod kyis bdag la dang por gla rngan stsol tam/ tshong dpon gyis smras pa/ mjug tu glang rngan sbyin no/ /khye'us
117b1('dul ba): smras pa/ bdag gis je deng las bgyi'i gal te mnyes par gyur na gla rngan stsol cig /tshong dpon des khye'u de khrid nas khye'u des tshong dpon de'i khyim du gla rngan gyi phyir las bya bar brtsams so/ /gla mi gzhan dag g.yos las byed
117b2('dul ba): pa na khye'u de myur ba myur bar las byed nas de dag gis de la smras pa/ tsha bo khyod ci'i phyir g.yos las mi byed/ khye'us smras pa/ zhang po dag kho bo sngon nyes par spyad pas dbul po'i khyim dag tu skyes shing des da ltar gla rngan gyis
117b3('dul ba): phyir las byed pa yin na/ gal te da g.yos las byas par gyur na 'di nas shi 'phos pa dag gi 'gro ba ji ltar 'gyur/ de dag gis smras pa/ tsha bo khyod gsar du dul ba yin pas thams cad kyi tha na las par 'gyur ba gang yin pa de lta
117b4('dul ba): bu'i gnas yod do/ /khye'u de 'jig rten pa'i gtam rgyud la mkhas pa yin pas des gla mi de dag la gtam rgyud smra shing myur ba myur bar song ba dang / gla mi de dag kyang gtam rgyud mi thos kyis dogs nas de'i phyi bzhin myur ba myur bar lhags
117b5('dul ba): nas de'i nyin mo gla mi de dag gis las mang du byas so/ /khyim bdag gi kun du spyod pa ni/ phyem red kyi dus kyi las kyi mtha' dag la so sor rtogs pa yin pas tshong dpon de/ rgongs kar 'ongs te las kyi
117b6('dul ba): mtha' dag la so so brtags pa dang / ci tsam na de nyis gyur gyur las byas par mthong nas des lag dpon gyi mi la dris pa/ ci khyod kyis gla mi gzhan dag kyang bkug gam/ des smras pa ma bkug go/ /tshong dpon gyis smras pa/
117b7('dul ba): 'o na ci'i phyir deng las mang du zin/ des smras pa/ khyim bdag gi bu 'di nad med par gyur cig /'di 'jig rten gyi gtam rgyud la mkhas pas/ 'di 'jig rten gyi gtam rgyud zer zhing myur ba myur bar las byed pa na
117b8('dul ba): gla mi gzhan dag kyang gtam rgyud mi thos kyis dogs pas myur ba myur bar 'di'i phyi bzhin 'dong zhing las byed pas des na deng las mang du zin to/ /tshong dpon des khye'u de la gla rngan nyis sgyur sbyin par
118a1('dul ba): brtsams pa dang / khye'us smras pa/ ci lags bdag la gdugs gnyis kyi gla rngan gcig car stsal tam/ ma yin te/ 'di ltar kho bo khyod la dga' bas bya dga' sbyin no/ /khye'us smras pa/ gal te khyod bdag la dgyes na ji
118a2('dul ba): srid du bdag khyod kyi sdum pa na sug las 'tshal ba de srid du bdag gi gla rngan khyod kyi phyag tu gzhag tu gsol/ tshong dpon gyis smras pa/ de ltar gyis shig /gang gi tshe de'i khyim zin pa de'i tshe na khye'u de'i gla rngan brtsis na kAr ShA pa Na
118a3('dul ba): lnga brgyar ma chog nas khye'u des ngu bar brtsams pa dang / tshong dpon des smras pa/ bu ci ngu / kho bos brid par ma gyur tam/ yab khyod bdag nyid chen po lags pas khyod kyis bdag ga la brid de/ 'di ltar bdag gis kAr ShA pa Na lnga brgya'i
118a4('dul ba): ched du gla rngan gyi slad du las bgyis shing / sangs rgyas la sogs pa dge slong gi dge 'dun gdugs tshod gsol te/ bdag lha rnams kyi nang du skye bar bgyi'o snyam na/ de dag ma 'tshal bas yang bdag gis gzhan du gla rngan gyi slad du las
118a5('dul ba): bgyi 'tshal bar 'gyur ro/ /tshong dpon de dad pa can zhig yin pas des smras pa/ bu kho bos kha bskang bar bya'o/ /yab bdag lha rnams kyi nang du skye bar mi 'gyur ba snyam/ bu khyod bcom ldan 'das la mngon par dad dam/ mngon par dad do/ /
118a6('dul ba): song la bcom ldan 'das la zhus zhig /khye'u de bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la
118a7('dul ba): khyim bdag gi bu des 'di skad ces gsol to/ /bcom ldan 'das bdag gis kAr ShA pa Na lnga brgya'i ched du gla rngan gyi ched du tshong dpon che ge zhig gi sug las bgyis na de dag ma 'tshal nas tshong dpon des de'i kha skong bar bgyid
118a8('dul ba): na blang bar bgyi 'am/ bzhin bzangs tshong dpon de dad pa can yin gyis long shig /bcom ldan 'das bdag lha rnams kyi nang du skye bar mi 'gyur lags pa snyam/ skye bar 'gyur ro/ /khye'u des bcom ldan 'das kyi zhabs
118b1('dul ba): gnyis la mgo bos phyag 'tshal te song ngo / /de nas khyim bdag gi bu des tshong dpon de las kAr ShA pa Na lnga brgya mnos te ma'i gan du song nas smras pa/ yum kAr ShA pa Na lnga brgya po 'di dag gis zhal zas sta gon mdzod
118b2('dul ba): cig dang sangs rgyas la sogs pa dge slong gi dge 'dun gdugs tshod gsol lo/ /bu kho mo la snod spyad 'ga' yang med cing / mi blas dang / gnas mal 'ga' yang med kyis tshong dpon de nyid snod spyad dang / mi blas
118b3('dul ba): dang / gnas mal mang ba yin la dad pa can yin gyis song la de nyid la gyis shig /khye'u de tshong dpon de'i gan du song ste smras pa/ yab bdag gi sdum pa na snod spyad dang / mi blas dang / gnas mal cung zad kyang ma mchis kyis
118b4('dul ba): khyod nyid kyis zhal zas sta gon mdzod cig dang bdag mchis nas rang gi sug pa nas sangs rgyas la sogs pa dge slong gi dge 'dun gdugs tshod gsol lo/ /tshong dpon de dad pa can yin pas des bsams pa/ bdag gi khyim gsar du brtsigs
118b5('dul ba): pa der sangs rgyas la sogs pa dge slong gi dge 'dun gyis gdugs tshod gsol bar gyur na legs so snyam nas des smras pa/ bu zhog ste song la sangs rgyas la sogs pa dge slong gi dge 'dun sang gdugs tshod la spyan drongs
118b6('dul ba): shig dang kho bos zhal zas sta gon bya'o/ /de nas khyim bdag gi bu des tshong dpon de'i lag tu kAr ShA pa Na lnga brgya gtad nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag
118b7('dul ba): 'tshal te rgan pa'i mtha' logs su 'dug nas gsol pa/ bcom ldan 'das sang bdag gis sangs rgyas la sogs pa dge slong gi dge 'dun gdugs tshod la spyan 'dren to/ /bcom ldan 'das kyis khyim bdag gi bu de la cang
118b8('dul ba): mi gsung bas gnang ngo / /de nas khyim bdag gi bu des bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te song ngo / /tshong dpon des kyang de nyid kyi mtshan mo zhal zas sta gon
119a1('dul ba): byas nas nang par sngar langs te gdan bshams nas chu ra bzhag ste/ bcom ldan 'das la spyan 'dren gyis btsun pa gdugs tshod g.yar dgongs 'tshal na bcom ldan 'das kyis da de'i dus la bab par dgongs
119a2('dul ba): su gsol zhes spyan drangs so/ /de nas bcom ldan 'das snga dro sham thabs gsol lhung bzed dang chos gos bsnams te dge slong gi tshogs kyis yongs su bskor cing dge slong gi dge 'dun gyis mdun du bdar nas tshong
119a3('dul ba): dpon de'i khyim ga la ba der gshegs so/ /drug sde dag gis dris pa/ su'i khyim du sangs rgyas la sogs pa dge slong gi dge 'dun spyan drangs/ khyim bdag gi bu che ge mo zhig gi'o/ /drug sde dag gis smras pa/ de ni gla mi
119a4('dul ba): yin pas ci zhig sbyin par 'gyur/ khyim du 'gro ba'i khyim dag tu dong la g.yar tshus bzas 'dong ngo zhes de dag khyim du 'gro ba'i khyim dag tu dong ba dang / de dag gis smras pa/ 'phags pa dag gdan chud gsol cig /de ltar bya'o/ /
119a5('dul ba): zhes de dag gis khye'u tshus zos so/ /de nas bcom ldan 'das tshong dpon de'i bkad sa ga la ba der gshegs te byon nas dge slong gi dge 'dun gyi gong du gdan bshams pa nyid la bzhugs so/ /drug sde dag kyang khyim
119a6('dul ba): du 'gro ba'i khyim dag tu khye'u tshus zos nas de nyid du dong ste 'khod do/ /de nas khyim bdag gi bu des sangs rgyas la sogs pa dge slong gi dge 'dun bde bar bzhugs par rig nas bca' ba dang bza' ba gtsang zhing bsod
119a7('dul ba): pas rang gi lag nas tshim par byed cing stobs par byed do/ /de de na rgyu ba na drug sde dag gus par byas te mi za ba mthong ngo / /mthong nas kyang bcom ldan 'das kyi spyan sngar 'dug ste gsol pa/ bcom ldan 'das 'di na 'phags pa
119a8('dul ba): kha cig gus par bgyis te mi 'tshal na bdag lha rnams kyi nang du skye bar mi 'gyur lags pa snyam/ bcom ldan 'das kyis bka' stsal pa/ bzhin bzang re shig gnas mal gyi longs spyod kyis kyang khyod lha rnams kyi nang du
119b1('dul ba): skye bar 'gyur na kha zas kyi longs spyod kyis lta smos kyang ci dgos/ de nas bcom ldan 'das khyim bdag gi bu de la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par
119b2('dul ba): mdzad/ yang dag par gzeng stod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag
119b3('dul ba): par rab tu dga' bar mdzad nas gdan las bzhengs te gshegs so/ /tshong pa lnga brgya tsam rgya mtsho chen po nas rgyal po'i khab tu lhags nas rgyal po'i khab tu dus ston byung bas tshong cung zad kyang ma rnyed nas de na tshong pa dge slong gi rgyus shes pa zhig 'dug pa
119b4('dul ba): des smras pa/ shes ldan dag shes par gyis shig /khyim gang du sangs rgyas la sogs pa dge slong gi dge 'dun gyis gdugs tshod gsol ba'i khyim de na gor ma chag par bza' ba dang btung ba lhag pa'i chos cung zad yod
119b5('dul ba): kyi der dong la rin gyis btsal lo/ /de dag gis smras pa dang / tshong dpon che ge mo zhig gi khyim du sangs rgyas la sogs pa dge slong gi dge 'dun gyis gdugs tshod gsol to zhes thos nas de dag zong thogs te der
119b6('dul ba): dong nas smras pa/ tshong dpon bdag cag tshong pa lnga brgya tsam rgya mtsho chen po nas rgyal po'i khab tu lhags nas rgyal po'i khab tu dus ston byung bas tshong cung zad kyang ma rnyed nas bdag cag ltog par gyur na khyod kyi khyim du
119b7('dul ba): sangs rgyas la sogs pa dge slong gi dge 'dun gyis gdugs tshod dag gsol bas bza' ba dang btung ba lhag pa'i chos cung zad yod na rin gyi phyir byin cig / tshong dpon gyis smras pa/ bzhin bzangs dag je lta'o zhes
119b8('dul ba): de khyim bdag gi bu de'i gan du song ste smras pa/ bu tshong pa lnga brgya tsam rgya mtsho chen po nas rgyal po'i khab tu lhags nas rgyal po'i khab tu dus ston byung bas tshong cung zad kyang ma rnyed nas de dag ltogs par gyur te rim gyis bza' ba dang btung ba tshol du 'dir
120a1('dul ba): lhags kyis lhag pa'i chos mang du yod na rin gyi phyir byin cig / khye'us smras pa/ yab bdag rin gyi slad du mi stsol gyi sbyin pa'i chos kyi slad du de bzhin du stsol gyis de dag mchis su stsol cig /tshong dpon des tshong pa
120a2('dul ba): de dag 'dug tu bcug pa dang / khye'u des bza' ba dang btung bas de dag tshim par byas so/ /tshong pa de dag lus tshim pas ched du brjod pa 'di skad ces ched du brjod do/ /tshong dpon gang gi khyim du sangs rgyas la sogs pa dge slong
120a3('dul ba): gi dge 'dun gdugs tshod gsol cing bdag cag tshong pa lnga brgya yang bza' ba dang btung bas tshim par byas pa'i tshong dpon de ni rnyed pa dag legs par rnyed do/ /tshong dpon des smras pa/ bzhin bzangs dag 'di ni kho bo'i zas ma yin te/ khyim
120a4('dul ba): bdag gi bu 'di'i zas yin no/ /de dag gis dris pa/ 'di khyim bdag gang gi bu yin/ tshong dpon gyis smras pa/ khyim bdag che ge mo zhig gi'o/ /de dag gi ded dpon gyis smras pa/ 'o na 'di bdag gi chung po grogs kyi bu
120a5('dul ba): yin no/ /gzhan dag gis smras pa/ de lta na 'di bdag cag gi zhang po yin no/ /gzhan dag gis kyang smras pa/ de lta na 'di bdag cag gi tsha bo yin no/ /ded dpon des smras pa/ mang po dag gis ni gcig dbyung bar nus la gcig
120a6('dul ba): gis ni mang po dag dbyung bar mi nus so zhes des gzhi bting ste rin po che bzhag nas smras pa/ shes ldan dag gang gis ci yongs su btang ba des de gzhi 'dir zhog shig /der la las ni rin po che gcig bzhag /la las
120a7('dul ba): ni gnyis bzhag / la las ni mang po dag bzhag ste/ de ltar der rin po che'i phung po rnam par bzhag nas ded dpon gyis khye'u de la smras pa/ bu long shig khye'u smras pa/ shes ldan dag bdag gis rin gyi phyir ma byin no/ /
120a8('dul ba): ded dpon gyis smras pa/ kho bo cag khyod la rin sbyin pa ma yin te/ 'di ltar rin po che gcig gis kyang zas 'di lta bu brgya rnyed 'grub pas 'di ltar kho bo cag khyod la dga' bas dga' ba'i dbang du byas pa bya'o/ /khye'us smras pa/ bdag lha rnams kyi nang du skye
120b1('dul ba): bar mi 'gyur ba snyam/ khyod bcom ldan 'das la mngon par dad dam/ mngon par dad do/ /song la bcom ldan 'das la zhus shig /de nas khye'u de bcom ldan 'das ga la ba der song ste phyin nas/ bcom ldan 'das kyi zhabs gnyis la mgo
120b2('dul ba): bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la khyim bdag gi bu des 'di skad ces gsol to/ /bcom ldan 'das 'di na bdag gis tshong pa lnga brgya tsam la bza' ba dang btung ba stsal nas de dag
120b3('dul ba): bdag la dga' ba'i dbang du bgyis pa bgyid na bdag gis blang bar bgyi 'am/ bzhin bzangs long shig /bcom ldan 'das bdag lha rnams kyi nang du skye bar mi 'gyur lags pa snyam/ bcom ldan 'das kyis bka' stsal pa/ bu de ni
120b4('dul ba): me tog yin gyi long shig / 'bras bu gzhan 'byung bar 'gyur ro/ /khye'u des rin po che de dag blangs so/ /rgyal po'i khab na tshong dpon bu med pa zhig dus la bab nas nor can dag dang / tshong dpon dag dang / ded dpon dag 'dus te smras pa/
120b5('dul ba): shes ldan dag bdag cag gis gang zhig grong khyer gyi tshong dpon du dbang bskur bar bya/ bdag cag gi nang na sems can gang bsod nams che bar grags pa'o/ /de dag gis smras pa/ bdag cag gis ji ltar shes par bya/ de dag gis
120b6('dul ba): smras pa/ sa bon kha dog sna tshogs dag rdza ma so btang ba'i nang du blugs shing gang gis kha dog gcig pa sha stag zin par 'gyur ba de bdag cag gis tshong dpon du dbang bskur bar bya'o/ /de dag gis sa bon kha dog sna tshogs
120b7('dul ba): dag rdza ma so btang ba'i nang du blugs te/ de dag gis gzung bar brtsams pa dang / gzhan thams cad kyis ni sa bon kha dog sna tshogs dag zin/ khyim bdag gi bu des ni sa bon kha dog gcig pa sha stag zin nas de dag
120b8('dul ba): gis smras pa/ bdag cag gis gla mi tshong dpon du dbang bskur bar ji ltar bya zhes de dag gis lan gsum gyi bar du de ltar byas pa dang / gzhan thams cad kyis ni sa bon kha dog sna tshogs dag zin/
121a1('dul ba): khyim bdag gi bu des ni sa bon kha dog gcig pa sha stag zin nas de dag gis smras pa/ shes ldan dag mi ma yin pa dag gis che bzhi phyes khyim bdag gi bu 'di nyid tshong dpon du dbang bskur bar bya'o zhes de dag gis khye'u de
121a2('dul ba): grong khyer gyi tshong dpon du dbang bskur to/ /tshong dpon des bsams pa/ sems can 'di ni bsod nams dang dbang che bar grags pa yin gyis 'di la gcam gsag bya'o snyam nas tshong dpon des kyang rang gi bu mo rgyan thams cad kyis brgyan
121a3('dul ba): te grong khyer gyi tshong dpon de'i chung mar byin nas de'i khyim nor mang zhing longs spyod dag gis 'phral la mngon par mtho bar gyur nas de'i ming 'phral la mtho 'phral la mtho zhes bya bar gyur to de nas tshong dpon 'phral la mtho 'di snyam du sems te/ b
121a4('dul ba): dag gi khyim na dpal gyi 'byor pa phun sum tshogs pa gang yin pa de dag thams cad sangs rgyas bcom ldan 'das la brten nas bdag gis sangs rgyas la sogs pa dge slong gi dge 'dun khyim gzhan du spyan drangs te gdugs tshod
121a5('dul ba): gsol ba las gyur pa yin no snyam nas/ de nas tshong dpon 'phral la mthos/ bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /
121a6('dul ba): mtha' gcig tu 'dug nas/ bcom ldan 'das tshong dpon 'phral la mtho la chos dang ldan pa'i bka' mchid kyis yang dag par ston par mdzad/ yang dag par 'dzin du 'jud par mdzad/ yang dag par gzeng stod par mdzad/
121a7('dul ba): yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng stod/ yang dag par rab tu dga' bar mdzad
121a8('dul ba): nas cang mi gsung ngo / /de nas tshong dpon 'phral la mthos stan las langs te bla gos phrag pa gcig tu byas nas bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/ /
121b1('dul ba): bcom ldan 'das kyis sang bdag gi sdum par dge slong gi dge 'dun dang thabs gcig gdugs tshod gsol bar ci gnang / bcom ldan 'das kyis tshong dpon 'phral la mtho la cang mi gsung bas gnang ngo / /
121b2('dul ba): de nas tshong dpon 'phral la mthos kyis bcom ldan 'das cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de
121b3('dul ba): nas tshong dpon 'phral la mthos kyis de nyid kyi mtshan mo bca' ba dang bza' ba gtsang zhing bsod pa sta gon byas nas nang par sngar langs te gdan bshams nas chu ra bzhag ste/ bcom ldan 'das la spyan 'dren
121b4('dul ba): gyis btsun pa gdugs tshod g.yar dgongs 'tshal na/ bcom ldan 'das kyis da de'i dus la bab par dgongs su gsol zhes spyan drangs so/ /de nas bcom ldan 'das snga dro sham thabs gsol lhung bzed dang
121b5('dul ba): chos gos bsnams te/ dge slong gi tshogs kyis yongs su bskor cing dge slong gi dge 'dun gyis mdun du bdar nas tshong dpon 'phral la mthos kyi bkad sa ga la ba der gshegs te byon nas dge slong gi dge 'dun
121b6('dul ba): gyi gong du gdan bshams pa nyid la bzhugs so/ /de nas tshong dpon 'phral la mthos kyis sangs rgyas la sogs pa dge slong gi dge 'dun bde bar bzhugs par rig nas bca' ba dang bza' ba gtsang zhing
121b7('dul ba): bsod pas rang gi lag nas tshim par byed cing stobs par byed do/ /rnam grangs du mas bca' ba dang bza' ba gtsang zhing bsod pas rang gi lag nas tshim par byas shing bstabs nas bcom ldan 'das gdugs tshod gsol cing phyag bcabs te lhung
121b8('dul ba): bzed bzhag par rig nas stan ches dma' ba zhig blangs te/ khyo shug gnyis bcom ldan 'das kyi spyan sngar chos mnyan pa'i phyir 'dug go/ /bcom ldan 'das kyis tshong dpon 'phral la mthos khyo shug gnyis kyi bsam pa dang / bag la nyal dang / khams dang / rang bzhin thugs su
122a1('dul ba): c hud nas ci nas kyang tshong dpon 'phral la mthos khyo shug gnyis kyis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos
122a2('dul ba): bstan pa mdzad do/ /des bden pa mthong nas gsol pa/ btsun pa bdag gis dge ba'i bshes gnyen bcom ldan 'das la brten nas bcom ldan 'das kyis bdag la gang mdzad pa 'di lta bu ni bdag la phas kyang
122a3('dul ba): ma bgyis mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis dge sbyong dang bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis te/ khrag dang
122a4('dul ba): mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho' ris dang thar pa'i sgo dag ni phye/ sems can dmyal ba dang / dud 'gro dang / yi dags dag nas ni rkang pa phyung / lha dang mi rnams
122a5('dul ba): kyi nang du ni bzhag / 'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa
122a6('dul ba): bdag ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang chos dang dge slong gi dge 'dun la skyabs su mchi yis/ bdag dge bsnyen du gzung du gsol/
122a7('dul ba): deng slan chad ji srid 'tsho'i bar du glo ba thag pa nas skyabs su mchi'o/ /de nas bcom ldan 'das tshong dpon 'phral la mthos la chos dang ldan pa'i bka' mchid kyis yang dag par ston par mdzad/ yang dag par 'dzin du
122a8('dul ba): 'dzud par mdzad/ yang dag par gzeng stod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/
122b1('dul ba): yang dag par rab tu dga' bar mdzad nas gdan las bzhengs te gshegs so/ /'di ni re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do// //
122b2('dul ba): 'dul ba rnam par 'byed pa/ bam po lnga bcu rtsa gcig pa/ de nas bcom ldan 'das rgyal po'i khab tu ci dgyes par bzhugs nas yangs pa can ga la ba de logs su ljongs rgyu zhing gshegs so/ /
122b3('dul ba): de nas bcom ldan 'das spong byed dag tu ljongs rgyu zhing gshegs pa na yangs pa can du byon nas yangs pa can na spre'u rdzing gi 'gram khang pa brtseg pa'i khang bzang na bzhugs so/ /khyim bdag drag shul can gyis bcom ldan 'das
122b4('dul ba): spong byed dag tu ljongs rgyu zhing gshegs pa na yangs pa can du byon nas yangs pa can na spre'u rdzing gi 'gram du khang pa brtsegs pa'i khang bzang na bzhugs so zhes thos so/ /thos nas kyang bcom ldan 'das ga la ba der song
122b5('dul ba): ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das kyis khyim bdag drag shul can la chos dang ldan pa'i bka' mchid kyis
122b6('dul ba): yang dag par ston par mdzad/ yang dag par 'dzin du 'dzud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid yang dag par bstan/
122b7('dul ba): yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi gsung ngo / /de nas khyim bdag drag shul can stan las langs te bla gos phrag pa gcig tu byas nas pus
122b8('dul ba): mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das kyis sang bdag gi sdum par dge slong gi dge 'dun dang thabs gcig
123a1('dul ba): gdugs tshod gsol bar ci gnang / bcom ldan 'das kyis khyim bdag drag shul can la cang mi gsung bas gnang ngo / /de nas khyim bdag drag shul can gyis bcom ldan 'das kyis cang mi gsung bas gnang bar rig nas bcom
123a2('dul ba): ldan 'das kyi spyan snga nas song ste/ des zho shas 'tsho ba rnams la smras pa/ shes ldan dag bcom ldan 'das dge slong gi dge 'dun dang bcas pa yongs su mnyel cing / gshegs kyis zhal zas gtsang zhing bsod pa mang po
123a3('dul ba): dag sta gon gyis shig / de dag gis zhal zas gtsang zhing bsod pa mang po dag sta gon byas so/ /de nas khyim bdag drag shul can nang par sngar langs te gdan bshams nas chu ra bzhag ste/ bcom ldan 'das la spyan
123a4('dul ba): 'dren gyis btsun pa gdugs tshod g.yar dgongs 'tshal na bcom ldan 'das kyis da de'i dus la bab par dgongs su gsol zhes spyan drangs so/ /drug sde dag gis smras pa/ dga' bo nye dga' khyim du 'gro ba'i khyim dag
123a5('dul ba): tu 'dong / de ltar bya'o/ /de dag gis bsod snyoms pa zhig mthong nas smras pa/ tshur shog khyim du 'gro ba'i khyim du 'dong ngo zhes de khrid nas de dag ches sngar yangs pa can du zhugs nas khyim du 'gro ba'i khyim dag tu dong ba
123a6('dul ba): dang / de dag gis smras pa/ 'phags pa dag zhal tshus gsol cig /drug sde dag gis smras pa/ kho bo cag mgron du bos so/ /sus/ khyim bdag drag shul can gyis so/ /de dag gis smras pa/ 'phags pa dag 'o na a mra'i khur ba
123a7('dul ba): dag gsol cig / de ltar bya'o zhes de dag gis a mra'i khur ba dag zos so/ /bsod snyoms pa de mi za nas de dag gis smras pa/ 'phags pa khyod kyang a mra'i khur ba dag gsol cig /des smras pa/ kho bo stan gcig pa yin no/ /de dag gis
123a8('dul ba): smras pa'o/ /'o na snoms te bzhud la de nyid du gsol cig /des lhung bzed chung ngu bkang ste der song ba dang / dge slong gi dge 'dun ni bzhugs so/ /bcom ldan 'das ni rdzas las byung ba na bzhugs shing bsod snyoms mngon par bsgrubs so/ /sangs rgyas bcom ldan
123b1('dul ba): 'das rnams ni rgyu lngas rdzas las byung ba na bzhugs shing bsod snyoms mngon par sgrub par mdzad de/ lnga gang zhe na/ nang du yang dag par 'jog par bzhed pa dang / lha rnams la chos ston par bzhed pa dang / nad pa la lta bar
123b2('dul ba): bzhed pa dang / gnas mal la rtog par bzhed pa dang / 'dul ba la nyan thos rnams kyi bslab pa'i gzhi bca' bar bzhed pa'o/ /don 'dir ni bcom ldan 'das 'dul ba la nyan thos rnams kyi bslab pa'i gzhi 'cha' bar
123b3('dul ba): bzhed pas rdzas las byung ba na bzhugs shing bsod snyoms mngon par sgrub pa mdzad do/ /de nas khyim bdag drag shul can gyis dge slong gi dge 'dun bde bar 'khod par rig nas bca' ba dang / bza' ba gtsang zhing bsod pas rang
123b4('dul ba): gi lag nas tshim par byed cing stobs par byed do/ /de nas khyim bdag drag shul can bsod snyoms pa de'i mdun du 'dug pa dang / bsod snyoms pa des bsams pa/ khyim bdag la 'di ltar 'dis a mra'i khur ba zos so zhes bya ba
123b5('dul ba): de ltar rig par gyur gyis/ ji srid du 'dis bdag la klan ka ma rnyed pa de srid du bdag gis 'di la brjod par bya'o snyam nas des khyim bdag drag shul can la 'di skad ces smras so/ /khyim bdag bdag 'ba' shig a mra'i khur ba zos
123b6('dul ba): par ma zad kyi drug sde 'di dag gis kyang a mra'i khur ba dag zos so/ /khyim bdag gis smras pa/ 'phags pa ci'i phyir de skad ces bdag 'ba' shig gis a mra'i khur ba dag zos par ma zad kyi drug sde 'di dag gis kyang
123b7('dul ba): a mra'i khur ba dag zos so zhes zer zhes des spyos te smras pa/ 'phags pa ci kho bo la a mra'i khur ba dag med snyam 'am/ des zho shas 'tsho ba dag la smras pa/ shes ldan dag a mra'i khur ba dag gi sprog ma dag phye
123b8('dul ba): shig / de dag gis phye'o/ /de nas dge slong bsod snyoms sgrub pas bsod snyoms blangs nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha'
124a1('dul ba): gcig tu 'dug go/ /sangs rgyas bcom ldan 'das rnams ni chos nyid kyis bsod snyoms sgrub pa'i dge slong la dge slong ji lta zas bsod dam dge slong gi dge 'dun tshim par byas sam zhes so sor kun dga' bar mdzad pa 'dis so
124a2('dul ba): sor kun dga' bar mdzad pa yin pas bcom ldan 'das kyis dge slong bsod snyoms sgrub pa la dge slong ji lta zas bsod dam dge slong gi dge 'dun tshim par byas sam/ zhes so sor kun dga' bar mdzad pa dang / des gsol pa/
124a3('dul ba): btsun pa te por zas bsod cing dge slong gi dge 'dun tshim par ni bgyis na/ 'di ltar khyim bdag drag shul can gyis dge slong gi dge 'dun spyos so/ /don gang la/ des skabs de bcom ldan 'das la rgyas par gsol pa dang / bcom ldan 'das kyis
124a4('dul ba): bka' stsal pa/ dge slong khyim bdag drag shul can gyis dge slong gi dge 'dun gnas su spyos so/ /de nas bcom ldan 'das zhal zas kyi bya ba mdzad nas gtsug lag khang gi slad rol du zhabs gnyis bsil te nang du yang dag
124a5('dul ba): 'jog gi slad du gtsug lag khang du gshegs so/ /de nas bcom ldan 'das nang du yang dag 'jog las bzhengs nas dge slong gi dge 'dun gyi gong du gdan bshams pa nyid la bzhugs so/ /de nas bcom ldan 'das kyis byung ba
124a6('dul ba): 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga
124a7('dul ba): ma bzhin te/ sangs rgyas bcom ldan 'das kyis dge slong rnams la smras pa/ dge slong dag khyed yang yang za ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su
124a8('dul ba): 'thun pa ma yin pa rung ba ma yin pa/ tshul dang 'thun pa ma yin pa de ni rab tu byung ba'i bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/
124b1('dul ba): dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i
124b2('dul ba): gzhi 'di ltar gdon par bya ste/ yang yang za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi bca' ba mdzad do/ /sangs rgyas bcom ldan 'das yangs pa can na spre'u rdzing gi 'gram khang pa
124b3('dul ba): brtsegs pa'i khang bzang na bzhugs so/ /dge slong na ba zhig sman pa'i gnas su song ba dang / des de mthong nas smras pa/ bzhin bzang kho bo la sman ston cig /'phags pa je zhal tshus gsol cig /bzhin bzang bcom ldan
124b4('dul ba): 'das kyis ma gnang ngo / /'phags pa de khyod kyi sman lags te/ gzhan du na khyod kyis 'tsho bar mi spyod do/ /bzhin bzang bcom ldan 'das kyis bslab pa'i gzhi bca' bar mdzad do/ /'phags pa khyod kyi ston pa thugs rje
124b5('dul ba): can lags pas de nyid rkyen du mdzad nas gnang bar 'gyur ba gang lags pa de lta bu'i gnas mchis par 'gyur ro/ /dge slong rnams kyis skabs de bcom ldan 'das la gsol pa dang / bcom ldan 'das kyis bka'
124b6('dul ba): stsal pa/ de lta bas na na ba'i dus ma gtogs so/ /dge slong dag mchod rten gyi las dang dge 'dun gyi las dag byas pa na de dag bkres nas glos phab ste nyal zhing dge ba'i phyogs la tron byed par mi nus pa na bram
124b7('dul ba): ze dang khyim bdag dad pa can dag gtsug lag khang du lhags nas de dag gis smras pa/ 'phags pa dag bstan pa la gcig tu brtson par bgyi ba lags na/ ci'i slad du glos phab ste gzims shing dge ba'i
124b8('dul ba): phyogs la tron mi mdzad/ bzhin bzang dag kho bo cag bkres so/ /'phags pa dag zhal tshus gsol cig /bzhin bzangs dag bcom ldan 'das kyis bslab pa'i gzhi bca' ba mdzad do/ /zhes zer
125a1('dul ba): ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na las kyi dus ma gtogs so/ /dge slong gzhan dag lam du zhugs pa na bkres par
125a2('dul ba): gyur nas glos phab ste nyal zhing dge ba'i phyogs la tron byed par mi nus pa na bram ze dang khyim bdag dad pa can dag lhags nas de dag gis smras pa/ 'phags pa dag bstan pa la gcig tu brtson par bgyi ba lags
125a3('dul ba): na ci'i slad du glos phab ste gzims shing dge ba'i phyogs la tron mi mdzad/ bzhin bzangs dag kho bo cag bkres so/ /'phags pa dag zhal tshus gsol cig /bzhin bzangs dag bcom ldan 'das kyis bslab pa'i
125a4('dul ba): gzhi bca' ba mdzad do zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na lam gyi dus ma gtogs so/ /de nas bcom ldan 'das
125a5('dul ba): yangs pa can du ci dgyes par bzhugs nas mnyan yod ga la ba de logs su ljongs rgyu zhing gshegs pa na mnyan yod du byon nas mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /
125a6('dul ba): mnyan yod na khyim bdag cig 'dug pa de'i kun du spyod pa ni tshes brgyad dang / bcu bzhi la bsnyen gnas la gnas shing ji srid du dge 'dun bkrabs pa dag zan ma zos pa de srid du bdag nyid zan za bar mi byed do/ /khyim bdag
125a7('dul ba): gcig gis sangs rgyas la sogs pa dge slong gi dge 'dun khyim gzhan du spyan drangs nas sangs rgyas la sogs pa dge slong gi dge 'dun gshegs so/ /khyim bdag des gtsug lag khang du mi mngags te song la dge slong dag spyan
125a8('dul ba): drongs shig dang gdugs tshod gsol lo/ /mi de gtsug lag khang du song ba dang / ji tsam na dge slong gcig kyang mi snang nas de phyir log ste smras pa/ khyim bdag de na dge slong med de bdag gis gcig kyang ma mthong ngo / /khyim bdag des smras pa/
125b1('dul ba): song la gang du sangs rgyas la sogs pa dge slong gi dge 'dun spyan drangs pa de nas dge slong dag spyan drongs shig dang gdugs tshod gsol lo/ /mi de der song ba dang / ji tsam na dge slong dag zan zos te phyir byung ba mthong nas des smras pa/
125b2('dul ba): 'phags pa dag tshur gshegs khyim bdag che ge mo zhig gi sdum par gdugs tshod gsol bar ci gnang / dge slong rnams kyis smras pa/ kho bo cag zan zos zin no/ /mi de song ste khyim bdag de la smras pa/ khyim bdag dge slong dag
125b3('dul ba): gi zhal nas kho bo cag zan zos zin to zhes byung ngo / /kwa'i nang rje song la khyim bdag gi mchid nas tshur spyon gdugs tshod gsol dang ras yug chen 'bul lo zhes byos shig /de song ste smras pa/ 'phags pa dag khyim bdag
125b4('dul ba): gi mchid nas tshur gshegs gdugs tshod gsol dang ras yug chen 'bul lo zhes mchi'o/ /dge slong rnams kyis smras pa/ kho bo cag gis spangs so/ /mi de song ste khyim bdag la smras pa/ khyim bdag dge slong
125b5('dul ba): rnams kyi zhal nas bdag cag gis spangs so zhes byung ngo / /khyim bdag des bdag gis bkrabs pa'i dge 'dun gyis bshos ma gsol to zhes zan bcad pa bsgrubs pa dang / de'i ngos kyi khyim tshes dag shAkya'i bu'i dge sbyong
125b6('dul ba): 'di dag gos byin na 'ang longs spyod par mi btub pas khyim bdag 'dis dge slong dag gis zan ma zos pa'i phyir zas bcad pa byas so/ /zhes smod par byed/ phyar ka gtong bar byed/ kha zer bar byed pa'i skabs de dge slong
125b7('dul ba): rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na gos sbyin pa'i tshe'i dus ma gtogs so/ /de nas bcom ldan 'das kyis bslab pa 'dod pa dang bslab pa la gus pa dang / bslab pa
125b8('dul ba): la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka'
126a1('dul ba): stsal pa/ dge slong dag de lta bas na snga ma ni bcas pa yin la 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang yang za na dus ma gtogs te ltung byed do/ /de la
126a2('dul ba): dus ni 'di yin te/ na ba dus so/ /las dus so/ /lam dus so/ /gos sbyin pa'i tshe dus te/ de la de ni dus yin no/ /yang yang za na zhes bya ba ni yang dang yang du za na'o/ /dus ma gtogs te zhes bya ba ni dus bzhag ste'o/ /ltung byed do
126a3('dul ba): zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor
126a4('dul ba): ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la dus ni 'di yin te/ na ba dus so zhes bya ba ni 'di lta ste/ dge slong zas gcig gis 'tsho bar mi nus na'o/ /las dus so
126a5('dul ba): zhes bya ba ni 'di lta ste/ dge slong gis dge 'dun gyi 'am/ mchod rten gyi las de las tha na phyag dar re lde tsam byas sam/ dkyil 'khor ba mal tsam byas na'o/ /lam dus so zhes bya ba ni 'di lta ste/ dge slong dpag tshad
126a6('dul ba): phyed du song ngam/ de'i phyed du song ste phyir log na'o/ /gos sbyin pa'i tshe dus te zhes bya ba ni ras yug phran nam/ ras yug chen thob na'o/ /de la ltung bar ji ltar 'gyur zhe na/ gos dang bcas pa dang / gos med pa dang / gos
126a7('dul ba): dang bcas shing gos kyi rin dang yang bcas pa dang / gos med cing gos kyi rin yang med pa las te/ de la dge slong gos dang bcas par mgron du bos shing de gos dang bcas pa gzhan du yang mgron du bos na dge
126a8('dul ba): slong des gnyi ga yang khas blang bar bya zhing gnyi ga yang bza' bar bya ste/ de khes len pa la yang ltung ba med la za ba la yang ltung ba med do/ /dge slong gos dang bcas pa mgron du bos shing de gos med pa gzhan
126b1('dul ba): du yang mgron du bos na dge slong des snga ma khas blang bar bya zhing gnyis pa spang bar bya ba 'am/ gzhan la sbyin par bya'o/ /gnyi ga khas len par byed cing gnyi ga za bar byed na de khas len pa la nyes byas su 'gyur la/ za ba
126b2('dul ba): la ltung byed du 'gyur te/ snga ma la ni ltung ba med do/ /dge slong gos dang bcas par mgron du bos shing de gos dang bcas shing gos kyi rin dang yang bcas pa gzhan du mgron du bos na dge slong des gnyi ga khas blang bar bya zhing
126b3('dul ba): gnyi ga bza' bar bya ste/ de khas len pa la yang ltung ba med la/ za ba la yang ltung ba med do/ /dge slong gos dang bcas par mgron du bos shing de gos med cing gos kyi rin yang med pa gzhan du yang mgron du bos na
126b4('dul ba): dge slong des snga ma khas blang bar bya zhing gnyis pa spang bar bya ba 'am/ gzhan la sbyin par bya'o/ /gnyi ga khas len par byed cing gnyi ga za bar byed na de khas len pa la nyes byas su 'gyur la/ za ba la ltung byed du 'gyur te/
126b5('dul ba): snga ma la ni ltung ba med do/ /dge slong gos med par mgron du bos shing de gos med pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba 'am/ gzhan la sbyin par bya'o/ /gnyi ga khas
126b6('dul ba): len par byed cing gnyi ga za bar byed na de khas len pa la nyes byas su 'gyur la/ za ba la ltung byed du 'gyur te/ snga ma la ni ltung ba med do/ /dge slong gos med par mgron du bos shing de gos dang bcas pa gzhan du yang mgron du bos
126b7('dul ba): na dge slong des gnyi ga khas blang bar bya zhing gnyi ga bza' bar bya ste/ de la khas len pa la yang ltung ba med la/ za ba la yang ltung ba med do/ /dge slong gos med par mgron du bos shing de gos dang bcas shing gos kyi rin dang yang
126b8('dul ba): bcas pa gzhan du yang mgron du bos na dge slong des gnyi ga khas blang bar bya zhing gnyi ga bza' bar bya ste/ de khas len pa la yang ltung ba med la/ za ba la yang ltung ba med do/ /dge slong gos med par mgron du bos shing de gos med cing gos kyi rin yang med
127a1('dul ba): pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba 'am/ gzhan la sbyin par bya'o/ /gnyi ga khas len par byed cing gnyi ga za bar byed na de khas len pa la nyes byas su 'gyur la/
127a2('dul ba): za ba la ltung byed du 'gyur te/ snga ma la ni ltung ba med do/ /dge slong gos dang bcas shing gos kyi rin dang yang bcas par mgron du bos shing de gos dang bcas shing gos kyi rin dang yang bcas pa la gzhan du yang mgron du bos na dge slong des
127a3('dul ba): gnyi ga khas blang bar bya zhing gnyi ga bza' bar bya ste/ de khas len pa la yang ltung ba med la/ za ba la yang ltung ba med do/ /dge slong gos dang yang bcas shing gos kyi rin dang yang bcas par mgron du bos shing de gos dang bcas pa gzhan
127a4('dul ba): du yang mgron du bos na dge slong des gnyi ga khas blang bar bya zhing gnyi ga bza' bar bya ste/ de khas len pa la yang ltung ba med la/ za ba la yang ltung ba med do/ /dge slong gos dang bcas shing gos kyi rin dang bcas par mgron
127a5('dul ba): du bos shing de gos med pa gzhan du yang mgron du bos na dge slong des snga ma khas blang bar bya zhing gnyis pa spang bar bya ba 'am/ gzhan la sbyin par bya'o/ /gnyi ga khas len par byed cing gnyi ga za bar byed na de khas len pa
127a6('dul ba): la nyes byas su 'gyur la/ za ba la ltung byed du 'gyur te/ snga ma la ni ltung ba med do/ /dge slong gos dang bcas shing gos kyi rin dang yang bcas par mgron du bos shing de gos med cing gos kyi rin yang med pa gzhan du
127a7('dul ba): yang mgron du bos na dge slong des snga ma khas blang bar bya zhing gnyis pa spang bar bya ba 'am/ gzhan la sbyin par bya'o/ /gnyi ga khas len par byed cing gnyi ga za bar byed na de khas len pa la nyes byas su 'gyur la/
127a8('dul ba): za ba la ltung byed du 'gyur te/ snga ma la ni ltung ba med do/ /dge slong gos med cing gos kyi rin yang med par mgron du bos shing de gos med cing gos kyi rin yang med pa gzhan du yang mgron du bos na dge slong des snga ma
127b1('dul ba): khas blang bar bya zhing gnyis pa spang bar bya ba 'am/ gzhan la sbyin par bya'o/ /gnyi ga khas len par byed cing gnyi ga za bar byed na de khas len pa la nyes byas su 'gyur la/ za ba la ltung byed du 'gyur te/ snga ma la ni
127b2('dul ba): ltung ba med do/ /dge slong gos med cing gos kyi rin yang med par mgron du bos shing de gos dang bcas pa gzhan du yang mgron du bos na dge slong des gnyi ga khas blang bar bya zhing gnyi ga bza' bar bya ste/
127b3('dul ba): de khas len pa la yang ltung ba med la/ za ba la yang ltung ba med do/ /dge slong gos med cing gos kyi rin yang med par mgron du bos shing de gos med pa gzhan du yang mgron du bos na dge slong des snga ma khas blang bar
127b4('dul ba): bya zhing gnyis pa spang bar bya ba 'am/ gzhan la sbyin par bya'o/ /gnyi ga khas len par byed cing gnyi ga za bar byed na de khas len pa la nyes byas su 'gyur la/ za ba la ltung byed du 'gyur te/ snga ma la ni ltung
127b5('dul ba): ba med do/ /dge slong gos med cing gos kyi rin yang med par mgron du bos shing / de gos dang bcas shing gos kyi rin dang bcas pa gzhan du yang mgron du bos na dge slong des gnyi ga khas blang bar bya zhing gnyi ga
127b6('dul ba): za bar bya ste/ de khas len pa la yang ltung ba med la/ za ba la yang ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /yang yang za ba'i
127b7('dul ba): ltung byed de sum bcu rtsa gcig pa rdzogs so/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /
127b8('dul ba): ri brags shig na khyim bdag gcig 'dug pa des phyogs bzhi'i dge sbyong dang / bram ze rnams kyi don du 'dug gnas byed du bcug ste/ de 'dug gnas de na phyogs bzhi'i dge sbyong dang / bram ze gang 'dug pa de la bsod snyoms kyis mkho ba
128a1('dul ba): stobs par byed do/ /gang gi tshe bcom ldan 'das kyis mnyan yod du cho 'phrul chen po rnam par bstan te/ gzhan mu stegs can dag tshar bcad cing lha dang mi rnams kun du dga' bar mdzad/ skye bo mdzangs pa dag gi snying dag rangs par
128a2('dul ba): mdzad pa de'i tshe na gzhan mu stegs can dag mtha' 'khob dag na rten cing gnas so/ /dus gzhan zhig na gcer bu pa drug bcu ri brags der lhags nas de dag khyim bdag de'i gan du dong ste 'di skad ces smras so/ /bzhin bzang chos thob par
128a3('dul ba): gyur cig / chos thob par gyur cig /khyim bdag des smras pa/ shes ldan dag rab tu byung ba yin nam ci/ rab tu byung ba dag yin no/ /khyim bdag gis smras pa/ ma nongs ste bdag gis phyogs bzhi'i dge sbyong dang / bram ze rnams
128a4('dul ba): kyi don du 'dug gnas bgyid du stsal ba der bzhugs shig dang bdag gis khyed cag la bsod snyoms kyis mkho ba bstabs par bgyi'o/ /de dag gis der gnas par brtsams nas khyim bdag de de dag la bsod snyoms kyis mkho ba stobs
128a5('dul ba): par byed do/ /mnyan yod na khyim bdag dad pa can zhig 'dug pa de zong thogs te ri brags der 'ongs nas de khyim bdag de'i tshong khang du zhugs nas khyim bdag de de dang lhan cig pa shes par gyur to/ /khyim bdag des gcer bu pa de dag la brim
128a6('dul ba): par brtsams nas des khyim bdag de'i gan du mi mngags te grogs po tshur shog dang sbyin gnas dag la brim par bya'o zhes sbran pa dang / khyim bdag de dad pa can yin pas des bsams pa/ bcom ldan 'das kyi nyan thos dag yin gor ma chag gis song la
128a7('dul ba): blta'o snyam nas/ de der song ba dang / ji tsam na gcer bu pa ngo tsha dang khrel bor ba sha stag yin par mthong nas mngon sum du mi snyan pa brjod pa ni sdug bsngal ba yin pas de cang mi smra bar 'dug go/ /gcer bu pa dag gis zan zos te song nas khyim bdag
128a8('dul ba): des de la smras pa/ grogs po sa bon bzang zhing zhing sa bzang ngam des smras pa/ grogs po sa bon bzang na/ zhing ni gcer bu pa ngo tsha dang khrel bor ba sdig pa'i lta ba can dgon dung tshwa rgo can tha chad sdig pa can gyi sa gzhi sha stag yin no/ /khyim bdag gis smras
128b1('dul ba): pa/ grogs po zhing bzang po gzhan 'ga' yod dam/ des smras pa/ yod de/ bcom ldan 'das kyi nyan thos dag go/ /khyim bdag gis smras pa/ gal te de dag 'dir byon na bdag gis de dag la bsod snyoms kyis mkho ba bstabs par bya'o/ /
128b2('dul ba): khyim bdag de zong bsgyur te rin blangs nas mnyan yod du phyin pa dang / des zong dag tshong khang du mkhos su phab nas rgyal byed kyi tshal du song ngo / /drug sde dag gi kun tu spyod pa ni 'dir bdag cag gis bram ze dang / khyim bdag
128b3('dul ba): 'ongs shing lhag pa rnams la yang chos bstan par bya/ rgol ba dag kyang tshar gcad par bya/ rang gi grags pa yang sgrags par bya'o/ /snyam pas drug sde las gang yang rung bas rgyal byed kyi tshal gyi sgo stong par mi 'jog pas/
128b4('dul ba): tshe dang ldan pa nye dga' nang par sngar langs te so shing bor nas snam sbyar dmar ser gyon te rgyal byed kyi tshal gyi sgo na 'chag cing 'dug go/ /nye dgas khyim bdag de thag ring po kho na nas mthong nas smras pa/ khyim bdag 'ongs
128b5('dul ba): pa legs so 'ongs pa legs so/ /khyod gang nas zla ba bzhin du yun ring mo ring mo nas 'khod cing 'ongs/ des smras pa/ 'phags pa ri brags ga ge mo zhig na/ khyim bdag che ge mo zhig mchis pa des phyogs bzhi'i
128b6('dul ba): dge sbyong dang / bram ze rnams kyi don du 'dug gnas bgyid du stsal nas de bcom ldan 'das kyi nyan thos dag mthong bar 'tshal lo/ /nye dgas bsams pa/ gal te lhung bzed nag po can 'ga' zhig gis
128b7('dul ba): thos par gyur na/ de shin du myur bar der 'gro bar 'gyur bas bdag gis khyim bdag 'di smad na lhung bzed nag po can 'ga' la yang brjod par mi 'gyur ro snyams nas des khyim bdag de la smras pa/ khyod kyi snying lam na kho bo cag
128b8('dul ba): zan sus sbyin par 'gyur/ gos sus sbyin par 'gyur snyams pa las gzhan pa bsam gtan nam/ klag pa 'ga' yang mi sems snyam 'am/ khyim bdag des bsams pa/ 'dod pa'i bdag nyid can gang dag yin pa
129a1('dul ba): de dag gi nang na nye dga' las lhag pa med na 'dis kyang re shig bdag smad par gyur na/ gal te bdag gis dge slong rang bzhin du gnas pa gzhan dag la brjod par gyur na de dag gis bdag rgya cher smad par 'gyur ro snyam nas de
129a2('dul ba): cang mi smra bar 'dug go/ /nye dgas kyang khyim bdag de smad nas drug sde dag gi gan du song ste smras pa/ tshe dang ldan pa dag bdag cag gis yun ji srid kyis phongs pa spong bar bya/ de dag gis smras pa/ khyod kyi
129a3('dul ba): thos pa cung zhig yod dam/ yod de ri brags ga ge mo zhig na khyim bdag che ge mo zhig 'dug pa des phyog bzhi'i dge sbyong dang / bram ze rnams kyi don du 'dug gnas byed du bcug nas/ de na gang dag
129a4('dul ba): 'dug pa de dag la de chos gos dang / bsod snyoms gyis mkho ba stobs par byed kyis der 'dong ngo / /de dag gis smras pa/ ci thams cad 'dong ngam/ nye dgas smras pa/ mi drug kho na 'dong ngo / /
129a5('dul ba): de ltar bya'o zhes de dag ri brags ga la ba der rgyu zhing dong ngo / /gcer bu pa de dag gis smras pa/ shes pa can dag spyod yul rjes su 'jug par byas 'dong ngo / /zhes de dag gis 'dug gnas der srungs ma gcer bu
129a6('dul ba): pa gcig bzhag ste gzhan du dong ngo / /drug sde dag kyang mthar gyis rgyu zhing 'dong ba na ri brags der phyin nas de dag khyim bdag de'i gan du dong ste smras pa/ khyim bdag a rog khya a rog khya/ khyim
129a7('dul ba): bdag gis smras pa/ khyed cag su yin/ bcom ldan 'das kyi nyan thos dag go/ /khyim bdag gis smras pa/ ma nongs te bdag cag kyang bcom ldan 'das kyi nyan thos dag mthong bar
129a8('dul ba): 'tshal na khyed cag kyang byon to/ /'phags pa dag bdag gis phyog bzhi'i dge sbyong dang / bram ze rnams kyi don du 'dug gnas bgyid du stsal ba der bzhugs shig dang bdag gis khyed cag la bsod snyoms kyis
129b1('dul ba): mkho ba bstabs par bgyi'o/ /drug sde dag gis smras pa/ gnas mal khri 'am/ khri'u cung zad yod dam/ khyim bdag gis smras pa/ ma mchis so/ /drug sde dag gis smras pa/ khyim bdag kho bo
129b2('dul ba): cag sa la gnas mal 'cha' bar mi byed do/ /khyim bdag des der gnas mal btsal nas khri dang khri'u dag 'dug gnas der bskur ro/ /gcer bu pa des smras pa/ kye shAkya'i bu'i dge sbyong dag 'di khyed kyi gtsug
129b3('dul ba): lag khang yang ma yin la/ 'dug gnas kyang ma yin na khyed cag 'dir gar 'jug /drug sde dag gis smras pa/ kwa'i shes pa can ci zer/ 'di kho bo cag gi gtsug lag khang yang ma yin la/
129b4('dul ba): 'dug gnas kyang ma yin no zhes ma zer cig /gal te 'dug na ni 'dug tu zad/ gal te mi 'dug na khyod la mtshams chen po gcad par bya'o/ /gcer bu pa des bsams pa/ 'di dag ni mi drug yod la/
129b5('dul ba): bdag ni gcig pu yin pas bdag gis 'di dag la ci yang bya bar mi nus pas 'di dag gis bdag la gnod pa byas par gyur na mi rung ngo snyam nas de skrag ste bros so/ /drug sde dag nyi ma re re zhing khyim bdag de'i khyim du dong ste za bar byed do/ /
129b6('dul ba): dus gzhan zhig na khyim bdag de la ri brags gzhan zhig tu bya ba cung zhig byung nas des drug sde dag la smras pa/ 'phags pa dag bdag la ri brags gzhan zhig tu bgyi ba cung zhig byung ste bdag der mchi yis khyed cag bdag gi
129b7('dul ba): sdum pa na ji ltar gsol ba de bzhin du bdag slar mchis kyi bar du gsol cig / drug sde dag gis smras pa/ de ltar bya'o/ /khyim bdag des nang mi la smras pa/ khyod kyis 'phags pa dag la ji ltar bsnyen bkur
129b8('dul ba): byas pa de bzhin du kho bo phyir 'ongs kyi bar du yang gyis shig / de ri brags der song ba dang drug sde dag nyi ma re re zhing der dong ste de bzhin du za bar byed pa na de dag gis smras pa/ dga' bo nye dga' bdag cag gis yun ji srid du gzhan gyi spyod lam
130a1('dul ba): gyis 'khod par bya/ rang gis spyod lam bstan par bya'o/ /de ltar bya'o zhes de dag gis smas pa/ dga' bo nye dga' bud med 'di'i mig dag dang / rna ba dag dang / so dag dang / mchu dag dang / nu ma dag dang / rked pa dag dang /
130a2('dul ba): brla dag dang rkang pa dag mdzes pa la ltos shig /ltos shig /bud med de ngo tsha nas gnas khang du zhugs te 'dug go/ /khyim bdag de yang ri brags de nas 'ongs nas des nang mi la dris pa/ khyod kyis sbyin gnas dag byon nas de bzhin du gsol
130a3('dul ba): gtam/ des smras pa/ 'di 'dra ba'i sbyin gnas dag ni 'ga' yang ma mchis kyang mi dong 'o/ /bdag gis dwi dag dang / rol mo mkhan dag dang / nal gyi bu dag las kyang sngon lan 'ga' yang ma thos pa'i tshig dag khyod kyi sbyin
130a4('dul ba): gnas dag las thos so/ /khyim bdag des bsams pa/ bud med kyi yul dag ni skyes pa la sems pa yin pas gcer bu pa sgren mo dag zhugs pa/ de dag mthong ba na chags par 'gyur gyi/ bcom ldan 'das kyi nyan
130a5('dul ba): thos sham thabs legs par bgos pa/ chos gos legs par bgos pa de dag la 'di mi dga'o snyam nas des de la smras pa/ khyod gcer bu la sgren mo dag la dga'i/ bcom ldan 'das kyi nyan thos shams thabs legs
130a6('dul ba): par bgos pa/ chos gos legs par bgos pa dag la khyod dga' bar ga la 'gyur/ chung mas smras pa/ rje'i sras gal te khyod bdag la thug mi ches na bdag gis khyod kyi mngon sum du 'gyur bar bgyi'o/ /
130a7('dul ba): khyim bdag gis bsams pa/ je bgam par bya'o snyam nas de nyi ma nyung shas shig 'dug nas drug sde dag la smras pa/ 'phags pa dag yang bdag la ri brags der bgyi ba cung zhig byung ste/ bdag der mchi yis khyed cag bdag
130a8('dul ba): gis sdum pa na ji ltar gsol ba de bzhin du bdag slar mchis kyi bar du gsol cig / drug sde dag gis smras pa/ de ltar bya'o/ /khyim bdag de yang gnas khang du zhugs te 'dug pa dang / drug sde dag kyang de bzhin du de'i khyim du zhugs
130b1('dul ba): te khod nas/ de dag la de'i chung ma des brim par brtsams pa dang / drug sde dag gis smras pa/ dga' bo nye dga' bud med 'di'i mig dag dang / rna ba dag dang / so dag dang / mchu dag dang / nu ma dag dang / rked pa dag dang / brla dag dang /
130b2('dul ba): rkang pa dag mdzes pa la ltos shig ltos shig /khyim bdag des de thos nas bsams pa/ bdag gis 'phral kho na la 'di dag gi bsod snyoms gcad pa ni bdag gi tshul dang 'thun pa ma yin gyis thabs kyi rnam pa zhig bya'o/ /
130b3('dul ba): snyam nas des de'i nyin mo khur ba gcig phri ba dang / drug sde dag gis smras pa/ dga' bo nye dga' spyod yul tshig go zhes de dag gis smras pa/ tshe dang ldan pa dag bdag cag gis mu lto ba dag la khur ba gcig sbyin par
130b4('dul ba): bya ba de deng phyin cad sbyin du med do/ /de phyi de nyin par khur ba gnyis pa phri ba dang / de dag gis smras pa/ dga' bo nye dga' spyod yul tshig go zhes de dag gis smras pa/ tshe dang ldan pa dag bdag cag gis khur ba gzhan
130b5('dul ba): gcig lhung bzed kyi 'og gzhir dor ba de yang deng phyin cad dor du med do/ /de bzhin du rim gyis ji tsam na 'bras chan rtsub po dang / rtsab mo bskol ba dag sbyin par brtsams pa dang / de dag gis smras pa/ dga' bo
130b6('dul ba): nye dga' spyod yul tshig go/ /yang smras pa/ 'dir ji ltar tshig /bdag cag sgo 'phar brgya snyed 'das kyang lto khengs pa bsgrubs par dka' na/ da ltar 'di na bdag cag grib ma bsil ba dag la 'khod du yod na 'bras chan rtsub
130b7('dul ba): po dang / rtsabs bskol ba yang mi 'dod dam/ gcer bu pa des kyang 'khor 'khor nas gcer bu pa de dag mthong nas smras pa/ shes pa can dag bdag cag gi spyod yul phrogs kyis phyir khug shig /de dag gis
130b8('dul ba): smras pa/ khyod 'dug gnas bor te 'dir gar 'ong / des smras pa/ kho bo de nas bskrad do/ /sus shAkya'i bu'i dge sbyong dag gis so/ /de dag gis smras pa/ shAkya'i bu'i dge sbyong ji snyed lhag des smras pa mi drug go/ /de dag gis smras
131a1('dul ba): pa bdag cag mi drug bcu yod na de dag shin du brdegs te bskrad par mi nus sam/ tshur sheg 'dong ngo / /bdag cag gis shes pa can rem shig ces brjod pa na drug sde re re la bdag cag mi bcu bcu rub ste shin du
131a2('dul ba): brdeg par bya'o/ /de dag gis smras pa/ je khyim bdag la dri bar bya snyam/ de ltar bya'o zhes de dag khyim bdag gi gan du dong ste smras pa/ khyim bdag khyod kyi 'dug gnas su la phul/ su la yang ma phul te/ 'di ltar
131a3('dul ba): gang de na 'dug pa de la bdag bsod snyoms kyis mkho ba stobs par byed do/ /de dag gis smras pa/ khyim bdag ni re shig dbus na gnas pa yin no zhes de dag 'dug gnas su dong nas drug sde dag la smras pa/ kwa'i shAkya'i bu'i dge sbyong dag
131a4('dul ba): khyed gang nas lhags te 'dir 'khod/ 'di khyed kyi gtsug lag khang yang ma yin la/ 'dug gnas kyang ma yin gyis phyir byung shig /gal te byung na ni byung du zad/ mi byung na kho bo cag gi khyed la mtsham chen po gcad par bya'o/ /drug sde dag
131a5('dul ba): gis smras pa/ kwa'i gcer bu pa sgre byi dag ci zer/ 'di khyed kyi gtsug lag khang yang ma yin la/ 'dug gnas kyang ma yin gyis phyir byung shig ces ma zer cig /gal te 'khod na ni 'khod du zad/ gal te mi 'khod na kho bo cag gis khyed la 'tsham
131a6('dul ba): chen po gcad par bya'o/ /gcer bu pa dag gis shes pa can rem shig ces smras nas drug sde re re la gcer bu pa bcu bcu rub ste/ de dag gis brdeg par brtsams pa dang / drug sde dag gis smras pa dang / dga' bo nye dga' tshang pa mtshungs par
131a7('dul ba): spyod pa dag gis smad par gyur na mi rung gis mig dag dang / rna ba dag srungs shig ces de dag gis smras pa/ sgre byi dag phod yang dag na phyogs 'dir snun cig ces rkub tshos la sog pa bstan te de dag brdeg tu bcug go/ /gang gi
131a8('dul ba): tshe gcer pu pa dag ngal bar gyur cing rdeg mi nus pa de'i tshe na drug sde dag gis tshe dang ldan pa dag shin tu rem shig ces drug sde re res kyang lag ngar brkyang pas kyang gcer bu pa lnga lnga sa la brdabs shing / lag ngar bskums pas kyang gcer
131b1('dul ba): bu pa lnga lnga sa la brdabs nas de dag shin du brdeg par brtsams te smras pa/ dga' bo nye dga' pham par 'gyur ba'i ltung ba byung bar gyur na mi rung gis rtsa ba'i ltung ba srungs shig ces drug sde dag gis de dag rgya lcag dag dang khu tshur
131b2('dul ba): dag dang rdog pa dag dang / lcug ma dag gis shin du gtal cing brim nas/ de dag gis gcer bu pa dag rdeg bzhin du 'dug gnas kyis nang nas phyi rol tu 'dzings te byung ba dang / bram ze dang / khyim bdag dag gis de dag mthong nas de dag
131b3('dul ba): gis smras pa/ shes ldan dag ltos shig ltos shig dge sbyong g.yul 'gyed pas char 'babs par 'gyur ro/ /drug sde dag gis smras pa/ dga' bo nye dga' spyod yul tshig cing me mdag zhi bar ma gyur gyi tshur shig mnyan yod du 'dong
131b4('dul ba): ngo lho nas 'jig rten rgyang pan pa'i rgol ba 'char ka zhes bya ba mnyan yod du 'ongs nas de 'gyed 'dod pa'i 'gyed pa'i yo byad kyi phyir tshe dang ldan pa kun shes kauN+Di n+ya'i drung du song te smras pa/ kye dge slong kho bos bla ma las yi ge nyung shas shig blang te de'i phyir kho bo
131b5('dul ba): khyod dang lhan cig gtam rnam par gtan la dbab pa byed par 'dod do/ /tshe dang ldan pa kun shes kauN+Di n+yas smras pa/ bram ze kho bo khyod dang 'gyed par mi 'dod kyis song shig /de nas 'jig rten rgyang pan pa de tshe dang ldan pa rta thul dang /
131b6('dul ba): bzang ldan dang / rlangs pa dang / ming chen dang / grags pa dang / gang po dang / dri med dang / ba lang bdag dang / lag bzangs ga la ba der song te de dag la smras pa/ kye dge slong kho bos bla ma las yi ge nyung shas shig blangs te de'i phyir kho bo khyod dang lhan cig
131b7('dul ba): gtam rnam par gtan la dbab par byed par 'dod do/ /de dag gis smras pa/ bram ze kho bo cag khyod dang 'gyed par mi 'dod kyis song shig /de nas 'jig rten rgyang pan pa de tshe dang ldan pa shA ri'i bu ga la ba der song ste phyin nas tshe dang ldan pa shA
131b8('dul ba): ri'i bu la 'di skad ces smras so/ /kye dge slong kho bos bla ma las yi ge nyung shes shig blangs te de'i phyir kho bos khyod dang lhan cig gtam rnam par gtan la dbab pa byed par 'dod do/ /tshe dang ldan pa sha ri'i bus 'di la dge ba'i rtsa ba dag
132a1('dul ba): cung zad yod dam snyam du bsams na yod par mthong ngo / /su la rag las snyam na/ bdag nyid la rag las par mthong ngo / /'gyed pas 'dul ba yin nam snyam na/ yin par mthong ngo / /yun ji srid kyis 'dul bar 'gyur snyam na/
132a2('dul ba): zhag bdun 'das nas 'dul bar 'gyur bar mthong nas tshe dang ldan pa shA ri'i bus smras pa/ bram ze tshur shog de ltar bya'o zhes de nyi ma dang po la 'gyed pa lhag ma dang bcas par btang ngo / /phyi de nyin par yang 'gyed pa lhag ma dang bcas par btang ngo / /de bzhin
132a3('dul ba): du nyi ma bdun pa'i bar du yang 'gyed pa lhag ma dang bcas par btang ngo / /thams cad du lho lam nas 'jig rten rgyang pan pa'i rgol ba 'char ka zhes bya ba 'ongs nas/ de dang 'phags pa shA ri'i bu gnyis nyi ma bdun pa deng gi bar du bkye na/
132a4('dul ba): cig gis kyang tshar ma bcod la gnyis pas kyang tshar ma chod do zhes sgra grags nas srogs chags 'bum phrag du ma dag kha cig ni ltad mo skyes pa dang / kha cig ni sngon gyi dge ba'i rtsa ba dag gis bskul ba na der 'dus par gyur nas tshe dang ldan pa shA ri'i bu
132a5('dul ba): bsams pa/ bdag 'gyed pas 'dul ba dag 'dus sam snyam na/ 'dus par mthong nas tshe dang ldan pa shA ri'i bus 'jig rten rgyang pan pa de pham par byas shing rdug par byas te 'gyed pa lhag ma ma lus par btang nas 'jig rten rgyang pan pa kun du
132a6('dul ba): rgyu 'char ka tshar bcad pa dang / de yang dad par gyur nas smras pa/ btsun pa shA ri'i bu bdag gis bcom ldan 'das kyis legs par gsungs pa'i chos 'dul ba la rab tu 'byung ba dang rdzogs par bsnyen pa dge slong gi dngos po 'thob na
132a7('dul ba): bdag bcom ldan 'das kyi spyan sngar tshangs par spyad pa spyod do/ /tshe dang ldan pa shA ri'i bus de rab tu phyung zhing rdzogs par bsnyen par byas so/ /de de ltar rab tu phyung nas gcig pu dben pa bag yod pa rtun pa dang ldan pa bdag nyid btang bar
132a8('dul ba): g nas pa na rigs kyi bu gang gi phyir skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu byung bar byed pa tshang par spyod pa'i mtha' bla na med pa de tshe de nyid la rang gi mngon par shes pas mngon
132b1('dul ba): sum du byas te bsgrubs nas bdag gi skye ba zad do/ /tshang par spyod pa spyad do bya ba byas so srid pa 'di las gzhan mi shes so zhes go bar byed cing dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag
132b2('dul ba): mthil du mtshungs pa'i sems dang ldan pa/ tsan dan bzhag pa lta bur rig pas sgo nga'i sbubs dral bar gyur cing rig pa dang / mngon par shes pa dang / so so yang dag par rig pa thob/ srid pa dang 'dod pa'i rnyed pa dang bkur sti la
132b3('dul ba): rgyab kyis phyogs pa/ dbang po dang nye dbang dang / bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /de nas 'khor de tshe dang ldan pa shA ri'i bus 'di lta bu'i rgol
132b4('dul ba): ba tshar bcad do zhes ya mtshan skyes par gyur to/ /de nas tshe dang ldan pa shA ri'i bus 'khor de'i bsams pa dang / bag la nyal ba dang / khams dang / rang bzhin shes nas 'di ltar srogs chags 'bum phrag du ma dag gis bden pa dag
132b5('dul ba): mthong zhing kha cig gis ni lan cig phyir 'ong ba'i 'bras bu mngon sum du byas kha cig gis ni phyir mi 'ong ba'i 'bras bu mngon sum du byas/ kha cig gis ni rab tu byung te nyon mong pa thams cad spangs ste dgra bcom pa nyid mngon sum du byas pa de ltar chos bstan pa byas te/ 'khor de las
132b6('dul ba): phal cher sangs rgyas la gzhol ba dang / chos la 'bab pa dang / dge 'dun la bab par rnam par bzhag go/ /tshe dang ldan pa shA ri'i bus 'jig rten rgyang pan pa 'char ka snga dro tshar bcad nas phyi dro drug sde dag
132b7('dul ba): mnyan yod du lhags nas/ dge slong rnams kyis de dag la smras pa/ tshe dang ldan pa dag 'ongs pa legs so/ /'ongs pa legs so/ /khyod cag ga las 'ong / tshe dang ldan pa shA ri'i bus lho lam nas 'jig
132b8('dul ba): rten rgyang pan pa'i rgol ba bram ze kun tu rgyu 'char ka zhes bya ba 'gyed 'dod cing 'gyed pa'i yo byad kyi phyir 'ongs pa tshar bcad de g.yul las rnam par rgyal lo/ /drug sde dag gis smras pa/ tshe dang ldan pa dag 'di ltar tshe
133a1('dul ba): dang ldan pa shA ri'i bus tshogs can gnyis pa/ chos kyis dmag dpon/ chos kyis 'khor lo rjes su bskor bas rgol ba gcig tshar bcad pa 'di ngo tshar ci che/ gal te tshe dang ldan pa shA ri'i bus tshar
133a2('dul ba): bcad par ma gyur na yang / bcom ldan 'das slad na bzhugs pas de ngo mtshar mi che'i/ kho bo cag mi drug gis gcer bu pa drug bcu tshar bcad pa ngo mtshar che'o/ /rig pa'i gnas gang la/ dbyug pa'i rigs pas
133a3('dul ba): lus la chos bshad pas so/ /ci 'tsho 'am 'on te shi/ de'i tshe na ni 'tsho na da rtsam 'tsho 'am shi gtol med do/ /dge slong don nyung ngu dag ci'i phyir dge slong dag yan lag gang gis ngo tsha bar bya ba'i yan lag
133a4('dul ba): de nyid kyis rloms par byed ces smod par byed phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang /
133a5('dul ba): gleng gzhi 'di dang / skab 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste/
133a6('dul ba): zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la smras pa/ dge slong dag khyod kyis mi mdzes pa de lta bu de byas par gyur pa bden nam/
133a7('dul ba): btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu
133a8('dul ba): byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong
133b1('dul ba): dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la slab
133b2('dul ba): pa'i gzhi 'di ltar gdon par bya ste/ 'dug gnas gcig tu zhag lon pa'i dge slong gis bsod snyoms gcig bza' bar bya'o/ /de las lhag par za na ltung byed do zhes bcom ldan 'das kyis 'dul ba la
133b3('dul ba): nyan thos rnams kyi bslab pa'i gzhi de ltar bca' ba mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /
133b4('dul ba): de nas khyim bdag de zong thogs te ri brags de nyid du phyin nas de khyim bdag de'i tshong khang du zhugs pa dang / khyim bdag gis gcer bu pa dag la brim par brtsams nas des khyim bdag de'i gan
133b5('dul ba): du mi mngags te/ grogs po sbyin gnas dag la sbyin par byas tshur shog ces sbran pa dang / khyim bdag de dad pa can yin pas/ des bsams pa/ bcom ldan 'das kyi nyan thos dag yin
133b6('dul ba): gor ma chag gis song la blta'o snyam nas de der song ba dang / ji tsam na gcer bu pa ngo tsha dang khrel bor ba dag cig yin par mthong nas mngon sum du mi snyan rjod pa ni sdug bsngal ba yin pas de
133b7('dul ba): cang mi smra bar 'dug go/ /de dag zos te dong ba dang / khyim bdag gis de la smras pa/ grogs po zhing bzang zhing sa bon bzang ngam/ khyim bdag des smras pa/ grogs po sa bon ni bzang na zhing ni
133b8('dul ba): gcer bu pa ngo tsha dang khrel bor ba sdig pa'i lta ba can dgon dung tshwa sgo can tha chad sdig pa can gyi sa gzhi sha stag yin no/ /khyim bdag des smras pa/ grogs po zhing ches bzang ba gzhan yod dam/
133c1('dul ba): des smras pa/ yod de bcom ldan 'das kyis nyan thos dag go/ /khyim bdag gis smras pa/ grogs po de dag gi ming yang ma smos shig /des smras pa ci de dag 'dir lhags par gyur tam lhags so/ /gang dag drug
133c2('dul ba): sde dag go/ /de dag gis re shig ci byas/ 'di dang 'di lta'o/ /des smras pa/ grogs po khyod kyis rgya mtsho chen po nas nor bu mching bu dag blangs so/ /khyim bdag gis smras pa/ bcom ldan 'das kyi
133c3('dul ba): nyan thos bzang po gzhan dag kyang yod dam/ yod de gal te khyod kyis tshe dang ldan pa shA ri'i bu dang / maud gal gyi bu chen po dang / nam gru dang / ma 'gag pa la sogs pa bcom ldan 'das kyi nyan thos chen po gzhan dag
133c4('dul ba): mthong bar 'gyur na/ khyod mngon par dad par 'gyur ba de lta bu'i gnas yod do/ /khyim bdag gis smras pa/ gal te de dag 'dir byon par gyur na bdag gis de dag la bsod snyoms kyis mkho ba bstabs par bya'o/ /
133c5('dul ba): khyim bdag des bsams pa/ da ni bdag song la bcom ldan 'das la gsol bar bya'o/ /snyam nas khyim bdag des zong bsgyur rin blangs nas mnyan yod ga la ba der song ste mthar gyis mnyan yod du phyin to/ /de nas khyim bdag
133c6('dul ba): des zong tshong khang du sbas nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te/ mtha' gcig tu 'dug go/ /mtha' gcig tu 'dug nas bcom ldan
133c7('dul ba): 'das la khyim bdag des 'di skad ces gsol to/ /btsun pa ri brags ga ge mo zhig na khyim bdag che ge mo zhig mchis pa de phyogs bzhi'i dge sbyong dang bram ze rnams kyis slad du 'dug gnas
133c8('dul ba): bgyid du stsal te/ de de na gang gnas pa de la bsod snyoms kyis mkho ba bstobs par bgyid cing de bcom ldan 'das kyi nyan thos dag mthong bar 'tshal na/ bcom ldan 'das kyis de la thugs brtse
133d1('dul ba): ba'i slad du der dge slong dag cig bka' stsal na legs so/ /bcom ldan 'das kyis khyim bdag de la cang mi gsung bas gnang ngo / /de nas khyim bdag des bcom ldan 'das kyis cang mi gsung bas gnang bar rigs nas/ bcom
133d2('dul ba): ldan 'das kyi zhabs gnyis la mgo bos phyag 'tshal te/ bcom ldan 'das kyis spyan snga nas song ngo / /de nas bcom ldan 'das kyis dge slong gang gis khyim bdag de 'khor dang bcas pa dang / ri brags de na gnas
133d3('dul ba): pa'i skye bo'i tshogs dag 'dul bar 'gyur snyam du dgongs na/ dge slong shA ri'i bus 'dul bar gzigs nas/ de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu khyod kyis ri
133d4('dul ba): brags ga ge mo zhig na khyim bdag che ge mo 'khor dang bcas pa dang / ri brags na gnas pa'i skye bo'i tshogs la som shig /tshe dang ldan pa shA ri'i bus btsun pa bka' bzhin 'tshal zhes bcom ldan 'das las mnyan nas 'khor
133d5('dul ba): lnga brgya dang ri brags de ga la ba de logs su ljongs rgyu zhing song nas mthar gyis rgyu zhing 'gro ba na ri brags der phyin nas khyim bdag de'i 'dug gnas su zhugs so/ /khyim bdag des btsun pa shA ri'i bu 'khor lnga brgya dang ri brags
133d6('dul ba): 'dir 'ongs te bdag gi 'dug gnas su zhugs so zhes thos so/ /thos nas kyang tshe dang ldan pa shA ri'i bu ga la ba der song ste phyin nas tshe dang ldan pa shA ri'i bu'i rkang pa gnyis la mgo bos phyag 'tshal te mtha' gcig
133d7('dul ba): tu 'dug go/ /mtha' gcig tu 'dug nas tshe dang ldan pa shA ri'i bus khyim bdag de la chos dang ldan pa'i gtam gyis yang dag par ston par byed/ yang dag par 'dzin du 'dzud par byed/ yang dag par gzeng stod par byed/
133d8('dul ba): yang dag par rab tu dga' bar byed/ rnam grangs du mas chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas
134a1('dul ba): cang mi smra'o/ /de nas khyim bdag de stan las langs te bla gos phrag pa gcig tu byas nas tshe dang ldan pa shA ri'i bu ga la ba de logs su thal mo sbyar ba btud nas/ tshe dang ldan pa shA ri'i bu la 'di skad ces smras so/ /
134a2('dul ba): btsun pa shA ri'i bus sang bdag gis sdum par dge slong gi dge 'dun dang gdugs tshod gsol bar ci gnang / tshe dang ldan pa shA ri'i bus khyim bdag de la cang mi smra bas dang du blangs so/ /de nas khyim bdag des tshe dang ldan pa
134a3('dul ba): shA ri'i bus cang mi smra ba dang du blang bar rigs nas tshe dang ldan pa shA ri'i bu'i rkang pa gnyis la mgo bos phyag 'tshal te/ tshe dang ldan pa shA ri'i bu'i drung nas song ngo / /de nas khyim bdag des de nyid kyi mtshan mo bca' ba dang bza' ba
134a4('dul ba): gtsang zhing bsod pa sta gon byas nas/ nang par sngar langs te stan bshams nas chu ra bzhag ste/ tshe dang ldan pa shA ri'i bu la mngag pas btsun pa shA ri'i bu gdugs tshod g.yar dgongs 'tshal na btsun pa shA ri'i bus da de'i dus la bab
134a5('dul ba): par dgongs su gsol zhes bskul to/ /de nas tshe dang ldan pa shA ri'i bu snga dro sham thabs bgos lhung bzed dang chos gos thogs te/ dge slong gi tshogs kyis yongs su bskor cing dge slong gi dge 'dun gyis mdun
134a6('dul ba): du bdar nas khyim bdag de'i khyim ga la ba der song ste phyin nas dge slong gi dge 'dun gyi gong du stan bshams pa nyid la 'dug go/ /de nas khyim bdag des tshe dang ldan pa shA ri'i bu la sogs pa dge slong gi dge 'dun bde bar
134a7('dul ba): 'dug par rig nas bca' ba dang bza' ba gtsang zhing bsod pas rang gi lag nas tshim par byed cing stobs par byed do/ /rnam grangs du mar bca' ba dang bza' ba gtsang zhing bsod pas rang gi lag nas tshim par byas
134a8('dul ba): shing bstabs te/ tshe dang ldan pa shA ri'i bu zan zos shing lag pa bsnyal lhung bzed bzhag par rig nas stan ches dma' ba zhig blangs te tshe dang ldan pa shA ri'i bu'i mdun du chos mnyan pa'i phyir 'dug go/ /'dug nas khyim bdag des tshe
134b1('dul ba): dang ldan pa shA ri'i bu la 'di skad ces smras so/ /btsun pa shA ri'i bu chos bstan du gsol/ khyim bdag de'i phyir khyod kyis sa phyogs go skabs yangs par stan 'ding du chug la ri brags 'dir skye bo phal po che'i tshogs la sang
134b2('dul ba): 'phags pa shA ri'i bu chos ston par 'gyur gyis khyed cag las gang chos nyan par 'dod pa de shog shig ces dril bsgrag pa byed du chug shig / tshe dang ldan pa shA ri'i bu yon bshad pa byas nas stan las langs te song ngo / /
134b3('dul ba): khyim bdag de ri brags de na gtso bor grags pa yin pas des sa phyogs go bskabs yangs par stan shom du bcug nas ri brags der skye bo phal po che'i tshogs la sang 'phags pa shA ri'i bu chos ston par 'gyur gyis khyed cag las
134b4('dul ba): gang chos nyan par 'dod pa de shog shig / khyed cag las gang gis der bden pa dag mthong bar ma gyur pa des 'khor bar yun ring du 'khor bar bya dgos so zhes dril bsgrag pa byed du gcug go/ /de nas tshe dang ldan pa shA ri'i
134b5('dul ba): bu phyogs der song de dge slong gi dge 'dun gyi gong du stan bshams pa nyid la 'dug pa dang / srog chags 'bum phrag du ma dag kyang kha cig ni ltad mo skyes pa na/ kha cig ni sngon gyi dge ba'i rtsa ba dag
134b6('dul ba): gis bskul ba na 'dug par gyur nas/ tshe dang ldan pa shA ri'i bus 'khor de'i bsams pa dang / bag la nyal dang / khams dang / rang bzhin shes nas 'di ltar khyim bdag de 'khor dang bcas pa dang / srog
134b7('dul ba): chags khri nyis stong gis bden pa dag mthong zhing kha cig gis ni rgyun du zhugs pa'i 'bras bu mngon sum du byas/ kha cig gis ni lan cig phyir 'ong ba'i 'bras bu mngon sum du byas/ kha cig gis ni phyir mi 'ong ba'i 'bras bu mngon sum du
134b8('dul ba): byas/ kha cig gis ni rab tu byung ste nyon mongs pa thams cad spangs pas/ dgra bcom pa nyid mngon sum du byas/ kha cig gis ni nyan thos kyi byang chub tu sems skyed/ kha cig gis ni rang sangs rgyas kyi byang chub tu
135a1('dul ba): sems skyed/ kha cig gis ni bla na med pa yang dag par rdzogs pa'i byang chub tu sems skyed pa de ltar chos bstan pa byas te/ 'khor de las phel cher sangs rgyas la gzhol ba dang / chos la 'bab pa dang / dge 'dun la bab par rnam par bzhag
135a2('dul ba): go/ /tshe dang ldan pa shA ri'i bus ha cang yun ring du chos bstan pas gdugs tshod yol zhing rlung gis de'i rgyab na bar gyur nas khyim bdag des smras pa/ btsun pa shA ri'i bu de'i slad du bdag gi 'dug gnas su bzhugs shig dang bdag gis khyod la bsod
135a3('dul ba): snyoms kyis mkho ba bstabs par bgyi'o/ /khyim bdag khyod nyid la brten nas bcom ldan 'das kyis 'dul ba la nyan thos rnams kyi bslab pa'i gzhi bca' ba mdzad kyis 'gro'o/ /de nas tshe dang ldan pa shA ri'i bu na bzhin du zan bcad de ri
135a4('dul ba): brags de nas mnyan yod ga la ba de logs su rgyu zhing song ste mthar gyis rgyu zhing 'gro ba na mnyan yod du phyin nas/ dge slong rnams kyis tshe dang ldan pa shA ri'i bu'i lhan cig gnas pa dang / nye gnas dag la dris pa/ tshe dang ldan pa dag
135a5('dul ba): ji lta bde bar brgyus sam/ tshe dang ldan pa dag cung zhig bde bar yang brgyus/ cung zhig sdug bsngal bar yang brgyus so/ /ci zhig bde bar brgyus/ mkhan pos gdul bar bya ba 'di snyed cig mdzad pa gang yin pa de ni bde bar brgyus
135a6('dul ba): pa yin no/ /ci zhig sdug bsngal bar brgyus/ mkhan po bsnyung bzhin du gdugs tshod bcad de ri brags de nas bzhud pa gang yin pa de ni sdug bsngal bar brgyus pa yin no zhes zer ba'i skabs de dge slong rnams kyis bcom ldan 'das la gsol pa dang /
135a7('dul ba): bcom ldan 'das kyis bka' stsal pa/ de lta bas na na ba ma gtogs te/ dge slong gis pus 'khyud bcang bar rjes su gnang ngo / /de nas bcom ldan 'das kyis bslabs pa 'dod pa dang / bslab pa la gus pa dang / bslab pa la yo byad
135a8('dul ba): bsnyungs pa'i bsngags pa brjod nas/ dge slong rnams la de dang 'thun pa dang / de'i shas che ba dang / de dang 'tsham pa'i chos dang ldan pa'i bka' mchis mdzad nas dge slong rnams la bka' stsal pa/ dge slong dag de lta bas na snga ma ni
135b1('dul ba): bcas pa yin la 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'dug gnas gcig du zhag lon pa'i dge slong mi na bas bsod snyoms gcig bza' bar bya'o/ /de las
135b2('dul ba): lhag pa za na ltung byed do/ /'dug gnas gcig du zhag lon pa'i zhes bya ba ni mu stegs can gyi 'dug gnas su zhag lon pa'i 'o/ /dge slong zhes bya ba ni chos 'di pa'o/ /mi na ba zhes bya ba ni na ba ma gtogs
135b3('dul ba): pas so/ /bsod snyoms gcig bza' bar bya'o zhes bya ba ni zan lan cig go/ /de las lhag pa za na zhes bya ba ni de las mang du za na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang /
135b4('dul ba): ngan 'gro dang / log par ltung ba dag tu bsregs par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste/ des na ltung byed do
135b5('dul ba): zhes gsungs so/ /de la ltung bar ji ltar 'gyur zhe na/ der gnas shing der za na der gnas pa la nyes byas su 'gyur la/ der za ba la ltung byed du 'gyur ro/ /der gnas shing gzhan du za na/ der gnas pa la nyes byas su 'gyur la/
135b6('dul ba): gzhan du za ba la ltung ba med do/ /gzhan du gnas shing der za na gzhan du gnas pa la ltung ba med la/ der za ba la ltung byed du 'gyur ro/ /gzhan du gnas shing gzhan du za na gnyis ka la ltung ba med do/ /tshogs kyi dang / nye du'i dang /
135b7('dul ba): sbyin bdag na re de nyid du 'dug shig ces zer ba la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'dug gnas gcig tu za ba'i ltung byed de sum bcu rtsa gnyis pa
135b8('dul ba): rdzogs s+ho/ / //'dul ba rnam par 'byed pa/ bam po lnga bcu rtsa gnyis pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /byang lam nas
136a1('dul ba): don 'thun dag mnyan yod du lhag pa na drug sde dag gis de thos nas smras pa/ dga' bo nye dga' bdag cag gis byang lam nas don 'thun dag mnyan yod du lhags shes thos kyis gal te na cung zad bsgrub par nus kyang srid kyis 'dong ngo / /
136a2('dul ba): gal te bsod snyoms zo shig ces zer na lto gang bas chog go zhes rjod par bya'o/ /gal te gos long shig ces zer na blang bar bya'o zhes de dag dong ste smras pa/ bzhin bzang dag 'khod cig dang chos bstan par bya'o/ /de dag gis
136a3('dul ba): rkang pa la phyag 'tshal te/ mdun du chos mnyan pa'i phyir 'khod pa dang / de dag gis de dag la chos bstan nas de dag gis smras pa/ 'phags pa dag 'di nyid du bsod snyoms gsol cig /bzhin bzang dag lto gang bas chog go/ /drug sde
136a4('dul ba): dag yang dang yang du 'ongs te chos bstan pa dang / don 'thun dag gis kyang yang dang yang du smras pa/ 'phags pa dag 'di nyid du bsod snyoms gsol cig /drug sde dag gis kyang yang dang yang du smras pa/ bzhin bzang dag lto gang bas chog go/ /dus gzhan
136a5('dul ba): zhig na don 'thun dag gis smras pa/ shes ldan dag 'di na glang dag gi rtswa med kyis re shig ri brags gzhan zhig tu 'dong la glang dag gzan zhing 'khod par bya ste/ ji tsam na zong bsgyur te 'gro ba na mnyan yod du 'dong bar bya'o zhes de dag gis glang
136a6('dul ba): dag ded nas ri brags zhig tu glang dag gzon du dong ngo / /drug sde dag kyang nang par sngar langs te chos ston du dong ba dang / ji tsam na don 'thun de dag mi snang nas de dag sems khongs su chud cing 'khod pa dang / ji tsam na der mi zhig 'ongs te smras pa/
136a7('dul ba): 'phags pa dag ci'i slad du sems khongs su chud cing bzhugs/ drug sde dag gis smras pa/ bzhin bzang phyogs 'di na kho bo cag gi mdza' bo don 'thun dag cig 'khod 'khod na de dag gis kho bo cag la ma ltas pa kho nar dong ngo / /des smras pa/
136a8('dul ba): 'phags pa dag de dag ni thams cad kyis thams cad du mchis pa ma lags te/ 'di ltar de dag gis glang dag gi ran ma mchis nas de dag ri brags shig na glang dag gson cing mchis te slar yang 'dir mchis par 'gyur ro/ /
136b1('dul ba): bzhin bzang nad med par gyur cig ces drug sde dag ri brags der 'ong ba dang / ji tsam na de dag gis don 'thun de dag thag ring po kho na nas tshigs su bcad pa dag smras pa/ rtsub pa'i ri la 'gro mi bya/ /song na'ang yun ring gnas mi bya/ /
136b2('dul ba): rtsub pa'i ri dag ji bzhin du/ /ri la 'khod pa'ang de bzhin no/ /ri la 'khod pa dang por ni/ /gser dag bdar ba ji bzhin te/ /mi la 'tshe ba rnam brtags na/ /ri dag ji lta de bzhin no/ /don 'thun de dag gis thos nas
136b3('dul ba): smras pa/ 'phags pa dag khyed cag ci bkyon/ bzhin bzang dag khyed cag kho bo cag gi mdza' bo dag yin pas kho bo cag gis dge ba'i phyogs dag yongs su nyams par byas te khyed cag la chos bstan na/ khyed cag kho
136b4('dul ba): bo cag la ma bltas pa kho nar 'dir dong ngo / /'phags pa dag bdag cag thams cad kyi thams cad du 'dir mchis pa ma lags te 'di ltar de na bdag cag gi glang dag gi ran ma mchis pas de'i slad du bdag cag 'di na glang dag
136b5('dul ba): gson cing mchis te/ ji rtsam na zong dag bsgyur te mchi ba na bdag slar yang mnyan yod du mchi'o/ /bzhin bzang dag 'khod cig dang chos bstan par bya'o/ /de dag gis drug sde dag gi rkang pa la phyag 'tshal te stan ches
136b6('dul ba): dma' ba dag blangs nas mdun du chos mnyan pa'i phyir 'khod pa dang / drug sde dag gis de dag la chos bstan nas de dag gis smras pa 'phags pa dag 'di nyid du bsod snyoms gsol cig /bzhin bzang dag lto gang
136b7('dul ba): bas chog go/ /ded dpon gyis smras pa/ shes ldan dag 'phags pa dag yang dang yang du lto gang bas chog go zhes gsung ba las na 'di dag la na bza' mi mnga' gor ma chag gis 'di dag la na bza' dbul bar bya'o/ /
136b8('dul ba): de ltar bgyi'o/ /zhes de dag gis drug sde dag la la ba srin bu'i mdog lta bu re re bskon to de nas drug sde dag gis smras pa/ bzhin bzang dag khyed cag yang dang yang du bsod snyoms zo shig ces zer na bsod snyoms ji lta bu sbyin pa
137a1('dul ba): bltas 'on cig / drug sde dag las gcig gis thab snod lta bu bzed nas 'dir lugs shig ces smras pa dang / don 'thun de dag gis bsams pa/ snod 'di re che zhig ste 'di bkang bas 'di dag thams cad kyi lto khengs
137a2('dul ba): pa'i bsod snyoms 'byung bar 'gyur ro/ /snyams nas de dag gis lam rgyag lam snod de bkang ste phul lo/ /drug sde gzhan gyis kyang de bzhin du mthar gyis re re nas thab snod lta bu re re bzed pa dang / ji tsam na don 'thun
137a3('dul ba): de dag gis lam rgyag las thab snod lta bu'i snod drug bkang ste phul ba dang / don 'thun de dag gi lam rgyag thams cad zad par gyur nas de dag gis smras pa/ 'phags pa dag bdag cag gis 'dir shul rgyags nyung shas
137a4('dul ba): s hig 'tshal te mchis pa de dag thams cad bas kyis bdag cag gis mi 'di kAr ShA pa Na dag bskur te 'phags pa dag dang thabs gcig mnyan yod du gtang gis 'phags pa dag gis bdag cag gi shul rgyags dag 'jol te stsol la bsel ba dang
137a5('dul ba): bcas te gtang du gsol/ bzhin bzang dag de ltar bya'o/ /don 'thun de dag gis drug sde dag gi phyi bzhin mi zhig kAr ShA pa Na dag bskur te btang ba dang / drug sde dag gtsug lag khang du song ste mi de la smras pa/
137a6('dul ba): bzhin bzang je las 'di gyis shig /des de byas nas drug sde dag gis yang smras pa/ bzhin bzang las gzhan 'di yang gyis shig /des de yang byas pa dang / drug sde dag gis mi de ring zhig bkol bkol nas ji tsam
137a7('dul ba): na nyi ma yol bar gyur pa dang / de'i 'og tu btang ste smras pa/ da nyos la song shig /mi de rang gis lam rgyags dag nyos te 'phags pa dang / mnyan yod kyi nyen kor thibs por son pa na chom rkun pa dag gis bcom nas de cig
137a8('dul ba): pu don 'thun dag gi nang du song ngo / /don 'thun dag gis mthong nas smras pa/ khyod kyis ci khyer te 'ongs/ des smras pa/ ci yang ma 'ongs so/ /ci'i phyir chom rkun pa dag gis bcom mo/ /de dag gis smras
137b1('dul ba): pa/ 'phags pa dag gis khyod kyi bsel ba ma btang ngam/ des smras pa/ shes ldan dag don gyis na de dag nyid kyis bcom mo/ /de dag gis smras pa/ ji ltar gyur des smras pa/ de dag gis kho bo las sha stag byed du bcug
137b2('dul ba): nas ji tsam na nyi ma yol bar gyur pa dang de'i 'og tu btang ste da nyos la song shig ces zer nas/ kho bo rang gis lam rgyags dag nyos te 'phags pa dang mnyan yod kyi nyen kor thibs por son pa na chom rkun pa dag gis bcom mo/ /
137b3('dul ba): de dag shAkya'i bu'i dge sbyong rnams kyi dge sbyong gi tshul ni tshig go/ /bram ze'i tshul ni tshig ste 'di ltar phan pa bya'o zhes zer la gnod pa kho na byed do zhes smod par byed/ phyar ka gtong bar byed/ kha zer bar byed do/ /
137b4('dul ba): 'di ni re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das mnyan yod na rgyal byed kyi tshal
137b5('dul ba): mgon med zas sbyin gyi kun dga' ra ba na bzhugs so/ /mnyan yod na khyim bdag gcig 'dug pa des rigs mnyam pa las chung ma blangs nas/ de de dang lhan cig rtse bar byed/ dga' bar byed/ dga' mgur spyod par byed do/ /
137b6('dul ba): de la bu mo g.yas zhar ma zhig byung nas de bsrings shing bskyed de chen mor gyur to/ /bu mo de'i na zla gzhan thams cad bag mar btang na bu mo de g.yas zhar yin pa'i phyir slong ba 'ga' yang ma 'ongs so/ /mnyan yod na khyim bdag gzhan
137b7('dul ba): zhig 'dug pa des rigs mnyam pa las chung ma blangs nas de'i chung ma de rang gi las dag gis dus la bab bo/ /gnyis pa blangs pa dang de yang dus la bab bo/ /de bzhin du chung ma bdun pa'i bar du blangs pa dang de yang dus la bab bo/ /khyim
137b8('dul ba): bdag de yang skur pa gdab par 'gyur ba'i las dag gis chung ma gsod pa chung ma gsod pa zhes bya ba'i ming du gyur to/ /khyim bdag de yang bu mo bslangs pa dang mi ster cing / nged kyis ci'i phyir bu mo yongs su gtang / mi sbyin no zhes kyang zer ro/ /
138a1('dul ba): khyim bdag des yugs sa mo dag bslangs pa dang / yugs sa mo de dag kyang kho mo cag gis ci'i phyir bdag yongs su btang na khyod kyi khyim du 'jug ces zer ro/ /khyim bdag de rnam pa thams cad du yi chad
138a2('dul ba): nas rang nyid kyis khyim gyi so tshis dag bya bar brtsams pa dang / dus gzhan zhig na khyim bdag de'i chung po grogs shig 'ongs nas des khyim bdag de mthong nas dris pa/ khyod ci byed khyim bdag gis smras pa/ khyim
138a3('dul ba): gyi so tshis dag byed do/ /des smras pa khyod ci'i phyir rang nyid kyis khyim gyi so tshis dag byed/ khyim bdag gis smras pa/ kho bos chung ma gcig blangs pa dang de rang gi las dag gis dus la bab bo/ /gnyis pa
138a4('dul ba): blangs pa dang de yang dus la bab bo/ /de bzhin du bdun pa'i bar du blangs pa dang de yang dus la bab bo/ /des smras pa/ gzhan dag ci'i phyir mi slong / khyim bdag gis smras pa/ bslangs na mi ster cing nged kyis
138a5('dul ba): ci'i phyir bu mo yongs su gtang / mi sbyin no zhes zer ro/ /des smras pa/ yugs sa mo dag ci'i phyir mi slong / khyim bdag gis smras pa/ bslangs te de dag kyang kho mo cag gis ci'i phyir bdag
138a6('dul ba): yongs su btang na khyod kyi khyim du 'jug ces zer ro/ /des smras pa/ g.yas zhar ma ci'i phyir mi slong / mi ster ro/ /song la slongs shig dang / de dag bu mos yongs su dub pa yin pas ster bar 'gyur ro/ /khyim bdag
138a7('dul ba): de g.yas zhar ma'i pha'i khyim du song ste bde legs bde legs shes smras pa dang / de dag gis smras pa ci slong / des smras pa/ bu mo'i slongs mo slong ngo / /bu mo gang g.yas zhar ma'o/ /de dag des yongs su skyo
138a8('dul ba): ba yin pas smras pa/ sbyin no/ /des smras pa/ nam bag mar gtang / nyi ma mang ge mo zhig la'o/ /des de ltar gyis shig ces smras te song ngo / /de'i chung po grogs de yang 'gyod pa skyes te/ bdag gi grogs po la g.yas zhar ma slongs shig ces
138b1('dul ba): bskul ba de dag ni bdag gis ma legs pa zhig byas te/ de mtshan ngan pa yin pas des grogs po bsad par gyur na mi rung ngo snyam nas de khyim bdag de'i gan du song ste smras pa/ khyod kyis g.yas zhar ma thob bam/ khyim bdag gis smras pa/
138b2('dul ba): thob bo/ /des tshigs su bcad pa dag smras pa/ rgya skyegs shing gi so shing dang / /nub du sngas bstan nyal ba dang / /shin tu gnyid che zho 'thung dang / /chung ma g.yas zhar len byed na/ /zhi ba 'ang gnas nas nyams par 'gyur/ /'gog
138b3('dul ba): la 'gog byed bab pa dang / /rdo la cag ni bab pa ltar/ /khyod kyang chung ma gsod byed la/ /de yang g.yas zhar yin pas na/ /khyed gnyis gang rgyal gang pham blta'o/ /grogs po bu mo de mtshan ngan pa yin pas khyod dus byed par
138b4('dul ba): gyur na mi rung gis de 'or la kho bo'i sring mo yugs sa mo zhig yod pa de long shig / khyim bdag des smras pa/ grogs po dor bar mi nus te/ 'on kyang 'di la thab kyi rnam pa zhig bya'o/ /g.yas zhar ma'i ma des kyang bag rdzangs
138b5('dul ba): sta gon bya bar brtsams so/ /khyim de drug sde dag gi khyim du 'gro ba'i khyim yin pas drug sde dag snga dro sham thabs bgos lhung bzed dang chos gos thogs te mnyan yod du bsod snyoms la zhugs nas mthar gyis bsod snyoms la rgyu ba na khyim der
138b6('dul ba): zhugs pa dang / ji tsam na khur ba dag sreg pa mthong nas de dag gis smras pa/ sring mo dus ston la bab tu nye 'am ci/ des smras pa/ 'phags pa dag khyed kyi lcam mo bag mar mchi ba la thugs nas de'i bag rdzangs sta gon bgyid do/ /
138b7('dul ba): drug sde dag gis smras pa/ sring mo kho bo cag gis cung zad mi thob bam/ 'phags pa dag khyed cag la su zhig gis dbul 'tshal 'di khyed nyid kyi lags so/ /drug sde dag gis smras pa/ sring mo re shig phugs na yod pa gzhan thams
138b8('dul ba): cad lta zhog shig / da 'phral du ci sbyin pa bltas 'on cig /des bag brkyang ste de dag gis lhung bzed thams cad khur ba dag gis bkang nas drug sde dag gis de'i kha zas thams cad bsdus te dong ngo / /ji tsam na khyim bdag
139a1('dul ba): de 'ongs pa dang / chung mas smras pa/ rje'i sras sbyin gnas dag byon par gyur nas de dag gis kha zas thams cad bzhes kyis bzhud la/ khyog de la bag rdzangs sta gon byed kyi bar du re shig nyi ma nyung shas shig sdod cig
139a2('dul ba): ces gsungs shig / khyim bdag gis smras pa/ bzang mo des sdod par mi nus kyis je bu mo bag mar gtang bar gyis shig dang phyis nye du dag zan sbyin par bya'o/ /chung mas smras pa/ rje'i sras de ni chung ma gsod
139a3('dul ba): pa lags pas de la gzhan sus kyang bu mo stsal bar mi 'gyur gyis bzhud cig dang sdod par 'gyur ro/ /khyim bdag de de'i gan du song ste smras pa/ bu bdag cag gis kha zas dag sta gon byas par 'gyur ba gang yin pa de sbyin
139a4('dul ba): gnas dag gis bzhes kyis/ da nye du dag gi phyir kha zas sta gon byed kyi bar du nyi ma nyung shas shig sdod cig /des smras pa/ kho bo mi sdod de gal te nyi ma de nyid la bag ma rdzongs zhing sbyin na bag mar blang ngo / /gal te
139a5('dul ba): mi sbyin na kho bo chung ma gzhan len gyis khyod kyi bu mo dor bar bya'o/ /khyim bdag de chung ma'i gan du song ste smras pa/ bzang mo khyo ga de na re gal te nyi ma de nyid la bag ma rdzongs zhing sbyin na bag mar blangs bar bya'o/ /gal
139a6('dul ba): te mi sbyin na kho bo chung ma gzhan len gyis khyod kyi bu mo dor bar bya'o zhes zer ro/ /chung mas smras pa/ rje'i sras de chung ma gsod pa lags pas gzhan su zhig gis de la bu mo stsol bar 'gyur zhes des bag rdzangs sta gon bya bar brtsams
139a7('dul ba): so/ /khyo ga des kyang grogs po'i sring mo yugs sa mo de blangs so/ /g.yas zhar ma'i ma des kyang kha zas sta gon byas nas yang khyim bdag de la smras pa/ rje'i sras da khyo ga de'i gan du bzhud la bag ma
139a8('dul ba): len du shog shig ces gsungs shig / khyim bdag de de'i gan du song ste smras pa/ bu da bag ma len du shog shig /des smras pa/ khyed kyis nyi ma de las yol bar byas pas da kho bo mi len to/ /khyim bdag
139b1('dul ba): des khyo ga de bzung ste rgyal po'i pho brang du 'o dod bos nas shags la bkug pa dang / khyo ga des khyim bdag de pham par byas so/ /g.yas zhar ma'i ma de bdag gi bu mo ma lom mo zhes ngu zhing 'dug pa dang / de'i ngos kyi sdum tshes
139b2('dul ba): dag shAkya'i bu'i dge sbyong rnams kyi dge sbyong gi tshul ni tshig go/ /bram ze'i tshul ni tshig ste/ 'di ltar bu mo byin zin pa'i bar chad byed do/ /zhes smod par byed/ phyar ka gtong bar byed/ kha zer bar byed pa'i skabs de dge
139b3('dul ba): slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas
139b4('dul ba): bcom ldan 'das kyis drug sde dag la smras pa/ dge slong dag khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun
139b5('dul ba): pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/
139b6('dul ba): dge slong dag de lta bas na phan yon bcu yang dag par gzigs pas/ 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba
139b7('dul ba): la bslab pa'i gzhi 'di ltar gdon par bya ste/ dge slong rab tu mang po dag khyim rnams su dong ba las gal te de dag la bram ze dang / khyim bdag dad pa can dag gis phye dag dang / khur ba dag dus kyis stobs
139b8('dul ba): par gyur la/ 'dod na dge slong de dag gis lhung bzed gang ba gnyis sam/ gsum blang bar bya'o/ /de las lhag par len na ltung byed do/ /lhung bzed gang ba gnyis sam/ gsum blangs nas
140a1('dul ba): phyi rol kun dga' ra bar dong la dge slong 'khod pa rnams la 'ang bgo bsha' bya/ bdag cag kyang bza' bar bya ste/ de la de ni cho ga yin no/ /dge slong zhes bya ba ni drug sde dag go/ /rab tu mang po dag ces bya ba
140a2('dul ba): ni gnyis las lhag pa ni rab tu mang po dag go/ /khyim rnams su zhes bya ba ni bram ze dang / khyim bdag dag gi khyim rnams su'o/ /dong ba las zhes bya ba ni song ba las so/ /gal te de dag la zhes bya ba ni dge
140a3('dul ba): slong de dag la'o/ /bram ze dang / khyim bdag dad pa can dag gis shes bya ba la/ dad pa can zhes bya ba ni sangs rgyas la mngon par dad pa dang / chos dang dge 'dun la mngon par dad pa dang / sangs rgyas la bskyabs su song ba dang /
140a4('dul ba): chos dang dge 'dun la skyabs su song ba dag go/ /phye dag ces bya ba ni phye dang / 'de' gu dag go/ /khur ba dag ces bya ba ni bag tshos dag go/ /dus kyis stobs par gyur la zhes bya ba ni yang dang yang du stobs par gyur pa'o/ /
140a5('dul ba): 'dod na zhes bya ba ni gal te don du gnyer na'o/ /dge slong de dag gis shes bya ba ni dge slong gang yin pa dag gis so/ /lhung bzed gang ba gnyis sam/ gsum blang bar bya'o zhes bya ba la/ lhung bzed ni gsum te/
140a6('dul ba): chen po dang / 'bring dang / chung ngu'o/ /de la chen po ni gang du 'bras thug po che ma ga d+hA'i bre'u chung do btsos pa sran tshod dang bcas/ tshod ma dang bcas pa blugs na kha'i cha'i mtha' kho na nas mthe bo'i lto gang gis mi reg pa'o/ /
140a7('dul ba): chung ngu ni gang du 'bras thug po ma ga d+hA'i bre chung gang btsos pa sran tshod dang bcas/ tshod ma dang bcas pa blugs na kha'i cha'i mtha' kho na nas mthe bo'i lto gang gis mi reg pa'o/ /'bring de gnyis kyi bar ro/ /
140a8('dul ba): de las lhag par len na zhes bya ba ni de las mang du'o/ /ltung byed do zhes bya ba ni sems can dmyal ba dang / dud 'gro dang / yi dags/ ngan song dang / ngan 'gro dang / log par ltung ba dag tu sreg par byed/
140b1('dul ba): 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste/ des na ltung byed do zhes gsungs so/ /lhung bzed gang ba gnyis sam
140b2('dul ba): gsum blang nas phyi rol kun dga' ra bar dong la/ dge slong 'khod pa rnams la yang bgo bsha' bya zhes bya ba ni khyim gyi phyi rol gtsug lag khang du dong la de na dge slong gang dag 'khod pa rnams la yang sbyin par bya'o/ /de la ltung bar
140b3('dul ba): ji ltar 'gyur zhe na/ dge slong gis lhung bzed chen po gsum len par byed na/ de len pa la nyes byas su 'gyur la/ za ba la ltung byed du 'gyur ro/ /dge slong gis lhung bzed chen po gnyis dang / 'bring gcig len par byed na/
140b4('dul ba): de len pa la nyes byas su 'gyur la/ za ba la ltung byed du 'gyur ro/ /dge slong gis lhung bzed chen po gnyis dang / chung ngu cig len par byed na/ de len pa la nyes byas su 'gyur la/ za ba la ltung byed du 'gyur ro/ /dge slong
140b5('dul ba): gis lhung bzed 'bring gnyis dang chen po gcig len par byed na/ de len pa la nyes byas su 'gyur la/ za ba la ltung byed du 'gyur ro/ /dge slong gis ji tsam du bre'u chung phyed dang lnga las lhag pa'i bsod snyom
140b6('dul ba): len na thams cad du ltung byed du 'gyur ro/ /sbyin bdag gis ci bder byas pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /
140b7('dul ba): lhung bzed do gsum tsam las lhag par len pa'i ltung byed de sum bcu rtsa gsum pa rdzogs s+ho// // bar sdom la/ stan gcig dang ni chu bzhin spong / /'bags dang zas yod rung ba dang / /thong shig lhag por thug pa dang / /
140b8('dul ba): skyo ma'i sde tshan bsdus pa yin/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de nas bcom ldan 'das kyis dge slong rnams la bka' stsal pa/ dge slong dag nga ni
141a1('dul ba): stan gcig pa'i zas za ste/ nga stan gcig pa'i zas za ba na/ snying las chung ngur 'tsho zhing / gnod pa nyung ba dang / nyam nga ba chung ba dang / bskyod pa yang ba dang / 'tsho ba dang / stobs dang ldan pa dang / bde ba dang / kha na ma tho ba med pa
141a2('dul ba): dang / bde ba la reg par gnas par 'tsho'o/ /dge slong dag khyed kyang tshur sheg la stan cig pa'i zas zo shig dang / khyed kyang stan cig pa'i zas za ba na snying las chung ngur 'tsho zhing / gnod pa nyung ba dang / nyam nga ba chung ba dang /
141a3('dul ba): bskyod pa yang ba dang / 'tsho ba dang / stobs dang ldan pa dang / bde ba dang / kha na ma tho ba med pa dang / bde ba la reg par gnas par 'tsho bar 'gyur ro/ /dge slong rnams stan cig pa'i zas za bar byed de/ de dag stan cig pa'i zas za ba na
141a4('dul ba): slob dpon mthong na yang ldang bar byed/ mkhan po dang / bla ma dang / bla ma lta bu mthong na yang ldang bar byed pas de dag bdag cag gis spangs so zhes za bar mi byed pas de dag rid pa dang / nyam chung ba dang / rke ba dang / skam pa dang / lus ma thob par gyur
141a5('dul ba): to/ /sangs rgyas bcom ldan 'das rnams ni mkhyen bzhin du rmed par mdzad pas sangs rgyas bcom ldan 'das kyis tshe dang ldan pa kun dga' bo la smras pa/ kun dga' bo ngas dge slong dag nga ni stan cig pa'i zas za ste/ nga stan gcig pa'i
141a6('dul ba): zas za ba na snying las chung ngur 'tsho zhing / gnod pa nyung ba dang / nyam nga ba chung ba dang / skyod pa yang ba dang / 'tsho ba dang / stobs dang ldan pa dang / bde ba dang / kha na ma tho ba med pa dang / bde ba la reg par
141a7('dul ba): gnas par 'tsho'o/ /dge slong dag khyed kyang tshur shog la stan cig pa'i zas zo shig dang / khyed kyang stan gcig pa'i zas za ba na snying las chung ngur 'tsho zhing gnod pa nyung ba dang / nyam nga ba chung ba dang / bskyod pa yang
141a8('dul ba): ba dang / 'tsho ba dang / stobs dang ldan pa dang / bde ba dang / kha na ma tho ba med pa dang / bde ba la reg par gnas par 'tsho bar 'gyur ro/ /zhes byas na/ gang gis da ltar dge slong dag rid pa dang / nyam chung ba dang rke ba
141b1('dul ba): dang / skam pa dang / lus ma thob par gyur pa'i rgyu ni gang yin rkyen ni gang yin/ btsun pa bcom ldan 'das kyis dge slong dag nga ni stan gcig pa'i zas za ste/ bstan gcig pa'i zas za ba na snying las chung ngu 'tsho zhing gnod pa nyung ba dang nyam
141b2('dul ba): nga ba chung ba dang / bskyod pa yang ba dang / 'tsho ba dang / stobs dang ldan pa dang / bde ba dang / kha na ma tho ba med pa dang / bde ba la reg par gnas par 'tsho'o/ /dge slong dag khyed kyang tshur sheg la stan gcig pa'i zas zo shig dang / khyed kyang stan cig
141b3('dul ba): pa'i zas za ba na snying las chung ngur 'tsho zhing gnod pa nyung ba dang / nyam nga ba chung ba dang / bskyod pa yang ba dang / 'tsho ba dang / stobs dang ldan pa dang / bde ba dang / kha na ma tho ba med pa dang / bde ba la reg par gnas par 'tsho bar 'gyur ro zhes bka'
141b4('dul ba): stsal nas/ dge slong rnams stan cig pa'i 'tshal ma 'tshal bar bgyid de/ de dag stan gcig pa'i 'tshal ma 'tshal ba na/ slob dpon mthong ba na yang ldang bar bgyid/ mkhan po dang / bla ma dang / bla ma lta bu mthong na yang
141b5('dul ba): ldang bar bgyid pa de dag bdag cag gis spangs so zhes 'tshal bar mi bgyid pas de dag rid pa dang / nyam chung ba dang / rke ba dang / skam pa dang / lus ma thob par gyur te/ btsun pa gang gis da ltar dge slong dag rid pa dang /
141b6('dul ba): nyam chung ba dang / rke ba dang / skam pa dang / lus ma thob par gyur pa'i rgyu ni de lags/ rkyen ni de lags so/ /kun dga' bo de lta bas na ma spangs pas ji tsam gyis chog pa bza' bar bya zhing / zas brtsams pas slob dpon dang /
141b7('dul ba): mkhan po dang / bla ma dang / bla ma lta bu mthong na ldang bar mi bya'o/ /bcom ldan 'das kyis ma spangs pas/ ji tsam gyis chog pa/ bza' bar bya zhing / zas brtsams pas slob dpon dang / mkhan po dang / bla ma dang /
141b8('dul ba): bla ma lta bu mthong na ldang bar mi bya'o/ /zhes bka' stsal nas de dag chu bzhin du spangs pas lo ma dang / sran tshod dang / ldam ldum dang / skam tshod kyis kyang spong bar byed cing / de dag bdag cag gis spangs so zhes za bar mi
142a1('dul ba): byed pas de dag rid pa dang / nyam chung ba dang / rke ba dang / skam pa dang / lus ma thob par gyur to/ /sangs rgyas bcom ldan 'das rnams ni mkhyen bzhin du rmed par mdzad pas/ sangs rgyas bcom ldan 'das kyis tshe
142a2('dul ba): dang ldan pa kun dga' bo la smras pa/ kun dga' bo ngas ma spangs pas ji tsam gyis chog pa bza' bar bya zhing / zas brtsams pas slob dpon dang / mkhan po dang / bla ma dang / bla ma lta bu mthong na ldang bar mi bya'o/ /
142a3('dul ba): zhes byas na gang gis da ltar dge slong dag rid pa dang / nyam chung ba dang / rke ba dang / skam pa dang / lus ma thob par gyur pa'i rgyu ni gang yin/ rkyen ni gang yin/ btsun pa bcom ldan 'das kyis ma spangs pas ji tsam gyis
142a4('dul ba): chog pa bza' bar bya zhing / zas brtsams pas slob dpon dang / mkhan po dang / bla ma dang / bla ma lta bu mthong na ldang bar mi bya'o zhes bka' stsal nas/ de dag chab bzhin du spangs pas lo ma dang / sran tshod dang / ldam ldum dang / skams
142a5('dul ba): tshod kyis kyang spong bar bgyid cing de dag bdag cag gis spangs so zhes 'tshal bar mi bgyid pas de dag rid pa dang / nyam chung ba dang / rke ba dang / skam pa dang / lus ma thob par gyur te/ btsun pa gang gis da ltar dge slong dag rid pa dang /
142a6('dul ba): nyam chung ba dang / rke ba dang / skam pa dang / lus ma thob par gyur pa'i rgyu ni de lags/ rkyen ni de lags so/ /kun dga' bo de lta bas na/ bca' ba lnga po dag gis ni spangs par mi 'gyur la/ bza' ba lnga po dag gis
142a7('dul ba): ni spangs par 'gyur te/ bca' ba lnga po gang dag gis spangs par mi 'gyur zhe na/ bca' bar bya ba rtsa ba dang / sdong bu dang / 'dab ma dang / me tog dang / 'bras bu dag ste/ bca' ba lnga po de dag gis ni spangs par mi 'gyur ro/ /
142a8('dul ba): bza' ba lnga po gang dag gis spangs par 'gyur ba dag gang zhe na/ bza' bar bya ba 'bras chan dang / zan dron dang / sha dang / snum khur dang / 'de' gu dag ste/ bza' ba lnga po de dag gis ni spangs par 'gyur ro/ /bca' ba
142b1('dul ba): lnga po dag 'chos nas ni bza' ba lnga po dag bza' bar bya'i/ bza' ba lnga po dag zos nas ni bca' ba lnga po dag bca' bar mi bya'o/ /dge slong gis bza' ba lnga po dag zos nas bca' ba lnga po dag 'cha' na 'gal tshabs can du 'gyur ro/ /
142b2('dul ba): bcom ldan 'das kyis bca' ba lnga po dag gis ni spangs par mi 'gyur la/ bza' ba lnga po dag gis ni spangs par 'gyur ro zhes bka' stsal nas de dag des 'bags pa'i lag pa dag dang / des gos pa'i lhung bzed dag gis bdag cag gis
142b3('dul ba): spangs so zhes za bar mi byed pas de dag rid pa dang / nyam chung ba dang / rke ba dang / skam pa dang / lus ma thob par gyur to/ /sangs rgyas bcom ldan 'das rnams ni mkhyen bzhin du rmed par mdzad pas/
142b4('dul ba): sangs rgyas bcom ldan 'das kyis tshe dang ldan pa kun dga' bo la smas pa/ kun dga' bo ngas bca' ba lnga po dag gis ni spangs par mi 'gyur la/ bza' ba lnga po dag gis ni spangs par 'gyur ro zhes byas nas/ gang dag gis
142b5('dul ba): da ltar dge slong dag rid pa dang / nyam chung ba dang / rke ba dang / skam pa dang / lus ma thob par gyur pa'i rgyu ni gang yin/ skyen ni gang yin/ btsun pa bcom ldan 'das kyis bca' ba lnga po dag gis ni spangs par mi 'gyur la/ bza'
142b6('dul ba): ba lnga po dag gis ni spangs par 'gyur ro zhes bka' stsal nas de dag des 'bags pa'i sug pa dag dang / des gos pa'i lhung bzed dag gis bdag cag gis spangs so zhes 'tshal bar mi bgyid pas de dag rid pa dang /
142b7('dul ba): nyam chung ba dang / rke ba dang / skam pa dang / lus ma thob par gyur te/ btsun pa gang gis da ltar dge slong dag rid pa dang / nyam chung ba dang / rke ba dang / skam pa dang / lus ma thob par gyur pa'i rgyu ni de lags/ rkyen ni de lags so/ /
142b8('dul ba): kun dga' bo de lta bas na rgyu lngas ni spangs par brjod par bya zhing / rgyu lngas ni ma spangs par brjod par bya'o/ /rgyu lnga po gang dag gis spangs par brjod par bya zhe na/ zas yod pa dang / zas stobs pa yod pa dang /
143a1('dul ba): zas brtsam pa yod pa dang / zas spangs pa yod pa dang / spyod lam las nyams pas so/ /ji ltar zas yod pas she na/ bca' ba lnga po dang / bza' ba lnga po dag yod pas te/ de ltar zas yod pas so/ /
143a2('dul ba): ji ltar zas stobs pa yod pas she na/ bud med dam/ skyes pa 'am/ ma ning yod pas te/ de ltar zas stobs pa yod pas so/ /ji ltar zas brtsams pa yod pas she na/ bca' ba lnga po dang / bza' ba lnga po dag kun
143a3('dul ba): du brtsams pa yod pas te/ de ltar zas brtsams pa yod pas so/ /ji ltar zas spangs pa yod pas she na/ bca' ba lnga po dang / bza' ba lnga po dag spangs pa yod pas te/ de ltar zas spangs pa yod pas so/ /
143a4('dul ba): ji ltar spyod lam las nyam pas she na/ stan gang la 'dug par gyur pa'i stan de las langs par gyur pa ste/ de ltar spyod lam las nyams pas te/ rgyu lnga po de dag gis ni spangs par brjod par bya'o/ /rgyu lnga po gang
143a5('dul ba): dag gis/ ma spangs par brjod par bya zhe na/ zas med pa dang / zas stobs pa med pa dang / zas brtsams pa med pa dang / zas spangs pa med pa dang / spyod lam las ma nyams pas so/ /ji ltar zas med pas
143a6('dul ba): she na/ bca' ba lnga po dang / bza' ba lnga po dag med pas ste/ de ltar zas med pas so/ /ji ltar zas stobs pa med pas she na/ bud med dam/ skyes pa 'am/ ma ning med pas te/ de ltar zas stobs pa med
143a7('dul ba): pas so/ /ji ltar zas brtsams pa med pas she na/ bca' ba lnga po dag dang / bza' ba lnga po dag kun tu brtsams pa med pas ste/ de ltar zas brtsams pa med pas so/ /ji ltar zas spangs pa med pas she na/ bca' ba lnga po dag dang / bza' ba lnga po
143a8('dul ba): dag spangs pa med pas te/ de ltar zas spangs pa med pas so/ /ji ltar spyod lam las ma nyams pas she na/ stan gang la 'dug par gyur pa'i stan de las langs par ma gyur pas te/ de ltar spyod lam las ma nyams pas te/ rgyu lnga po de dag gis ni ma
143b1('dul ba): spangs par brjod par bya'o/ /gzhan yang rgyu lngas ni spangs par brjod par bya zhing / rgyu lngas ni ma spangs par brjod par bya'o/ /rgyu lnga po gang dag gis spangs par brjod par bya zhe na/ rung bas spangs bar byed pa dang / gsog 'jog ma byas
143b2('dul ba): pas spangs bar byed pa dang / gsog 'jog ma byas pa dang / 'dres pas spangs bar byed pa dang / spyod lam las nyams pas te/ rgyu lnga po de dag gis spangs bar brjod par bya'o/ /rgyu lnga po gang dag gis ma spangs par brjod par bya zhe na/
143b3('dul ba): mi rung bas spangs bar byed pa dang / mi rung ba dang 'dres pas spangs bar byed pa dang / gsog 'jog byas pas spangs bar byed pa dang / gsog 'jog byas pa dang 'dres pas spangs bar byed pa dang / spyod lam las ma nyams pas te/
143b4('dul ba): rgyu lnga po de dag gis ni ma spangs par brjod par bya'o/ /gzhan yang tshig lhag ma med pa lngas ni spangs par brjod par bya zhing / tshig lhag ma dang bcas pa lngas ni ma spangs par brjod par bya'o/ /tshig lhag ma med pa lnga gang zhe na/
143b5('dul ba): thong shig ces bya ba dang / byin cig ces bya ba dang / song shig ces bya ba dang / zos zin to zhes bya ba dang / chog go zhes bya ba ste/ tshig lhag ma med pa lnga po de dag gis ni spangs par brjod par bya'o/ /tshig lhag ma
143b6('dul ba): dang bcas pa lnga gang zhe na/ re shig thong shig ces bya ba dang / re shig byin cig ces bya ba dang / re shig song shig ces bya ba dang / re shig zos zin to zhes bya ba dang / re shig chog go zhes bya ba ste/ tshig lhag
143b7('dul ba): ma dang bcas pa lnga po de dag gis ni ma spangs par brjod par bya'o/ /bcom ldan 'das kyis dge slong gis spangs pas bza' bar mi bya'o zhes bka' stsal nas drug sde dag spangs pas kyang za bar byed/ ma spangs pas kyang za bar
143b8('dul ba): byed nas dge slong don nyung ngu dag bcom ldan 'das kyis dge slong gis spangs pas bza' bar mi bya'o/ /zhes bka' stsal na ci'i phyir dge slong dag spangs pas kyang za bar byed/ ma spangs pas kyang za bar byed ces
144a1('dul ba): smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge
144a2('dul ba): slong gi dge 'dun sdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin tu rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis
144a3('dul ba): dge slong drug sde dag la smras pa/ dge slong dag ngas dge slong gis spangs pas bza' bar mi bya'o zhes bka' stsal na khyed spangs pas kyang za bar byed/ ma spangs pas kyang za bar byed pa bden nam/ btsun pa mad do/ /sangs rgyas
144a4('dul ba): bcom ldan 'das kyis dge sbyong gi tshul ma yin pa/ rjes su mthun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas
144a5('dul ba): bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi
144a6('dul ba): bca' bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zas zos zin cing spangs pa las bca' ba 'am/ bza' ba
144a7('dul ba): 'cha' 'am za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga'
144a8('dul ba): ra ba na bzhugs so/ /khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas dge slong nad pa rab tu mang po dag gi nad g.yog rab tu mang po dag yod pa de dag gis bdag
144b1('dul ba): nyid zos nas nad pa rnams kyi lto khengs pa'i bsod snyoms dag mnos pa dang / dge slong nad pa rnams kyis za bar ma nus shing / dge slong nad g.yog gis kyang bdag cag spangs so zhes za bar mi byed/ kun dga' ra ba pa dang /
144b2('dul ba): dge tshul dag kyang med nas de dag gis kun dga' ra ba'i nang du zas kyi phung po chen po rnam par bzhag pa dang / der bya rog dag za ba na bya rog gis sgra 'byin pa chen po byung bar gyur to/ /sangs rgyas bcom ldan 'das rnams ni mkhyen bzhin
144b3('dul ba): du rmed par mdzad pa ste sangs rgyas bcom ldan 'das kyis tshe dang ldan pa kun dga' bo la bka' stsal pa/ kun dga' bo kun dga' ra ba'i nang na bya rog gis sgra 'byin pa chen po byung bar gyur pa 'di ci las gyur/ btsun pa khyim
144b4('dul ba): bdag cig gis sangs rgyas la sogs pa dge slong gi dge 'dun sdum pa gzhan du gdugs tshod la spyan drangs nas/ dge slong bro 'tshal ba rab tu mang po dag gi bro g.yog rab tu mang po dag mchis pa de dag gis bdag nyid 'tshal nas bro
144b5('dul ba): 'tshal ba rnams kyi g.yar bltam pa'i bsod snyoms dag mnos pa dang / dge slong bro 'tshal ba rnams kyis 'tshal bar rngo ma thog cing dge slong bro g.yog dag gis kyang bdag cag gis spangs so zhes 'tshal bar mi
144b6('dul ba): bgyid/ kun dga' ra ba pa dang / dge tshul dag kyang ma mchis nas/ de dag gis kun dga' ra ba'i nang du zas kyi phung po chen po rnam par bzhag pa dang / der bya rog dag 'tshal ba na bya rog gis sgra 'byin pa chen po
144b7('dul ba): byung bar gyur to/ /de nas bcom ldan 'das 'di snyam du dgongs te/ ngas dge slong rnams bde ba la reg par gnas par bya ba'i phyir dang / sbyin pa po rnams kyi sbyin par bya ba'i chos yongs su longs spyad par bya ba'i phyir
144b8('dul ba): lhag por gnang bar bya'o snyam du dgongs nas dge slong rnams la bka' stsal pa/ dge slong dag de lta bas na lhag por byas te bza' bar rjes su gnang ngo / /bcom ldan 'das kyis lhag por byas te bza' bar rjes
145a1('dul ba): su gnang ngo zhes bka' stsal nas/ dge slong rnams kyis lhag por ji ltar bya ba mi shes nas/ bcom ldan 'das kyis bka' stsal pa/ dge slong zas zos zin cing spangs te/ yongs su rdzogs shing mthar
145a2('dul ba): thug par byas pa gang yang rung ba zhig gis bca' ba 'am/ bza' ba rnyed cing za bar 'dod na dge slong des lag pa gnyis skan te byin len byas la dge slong zas zos zin cing ma spangs la spyod lam las ma nyams pa gang yin pa 'am/
145a3('dul ba): dge slong zas zos zin cing spangs la spyod lam las ma nyams pa gang yin pa de'i mdun du tsog pur 'dug ste 'di skad ces brjod par bya'o/ /tshe dang ldan pa dgongs su gsol/ bdag dge slong ming 'di zhes bgyi ba 'tshal ma 'tshal
145a4('dul ba): lags shing spangs te yongs su rdzogs shing mthar thug par bgyis pa las bca' ba dang bza' ba rnyed cing 'tshal bar 'tshal na lhag por bgyis te bdag la stsal du gsol/ /des khams gnyis sam/ gsum zos
145a5('dul ba): nas 'di skad ces khyod kyir gyur gyis bzhud cig ces brjod par bya'o/ /de la dge slong zas zos zin cing ma spangs la spyod lam las ma nyams pa gang yin pa de ni bdag nyid kyis kham gnyis sam/ gsum zos nas
145a6('dul ba): lhags por bya'o/ /de la dge slong zas zos zin cing spangs la spyod lam las ma nyams pa gang yin pa des ni bza' bar mi bya bar lag par byin nas khyod kyir gyur gyis bzhud cig ces brjod par bya bas lhag por bya'o/ /
145a7('dul ba): gal te za na 'gal tshabs can du 'gyur ro/ /rgyu lngas lhag por ma byas par brjod par bya ste/ lnga gang zhe na/ mtshams kyi phyi rol du dang / mi thob pa'i phyogs su dang / rgyab nas dang / glo nas dang / spyod
145a8('dul ba): lam las nyams pa byed du 'dzud pa ste/ rgyu lnga po de dag gis ni lhag por ma byas par brjod par bya'o/ /rgyu lngas ni lhag por byas par brjod par bya ste/ lnga gang zhe na/ mtshams kyi phyi rol ma yin par dang /
145b1('dul ba): 'thob pa'i phyogs su dang / rgyab ma yin pa nas dang / glo ma yin pa nas dang / spyod lam las ma nyams pa byed du 'dzud pa ste/ rgyu lnga po de dag gis ni lhag bor byas par brjod par bya'o/ /gzhan yang rgyu lngas ni lhag bor ma byas
145b2('dul ba): par brjod par bya ste/ lnga gang zhe na/ mtshams kyi phyi rol du dang / mi thob pa'i phyogs su dang / lhung bzed kyi gzhir dang / thu bar dang / spyod lam las nyams pa byed du 'dzud pa ste/ rgyu lnga po de dag gis ni lhag
145b3('dul ba): bor ma byas par brjod par bya'o/ /rgyu lngas ni lhag bor byas par brjod par bya ste/ lnga gang zhe na/ mtshams kyi phyi rol ma yin par dang / 'thob pa'i phyogs su dang / lhung bzed kyi gzhi ma yin par dang / thu bar ma yin pa
145b4('dul ba): dang spyod lam las ma nyams pa byed du 'dzud pa ste/ rgyu lnga po de dag gis ni lhag bor byas par brjod par bya'o/ /gcig gis lhag bor byas pa mang po dag gis bza' bar bya ste/ 'di la 'gyod par mi bya'o/ /de nas bcom ldan 'das
145b5('dul ba): kyis bslab pa 'dod pa dang / bslab pa la gus pa dang / bslab pa la yo byad bas nyung ba'i bsngags pa brjod nas/ dge slong rnams la de dang 'thun pa dang / de'i shas che ba dang / de dang 'tsham pa'i chos dang ldan pa'i bka'
145b6('dul ba): mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge
145b7('dul ba): slong gang zas zos zin cing spangs pa las lhag bor ma byas par bca' ba 'am/ bza' ba 'cha' 'am/ za na ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /zas zos zin cing
145b8('dul ba): spangs pa las zhes bya ba ni yongs su rdzogs shing mthar thug par byas pa las so/ /lhag bor ma byas par zhes bya ba ni lhag mar ma byas shing ma bor yongs su ma gtang bar ro/ /bca' ba 'am/ bza' ba zhes bya ba ni bca' ba lnga po dang / bza'
146a1('dul ba): ba lnga po dag go/ /'cha' ba 'am/ za na zhes bya ba ni mgul du mid na 'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/
146a2('dul ba): 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis
146a3('dul ba): spangs pa la spangs par 'du shes pas lhag bor ma byas par bca' ba 'am/ bza' ba 'cha' 'am/ za na ltung byed du 'gyur ro/ /dge slong gis spangs pa la yid gnyis za bas lhag bor ma byas par bca' ba 'am/ bza' ba 'cha' 'am/
146a4('dul ba): za na ltung byed du 'gyur ro/ /dge slong gis ma spangs pa la spangs par 'du shes pas lhag bor ma byas par bca' ba 'am/ bza' ba 'cha' 'am/ za na nyes byas su 'gyur ro/ /dge slong gis ma spangs pa la yid gnyis
146a5('dul ba): za bas lhag bor ma byas par bca' ba'am/ bza' ba 'cha' 'am/ za na nyes byas su 'gyur ro/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa thug pa ji lta bu spangs par bgyi
146a6('dul ba): 'tshal nye ba 'khor gang la kha gzar gyen du 'greng ba'o/ /btsun pa skyo ma ji lta bu spangs par bgyi 'tshal/ nye ba 'khor gang la sor mo lnga mngon pa'o/ /nye ba 'khor mgul du btung ba la ni spangs pa med do/ /las dang po pa dang /
146a7('dul ba): smyos pa dang / sems 'khrugs pa dang / tshor ba dag gis nyen pa la ltung ba med do/ /stan gcig pa'i zas kyi ltung byed de sum bcu rtsa bzhi pa rdzogs s+ho// // sangs rgyas bcom ldan 'das mnyan yod na rgyal
146a8('dul ba): byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod
146b1('dul ba): par byed do/ /de rgas pa'i gnas skabs su nye du zad pa dang / nor zad pa dang / longs spyod zad par gyur nas des chung ma la smras pa/ bzang mo kho bos rgas pa'i gnas skabs su nor bsgrub par mi nus kyis rab tu 'byung
146b2('dul ba): du 'gro 'o/ /rje'i sras de bzhin mdzod cig /de rgyal byed kyi tshal du song ste/ dge slong gi gan du song ste phyin nas rkang pa gnyis la phyag 'tshal te smras pa/ 'phags pa bdag rab tu 'byung gis rab tu dbyung du gsol/
146b3('dul ba): des smras pa/ bzhin bzang kho bo rab tu byung nas gsar bu yin pas kho bos rab tu 'byin du mi rung ngo / /des smras pa/ 'phags pa bdag dang po kho nar khyod kyi gan du mchis pas khyod kyis bdag dge slong 'ga' zhig la gtad
146b4('dul ba): du gsol/ dge slong de'i mkhan po spong ba pa dgon pa na bsam gtan byed pa zhig yod nas des de khrid de mkhan po'i gan du song nas smras pa/ mkhan po rigs kyi bu 'di legs par gsungs pa'i chos 'dul ba la rab tu 'byung ba
146b5('dul ba): 'tshal na mkhan po thugs brtse ba'i slad du 'di rab tu dbyung du gsol/ rdzogs par bsnyen par mdzad du gsol/ mkhan pos smras pa/ bcom ldan 'das kyis dge slong dag shin pa'i gnas su gtung ba ni bla'i rab tu phyung
146b6('dul ba): zhing rdzogs par bsnyen par byas nas 'doms par mi byed/ rjes su ston par mi byed pa ni mi rung ngo zhes bka' stsal to/ /des smras pa/ mkhan po rab tu 'byung ba dang rdzogs par bsnyen pa 'ba' shig mdzod cig dang bdag gis 'di klog pa
146b7('dul ba): dang / slob tu stsal to/ /dge slong des de rab tu phyung zhing rdzogs par bsnyen par byas nas smras pa/ bzhin bzangs 'di khyod kyi slob dpon yin pas klog pa dang / slab tu 'jud par 'gyur gyis kun du spyad pa gang yin pa de 'di la
146b8('dul ba): dris te gyis shig / des de klog pa dang / slob tu 'dzud pa na rgan zhugs de brjed ngas pas yang dang yang du ltung ba 'byin nas/ des de mdun du tsog pur 'dug tu bcug ste ltung ba 'chags su 'dzud par byed do/ /rgan zhugs des
147a1('dul ba): bsam pa/ bdag gi slob dpon 'dis bdag rtag tu mdun du tsog pur 'dug tu bcug ste ltung ba 'chags su 'dzud pas/ bdag gis kyang 'di mdun du tsog pur 'dug tu bcug ste ltung ba 'chags su gzhugs pa'i
147a2('dul ba): thabs ci yod snyam mo/ /khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas sangs rgyas la sogs pa dge slong gi dge 'dun gshegs te/ bcom ldan
147a3('dul ba): 'das kyis gdugs tshod gsol nas khyim bdag de la chos bstan par brtsams so/ /dge slong des rgan zhugs de la smras pa/ rgan zhugs tshur shog /khyim du 'gro ba'i khyim dag ltar 'dong ngo / /de gnyis khyim du
147a4('dul ba): 'gro ba'i khyim dag tu dong ba dang / de dag gis smras pa/ 'phags pa gnyis gdugs tshod gsol cig /khyim bdag kho bo cag gnyis zan zos zin to/ /des smras pa/ snoms te bzhud la lhag bor mdzod de gsol cig /
147a5('dul ba): des rgan zhugs kyi gdong du bltas te smras pa/ rgan zhugs 'dod dam 'tshal lo/ /de gnyis kyis byin len byas te dong nas rgyal byed kyi tshal du phyin pa dang / dge slong des smras pa/ rgan zhugs khyod chu 'tshag gam/
147a6('dul ba): 'on te gtsug lag khang du song ste lhag bor byed du 'dzud/ rgan zhugs kyis smras pa/ lhag bor bgyid du stsal to/ /dge slong des chu btsag par brtsam pa dang / rgan zhugs kyis bsod snyoms khyer te gtsug lag khang du
147a7('dul ba): zhugs nas/ des bdag nyid kyis bsod snyoms la lhag bor byed du bcug cing de'i bsod snyoms la lhag bor byed du ma bcug go/ /dge slong des chu btsags te/ gtsug lag khang du zhugs nas smras pa rgan zhugs lhag bor byed du bcug gam/ des smras pa/
147a8('dul ba): bgyid du stsal to/ /dge slong des 'dug ste zos pa dang / rgan zhugs kyis smras pa/ slob dpon je skabs phye shig /phye'o/ /rgan zhugs kyis smras pa/ khyod la ltung ba byung gis/ chos bzhin du slar
147b1('dul ba): mdzod cig / des smras pa/ ltung ba ma mthong ngo / /rgan zhugs kyis smras pa/ khyod kyis lhag bor ma byas pa'i bca' ba dang bza' ba zos so/ /des smras pa/ kho bos khyod la lhag bor byed tu bcug gam
147b2('dul ba): zhes ma dris sam/ rgan zhugs kyis smras pa/ bdag gis bdag nyid kyi bgyid du stsal to/ /des smras pa/ rgan zhugs kho bo ltung ba mi 'chags kyi 'di ltar khyod nyid ltung ba dang bcas par 'gyur ba
147b3('dul ba): gang yin pa de lta bu'i gnas yod par 'gyur ro/ /zhes des dge slong rnams la brjod pa dang / dge slong don nyung ngu dag ci'i phyir dge slong dag shes bzhin du dge slong zas zos zin cing spangs pa la skabs tshol zhing
147b4('dul ba): ci nas kyang dge slong 'di nyes pa 'byung bar bya'o snyam pa de nyid rkyen du byas nas tshe dang ldan pa 'di cho shig / 'di zo shig ces lhag bor ma byas pa'i bca' ba dang bza' ba dus kyis stob par byed ces smod par byed/
147b5('dul ba): phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la
147b6('dul ba): dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste/ zhes bya ba la sogs pa yang snga ma bzhin te
147b7('dul ba): sangs rgyas bcom ldan 'das kyis dge slong de la smas pa/ dge slong khyod shes bzhin du dge slong zas zos zin cing spangs pa la skabs tshol zhing ci nas kyang dge slong 'di nyes pa 'byung bar bya'o/ /snyam pa de nyid rkyen tu
147b8('dul ba): byas nas tshe dang ldan pa 'di 'cho shig / 'di zo shig ces lhag bor ma byas pa'i bca' ba dang bza' ba dus kyis stobs pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin
148a1('dul ba): pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa/ de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam
148a2('dul ba): grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma
148a3('dul ba): bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang shes bzhin du dge slong zas zos zin cing spangs pa la skabs tshol zhing ci nas kyang dge slong 'di nyes pa 'byung
148a4('dul ba): bar bya'o snyam pa de nyid rkyen du byas nas/ tshe dang ldan pa 'di 'cho shig /'di zo shig ces lhag bor ma byas pa'i bca' ba dang bza' ba dus kyis stobs na ltung byed do/ /yang dge slong gang zhes bya ba ni chos 'di
148a5('dul ba): pa'o/ /shes bzhin du zhes bya ba ni de rang nyid kyis reg pa 'am/ gzhan dag gis brjod pas so/ /dge slong zhes bya ba ni chos 'di pa'o/ /zas zos zin cing spangs pa'i zhes bya ba ni yongs su rdzogs shing
148a6('dul ba): mthar thug par byed pa la'o/ /skabs tshol zhing zhes bya ba ni klan ka tshol zhing ngo / /ci nas kyang dge slong 'di nyes pa 'byung bar bya'o snyams pa zhes bya ba ni ci nas kyang dge slong 'di ltung ba dang bcas par byas par 'gyur ro/ /snyams pa'o/ /
148a7('dul ba): de nyid rkyen du byas nas zhes bya ba ni gzhan ma yin pa'o/ /tshe dang ldan pa 'di 'cho shig /'di zo shig ces bya ba ni bca' ba dang bza' ba'o/ /lhag bor ma byas pa'i zhes bya ba ni lhag mar ma byas shing ma bor yongs su ma btang ba'o/ /bca'
148a8('dul ba): ba dang bza' ba zhes bya ba ni bca' ba lnga po dang bza' ba lnga po dag go/ /dus kyis stobs na zhes bya ba ni yang dang yang du stobs na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang ngan 'gro dang logs par
148b1('dul ba): ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste/ des na ltung byed do zhes gsungs so/ /de la ltung
148b2('dul ba): bar ji ltar 'gyur zhe na/ dge slong gis ji tsam na cung zad shes bzhin du dge slong zas zos zin cing spangs pa la skabs tshol zhing ci nas kyang dge slong 'di nyes pa 'byung bar bya'o snyam pa de nyid rkyen du byas nas tshe dang ldan pa 'di 'cho shig /'di zo shig
148b3('dul ba): ces lhag bor ma byas pa'i bca' ba dang bza' ba dus kyis stobs na thams cad du ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyes pa la ltung ba med do/ /spangs pa la stobs pa'i ltung
148b4('dul ba): byed de sum bcu rtsa lnga pa rdzogs s+ho/ / // 'dul ba rnam par 'byed pa/ bam bo lnga bcu rtsa gsum pa/ sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe
148b5('dul ba): na lhas byin dge slong rab tu mang po dag dang lhan cig kun dga' ra ba'i nang na 'dus shing za ba za nas dge slong don nyung ngu dag ci'i phyir dge slong dag kun dga' ra ba'i nang na 'dus shing za ba za bar byed ces smod par byed/ phyar ka gtong bar byed/ kha zer bar
148b6('dul ba): byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /
148b7('dul ba): sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis lhas byin la smras pa/ lhas
148b8('dul ba): byin khyod dge slong rab tu mang po dag dang lhan cig kun dga' ra ba'i nang na 'dus shing za ba bden nam btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su
149a1('dul ba): 'thun pa ma yin pa/ rung ba ma yin pa/ tshul dang 'thun pa ma yin pa/ de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas
149a2('dul ba): dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i
149a3('dul ba): nyan thos rnams kyis 'dul ba la bslab pa'i gzhi 'di ltar gdon par bya ste/ 'dus shing za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /dge slong rab
149a4('dul ba): tu mang po na ba dag sman pa'i gnas su dong ste/ de dag gis de mthong nas smras pa/ bzhin bzangs kho bo cag la je sman ston cig /des smras pa/ 'phags pa dag zhal tshus gsol cig /sus sbyin par 'gyur/
149a5('dul ba): bdag gis gsol lo/ /ci dge 'dun thams cad dam/ ma lags te dge slong bsnyung ba ji snyed pa dag go/ /bzhin bzangs bcom ldan 'das kyis 'dus shing za ba la bslab pa'i gzhi bca' ba mdzad do/ /'phags
149a6('dul ba): p a dag khyed kyi ston pa thugs rje can lags pas de nyid rkyen du mdzad nas gnang bar 'gyur ba de lta bu'i gnas mchis so zhes zer ba'i skabs de dge slong rnams kyis bcom ldan 'das la gsol
149a7('dul ba): pa dang / bcom ldan 'das kyis bka' stsal pa/ de lta bas na na ba'i dus ma gtogs so/ /dge slong dag gis dge 'dun gyi dang / mchod rten gyi las dag byas nas/ de dag bkres pas glos phab ste nyal zhing dge ba'i
149a8('dul ba): phyogs la tron byed par mi nus pa na/ bram ze dang khyim bdag dad pa can dag gtsug lag khang du lhags nas/ de dag gis dris pa/ 'phags pa dag bstan pa la gcig tu brtson par bgyi ba lags na/ ci'i slad du glos phab
149b1('dul ba): ste gzims shing dge ba'i phyogs la tron mi mdzad/ de dag gis smras pa/ kho bo cag bkres so/ /ci'i slad du zhal tshul mi gsol/ su sbyin par 'gyur/ bdag cag gis gsol lo/ /ci dge 'dun thams cad
149b2('dul ba): gsol lam/ ma lags te khyed cag kho na gsol lo/ /bzhin bzangs dag bcom ldan 'das kyis 'dus shing za ba la bslab pa'i gzhi bca' ba mdzad do/ /zhes zer ba'i skabs de dge slong rnams kyis bcom ldan 'das la
149b3('dul ba): gsol pa dang / bcom ldan 'das kyis bka' stsal pa/ de lta bas na las kyi dus ma gtogs so/ /dge slong dag don 'thun dang lhan cig 'dron lam du 'dong ba na ji tsam na ri brags shig du phyin nas de dag gis smras pa/
149b4('dul ba): bzhin bzang dag kho bo cag ri brags su bsod snyoms la rgyu'i bar du re shig yud tsam zhig sdod cig /don 'thun dag gis smras pa/ 'phags pa dag shul 'di na chom rkun pa'i 'jigs pa mchis kyis tshur gshegs dang bdag
149b5('dul ba): cag nyid kyis bsod snyoms gsol lo/ /ci cig gis thams cad sbyin nam/ ma lags te la las bzhi la'o/ /la las lnga la'o/ /bzhin bzangs dag bcom ldan 'das kyis 'dus shing za ba la
149b6('dul ba): bslab pa'i gzhi bca' ba mdzad do zhes dge slong de dag gis shas cher zan bcad par byas pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas
149b7('dul ba): na lam gyi dus ma gtogs so/ /dge slong rab tu mang po dag don 'thun dang lhan cig grur zhugs ste ljong rgyur 'dong ba na ri brags zhig tu phyin nas de dag gis smras pa/ bzhin bzang dag kho bo cag
149b8('dul ba): ri brags su bsod snyoms la rgyu'i bar du re shig yud tsam zhig sdod cig / don 'thun dag gis smras pa/ 'phags pa dag gru'i shul 'di na chom rkun pa'i 'jigs pa mchis kyis tshur gshegs dang bdag cag nyid kyis
150a1('dul ba): bsod snyoms gsol lo/ /ci gcig gis thams cad sbyin nam/ ma lags te la las bzhi la'o/ /la las lnga la'o/ /bzhin bzang dag bcom ldan 'das kyis 'dus shing za ba la bslab pa'i gzhi bca'
150a2('dul ba): ba mdzad do/ /zhes dge slong de dag gis shas cher zan bcad par byas pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na grur zhugs pa'i
150a3('dul ba): dus ma gtogs so/ /bcom ldan 'das kyis gtsug phud kyi dus ston dang / dus ston chen po dang / lo lnga'i dus ston bya'o zhes bka' stsal nas/ de na dge slong rnams kyi 'dus pa chen po byung
150a4('dul ba): bar gyur nas bram ze dang / khyim bdag dad pa can dag gis dge slong rnams la smras pa/ 'phags pa dag tshur gshegs gdugs tshod gsol cig /dge slong rnams kyis smras pa/ ci dge 'dun
150a5('dul ba): thams cad gsol lam/ 'phags pa dag bdag cag la dge 'dun thams cad gsol ba'i 'byor pa gang lags pa de lta bu ga la mchis te/ 'di ltar la las nyi shu gsol lo/ /la las sum bcu
150a6('dul ba): gsol lo/ /bzhin bzang dag bcom ldan 'das kyis 'dus shing za ba la bslab pa'i gzhi bca' ba mdzad do/ /zhes zer ba'i skabs de dge slong rnams kyis bcom ldan 'das la gsol pa dang /
150a7('dul ba): bcom ldan 'das kyis bka' stsal pa/ de lta bas na 'dus pa chen po'i dus ma gtogs so/ /gang gi tshe rgyal po gzugs can snying pos bden pa dag ma mthong ba de'i tshe na 'od ma'i tshal kun tu 'tsho dag la phul bar
150a8('dul ba): gyur to/ /gang gi tshe bden pa dag mthong ba de'i tshe 'od ma'i tshal kun tu 'tsho dag las phrogs te bcom ldan 'das kyi nyan thos kyi dge 'dun la phul lo/ /rgyal po gzugs can snying po'i zhang po kun tu 'tsho dag gi nang du rab tu byung
150b1('dul ba): nas/ rgyal pos smras pa/ 'phags pa dag 'di bdag gi zhang po lags kyis ji srid du 'gyur ba sten par mi bgyid kyi bar du 'di gcig pu gzhag tu gsol/ gang gi tshe 'gyur ba sten par 'gyur ba de'i tshe na bdag gis 'di
150b2('dul ba): yang bskrad par bgyi'o zhes rgyal po gzugs can snyings pos kun du 'tsho de la kha zas kyi mkho ba stobs par byed do/ /dge slong dag nam gyi cha stod dang nam gyi cha smad la mi nyal bar sbyor ba'i rjes su brtson par gnas pa de dag kun
150b3('dul ba): du 'tsho des mthong nas de shin du dang ba skyes te/ des dge slong rnams la smras pa/ bdag gis kyang dge slong rnams kyi gdugs tshod bgyi'o/ /de ltar gyis shig /ci dge 'dun thams cad kyi byed dam/
150b4('dul ba): ma lags te bdag gis rgyal pos zhal zas kyi mkho ba stobs par bgyid pa ltar bdag la dge 'dun thams cad kyi gdugs tshod bgyi ba'i 'byor pa gang lags pa de lta bu ma mchis te/ 'di ltar dge slong nyi shu 'am/ nyi shu rtsa lnga'i gdugs
150b5('dul ba): tshod bgyi'o/ /dge slong rnams kyis smras pa/ bcom ldan 'das kyis 'dus shing za ba la bslab pa'i gzhi bca' ba mdzad do zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka'
150b6('dul ba): stsal pa/ de lta bas na dge sbyong gi zas kyi dus ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang
150b7('dul ba): 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab
150b8('dul ba): pa'i gzhi 'di ltar gdon par bya ste/ 'dus shing za na dus ma gtogs te ltung byed do/ /de la dus ni 'di yin te/ na ba dus so/ /las dus so/ /lam dus so/ /grur zhug pa dang 'dus pa chen po dang dge sbyong gi zas dus te de la de ni dus yin no/ /'dus shing za na zhes bya ba
151a1('dul ba): ni mi 'thun par za na'o/ /dus ma gtogs te zhes bya ba ni dus bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag du sreg par byed/
151a2('dul ba): 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la dus ni 'di yin te/ na ba dus so zhes bya ba ni 'di lta ste dge slong na ba
151a3('dul ba): zas gcig gis 'tsho bar mi nus pa'o/ /las dus so zhes bya ba ni 'di lta ste/ dge slong gi dge 'dun gyi 'am mchod rten gyi las tha na phyag dar re lde tsam 'am/ dkyil 'khor ba mal tsam byas pa'o/ /lam dus so zhes bya ba ni
151a4('dul ba): 'di lta ste/ dge slong dpag tshad phyed du song ba 'am/ de'i phyed du song te phyir 'ongs pa'o/ /grur zhugs pa dus so zhes bya ba ni 'di lta ste/ dge slong grur zhugs ste/ dpag tshad phyed du song ba 'am de'i phyed du song te phyir 'ongs pa'o/ /
151a5('dul ba): 'dus pa chen po dus so zhes bya ba ni spags pa'o/ /dge sbyong gi zas dus te zhes bya ba ni 'di las phyi rol pa'i rab tu byung ba dag 'khod na de yang dge sbyong zhes bya ba'i grangs su 'gro'o/ /de la de ni dus yin no zhes bya ba ni de la de ni 'thun
151a6('dul ba): pa'i chos yin pa'o/ /de la ltung bar ji ltar 'gyur zhe na/ dge slong gis mtshams kyi nang la mtshams kyi nang du 'du shes pas 'dus shing za ba za na ltung byed du 'gyur ro/ /dge slong gis mtshams kyi nang du yid gnyis za bas
151a7('dul ba): 'dus shing za ba za na ltung byed du 'gyur ro/ /dge slong gis mtshams kyi phyi rol du mtshams kyi nang du 'du shes pas 'dus shing za ba za na nyes byas su 'gyur ro/ /dge slong gis mtshams kyi phyi rol tu yid gnyis za bas 'dus
151a8('dul ba): shing za ba za na nyes byas su 'gyur ro/ /gnas gnyis po gzhi'i gnas dang / khang khyim gyi gnas de gnyis yod na de na gang dag gzhi'i gnas su za ba de dag gis khang khyim nas dge slong dag 'ongs sam zhes dri bar bya'o/ /
151b1('dul ba): ma dris par za na nyes byas su 'gyur ro/ /gang dag khang khyim du za ba de dag gis kyang gzhi'i gnas nas dge slong dag 'ongs sam zhes dri bar bya'o/ /ma dris par za na ltung byed du 'gyur ro/ /gsum za zhing
151b2('dul ba): gcig la byed pa dang / gsum rdzogs par bsnyen cing gcig rdzogs par ma bsnyen pa dang / zas brim pa tha na lan tshwa tshums gang ngam/ ldam ldum srang gcig tsam 'ongs pa dang / gnas so sor nges pa dang / sbyin bdag na re gang
151b3('dul ba): dag 'di na 'khod pa de dag la sbyin no zhes zer na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'dus shing za ba'i ltung byed de sum bcu rtsa drug pa rdzogs s+ho// //
151b4('dul ba): sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa maud gal gyi bu chen po nye bar 'khor la sogs pa sar pa skyes phran gzhon nu
151b5('dul ba): bcu bdun sde'i tshogs rab du phyung zhing rdzogs par bsnyen par byas pa de'i tshe na/ de dag snga dro sham thabs bgos lhung bzed dang chos gos thogs te mnyan yod du bsod bsnyoms la bzhugs so/ /bud med kyi yul
151b6('dul ba): ni srid pa spyad pa yin pas bud med kyis de dag mthong nas brang brdungs te smras pa/ 'di dag skyed pa gang dag gis 'di dag skyes ma thag gi kha lan tshwas 'gengs par ma nus pa dang / brla phrag tu khron pa bcug ste
151b7('dul ba): 'brangs par mi nus pa de dag gis ci thob/ bcu bdun sde dag nyam nga bar gyur nas smras pa/ bdag cag gis zan bcad par gyur pa ni bla'i tshig ngan pa rnam pa 'di lta bu dag thos par gyur pa ni mi rung ngo zhes de dag de nyid nas
151b8('dul ba): phyir log ste de dag gis zan bcad pa byas nas/ de dag gis ji srid du lus la mdangs yod pa de srid du dge ba'i phyog la tron byas nas gang gi tshe lus la mdangs yal bar gyur pa de'i tshe na glos phab ste nyan pa dang nye dgas de dag
152a1('dul ba): mthong nas smras pa/ e ma'o bcu bdun sde dag ci gal te zas gzhan gyi yin zhes te lto yang gzhan gyi yin snyam 'am/ ci byas ji tsam gyi dge ba'i phyogs la tron byed kyang mi nus pa de tsam gyi zas zos so/ /
152a2('dul ba): su zos/ khyod kyis so/ /kho bo cag gis ma zos so/ /'o na ci'i phyir glos phab ste nyal/ de dag gis skabs de rgyas par brjod do/ /grongs khyer gyi sgabs mo can dag ni skyed mos tshal la dga' bas de dag
152a3('dul ba): bza' ba dang / btung ba khyer te mnyan yod kyi phyi rol rgyal byed kyi tshal du dong nas 'cha' bar byed/ za bar byed 'thung bar byed pa na bcu bdun sde dag gis de dag mthong nas lto ba nyug par byed cing / tshigs su bcad pa dag smras pa/
152a4('dul ba): mgon po khyod kyi legs gsungs mang po dag /rgyu dang mi rgyu'i 'jig rten 'di na spyod/ /bkres mnyam lus kyi tshor ba ma mchis pa/ /thub pa de ni khyod kyi legs gsungs mchog /de dag gis smras pa/
152a5('dul ba): 'phags pa dag gsol na bzhed dam/ 'dod do/ /de dag gis bcu bdun sde dag la bza' ba dang btung ba byin pa dang / de dag gis longs spyad nas de dag gis zung du bsdebs te 'chag cing kha ton bya bar brtsams
152a6('dul ba): pa dang / nye dgas de dag kha ton byed pa mthong nas smras pa/ kye ma'o bcu bdun sde/ dag gis shin du brtson 'grus brtsams so/ /btsun pa nye dga' bcom ldan 'das kyis bden chos mngon par brjod par byed do/ /
152a7('dul ba): sbyin pa po dang sbyin bdag gis len pa po la zas sbyin pa na gnas lnga sbyin par byed de/ tshe sbyin pa dang / kha dog sbyin pa dang / stobs sbyin pa dang / bde ba sbyin pa dang / spobs pa sbyin pa ni bde bar 'gyur ro/ /zhes bka'
152a8('dul ba): stsal pa ni legs par gsungs pa yin te/ zos na spobs pa dang ldan par 'gyur gyi ma zos na mi 'gyur ro/ /khyed kyis zos sam/ zos so/ /khyed dus ma yin par zar rung ngam/ gal te dus su ma rnyed na kho bo cag gis ltogs
152b1('dul ba): te 'chi bar bya 'am ci/ dge slong don nyung ngu dag ci'i phyir dge slong dag dus ma yin par bca' ba dang / bza' ba za bar byed ces smod par byed phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la
152b2('dul ba): gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gis dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams
152b3('dul ba): ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong bcu bdun sde dag la smras pa/ dge slong dag khyed dus ma yin par bca' ba dang bza' ba 'cha' zhing za ba
152b4('dul ba): bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad
152b5('dul ba): pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i
152b6('dul ba): gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dus ma yin par bca' ba 'am/ bza' ba 'cha' 'am
152b7('dul ba): za na ltung byed do/ /yang dge slong gang zhes bya ba ni bcu bdun sde 'am/ gzhan yang de lta bu gang yin pa'o/ /dus ma yin par zhes bya ba ni dus ma yin pa gnyis te/ skya rengs ma shar ba dang / phyed yol bar ro/ /
152b8('dul ba): bca' ba 'am/ bza' ba zhes bya ba ni bca' ba lnga po dang / bza' ba lnga po dag go/ /'cha' 'am za na zhes bya ba ni mgul du mid na 'o/ /ltung byed do zhes bya ba ni sems can dmyal ba dang / dud 'gro dang / yi dags ngan
153a1('dul ba): song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid tu ltung ba de ma bshags shing so sor ma bshags na dge ba'i chos rnams la sgrib par byed pa ste/
153a2('dul ba): des na ltung byed do zhes gsungs so/ /de la ltung bar ji ltar 'gyur zhe na/ dge slong gis dus ma yin pa la dus ma yin par 'du shes pas bca' ba dang / bza' ba 'cha' 'am za na ltung byed tu 'gyur ro/ /
153a3('dul ba): dge slong gis dus ma yin par yid gnyis za bas bca' ba dang / bza' ba 'cha' 'am/ za na ltung byed du 'gyur ro/ /dge slong gis dus su dus ma yin par 'du shes pas bca' ba dang / bza' ba 'cha' 'am/ za na nyes
153a4('dul ba): byas su 'gyur ro/ /dge slong gis dus su yid gnyis za bas bca' ba dang / bza' ba 'cha' 'am/ za na nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis
153a5('dul ba): nyen pa la ltung ba med do/ /dus ma yin par za ba'i ltung byed de sum bcu rtsa bdun pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /
153a6('dul ba): tshe dang ldan pa nag po'i kun tu spyod pa ni grong ngam/ grong rdal gang na nye bar rten cing gnas pa na/ de snga dro sham thabs bgos lhung bzed dang chos gos thogs te grong ngam/ grong rdal de nyid du lus shin tu bsrungs pa dang / dbang po
153a7('dul ba): rnams kyi shin tu bsdams pa dang / dran pa shin tu nye bar gzhag pas bsod snyoms la 'jug cing / gal te 'bras chan gsher ba rnyed na ni lhung bzed kyis len par byed/ gal te 'bras chan skams po
153a8('dul ba): rnyed na ni lhung bzed kyi snod kyis len par byed de/ de grong ngam/ grong rdal der bsod snyoms la brgyus nas gtsug lag khang tu song te/ 'bras chan gsher ba ni za bar byed/ 'bras chan skam po ni bskams nas rdza ma so btang ba bkang ste
153b1('dul ba): 'jog par byed cing / de rlung ldang ba 'am/ yul ngan 'byung ba 'am/ char pa 'bab pa 'am/ lhags pa 'byung ba gang dag byung bar gyur pa na/ rlung langs pa 'am/ yul ngan byung ba 'am/ char pa 'bab pa 'am/ lhags pa
153b2('dul ba): byung ba de lta bu'i tshe 'bras chan skams po chu dron mos sbangs te zos nas bsam gtan dang / rnam par thar pa dang / ting nge 'dzin la snyoms par 'jug pa'i bde ba dag nyams su myong bar byed do/ /sangs rgyas bcom ldan 'das
153b3('dul ba): 'tsho zhing bzhugs la gson zhing gzhes pa rnams kyi chos nyid ni 'dul bar gyur pa'i skye bo la rjes su thugs brtse bas dus dang dus su sems can dmyal ba rgyur gshegs pa dang / dud 'gro rgyu ba dang / yi dags rgyu ba dang /
153b4('dul ba): lha rgyu ba dang / ljongs rgyu ba dang / chu klung rgyu ba dang / ri rgyu ba dang / dur khrod rgyu ba dang / gtsug lag khang rgyur gshegs pas don 'dir ni sangs rgyas bcom ldan 'das gtsug lag khang rgyur gshegs par bzhed nas tshe
153b5('dul ba): dang ldan pa kun dga' bo la bka' stsal pa/ kun dga' bo song la dge slong rnams la dge slong dag de bzhin gshegs pa gtsug lag khang rgyur gshegs kyis khyed cag las gang de bzhin gshegs pa dang thabs gcig
153b6('dul ba): tu gtsug lag khang rgyur 'gro bar spro ba de chos gos dag long shig ces gyis shig / tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong rnams la tshe
153b7('dul ba): dang ldan pa dag bcom ldan 'das gtsug lag khang rgyur gshegs kyis/ khyed cag las gang de bzhin gshegs pa dang thabs cig gtsug lag khang rgyur 'gro bar spro ba des chos gos dag long shig /de nas bcom ldan 'das dge slong gi
153b8('dul ba): tshogs kyis yongs su bskor cing dge slong gi dge 'dun gyis mdun du bdar te gtsug lag khang rgyu zhing gshegs pa na/ tshe dang ldan pa nag po'i gtsug lag khang ga la ba der gshegs so/ /de'i tshe na tshe dang ldan pa nag po'i gtsug lag khang na
154a1('dul ba): 'bras chan skam po rab tu mang po dag bting zhing 'dug go/ /bcom ldan 'das kyis tshe dang ldan pa nag po'i gtsug lag khang na 'bras chan skams po rab du mang po dag bting zhing 'dug pa gzigs so/ /gzigs nas kyang
154a2('dul ba): tshe dang ldan pa kun dga' bo la bka' stsal pa/ kun dga' bo 'bras chan skam po rab tu mang po bting ba 'di dag su'i/ btsun pa tshe dang ldan pa nag po'i kun du spyod pa ni grong ngam/ grong rdal gang na nye bar rten cing gnas pa na/
154a3('dul ba): de snga dro sham thabs bgos lhung bzed dang chos gos thogs te grong ngam/ grong rdal de nyid du lus shin tu bsrungs pa dang / dbang po rnams kyang shin du sdam pa dang / dran pa shin du nye bar gzhag pas bsod bsnyom la 'jug
154a4('dul ba): cing gal te 'bras chan gsher ba rnyed na ni lhung bzed kyis len par bgyid/ gal te 'bras chan skam po rnyed na ni lhung bzed kyi nod kyis len par bgyid de/ de grong ngam/ grong rdal der bsod snyoms la bgyi nas/ gtsug lag khang du mchis
154a5('dul ba): te 'bras chan gsher ba ni 'tshal bar bgyid/ 'bras chan skam po ni rdza ma so btang ba bkang ste 'jog par bgyid cing / de bser ma ldang ba 'am/ yul ngan 'byung ba 'am/ dgung char 'bab pa 'am/ dgung lhags 'byung ba gang
154a6('dul ba): dag byung bar 'gyur ba na/ bser ma langs pa 'am/ yul ngan byung ba 'am/ dgung char bab pa 'am/ dgung lhags byung ba de lta bu'i tshe 'bras chan skams po chab dron mos sbangs te 'tshal nas bsam gtan dang / rnam par
154a7('dul ba): thar pa dang / ting nge 'dzin la snyoms par 'jug pa'i bde ba dag nyams su myong bar bgyid do/ /kun dga' bo dge slong dag gsog 'jog byas pa za 'am/ btsun pa 'tshal lo/ /de nas bcom ldan 'das kyis
154a8('dul ba): byung ba 'di dang gleng gzhi 'di dang skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te sangs
154b1('dul ba): rgyas bcom ldan 'das kyis tshe dang ldan pa nag po la smras pa/ nag po khyod bca' ba dang / bza' ba gsog 'jog byas pa za ba bden nam/ btsun pa mad do/ /sangs rgyas bcom ldan 'das kyis mi brtson pa dang / mi sbyor ba dang / ma
154b2('dul ba): brtags par spyod pa rnam par smad pa mdzad do/ /de nas bcom ldan 'das kyis brtson pa dang / sbyor ba dang / brtags te spyod pa'i bsngags pa brjod nas dge slong rnams la bka' stsal pa/ dge slong dag de lta bas na phan yon bcu
154b3('dul ba): yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang
154b4('dul ba): bca' ba dang / bza' ba gsog 'jog byas pa 'cha' 'am/ za na ltung byed do yang dge slong gang zhes bya ba ni tshe dang ldan pa nag po 'am/ gzhan yang de lta bu gang yin pa'o/ /bca' ba dang / bza' ba zhes bya ba ni bca' ba lnga po dang /
154b5('dul ba): bza' ba lnga po dag go/ /gsog 'jog byas pa zhes bya ba ni gsog 'jog byas pa rnam pa gnyis te/ snga dro byin len byas pa phyi dro'i bar du gsog 'jog byas pa dang / phyi dro byin len byas pa thun tshod las yol bar
154b6('dul ba): gsog 'jog byas pa'o/ /'cha' 'am/ za na zhes bya ba ni mgul du mid na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg
154b7('dul ba): par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar
154b8('dul ba): ji ltar 'gyur zhe na/ dge slong gis gsog 'jog byas pa la gsog 'jog byas par 'du shes pas bca' ba dang / bza' ba 'cha' 'am/ za na ltung byed du 'gyur ro/ /dge slong gis gsog 'jog byas pa la yid gnyis
155a1('dul ba): za bas bca' ba 'am/ bza' ba 'cha' 'am/ za na ltung byed du 'gyur ro/ /dge slong gis gsog 'jog ma byas pa la gsog 'jog byas par 'du shes pas bca' ba dang / bza' ba 'cha' 'am/ za
155a2('dul ba): na nyes byas su 'gyur ro/ /dge slong gis gsog 'jog ma byas pa la yid gnyis za bas bca' ba dang / bza' ba 'cha' 'am/ za na nyes byas su 'gyur ro/ /dge slong gis lhung bzed dang / lhung bzed chung ngu dang / kha
155a3('dul ba): gzar dang / khar phor dang / tshwa khug dang / lhung bzed kyi snod dang / gos dang / man shel dang / khri dang / khri'u dang / khar ba dang / bum pa dang / ril ba dang / lde mig dang / lde mig kyog po gsog 'jog byas pas 'bags pa za na thams cad
155a4('dul ba): du nyes byas su 'gyur ro/ /dge slong gis gsog 'jog byas pa'i kha dang / gsog 'jog byas pa'i lag pa dag gis bca' ba dang / bza' ba 'cha' 'am/ za na nyes byas su 'gyur ro/ /dge slong gis me tog dang / 'bras
155a5('dul ba): bu gsog 'jog byas pa dang / dge slong gis ji rtsam du gsog 'jog byas pa za na thams cad du ltung byed du 'gyur ro/ /dge slong gis kha ma bkrus par skom 'thung na nyes byas su 'gyur ro/ /las dang po pa dang / smyos pa dang /
155a6('dul ba): sems 'khrug pa dang / tshor ba dag gis nyen pa la ltung ba med do/ /gsog 'jog gi ltung byed de sum bcu rtsa brgyad pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas
155a7('dul ba): sbyin gyi kun dga' ra ba na bzhugs so/ /tshe dang ldan pa nag po chen po ni thams cad dur khrod pa dang ldan pa yin te/ de'i lhung bzed kyang dur khrod pa yin/ chos gos kyang dur khrod pa yin/ bsod snyoms kyang
155a8('dul ba): dur khrod pa yin/ gnas mal yang dur khrod pa yin no/ /ji ltar lhung bzed dur khrod pa yin zhe na/ 'di lta ste/ nye du dag gis shi zhing dus la bab pa'i rdze'u dur khrod du 'dor bar byed pa de tshe dang ldan pa nag po chen pos gyo
155b1('dul ba): mo kha bzhogs te bsregs nas lhung bzed du byin gyis brlabs shing 'chang bar byed de/ de ltar lhung bzed dur khrod pa yin no/ /ji ltar chos gos dur khrod pa yin zhe na/ 'di lta ste/ nye du dag gis shi shing dus la bab pa'i
155b2('dul ba): gos dag dur khrod du 'dor bar byed pa de dag tshe dang ldan pa nag po chen pos bkrus te drub shing kha bsgyur nas chos gos su byin gyis brlabs shing 'chang bar byed de/ de ltar chos gos dur khrod pa yin no/ /ji ltar bsod snyoms dur
155b3('dul ba): khrod pa yin zhe na/ 'di lta ste nye du dag gis shi shing dus la bab pa'i zas lnga dur khrod du 'dor bar byed pa de dag tshe dang ldan pa nag po chen pos blang shing za bar byed de/ de ltar bsod snyoms dur khrod pa yin no/ /ji ltar
155b4('dul ba): gnas mal dur khrod pa yin zhe na/ 'di lta ste/ tshe dang ldan pa nag po chen po dur khrod na gnas par byed de/ de ltar gnas mal dur khrod pa yin no/ /gang gi tshe skye 'o phal po che la mi ngas byung ba de'i tshe na tshe dang ldan pa
155b5('dul ba): nag po chen po tsho ba dang / lpags pa dang / sha dang / khrag rgyas par gyur cing de yang dang yang du grong du bsod snyoms la 'jug par mi byed la/ gang gi tshe skye 'o phel po che la mi ngas ma byung ba de'i tshe na tshe dang ldan pa nag po chen
155b6('dul ba): po rid pa dang / nyam chung ba dang / rke ba dang / skam pa dang / lus ma thob par gyur cing / de yang dang yang du grong du bsod snyoms la 'jug par byed do/ /sgo ba de mtshan mar bzung nas/ 'phags pa nag po
155b7('dul ba): chen po 'di/ gang gi tshe skye'o phal po che la mi ngas byung ba de'i tshe na tshor ba dang / lpags pa dang / sha dang / khrag rgyas par gyur cing 'di yang dang yang du grong du bsod snyoms la 'jug par mi byed la/ gang gi tshe skye bo
155b8('dul ba): phal po che la mi ngas ma byung ba de'i tshe na 'phags pa nag po chen po 'di rid pa dang / nyam chung ba dang / rke ba dang / skam pa dang / lus ma thob par gyur cing 'di yang dang yang du grong du bsod snyoms la 'jug par byed pa las na 'phags pa
156a1('dul ba): nag po chen po 'di mi sha mi za 'am snyam mo/ /thams cad du yang 'phags pa nag po chen po mi sha za'o zhes sgra grags so/ /mnyan yod na bram ze zhig 'dug pa des rigs mnyam pa las chung ma blangs nas
156a2('dul ba): de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de'i bu mo zhig byung nas srings shing bskyed de chen mor gyur to/ /dus
156a3('dul ba): gzhan zhig na bram ze de dus la bab nas nye du rnams kyis gos sngon po dang / ser po dang / dmar po dang / dkar po dag gis khyogs spyil brgyan nas dur khrod du khyer te/ bsregs shing dong nas de'i chung ma dang / bu mo gnyis mtha' cig
156a4('dul ba): tu dong ste bsdad pa dang / tshe dang ldan pa nag po chen po de'i gdong du lta zhing sdod do/ /bu mo des 'phags pa nag po chen po de'i gdong du lta zhing sdod pa mthong ngo / /mthong nas kyang ma la smras pa/ yum 'phags pa nag po chen po 'di bya rog mo
156a5('dul ba): zhar ma bzhin du nges par rtog cing sdod do/ /de nas bcom ldan 'das kyis dge slong rnams la bka' stsal pa/ dge slong dag bram ze'i bu mo zhig smras pa dang / nye bar smras par gyur te/ des nyan thos chen po ri rab dang 'dra ba la ngag
156a6('dul ba): gis las rtsub po smras pas bram ze'i bu mo de tshe rabs lnga brgyar bya rog mo zhar mar 'gyur ro/ /thams cad du bcom ldan 'das kyis bram ze'i bu mo de tshe rabs lnga brgyar bya rog mo zhar mar 'gyur ro zhes lungs bstan to/ /zhes sgra'
156a7('dul ba): grags so/ /bram ze mo des bcom ldan 'das kyis bdag gi bu mo tshe rab lnga brgyar bya rog mo zhar mar 'gyur bar lungs stan to zhes thos so/ /de nas bram ze mo des bu mo de khrid nas bcom ldan 'das ga la ba der song ste phyin nas bcom
156a8('dul ba): ldan 'das kyi zhabs gnyis la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das bu mo 'di la bzod pa mdzad du gsol/ 'dis rab tu sdang ba'i sems kyis ngag gi las rtsub po ma smras so/ /
156b1('dul ba): bram ze mo ci ngas 'ga' zhig la mna' 'dor bar bya 'am/ gal te bu mo 'dis rab tu sdang ba'i sems kyis ngag gi las rtsub po smras par gyur na sems can dmyal ba rnams su skye bar 'gyur ba de lta bu'i gnas yod par 'gyur ro/ /
156b2('dul ba): mnyan yod na bram ze'i khye'u dag gis 'phags pa nag po chen po mi sha za'o/ /zhes thos nas de dag gis smras pa/ shes ldan dag ci yang dag pa yin nam/ 'on te de yang dag pa ma yin pa bdag cag gis 'phags pa nag po
156b3('dul ba): chen po bgam par byas/ bdag cag las cig shi ba'i cha lugs su byas pa de bdag cag gis dur khrod du bkur bar bya'o/ /bdag cag las gang zhig shi ba'i cha lugs su bya/ khyod shi ba'i cha lugs su gyis shig /des smras pa kho bo mi zos sam de dag gis smras pa/
156b4('dul ba): kho bo cag gis khyod bsrungs bar bya'o/ /des shi ba'i cha lugs su byas pa dang / de dag gis de yang ba dang / 'bru mar gyis bskus ste khyogs spyil du bzhag nas mnyan yod nas phyir 'byung bar brtsams pa dang / tshe dang ldan pa nag po chen po
156b5('dul ba): yang mnyan yod du bsod snyoms la zhugs te des de mthong nas bsams pa/ bdag dgang dka' ba 'di'i don du grong du bsod snyoms la zhugs te ci rung phyir log la zas lnga po 'di dag nyid bza' bar bya'o/ /snyam nas de phyir log
156b6('dul ba): go/ /bram ze'i khye'u des de dag la smras pa/ shes ldan dag 'phags pa nag po chen po 'di phyir log pas kho bo zos par mi 'gyur ram/ de dag gis smras pa/ kho bo cag 'khod bzhin du ji ltar za bar 'gyur/ de dag gi
156b7('dul ba): de dur khrod du bor te mtha' gcig tu dong nas tshang tshing dang lhab lhub dag gi nang du mgo bsrings te bsdad do/ /der wa zhig gis bgrod par brtsams pa dang / tshe dang ldan pa nag po chen pos bsams pa/ was zas lnga po
156b8('dul ba): dag zos shing bdag gi zan chad par gyur na mi rung ngo snyams du rig nas des myur ba myur bar 'gro bar brtsams pa dang / bram ze'i khye'u de skrag ste kho bo zos kho bo zos zhes ngu bar brtsams so/ /bram ze'i khye'u de dag dbyug pa
157a1('dul ba): thogs te myur ba myur bar dong nas de dag gis smras pa/ 'phags pa drang srong gi rgyal mtshan thogs shing sdig pa'i las rtsub po 'di dang 'di lta bu lhag par spyod dam/ des smras pa/ ci byas mi sha za'o/ /
157a2('dul ba): bzhin bzang dag ci khyed kyis kho bo mtshon thogs te sha gcod cing za ba mthong ngam/ de dag gis smras pa/ 'o na ci'i slad du myur ba myur bar byon/ bzhin bzang dag kho bo la blo skyes pa/ wa 'dis zas lnga po dag zos shing bdag
157a3('dul ba): gi zan chad par gyur na mi rung ngo snyam du rig nas myur ba myur bar 'ongs so/ /'phags pa zas lnga po dag gsol lam/ mi sha gsol ni ma 'tshal gyis 'di ltar thams cad du 'phags pa nag po chen po mi sha gsol zhes
157a4('dul ba): sgra grag par gyur to zhes zes ba'i skabs de dge slong rnams kyis bcom ldan 'das la gsol to/ /de nas bcom ldan 'das 'di snyams du dgongs te/ nyes dmigs gang cung zad byung ba de ni dge slong dag byin len byed
157a5('dul ba): du ma bcug par za ba las gyur pa yin pas de lta bas na dge slong rnams kyis byin len byed du bcug ste za na de nyid dpang por 'gyur ro/ /snyams du dgongs nas bka' stsal pa/ de lta bas na dge slong rnams kyis byin len
157a6('dul ba): byed du bcug ste bza' bar bya'o/ /bcom ldan 'das kyis dge slong rnams kyis byin len byed du bcug ste bza' bar bya'o zhes bka' stsal nas/ de dag gis byin len du yod mi shes nas bcom ldan 'das kyis bka' stsal
157a7('dul ba): pa/ byin len ni rnam pa lnga ste/ lnga gang zhe na/ lus kyis lus su dang / lus dang 'brel bas lus su dang / lus kyis lus dang 'brel bar dang / lus dang 'brel bas lus dang 'brel bar dang / gzhag pa'i
157a8('dul ba): cho ga nyid ni lnga pa'o/ /ji ltar lus kyis lus su zhe na/ lus kyis sbyin par byed cing lus su len par byed pa ste/ de ltar lus kyis lus su'o/ /ji ltar lus dang 'brel bas lus su zhe na/ lhung bzed kyis sbyin par byed cing lus
157b1('dul ba): su len par byed pa ste/ de ltar lus dang 'brel bas lus su'o/ /ji ltar lus kyis lus dang 'brel bar zhe na/ lus kyis sbyin par byed cing lhung bzed du len par byed pa ste/ de ltar lus kyis lus dang 'brel bar ro/ /
157b2('dul ba): ji ltar lus dang 'brel bas lus dang 'brel bar zhe na/ lhung bzed kyis sbyin par byed cing lhung bzed du len par byed pa ste/ de ltar lus dang 'brel bas lus dang 'brel bar ro/ /ji ltar gzhag pa'i cho ga nyid ni lnga
157b3('dul ba): pa yin zhe na/ dge slong dag smad pa zhes bya ba'i yul gyi mi dag yod de/ de dag ma yang smod par byed/ pha yang smod par byed/ phu nu dang bu sring yang smod par byed de/ dge slong gang der 'gro ba des dkyil 'khor byas
157b4('dul ba): te 'dir zhog shig ces brjod par bya zhing / de dag gis der gang bzhag pa de byin len byed par brjod par bya zhing / byang gi sgra mi snyan gyi dus byin gyis brlabs te bza' bar bya zhing 'di la 'gyod par mi bya ste/ de ltar gzhags
157b5('dul ba): pa'i cho ga nyid ni lnga pa yin no/ /bram ze dang / khyim bdag dad pa can dag gis dge slong rnams la me tog dag 'bul bar byed pa na dge slong rnams de dag mi len nas de dag gis smras pa/ 'phags pa dag gang gi tshe
157b6('dul ba): bcom ldan 'das 'jig rten du ma gshegs pa de'i tshe na ni gzhan mu stegs can dag sbyin gnas lags mod/ da ni bcom ldan 'das 'jig rten du gshegs pas khyed cag sbyin gnas lags na/ gal te khyed cag
157b7('dul ba): m i bzhes na ci bdag cag dge ba'i shul rgyags dang bral ba dag gis 'jig rten 'di nas 'jig rten pha rol tu mchi bar bgyi 'am bzhes shig ces zer ba'i skabs de dge slong rnams kyis bcom ldan 'das la gsol
157b8('dul ba): pa dang / bcom ldan 'das kyis bka' stsal pa/ blang bar bya zhing blangs nas kyang rung bar byas te bza' bar bya'o/ /de dag gis rung ba du yod mi shes nas bcom ldan 'das kyis bka' stsal pa/ rung ba ni rnam pa lnga ste/ lnga gang zhe na/ mis rung
158a1('dul ba): ba dang / mtshon gyis rung ba dang / sen mos rung ba dang / rnyings pas rung ba dang / ne tsos rma phyung bas rung ba nyid ni lnga pa'o/ /gzhan yang rung ba lnga ste/ lnga gang zhe na/ phyung ba dang / gshegs pa dang / bcad pa dang /
158a2('dul ba): phug pa dang / sa bon gyi chos med pa nyid ni lnga pa'o/ /bcom ldan 'das kyis shing tog dag byin len byed du bcug ste bza' bar bya'o zhes bka' stsal nas de dag gis byin len du yod mi shes nas bcom ldan 'das kyis bka'
158a3('dul ba): stsal pa/ lag pa bkan par byin len lnga ste/ lnga gang zhe na/ man she dang / khri dang / khri'u dang / thu ba dang / lhung bzed kyi gzhi nyid ni lnga pa'o/ /dge slong rnams shing tog dag re re nas rung bar byed du 'jug pas yun ring tu thogs
158a4('dul ba): nas bcom ldan 'das kyis bka' stsal pa/ phung po byas te mes gnas gnyis sam/ gsum du reg par byas na thams cad du rung bar 'gyur ro/ /mtshon dang / sen mos ni re re nas so/ /khyim pa rnams shing tog
158a5('dul ba): dag mi snyoms par 'drims par byed nas bcom ldan 'das kyis bka' stsal pa/ dge tshul dag 'drim du gzhug par bya'o/ /dge tshul dag kyang mi snyoms par 'drim par byed nas bcom ldan 'das kyis bka' stsal pa/
158a6('dul ba): dge slong dag gis lags pa dag bsnyal te byin len byas nas brim par bya'o/ /'on kyang ma snyoms par gyur nas bcom ldan 'das kyis bka' stsal pa/ brim par bya ba gces pa dang / bar ma dang / tha ma dag
158a7('dul ba): so sor bya'o/ /gang dag 'drim par byed pa de dag gis phyis thams cad kyis tha chad dag thob nas bcom ldan 'das kyis bka' stsal pa/ 'drim par byed pa'i skal ba ni mkhan po dang / slob dpon dag gis mnod par bya'o de
158a8('dul ba): dag gis bzang po dag thob nas bcom ldan 'das kyis bka' stsal pa/ de dag gi drung na 'dug pa dag gis mnod par bya'o/ /de dag langs shing langs shing rab tu mang po dag gi skal ba dag byin len byed du 'jug nas bcom ldan 'das kyis bka'
158b1('dul ba): stsal pa/ stan las ma 'phags pas ji rtsam nus pa de tsam dag byin len byed du gzhug go/ /'drim pa na de dag yang byin len byed du 'jug nas bcom ldan 'das kyis bka' stsal pa/ stan las ma 'phags pas gang dag len
158b2('dul ba): nus pa de dag ni byin len byed du bcug zin par brjod par bya'o/ /stan las ma 'phags pas gang dag len mi nus pa de dag ni yang byin len byed du gzhug par bya'o/ /khyim bdag na re 'phags pa dag bdag cag gis kyang
158b3('dul ba): brim par bgyi'o/ /zhes zer ba na dge slong dag mi btub nas bcom ldan 'das kyis bka' stsal pa/ 'brim du gzhug par bya'o/ /de dag dang por 'dzin cing dge slong dag phyis 'dzin nas bcom ldan 'das kyis bka' stsal pa/
158b4('dul ba): dge slong dag gis dang por gzung bar bya zhing phyis khyim bdag gis gzung bar bya'o/ /dge slong rnams dge slong dag las blangs pa gang dag yin pa de dag yang byin len byed du 'jug nas bcom ldan 'das kyis bka' stsal pa/ dge
158b5('dul ba): slong dag las blang pa gang dag yin pa de dag gi byin len ni de nyid yin no/ /khyim pa dag las blangs pa gang dag yin pa de dag ni byin len byed du gzhug go/ /gtong ba na dang por khyim pa dag gis gtong zhing phyis dge slong dag gis gtong
158b6('dul ba): bar byed nas/ dge slong rnams de dag gsog 'jog byas pa yin no zhes 'dor bar byed nas bcom ldan 'das kyis bka' stsal pa/ dang por dge slong dag gis gtang bar bya zhing phyis khyim pa dag gis gtang bar
158b7('dul ba): bya ste/ phyi de nyin par dge 'dun la brim par bya'o/ /bram ze dang / khyim bdag dad pa can dag gis dge 'dun la zhun mar gyi bum pa dang / 'bru mar gyi bum pa dang / sbrang rtsi'i bum pa dang / bu ram gyi dbu ba'i bum
158b8('dul ba): pa dag 'bul ba na dge slong dag mi len nas bcom ldan 'das kyis bka' stsal pa/ blang bar bya zhing blangs nas dge 'dun la brim par bya'o/ /de dag gis chos gos dag snums par gyur nas bcom ldan 'das kyis bka' stsal pa/
159a1('dul ba): bar du rtswa 'am lo ma dag bcug ste brim par bya'o/ /de dag bzung ste 'greng ba na ngal bar gyur nas bcom ldan 'das kyis bka' stsal pa/ gzhag par bya'o/ /de dag gis gzhag pa dang 'dril nas bcom ldan 'das kyis
159a2('dul ba): bka' stsal pa/ 'og gzhi la gzhag par bya'o/ /de dag gis de dag zos nas de dag nyid la phyir sbyin nas de dag gis smras pa/ 'phags pa dag zhun mar dang / 'bru mar dang / sbrang rtsi dang / bu ram gyi dbu ba dag phul na bum
159a3('dul ba): pa dag ma phul lam ci/ bum pa dag kyang khyed nyid snoms shig /de dag gis mnos te 'dug pa dang / bcom ldan 'das kyis bka' stsal pa/ de dag chu'i rdzings bu zab mo'i nang du zhag bdun nam/ brgyad gzhugs par bya
159a4('dul ba): zhing / gang gi tshe nya 'am/ rus sbal lam/ sbal pa 'am/ chu srin byis pa gsod dam/ nya khyi bdag gis ma lus par ldogs par gyur pa de'i tshe na rung ba'i khang par bcug ste spyad par bya'o/ /bcom ldan 'das kyis byin len byed du
159a5('dul ba): bcug ste bza' bar bya'o/ /zhes bka' stsal nas/ de dag gis ji ltar byin len byed du bcug pa dang / ji ltar byin len byed du ma bcug pa mi shes nas bcom ldan 'das kyis bka' stsal pa/ rnam pa lngas ni
159a6('dul ba): byin len byed du ma bcug par brjod par bya la/ rnam pa lngas ni byin len byed du bcug par brjod par bya'o/ /rnam pa lnga po gang dag gis byin len byed du ma bcug par brjod par bya zhe na/ mtshams kyi phyi rol na 'dug pas
159a7('dul ba): dang / mi 'thob pa'i phyogs nas dang / glo nas dang / rgyab nas dang / lag pa khas phub pas byin len byed du 'jug pa ste/ rnam pa lnga po de dag gis ni byin len byed du ma bcug par rjod par bya'o/ /rnam pa lnga po gang dag gis byin len byed du bcug
159a8('dul ba): par brjod par bya zhe na/ mtshams kyi phyi rol ma yin pa na 'dug pas dang / mi 'thob pa'i phyogs ma yin pa nas dang / glo ma yin pa nas dang / rgyab ma yin pa nas dang / lag pa khas phub pa ma yin pas byin len byed du 'jud pa ste/ rnam pa lnga po
159b1('dul ba): de dag gis ni byin len byed du bcug par brjod par bya'o/ /bcom ldan 'das kyis byin len byed du bcug ste bza' bar bya'o zhes bka' stsal nas/ drug sde dag byin len byed du bcug pa dang / byin len byed du ma bcug pa yang za bar
159b2('dul ba): byed nas dge slong don nyung ngu dag bcom ldan 'das kyis byin len byed du bcug ste bza' bar bya'o zhes bka' stsal na/ ci'i phyir dge slong dag byin len byed du bcug pa dang / byin len byed du ma bcug pa yang za bar byed ces smod par
159b3('dul ba): byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba
159b4('dul ba): mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde
159b5('dul ba): dag la smras pa/ dge slong dag ngas byin len byed du bcug ste bza' bar bya'o zhes bka' stsal na/ khyed byin len byed du bcug pa dang / byin len byed du ma bcug pa yang za ba bden nam/ btsun pa mad do/ /sangs rgyas
159b6('dul ba): bcom ldan 'das kyis/ dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa/ de ni rab tu byung bas bya ba ma yin no zhes rnam par
159b7('dul ba): smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan
159b8('dul ba): thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang ma byin par kha nas mid
160a1('dul ba): pa'i zas za na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' bar mdzad do/ /dge slong dgon pa pa dgon pa na gnas pa rnams la chu dang so shing
160a2('dul ba): gi byin len stobs pa med nas de dag gis dgon pa'i gnas mal dag bor te grong mtha'i gnas mal dag tu zhugs so/ /sangs rgyas bcom ldan 'das rnams ni mkhyen bzhin du rmed par mdzad pas sangs
160a3('dul ba): rgyas bcom ldan 'das kyis tshe dang ldan pa kun dga' bo la smras pa/ kun dga' bo ci'i phyir dge slong dgon pa pa dag gis dgon pa'i gnas mal dag bor te grong mtha'i gnas mal dag tu zhugs/ btsun pa bcom ldan
160a4('dul ba): 'das kyis yang dge slong gang ma byin par kha nas mid pa'i zas za na ltung byed do zhes 'dul ba la nyan thos rnams kyi bslab pa'i gzhi de ltar bca' ba mdzad pas dge slong dgon pa pa dgon pa na gnas pa rnams la chab dang / so shing gi
160a5('dul ba): byin len stob pa ma mchis nas de dag gis dgon pa'i gnas mal dag bor te grong mtha'i gnas mal dag tu zhugs so/ /bcom ldan 'das kyis bka' stsal pa/ de lta bas na chu dang so shing ma gtogs so/ /glang po che
160a6('dul ba): cang shes dang / spre'u cang shes dang / dom cang shes dag yod nas de dag gis dge slong rnams la shing tog dag 'bul ba na dge slong rnams 'gyod pas de dag mi len nas bcom ldan 'das kyis bka' stsal pa/ gang la len pa
160a7('dul ba): yod pa de la stobs pa yang yod pas de lta bas na de dag gis bstabs pa ni byin len byas par brjod par bya ste/ de la 'gyod par mi bya'o/ /de nas bcom ldan 'das kyis bslab pa 'dod pa dang / bslab pa la gus pa dang /
160a8('dul ba): bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka'
160b1('dul ba): stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang ma byin par kha nas mid pa'i
160b2('dul ba): zas za na chu dang so shing ma gtogs te ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /ma byin par zhes bya ba ni de la skyes pa 'am/ bud med dam/ ma ning gang gis kyang ma byin par ro/ /
160b3('dul ba): kha nas mid pa'i zas shes bya ba ni bca' ba lnga po dang / bza' ba lnga po dag go/ /za na zhes bya ba ni mgul du mid na'o/ /chu dang so shing ma gtogs te zhes bya ba ni chu dang so shing bzhag ste'o/ /ltung byed do zhes bya ba ni sems can dmyal
160b4('dul ba): ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed
160b5('dul ba): pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis byin len ma byas pa la byin len ma byas par 'du shes pas bca' ba dang / bza' ba 'cha' 'am/ za na ltung byed du 'gyur ro/ /dge slong
160b6('dul ba): gis byin len ma byas pa la yid gnyis za bas bca' ba dang / bza' ba 'cha' 'am/ za na ltung byed du 'gyur ro/ /dge slong gis byin len byas pa la byin len ma byas par 'du shes pas bca' ba dang / bza' ba 'cha' 'am/ za na nyes
160b7('dul ba): byas su 'gyur ro/ /dge slong gis byin len byas pa la yid gnyis za bas bca' ba dang / bza' ba 'cha' 'am/ za na nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /
160b8('dul ba): sangs rgyas bcom ldan 'das la dge slong rnams kyis zhus pa/ btsun pa tshe dang ldan pa nag po chen pos las ci bgyis na las de'i rnam par smin pas bcom ldan 'das kyi spyan sngar rab tu byung nas thams cad dur khrod pa dang ldan zhing
161a1('dul ba): nyon mongs pa thams cad spangs pas dgra bcom pa nyid mngon sum du bgyis shing dgra bcom pa nyid thob nas yang dag pa ma lags pas skur par gyur/ bcom ldan 'das kyis bka' stsal pa/ dge slong dag rigs kyis bu nag po chen po
161a2('dul ba): nyid kyis las tshogs rnyed pa rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas nag po chen po nyid kyis las byas shing bsags pa dag gzhan su zhig gis so sor myong bar 'gyur/
161a3('dul ba): dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing
161a4('dul ba): bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /
161a5('dul ba): dge slong dag sngon byung ba 'das pa'i dus na grong khyer bA rA Na sI na rang sangs rgyas bla ma zhes bya ba zhig nye bar rten cing gnas pa de lha'i tshogs 'bum phrags du mas yongs su bskor cing mdun du bdar te dur khrod chen po'i dbus nas bA rA Na sIr bsod
161a6('dul ba): bsnyoms la zhugs so/ /dur khrod chen po de na gnod sbyin gdug pa zhig 'dug pa de de na mi ro myags pa za'o/ /gang gi tshe rang sangs rgyas bla ma dur khrod chen po der phyin pa de'i tshe na gnod sbyin gdug pa de lha'i mthus dur khrod
161a7('dul ba): chen po de nas bros pa dang de'i mi ro myags pa de dag wa la sogs pas zos nas gnod sbyin gdug pa des bsams pa/ rab tu byung ba 'di bdag gi lto'i bgegs su gyur gyis bdag gis 'di la bsnyen bkur ma yin pa bya'o/ /
161a8('dul ba): snyams nas des de'i lhung bzed du mi'i lag pa bcug pa dang / bA rA Na sIr thams cad du rab tu byung ba de mi sha za'o zhes sgra grags par gyur to/ /rang sangs rgyas bdag nyid chen po des bsams pa gnod sbyin gdug pa nyon
161b1('dul ba): mongs pa 'di ha cang smras pa dang / nyam par gyur na mi rung gis 'di la lag nas drangs pa sbyin no snyams nas de de la snying btse' ba'i phyir des ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang /
161b2('dul ba): gsal ba dang char phab pa dang / glog 'byin pa'i cho 'phrul dag bya bar brtsams so/ /so so'i skyes bo ni rdzu 'phrul la myur du sems gtod par byed pa yin pas gnod sbyin gdugs pa de shing ljon pa rtsa ba nas bcad pa bzhin du rang sangs rgyas
161b3('dul ba): de'i rkang pa gnyis kyi drung du 'gyel nas smras pa/ yon gnas yang dag par gyur pa mar gshegs su gsol/ mar gshegs su gsol/ nyon mongs pa'i 'dam du bying ba bdag gi sug pa nas drang ba stsal du gsol/ bdag
161b4('dul ba): gis khyod la yang dag pa ma lags pa'i sngags pa ma lags pa brjod do/ /bA rA Na sI thams cad du yang rab tu byung ba de mi sha mi za'i 'dis de la yang dag pa ma yin pa'i mi bsngags pa brjod do zhes sgra grags par gyur to/ /rang
161b5('dul ba): sangs rgyas de gnod sbyin gdug pa de la rjes su snyings brtse ba'i phyir steng gi nam mkha' las shod du babs so/ /de nas gnod sbyin gdug pa des de'i lhung bzed nas mi'i lag pa sa la bor te rkang pa gnyis la phyag 'tshal nas
161b6('dul ba): s mon lam 'di skad ces bdag yon gnas yang dag par gyur pa 'di lta bu la gnod pa byas pa gang yin pa'i las de'i cha dang mthun par ma gyur par mchod pa byas pa gang yin pa'i dge ba'i tsa ba 'dis 'di bas ches khyad par du 'phags pa'i
161b7('dul ba): ston pa mnyes par byed cing thugs 'byung bar mi byed pa'i yon tan gyi rnam pa de lta bu thob par gyur cig ces btab bo/ /dge slong dag de la de'i tshe de'i dus na gnod sbyin gdug pa gang yin pa de ni nag po chen po 'di yin te/ des rang
161b8('dul ba): s angs rgyas la yang dag pa ma yin pas skur pa btab pa gang yin pa'i las de'i rnam par smin pas tshe rabs mang po dag du sems can dmyal ba rnams su gdungs nas las de nyid kyi lhag mas tshe rab lnga brgyar yang dag pa ma yin pas
162a1('dul ba): skur nas/ da ltar dgra bcom pa thob kyang yang dag pa ma yin pas bskur to/ /mchod pa byas nas smon lam btab pa gang yin pa'i las de'i rnam par smin pas ni nga'i drung du rab tu byung nas nyon mongs pa thams cad spangs pas
162a2('dul ba): dgra bcom pa nyid mngon sum du byas shing 'dis rang sangs rgyas bye ba phrag 'bum bas ches khyad par du 'phags pa'i ston pa nga mnyes par byas shing thugs byung bar ma byas so/ /'di dur khrod de na gnas gnas pa gang yin pa de'i bag
162a3('dul ba): chags kyis da ltar yang thams cad dur khrod pa dang ldan par gyur to/ /dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin/ las cig tu dkar ba rnams kyi rnam par
162a4('dul ba): smin pa yang gcig tu dkar ba yin/ las 'dres ma rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa rnams dang 'dren ma rnams spangs te/ las gcig tu dkar ba
162a5('dul ba): rnams la brtsal bar bya ste/ dge slong dag khyed kyis de ltar bslab par bya'o/ /bar sdom la/ thams cad dur khrod ldan pa dang / /sgo ba dang ni bu mo dang / /bram zes bgams dang byin len lnga/ /shing tog la sogs
162a6('dul ba): gzhan lnga dang / /chu dang so shing gnang ba dang / /glang chen spre'u dom dang ni/ /sngon gyi tshul dang sbyar ba yin/ /byin len ma byas par za ba'i ltung byed de sum bcu rtsa dgu pa rdzogs s+ho// //'dul ba rnam par 'byed pa/
162a7('dul ba): bam po lnga bcu rtsa bzhi pa/ sangs rgyas bcom ldan 'das shAkya rnams kyi nang du ljongs rgyu zhing gshegs pa na ser skya'i gnas su byon nas ser skya'i gnas na n+ya gro d+ha'i kun dga' ra ba na bzhugs so/ /shAkya ming chen gyis
162a8('dul ba): bcom ldan 'das shAkya rnams kyi nang du ljongs rgyu zhing gshegs pa na ser skya'i gnas su byon nas ser skya'i gnas na n+ya gro d+ha'i kun dga' ra ba na bzhugs so zhes thos so/ /thos nas kyang ser skya'i gnas nas byung nas/
162b1('dul ba): bcom ldan 'das ga la ba der song te phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das shAkya ming chen la chos dang ldan pa'i bka' mchid kyi
162b2('dul ba): yang dag par ston par mdzad/ yang dag par 'dzin du 'dzud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang
162b3('dul ba): dag par 'dzin du bcug / yang dag par gzeng stod/ yang dag par rab tu dga' bar mdzad nas cang mi gsungs ngo / /de nas shAkya ming chen stan las langs te bla gos phrag pa gcig tu byas nas bcom ldan 'das ga la ba de logs
162b4('dul ba): su thal mo sbyar ba btud de bcom ldan 'das la 'di skad ces gsol to/ /bcom ldan 'das kyis sang bdag gi sdum par dge slong gi dge 'dun dang thabs gcig tu gdugs tshod gsol bar ci gnang / bcom ldan 'das kyis shAkya
162b5('dul ba): ming chen la cang mi gsungs bas gnang ngo / /de nas shAkya ming chen gyis bcom ldan 'das kyis cang mi gsung bas gnang bar rig nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das
162b6('dul ba): kyi spyan snga nas song nas rang gi khyim ga la ba der song te phyin nas zho shas 'tsho ba dag la smras pa/ shes ldan dag bcom ldan 'das dang dge slong gi dge 'dun shul gyis mnyel te gshegs kyis gdugs tshod snga rab tu zhal
162b7('dul ba): zas bsod pa sta gon gyis shig drug sde dag nang par sngar langs te smras pa/ dga' bo nye dga' je khyim du 'gro ba'i khyim dag bltas 'dong ngo / /de ltar bya'o zhes de dag khyim du 'gro ba'i khyim dag tu dong ba dang de dag gis smras pa/ 'phags
162b8('dul ba): pa dag 'di nyid du gdugs tshod gsol cig / drug sde dag gis smras pa/ kho bo cag mgron du bos so sus/ shAkya ming chen gyis so/ /'o na sang gdugs tshod gsol cig /de ltar bya'o de nas shAkya ming chen nang par sngar langs te gdan bshams nas chu
163a1('dul ba): ra bzhag ste/ bcom ldan 'das la spyan 'dren gyis btsun pa gdugs tshod g.yar dgongs 'tshal na/ bcom ldan 'das kyis da de'i dus la bab par dgongs su gsol zhes spyan drangs so/ /de nas bcom ldan 'das snga dro sham thabs
163a2('dul ba): gsol la lhung bzed dang chos gos bsnams te dge slong gi tshogs kyis yongs su bskor cing / dge slong gi dge 'dun gyis mdun du bdar nas shAkya ming chen gyi bkad sa ga la ba der gshegs te byon nas dge slong gi dge 'dun
163a3('dul ba): gyi gong du gdan bsham pa nyid la bzhugs so/ /de nas shAkya ming chen gyis sangs rgyas la sogs pa dge slong gi dge 'dun bde bar bzhugs par rig nas bca' ba dang / bza' ba gtsang zhing bsod pas rang gi lag nas
163a4('dul ba): tshim par byed cing stobs par byed do/ /rnam grangs du mas bca' ba dang / bza' ba gtsang zhing bsod pas rang gi lag nas tshim par byas shing bstabs nas/ bcom ldan 'das gdugs tshod gsol cing phyag bcabs te
163a5('dul ba): lhung bzed bzhag par rig nas stan ches dma' ba blangs te bcom ldan 'das kyi spyan sngar chos mnyan pa'i phyir 'dug go/ /de nas bcom ldan 'das kyis shAkya ming chen la chos dang ldan pa'i bka' mchid kyis yang dag par ston
163a6('dul ba): par mdzad/ yang dag par 'dzin du 'dzud par mdzad/ yang dag par gzeng stod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag par 'dzin
163a7('dul ba): du bcug / yang dag par gzeng stod/ yang dag par rab tu dga' bar mdzad nas gdan las bzhengs te gshegs so/ /de nas shAkya ming chen re shig bcom ldan 'das kyi slad bzhin du zham ring du song nas/ bcom ldan 'das
163a8('dul ba): kyi zhabs gnyis la mgo bos phyag 'tshal te bcom ldan 'das la lan gsum bskor ba byas nas bcom ldan 'das kyi spyan snga nas phyir log ste/ de steng gi khang bzangs kyi gzhir gtogs pa na stong pa rjes su dran pa sgom par byed do/ /
163b1('dul ba): zho shas 'tsho ba dag gis kyang de'i gnas mal dag brtul cing kha zas dag bsdus so/ /drug sde dag gis smras pa/ dga' bo nye dga' gdugs tshod la bab pas zan chad par gyur na mi rung gis 'dong ngo zhes de dag gis khyim du 'gro ba'i khyim dag tu
163b2('dul ba): zan drug bcu sbyor du bcug nas shAkya ming chen gyi khyim du dong ba dang / ji tsam na de na kha zas sta gon byas pa yang med/ gnas mal bshams pa yang med par mthong nas drug sde dag gis zho shas 'tsho ba de dag la smras pa/ shes ldan dag sangs
163b3('dul ba): rgyas la sogs pa dge slong gi dge 'dun spyan drangs nas snying las chung ngur 'khod cing gdug tshod kyang sta gon mi byed gnas mal yang shom par mi byed na ji sangs rgyas la sogs pa dge slong gi dge 'dun gyi gdugs tshod gcod par byed dam/ de dag gis smras pa/
163b4('dul ba): 'phags pa dag khyed cag mnal bar gyur tam ci/ sangs rgyas la sogs pa dge slong gi dge 'dun gdugs tshod gsol te gshegs lags so drug sde dag gis smras pa/ kho bo cag gi zan gcad par bya 'am/
163b5('dul ba): de dag gis smras pa/ 'phags pa dag bdag cag gis shAkya ming chen la sbran gyi bar du re shig yud tsam zhig gzhes zhes de dag dong ste shAkya ming chen la smras pa/ 'phags pa drug sde dag da gzod mchis te 'tshal ma slong ngo / /
163b6('dul ba): shAkya ming chen gyis smras pa/ deng la lhags rol cung zad ci yod pa de byin cig /de dag dong ste smras pa/ 'phags pa dag bzhugs la gsol cig ces de dag gis brim par btsam pa dang / drug sde dag gis smras pa/
163b7('dul ba): shAkya ming chen gyis kha shin du chen pos bcom ldan 'das kyis sang bdag gi sdum par dge slong gi dge 'dun dang thabs gcig gdugs tshod gsol bar ci gnang zhes sangs rgyas la sogs pa dge slong gi dge 'dun spyan
163b8('dul ba): drang nas/ gal te zan 'di 'dra bas sangs rgyas la sogs pa dge slong gi dge 'dun spyan drangs du rung na ni nye dgas kyang nyi ma re re zhing sangs rgyas la sogs pa dge slong gi dge 'dun spyan 'dren par 'gyur ro/ /'di ltar bkren pa 'di la ci
164a1('dul ba): bdog gis deng la khyim bdag che ge mo'i khyim nas 'o ma long shig / che ge mo'i khyim nas zho long shig /che ge mo'i khyim nas mar long shig /che ge mo'i khyim nas nya sha long shig /che ge mo'i khyim nas sha long shig /che ge mo'i khyim nas sha
164a2('dul ba): skam dag long shig / ces de dag gis bdag nyid kyi phyir zas bsod pa de lta bu dag gzhan gyi khyim dag nas bslangs te der zos nas dong ste gtsug lag du dong ba dang / dge slong rnams kyis de dag la smras pa/ tshe dang ldan pa dag khyed kyis gang
164a3('dul ba): du zan zos de nyid du'o/ /khyed cag de na ma mthong ngo / /drug sde dag gis smras pa/ kho bo cag phyis lhags so khyed cag gis zan ji lta bu zos/ drug sde dag gis smras pa/ 'o ma dang zho dang / mar dang nya sha dang / sha dang sha skam dag go/ /dge slong
164a4('dul ba): rnams kyis smras pa/ kho bo cag gis zas de lta bu ma thob bo/ /drug sde dag gis smras pa/ bkren pa de la zas de lta bu ga la yod/ kho bo cag gis khyim du 'gro ba'i khyim dag nas blangs te der zos so/ /khyed cag bdag nyid kyi phyir zas bsod
164a5('dul ba): pa de lta bu dag gzhan gyi khyim dag nas bslang te zar rung ngam/ rung yang srid mi rung yang srid de ci kho bo cag gis ltogs te 'chis bar bya 'am/ dge slong don nyung ngu dag ci'i phyir dge slong dag bdag nyid kyi phyir zas bsod pa de lta bu dag gzhan gyi
164a6('dul ba): khyim dag nas bslangs te 'cha' ba dang / za bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang gleng gzhi 'di
164a7('dul ba): dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas
164a8('dul ba): bcom ldan 'das kyis drug sde dag la smras pa/ dge slong dag ngas dge slong rnams kyis zas bsod pa gang dag gsung pa 'di lta ste/ 'o ma dang / zho dang / mar dang / nya sha dang / sha dang / sha skam dag ste/ khyed kyis bdag nyid kyi phyir zas
164b1('dul ba): bsod pa de lta bu dag gzhan gyi khyim dag nas bslangs te zos pa bden nam btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma yin pa tshul dang 'thun pa ma yin pa de ni rab tu
164b2('dul ba): byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul
164b3('dul ba): ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ bcom ldan 'das kyis dge slong rnams kyi zas bsod pa gang
164b4('dul ba): dag gsungs pa 'di lta ste/ 'o ma dang / zho dang / mar dang / nya sha dang / sha dang / sha skam dag ste/ yang dge slong dag bdag nyid kyi phyir zas bsod pa de lta bu dag gzhan gyi khyim dag nas blangs te 'cha' 'am/ za na ltung byed do zhes bcom
164b5('dul ba): ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /dge slong na ba zhig gis sman pa la dris pa/ bzhin bzangs je kho bo la sman ston cig /'phags pa 'o ma gsol cig /bzhin bzang kho bo
164b6('dul ba): la 'o ma sus sbyin par gyur / 'phags pa khyim dag nas slong shig /bzhin bzang bcom ldan 'das kyis bslab pa'i gzhi bca' ba mdzad do/ /'phags pa khyod kyi ston pa thug rje can lags pas de nyid rkyen du mdzad nas gnang
164b7('dul ba): bar gyur pa gang lags pa de lta bu'i gnas mchis par 'gyur ro/ /zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na na ba'i dus ma gtogs so/ /
164b8('dul ba): de bzhin du dge slong gzhan la 'o ma dang / zho dang / mar dang / nya sha dang / sha dang / sha skam dag khyim dag nas slong du gnang ba'i bar du snga ma bzhin no/ /de nas bcom ldan 'das kyis bslabs pa 'dod pa dang / bslab
165a1('dul ba): pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang mthun pa dang / de'i shas che ba dang / de dang 'tshams pa'i chos dang ldan pa'i bka' mchid mdzad nas dge slong rnams la bka'
165a2('dul ba): stsal pa/ dge slong dag de lta bas na snga ma ni bcas pa yin la 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ bcom ldan 'das kyis dge slong rnams kyi zas bsod pa
165a3('dul ba): gang dag gsungs pa 'di lta ste/ 'o ma dang / zho dang / mar dang / nya sha dang / sha dang / sha skam dag ste/ yang dge slong gang mi na bar bdag nyid kyi phyir zas bsod pa de lta bu dag gzhan gyi khyim dag nas bslang te 'cha' 'am za na ltung
165a4('dul ba): byed do/ /bcom ldan 'das kyis shes bya ba ni de bzhin gshegs pa dgra bcom pa yang dag par rdzogs pa'i sangs rgyas kyis so/ /dge slong rnams kyi zhes bya ba ni chos 'di pa rnams kyi'o/ /zas bsod pa gang dag bsod
165a5('dul ba): pa zhes bya ba ni rab tu bstan pa'o 'di lta ste/ 'o ma dang / zho dang / mar dang / nya sha dang / sha dang / sha skam dag ste zhes bya ba ni zas bsod pa dag go/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /
165a6('dul ba): mi na bar zhes bya ba ni na ba ma gtogs par ro/ /bdag nyid kyi phyir zhes bya ba ni bdag nyid la bsngos te'o/ /zas bsod pa de lta bu dag ces bya ba ni 'o ma dang / zho dang / mar dang / nya sha dang / sha dang / sha skam dag go/ /gzhan
165a7('dul ba): gyi khyim dag nas shes bya ba ni bram ze dang / khyim bdag gi khyim dag nas so/ /bslangs te zhes bya ba ni gsol te'o/ /'cha' 'am za na zhes bya ba ni mgul tu mid na'o/ /ltung byed do zhes bya ba ni sems can dmyal ba
165a8('dul ba): dang dud 'gro dang / yi dags ngan song dang / ngan 'gro dang / log par ltung ba dag tu bsreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na
165b1('dul ba): dge ba'i chos rnams la sgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis mi na bas slong zhing mi na bas za na de slong ba la nyes byas su 'gyur la/ za ba la ltung byed
165b2('dul ba): du 'gyur ro/ /dge slong gis mi na bas slong zhing na bas za na de slong ba la nyes byas su 'gyur la/ za ba la ltung ba med do/ /dge slong gis na bas slong zhing mi na bas za na de slong ba la ltung ba med la za ba la ltung byed du
165b3('dul ba): 'gyur ro/ /dge slong gis na bas slong zhing na bas za na gnyis ka la ltung ba med do/ /dge slong bsod snyoms la rgyu zhing khyim dag tu 'gro ba na bud med kyi yul zas thogs te phyir 'byung ba'i tshe dge slong cang mi smra bar sdod pa na/
165b4('dul ba): bud med kyi yul na re 'phags pa ci bzhed ces 'dri na bstab par brjod par bya ste/ ji 'dod pa de bslang bar bya ba la ltung ba med do/ /sbyin bdag gis ci bder byas pa la ltung ba med do/ /zho sbyin pa na chur khu dang / dar ba slong
165b5('dul ba): ba la ltung ba med do/ /las dang po pa dang / smyos pa dang / sems 'khrugs pa dang / 'tshor ba dag gis nyen pa la ltung ba med do/ /bsod pa slong ba'i ltung byed de bzhi bcu pa rdzogs s+ho// //
165b6('dul ba): sdom la/ srog chags bcas dang nyal sar 'dug /'greng dang gcer bu dmag dang ni/ /zhag gnyis bshams bkrug 'gro ba dang / /rdeg dang gzas dang gnas ngan len/ / sangs rgyas bcom ldan 'das/ kau sham+bi na
165b7('dul ba): gdangs can gyi kun dga' ra ba na bzhugs so/ /tshe dang ldan pa 'dun pa shes bzhin du srogs chags dang bcas pa'i chu la ma spyod cig /de la dge slong rnams kyis smras pa/ tshe dang ldan pa 'dun pa khyod shes bzhin du
165b8('dul ba): srogs chags dang bcas pa'i chu la ma spyod cig / des smras pa/ kho bo la 'ga' zhigs gis bsgrangs te gtad dam ci shar gyi rgya mtsho chen por ci'i phyir mi 'gro/ lho dang nub dang / byang gi rgya mtsho' chen por ci'i phyir mi
166a1('dul ba): 'gro/ 'bab chu dang / mtsho' dang / lteng ka dag tu ci'i phyir mi 'gro zhes zer nas dge slong don nyung ngu dag ci'i phyir dge slong dag shes bzhin du srog chags dang bcas pa'i chu la spyod ces smod par byed/ phyar ka gtong bar
166a2('dul ba): byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad
166a3('dul ba): do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'dun
166a4('dul ba): pa la smras pa/ 'dun pa khyod shes bzhin du srogs chags dang bcas pa'i chu la spyod pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma
166a5('dul ba): yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnams grangs du mas rnam par smad nas dge slong rnams la bka' stsal pa/
166a6('dul ba): dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslabs pa'i gzhi 'di ltar
166a7('dul ba): gdon par bya ste/ yang dge slong gang shes bzhin du srog chags dang bcas pa'i chu la spyod na ltung byed do/ /yang dge slong gang zhes bya ba ni 'dun pa 'am/ gzhan yang de lta bu gang yin pa'o/ /shes bzhin du zhes bya ba ni de rang nyid kyis rig
166a8('dul ba): par gyur pa 'am/ gzhan dag gis rjod pas so/ /srog chags dang bcas pa'i zhes bya ba ni srog chags dang bcas pa ni rnam pa gnyis te/ gang dag mig sngar snang bar gyur pa dang / gang dag chu tshags kyis
166b1('dul ba): zin par gyur pa'o/ /chu la spyod na zhes bya ba ni chu'i spyad pa gnyis su ste/ nang gi dang phyi rol gyis so/ /nang gir spyad pa ni khrus byed pa dang / 'thung ba dang so shing 'dor ba dang / lag pa dang rkang pa dag 'khrus pa'o/ /phyi rol gyir spyad
166b2('dul ba): pa ni lhung bzed 'khru ba dang / lhung bzed chung ngu 'khru ba dang / chos gos dag 'khru ba dang / mtshon gyis las byed pa dang / gtsug lag khang du chags chags 'debs pa dang / zhal zhal skud pa dang / lci ba gsar pa'i byug pas nyung
166b3('dul ba): pa'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu bsreg par byed/ 'tshod par byed ltung bar byed pa'o/ /gzhan yang ji srid du ltung ba de ma bshags
166b4('dul ba): shing so sor ma bshags na dge ba'i chos rnams la bsgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis srog chags dang bcas pa'i chu la srog chags dang bcas par 'du shes
166b5('dul ba): pas spyod na ltung byed du 'gyur ro/ /dge slong gis srog chags dang bcas pa'i chu la yid gnyis za bas spyod na ltung byed du 'gyur ro/ /dge slong gis srog chags med pa'i chu la srog chags dang bcas par 'du shes pas spyod na nyes byas
166b6('dul ba): su 'gyur ro/ /dge slong gis srogs chags med pa'i chu la yid gnyis za bas spyod na nyes byas su 'gyur ro/ /dge slong gis srogs chags dang bcas pa'i zhun mar dang / 'bru mar dang / sbrang rtsi dang / bu ram gyi dbu ba dang /
166b7('dul ba): 'o ma dang / zho dang / mar za na ltung byed du 'gyur ro/ /dge slong gis srogs chags dang bcas pa'i tshwa dang / 'bru'i tshwa dang / zho ga chu dang / rtsab mo 'thung na ltung byed du 'gyur ro/ /dge slong gis srogs chags dang bcas pa'i shing
167a1('dul ba): thog da 'cha' na ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /srog chags dang bcas pa'i chu la spyod pa'i ltung byed de bzhi bcu
167a2('dul ba): rtsa gcig pa rdzogs s+ho/ / // sangs rgyas bcom ldan 'das mnyan yod na rgyal byed gyi tshal mgon med zas sbyin gyi kun dga' ra ba na bzhugs so/ /tshe dang ldan pa 'char ka bsams pa'i nor bu'i rigs pa shes te/ snga dro sham
167a3('dul ba): thabs bgos lhung bzed dang chos gos thogs te mnyan yod du bsod bsnyoms la zhugs so/ /mnyan yod na spos 'tshong gi khye'u chung ma blangs nas ring po ma lon pa zhig 'dug pa des zong bkram pa na bdag chung ma dang lhan cig dga' 'gur spyod
167a4('dul ba): du 'gro'o snyam pa'i tshul bzhin ma yin pa yid la byed pa skyes nas des zong phyir bsdu bar brtsam pa dang / tshe dang ldan pa 'char kas de mthong nas bsam pa de ltar tshong pa gzhan dag zong 'grems par byed na spos 'tshong gi khye'u 'di zong sdud par
167a5('dul ba): byed pa ci'i phyir snyams nas des yang bsam pa dang / 'di chung ma blangs nas ring po ma lon pas 'di chung ma dang lhan cig dga' mgur spyod par 'dod do snyam du shes nas der bdag song la re ba med par bya'o snyams nas de dang por de
167a6('dul ba): yi khyim du song te stan la 'dug nas 'di skad ces smras so/ /bu mo tshur shog 'dug shig dang chos bstan par bya'o/ /bu mo des de'i rkang pa la phyag 'tshal te mdun du chos mnyan pa'i phyir 'dug pa dang / des de la chos bstan par btsams so/ /
167a7('dul ba): ji tsam na spos 'tshong gi khye'u de 'ongs nas des chung ma la smras pa/ 'phags pa 'char ka la bsod snyoms phul la bzhud du gsol cig /tshe dang ldan pa 'char kas smras pa/ bzhin bzang kho bos bdag nyid kyi dge ba'i phyogs
167a8('dul ba): yongs su nyams par byas ste 'ongs nas chos ston par byed khyod chos nyan mi 'dod dam 'dug la chos nyon cig ces des de nan gyis 'dug tu bcug ste/ des ji tsam gyis de'i kun nas dkris pa dang bral ba de tsam du chos bstan pa dang /
167b1('dul ba): de shAkya'i bu'i dge sbyong rnams kyis dge sbyong gi tshul ni tshig go/ /bram ze'i tshul ni tshig ste/ 'di ltar rang gi chung ma la yang dbang med do zhes smod par byed/ phyar ka gtong bar byed/ kha zer bar byed nas dge slong don nyung ngu dag ci'i phyir
167b2('dul ba): dge slong dag shes bzhin du nyal po byed par shom pa'i khyim du phyis gnon byas te stan la 'dug par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /
167b3('dul ba): de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed
167b4('dul ba): par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la smras pa/ 'char ka khyod shes bzhin du nyal po byed par shom pa'i khyim du phyis gnon byas te stan la 'dug pa
167b5('dul ba): bden nam btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa
167b6('dul ba): mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslabs pa'i
167b7('dul ba): gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslabs pa'i gzhi 'di ltar gdon par bya ste/ yang dge slong gang shes bzhin du nyal po byed par shom pa'i khyim du phyis gnon byas te stan la
167b8('dul ba): 'dug na ltung byed do/ /yang dge slong gang zhes bya ba ni 'char ka 'am/ gzhan yang de lta bu gang yin pa'o/ /shes bzhin du zhes bya ba ni de rang nyid kyis rig par gyur pa 'am/ gzhan dag gis brjod pas so/ /nyal po byed par shom pa'i zhes
168a1('dul ba): bya ba ni bud med ni skyes pa'i nyal po bya ba yin la skyes pa ni bud med kyi nyal po bya ba yin no/ /khyim du zhes bya ba ni bram ze dang khyim bdag gi khyim du'o/ /phyis gnon byas te zhes bya ba ni phyis zhugs te'o/ /stan la zhes
168a2('dul ba): bya ba ni gzhi la'o/ /'dug na zhes bya ba ni 'dom gang gi nang du rkub tsos bzhag na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang logs par ltung ba dag tu sreg par
168a3('dul ba): byed 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/
168a4('dul ba): dge slong gis ji tsam cung zad shes bzhin du nyal po byed par shom pa'i khyim du phyis gnon byas te stan la 'dug na thams cad du ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen
168a5('dul ba): pa la ltung ba med do/ /nyal po byed par shom pa'i khyim na 'dug pa'i ltung byed de bzhi bcu rtsa gnyis pa rdzogs s+ho// // sangs rgyas bcom ldan 'das mnyan yod na rgyal byed kyis tshal mgon med zas sbyin gyi
168a6('dul ba): kun dga' ra ba na bzhugs so/ /tshe dang ldan pa 'char ka bsam pa'i nor bu'i rigs pa shes te/ de snga dro sham thabs bgos lhung bzed dang chos gos thog te mnyan yod du bsod snyoms la zhugs so/ /mnyan yod na spos 'tshongs gi khye'u
168a7('dul ba): chung ma blangs nas rings po ma lon pa zhig 'dug pa des zong bkram pa na bdag chung ma dang lhan cig dga' mgur spyod du 'gro'o snyams pa'i tshul bzhin ma yin pa yid la byed pa skyes nas des zong phyir bsdus par brtsam pa dang / tshe dang
168a8('dul ba): ldan pa 'char kas de mthong nas bsam pa/ da ltar 'tshong pa gzhan dag zong 'grems par byed na spos 'tshong gi khye'u 'di zong sdud par byed pa ci'i phyir snyams nas des yang bsams pa dang / 'di chung ma blangs nas ring po ma lon pa
168b1('dul ba): 'di chung ma dang lhan cig dga' mgur spyod par 'dod do/ /snyams du shes nas de bdag song la blta'o snyam nas de dang por de'i khyim du song ste/ sgo glegs kyi rgyab na mgo sring zhing 'greng ngo / /de'i 'og tu spos 'tshong gis khye'u de 'ongs
168b2('dul ba): nas des 'chung ma khrid de gnas khang du zhugs pa dang / bu mo des 'char ka dben pa na 'greng ba mthong nas des khyo la smras pa/ rje'i sras 'phags pa 'char ka sgo glegs kyi rgyab na 'greng ngo / /spos 'tshong gi khye'u smras pa/ 'phags pa
168b3('dul ba): 'char ka gtsug lag khang na bsams gtan dang rnam par 'thar pa dang / ting nge 'dzin la snyoms par 'jugs pa'i bde ba dag nyams su myong zhing 'greng ngo zhes des chung ma la dga' mgur spyad nas gang gi tshe de'i kun nas bkris pa
168b4('dul ba): dang bral bar gyur pa de'i tshe na des 'char ka mthong ba dang / de shAkya bu'i dge sbyong rnams kyis dge sbyong gi tshul ni tshigs go bram ze'i tshul ni tshigs ste/ 'di ltar rang gis chung ma la dbang med do zhes smod par byed/ phyar ka
168b5('dul ba): gtong bar byed/ kha zer bar byed nas/ dge slong don nyung ngu dag ci'i phyir dge slong dag shes bzhin du nyal po byed par shoms pas khyim du dben pa skyab yod par 'greng bar byed ces smod par byed/ phyar ka gtong bar byed/ kha zer bar
168b6('dul ba): byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /
168b7('dul ba): zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste/ zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang
168b8('dul ba): ldan pa 'char ka la smras pa/ 'char ka khyod shes bzhin du nyal po byed par shom pa'i khyim du dben pa bskyabs yod par 'greng ba bden nam btsun pa mad do/ /sangs rgyas bcom ldan 'das kyis dge sbyong gi tshul
169a1('dul ba): ma yin pa rjes su mthun pa ma yin pa/ rung ba ma yin pa/ tshul dang 'thun pa ma yin pa/ de ni rab tu byung ba'i bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par
169a2('dul ba): smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyis bslabs pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos
169a3('dul ba): rnams kyis 'dul ba la bslabs pa'i gzhi 'di ltar gdon par bya ste/ yang dge slong gang shes bzhin du nyal po byed par shom pa'i khyim du dben pa bskyabs yod par 'greng na ltung byed do/ /yang dge slong gang zhes bya ba ni 'char ka 'am/
169a4('dul ba): gzhan yang de lta bu gang yin pa'o shes bzhin du zhes bya ba ni de rang nyid kyis rig par gyur pa 'am/ gzhan dag gis brjod pas so/ /nyal po byed par shom pa'i zhes bya ba ni bud med ni skyes pa'i nyal po bya ba yin la skyes pa ni bud
169a5('dul ba): med kyis nyal po bya ba yin no/ /khyim du zhes bya ba ni bram ze dang / khyim bdag gi khyim du'o/ /dben pa zhes bya ba ni gang na bud med dang skyes pa dang / ma ning gzhan 'ga' yang med pa'o/ /skyabs yod par zhes bya ba ni lngas
169a6('dul ba): bskyabs par te rtsigs pas bskyabs pa dang / rib mas bskyabs pa dang / yol bas bskyabs pa dang / thibs pos bskyabs pa dang / mtshan mos bskyabs par ro/ /'greng na zhes bya ba ni 'dom gang du 'greng na'o/ /ltung byed do
169a7('dul ba): zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / logs par lta ba dag tu bsreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor
169a8('dul ba): ma bshags na dge ba'i chos rnams la bsgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad shes bzhin du nyal po byed par shom pa'i khyim du dben pa skyab
169b1('dul ba): yod par 'greng na thams cad du ltung byed du 'gyur ro/ /las dang po pa dang / smyos pa dang / sems 'khrugs pa dang / 'tshor ba dag gis nyen pa la ltung ba med do/ /nyal po byed par shom pa'i khyim na 'greng ba'i ltung byed de
169b2('dul ba): bzhi bcu rtsa gsum pa rdzogs s+ho/ / // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs te/ de nas rgyal po'i khab pa'i tshong pa rab tu mang
169b3('dul ba): po dag bcom ldan 'das ga la ba der dong te phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas/ bcom ldan 'das rgyal po'i khab pa'i tshong
169b4('dul ba): pa rab tu mang po dag la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du
169b5('dul ba): mas chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng stod/ yang dag par rab tu dga' bar mdzad nas cang mi gsung ngo / /de nas rgyal po'i khab pa'i tshong pa rab tu
169b6('dul ba): mang po dag gis/ bcom ldan 'das kyis bka' stsal pa la mngon par dga' ba dang rjes su yi rang ba byas nas/ bcom ldan 'das kyi zhabs gnyis la mgo' bos phyag 'tshal te/ bcom ldan 'das kyi spyan
169b7('dul ba): snga nas dong nas tshe dang ldan pa kun dga' bo ga la ba der dong te phyin nas tshe dang ldan pa kun dga' bo'i rkang pa gnyis la mgo bos phyag 'tshal te/ mtha' gcig tu 'khod do/ /mtha' gcig tu 'khod nas tshe dang ldan pa kun dga' bo
169b8('dul ba): rgyal po'i khab pa'i 'tshong pa rab tu mang po dag la chos dang ldan pa'i gtam gyis yang dag par ston par byed/ yang dag par 'dzin du 'jud par byed/ yang dag par gzeng stod par byed/ yang dag par rab tu dga' bar byed do/ /rnam
170a1('dul ba): grangs du mas chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas cang mi smra'o/ /de nas rgyal po'i khab pa'i tshongs pa rab tu
170a2('dul ba): mang po dag stan las langs te bla gos phrags pa gcig tu byas nas tshe dang ldan pa kun dga' bo ga la ba de logs su thal mo sbyar ba btud nas/ tshe dang ldan pa kun dga' bo la 'di skad ces smras so/ /btsun pa kun dga' bo bcom
170a3('dul ba): ldan 'das dbyar gnas par zhal gyis bzhes nas gang du gshegs par 'gyur/ shes ldan dag sangs rgyas bcom ldan 'das la zhus shig /btsun pa kun dga' bo sangs rgyas bcom ldan 'das ni bsnyen par dka' ba dang / bzod par
170a4('dul ba): dka' ba lags pas bdag cag gis sangs rgyas bcom ldan 'das la zhu ba'i rngo mi thog go/ /shes ldan dag kho bo la yang sangs rgyas bcom ldan 'das la snyen par bka' ba dang / bzod par bka' ba nyid yin pas kho bo sangs
170a5('dul ba): rgyas bcom ldan 'das la zhu bar mi nus so/ /btsun pa kun dga' bo gal te btsun pa kun dga' bo la yang sangs rgyas bcom ldan 'das bsnyen par dka' ba dang / bzod par dka' ba lags pas btsun pa kun dga' bos kyang
170a6('dul ba): sangs rgyas bcom ldan 'das la zhus par mi spyod na/ btsun pa kun dga' bos mtshan ma 'am/ bka' mchid kyis bcom ldan 'das dbyar gnas par zhal gyis bzhes nas phyogs ga ge mor gshegs par 'gyur
170a7('dul ba): bar ji ltar mkhyen/ mtshan mas ni ji ltar mkhyen bka' mchid kyis ni ji ltar mkhyen/ shes ldan dag bcom ldan 'das dbyar gnas par zhal gyis bzhes nas phyogs gang du gshegs par bzhed pa'i phyogs
170a8('dul ba): de logs su bcom ldan 'das zhal gzigs shing bzhugs la de dag gi bsngags pa yang brjod par mdzad do/ /btsun pa kun dga' bos bcom ldan 'das zhal gzigs shing bzhugs/ mi gang dag
170b1('dul ba): gi bsngags pa yang rjod par mdzad/ shes ldan dag bcom ldan 'das ko sa lar zhal gzigs shing bzhugs la/ mnyan yod pa'i mi dag gi bsngags pa yang brjod par mdzad do/ /de dag gis tshe dang ldan pa kun
170b2('dul ba): dga' bos smras pa la mngon par dga' ba dang rjes su yi rang ba byas nas tshe dang ldan pa kun dga' bo'i rkang pa gnyis la mgo bos phyag 'tshal te dong nas de dag gis bsam pa/ bcom ldan 'das dbyar gnas par zhal gyis
170b3('dul ba): bzhes nas mnyan yod du gshegs par 'gyur ro/ /snyams nas de dag gis mnyan yod du 'dong ba'i zong sta gon byas so/ /de nas bcom ldan 'das dbyar gnas par zhal gyis bzhes te dbyar gyi zla ba gsum po dag 'das
170b4('dul ba): nas/ bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la dge slong dag /de bzhin gshegs pa ko sa la dag tu ljongs rgyur gshegs
170b5('dul ba): kyis khyed cag las gang / de bzhin gshegs pa dang thabs gcig ko sa la dag tu ljongs rgyur 'gro bar spro ba des chos gos kyi las gyis shig ces bsgo shig /tshe dang ldan pa kun dga' bos btsun pa
170b6('dul ba): bka' bzhin 'tshal zhes/ bcom ldan 'das las mnyan nas dge slong rnams la tshe dang ldan pa dag /de bzhin gshegs pa ko sa la dag tu ljongs rgyur gshegs kyis khyed cag las gang / de bzhin gshegs
170b7('dul ba): pa dang thabs gcig ko sa la dag tu ljongs rgyur 'gro bar spro ba des chos gos kyi las gyis shig ces bsgo'o/ /rgyal po'i khab pa'i 'tshong pa dag gis tshe dang ldan pa kun dga' bos dge slong rnams la tshe
170b8('dul ba): dang ldan pa dag / de bzhin gshegs pa ko sa la dag tu ljongs rgyur gshegs kyis khyed cag las gang / de bzhin gshegs pa dang thabs gcig ko sa la dag tu ljongs rgyur 'gro bar spro ba des chos gos kyi
171a1('dul ba): las gyis shig ces bsgo ba thos so/ /thos nas kyang bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu
171a2('dul ba): 'khod nas/ bcom ldan 'das rgyal po'i khab pa'i 'tshongs pa rab tu mang po dag la chos dang ldan pa'i bka' mchid kyis yang dag par ston par mdzad/ yang dag par 'dzin du 'jud par mdzad/ yang dag par gzeng stod par mdzad/
171a3('dul ba): yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad
171a4('dul ba): nas cang mi gsung ngo / /de nas rgyal po'i khab pa'i tshongs pa rab tu mang po dag stan las langs te/ bla gos phrags pa gcig tu byas nas bcom ldan 'das ga la ba de logs su thal mo sbyar ba btud de bcom ldan 'das la
171a5('dul ba): 'di skad ces gsol to/ /bcom ldan 'das dge slong gi dge 'dun dang bcas pas rgyal po'i khab nas mnyan yod kyi bar ji tsam bar bdag cag las na bza' dang bsod snyoms dang / gnas mal dang / snyung ba'i rkyen dang /
171a6('dul ba): sman gyi yo byad dag bzhes par ci gnang / bcom ldan 'das kyis rgyal po'i khab pa'i tshong pa rab tu mang po dag la cang mi gsung bas gnang ngo / /de nas rgyal po'i khab pa'i 'tshongs pa rab tu mang po dag gis/ bcom ldan
171a7('dul ba): 'das kyis cang mi gsungs pas gnang bar rig nas/ bcom ldan 'das kyis bka' stsal pa la mngon par dga' ba dang rjes su yi rang ba byas te/ bcom ldan 'das kyi zhabs gnyis la mgo bos phyag 'tshal
171a8('dul ba): nas bcom ldan 'das kyi spyan snga nas dong ngo / /de nas rgyal po'i khab pa'i tshong pa rab tu mang po dag tshe dang ldan pa kun dga' bo ga la ba der dong ste phyin nas tshe dang ldan pa kun dga' bo'i rkang pa gnyis la mgo bos
171b1('dul ba): phyag 'tshal te mtha' gcig tu 'khod do/ /mtha' gcig tu 'khod nas rgyal po'i khab pa'i tshong pa rab tu mang po dag gis tshe dang ldan pa kun dga' bo la 'di skad ces smras so/ /btsun pa kun dga' bo bcom ldan 'das shul
171b2('dul ba): dag tu ji tsam du gshegs/ shes ldan dag 'di lta ste dper na 'khor los sgyur ba'i rgyal po tsam du'o/ /btsun pa kun dga' bo 'khor los sgyur ba'i rgyal po ji tsam du mchis/ shes ldan dag 'khor lo sgyur ba'i rgyal po ni lam
171b3('dul ba): dag tu rgyang drag bcur 'gro'o/ /de dag gis rgyang grags bcu bcur bcom ldan 'das dge slong gi dge 'dun dang bcas pa'i tshog dag bshams shing de dag gis zhal zas grangs cha gang dag yin pa de dag ni de nyid kyi nyin mo
171b4('dul ba): sta gon byas/ drod bag gang dag yin pa de dag ni nyi ma re re zhing sta gon byed do/ /de nas bcom ldan 'das dul ba 'khor dul ba dang ldan pa zhi ba 'khor zhi ba dang ldan pa/ grol ba 'khor grol ba dang ldan pa/ dbugs phyin pa
171b5('dul ba): 'khor dbugs phyin pa dang ldan pa/ thul ba 'khor thul ba dang ldan pa/ dgra bcom pa 'khor dgra bcom pa dang ldan pa/ 'dod chags dang bral ba 'khor 'dod chags dang bral ba dang ldan pa/ mdzes pa 'khor mdzes pa
171b6('dul ba): dang ldan pa khyu mchog ltar ba lang gi tshogs kyis yongs su bskor ba/ glang po che ltar glangs po che'i phrug gu'i tshogs kyis yongs su bskor ba/ seng ge ltar mche ba can gyi tshogs kyis yongs su bskor ba/
171b7('dul ba): ngang pa'i rgyal po ltar ngang pa'i tshogs kyis yongs su bskor ba/ nam mkha' lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su bskor ba/ sman pa mkhas pa ltar
171b8('dul ba): nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su bskor ba/ sa mkhan ltar lam du zhugs pa'i tshogs kyis yongs su bskor ba/ ded dpon ltar tshong pa'i tshogs kyis yongs su bskor ba/
172a1('dul ba): tshong dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/ 'khor los bsgyur ba ltar bu stong gi tshogs kyis yongs su bskor ba/ zla ba ltar
172a2('dul ba): rgyu skar gyi tshogs kyis yongs su bskor ba/ nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su bskor ba/ 'phags skyes po ltar grul bum gyi tshogs
172a3('dul ba): kyis yongs su bskor ba/ mi mi bzang ltar klu'i tshogs kyis yongs su bskor ba/ nor sbyin ltar gnod sbyin gyi tshogs kyis yongs su bskor ba/ thags zangs ris ltar lha ma yin gyi tshogs kyis yongs su bskor ba/ brgya byin
172a4('dul ba): ltar sum bcu rtsa gsum pa'i tshogs kyis yongs su bskor ba/ tshangs pa ltar tshangs ris kyi tshogs kyis yongs su bskor ba/ dbang po rnams kyis shin du dul ba/ spyod lam dang spyod pa ma 'khrugs pa/ chu gter ltar ting
172a5('dul ba): nge ba sprin ltar chu dang bcas pa glang po che'i rgyal po ltar dregs pa dang bral ba/ skyes bu chen po'i mtshan sum bcu rtsa gnyis kyis legs par brgyan pa/ dpe' byad bzangs po brgyad bcus sku rnam par mdzes pa/
172a6('dul ba): 'od 'dom gang gis gzugs can brgyan pa/ nyi ma stong bas lhags pa'i 'od dang ldan pa/ rin po che'i ri bo 'gro ba ltar kun du bzang ba/ stobs bcu dang / mi 'jigs pa bzhi dang / ma 'dres pa'i dran pa nye
172a7('dul ba): bar gzhag pa gsum dang / thugs rje chen po dang ldan pa/ kun shes kauN+Di n+ya dang / rta thul dang / bzangs ldan dang / rlangs pa dang / ming chen dang / grags pa dang / gang po dang / dri med dang / ba lang bdag
172a8('dul ba): dang / lag bzangs la sogs pa nyan thos chen po de dag dang / gzhan yang dge slong gi dge 'dun rab tu mang pos yongs su bskor cing mdun du bdar te mnyan yod ga la ba de logs su ljongs rgyu zhing gshegs so/ /
172b1('dul ba): don 'thun de dang shes pa can zhig lhan gcig 'gro ba de 'phong pa'i dus la bab cing bkres pas nyam thag par gyur nas/ des bsams pa/ bdag gang gis bkres pas nyam thags par mi 'gyur ba'i thabs ci yod snyams nas
172b2('dul ba): des yang bsams pa/ shAkya'i bu'i dge sbyong rnams la skyabs btsal na des bdag bde bar lam du 'gro bar 'gyur ro/ /snyam du rig nas de dge slong rnams kyi gan du song ste smras pa/ khyed cag gi ston pa ni bzang po la mos
172b3('dul ba): pa yin ste/ de gser gyi gshol gyis zhing rmo bas des khyed cag la zas ro brgya pa dang / gos 'bum ri ba dang / khang pa brtsegs pa lnga brgya pa yang rjes su gnang bas khyed cag ni re shig tshe 'di nyid la yang bde ba la reg
172b4('dul ba): par gnas la 'di nas shi 'phos pa rnams kyang lha rnams kyi nang du skye bar 'gyur ro/ /kho bo cag gi ston pa ni ngan pa la mos pa yin te/ de til gyi tshigs ma'i gshol gyis zhing rmo bas des kho bo cag la gcer bu dang / sgre byi
172b5('dul ba): dang sbrang zan dang / yul rgyu ba dang / sa la nyal ba las gzhan rjes su ma gnang bas kho bo cag ni re shig tshe 'di nyid la yang bsdug bsngal la reg par gnas shing 'di nas shi 'phos pa rnams kyang / sems can dmyal ba rnams
172b6('dul ba): kyi nang du skye bar 'gyur ro/ /dge slong rnams kyis bsams pa/ shes pa can 'di dad par gyur to snyams nas de dag gis de la smras pa/ shes pa can ji ltar 'tshol/ dka' bas so/ /dge slong rnams kyi
172b7('dul ba): lhung bzed kyi lhags ma 'dod dam/ shes pa can des bsams pa/ gal te dge slong rnams kyi lhung bzed kyi lhag ma ma zos na ltogs te mchis par 'gyur ro snyams nas des smras pa 'tshal lo/ /dge slong
172b8('dul ba): rnams kyis smras pa/ shes pa can dge slong rnams zan za ba'i mig lam du 'dug shig dang / dge slong rnams khyod la lhung bzed kyi lhag ma sbyin par 'gyur ro/ /shes pa can de dge slong rnams zan za ba'i
173a1('dul ba): mig lam du 'dug pa dang / dge slong rnams kyis de la lhung bzed kyi lhag ma byin nas de'i slong phor khur bas byur bur byas so/ /de slong phor khur bas byur bur byas pa thogs te phyir byung ba ded dpon gyis mthong
173a2('dul ba): nas des smras pa/ shes pa can khyod la khur ba sus byin des smras pa/ khyod kyi yon gnas ni dge slong de dag yin la de dag gi yon gnas ni kho bo yin pas kho bo la de dag gis phul lo/ /ded dpon gyis smras pa/ shes
173a3('dul ba): pa can dge slong rnams kyis khyod la snying rje bas byin na khyod de skad ces de dag gi yon gnas kho bo yin no zhes zer ram/ gal te bcom ldan 'das kyis gsan par gyur na/ bcom ldan 'das kyis 'dul ba la nyan thos
173a4('dul ba): rnams kyi bslab pa'i gzhi bca' bar mdzad par 'gyur ba gang yin pa de lta bu'i gnas yod do/ /des smras pa ded dpon mad kyang bzhad gad bgyis so/ /lam de nas don 'thun tshur 'ong ba dag cig lhags nas don 'thun de dang lhan
173a5('dul ba): cig shes pa can zhig 'ong ba des de mthong nas smras pa/ shes pa can nyod pa nyod dam des smras pa/ nyod do gang nas des smras pa/ khyim bdag sgre byi 'di dag kho bo la mkho' ba stobs par byed do/ /des smras pa shes pa can
173a6('dul ba): khyod ni byas pa mi shes pa yin te/ 'di dag khyod kyi khyim bdag sgre byi dag yin nam/ 'di dag las ni lnga brgya pa'i tshogs dag yongs su mya ngan las 'da' bar snang gis/ khyod kyis shes pa can ni gcig 'ga' yang
173a7('dul ba): yongs su mya ngan las 'da' bar mthong ngam zhes des tshigs su bcad pa dag smras pa/ ngan pa ci phyir sa la 'bying mi byed/ /ci phyir lce yang tshal pa brgyar mi 'gas/ /khyod kyi lus la ci phyir gsang ba dag /rdo rje'i
173a8('dul ba): ser ba mdung thung mda' mi 'phen/ /ji ltar seng ge'i lhag ma za ba'i wa/ /seng ge nyid la gsod par 'dod pa ltar/ /de bzhin khyod kyang stobs bcu'i khyos za zhing / /stobs bcu nyid la smod byed ma 'phags pa/ /gang du gang la
173b1('dul ba): nye bar brten byas na/ /mi ngan 'di 'dras 'tsho ba 'thob pa las/ /de nas nges par mdza' bshes dgra rnams la/ /mnyam mdzad blo ldan thams cad mkhyen pa yin/ /mi rnams gang dag byas pa mi shes pa/ /de dag khyi bas shin du ngan par bsam/ /
173b2('dul ba): khyi yang mi la byas pa shes snang na/ /sbrul 'dra'i mi dag dug ni gtong bar byed/ /'di ni re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslabs pa'i gzhi 'cha' bar ni mi mdzad do/ /
173b3('dul ba): de nas bcom ldan 'das ko sa la dag du ljongs rgyu zhing gshegs pa na mnyan yod du byon to/ /mnyan yod na skyed mos tshal zhig na yugs sa mo lnga brgya tsam dog pa mkhal zhing 'khod pa de dag gis/ sangs rgyas bcom ldan
173b4('dul ba): 'das skyes bu chen po'i mtshan sum bcu rtsa gnyis kyis gzugs can brgyan cing gsal ba/ gzugs can lta bu chos dang ldan pa/ gser phyes btab pa'i mi lta bu/ gser gyi snod na 'dug pa'i mar me lta bu/ gser gyi
173b5('dul ba): ri bo 'gro ba lta bu/ rin po che sna tshogs kyis spras pa'i gser gyi mchod rten lta bu/ grags pa dang / gsal ba dang / mi bsnyengs pa dang / dri ma med pa dang / rnam par dag pa'i blo dang ldan pa mthong ngo / /mthong nas
173b6('dul ba): kyang 'di lta ste/ dge ba'i rtsa ba bsags pa'i rgyu las byung ba'i sems can gyis dang por sangs rgyas mthong ba na sems nyams bde ba skyed par byed pa de ltar ni lo bcu gnyis su zhi gnas kyis sems gom par byas
173b7('dul ba): pa dang / dbul pos gter mthong ba dang / bu med pas bu thob pa dang / rgyal srid la mngon par dga' ba rgyal srid la dbang bskur ba yang sems nyams bde ba bskyed par mi byed pas de dag bcom ldan 'das ga la ba der dong ste phyin nas/
173b8('dul ba): bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas bcom ldan 'das kyis de dag gi bsam pa dang / bag la nyal dang / khams dang rang bzhin thugs su chud nas
174a1('dul ba): ci nas kyang de dag gis 'jigs tshogs la lta ba'i ri'i rtse mo nyi shu mtho' ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa mdzad do/ /de dag gis bden pa dag mthong
174a2('dul ba): nas gsol pa/ btsun pa bcom ldan 'das kyis bdag cag la gang mdzad pa 'di lta bu ni bdag cag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon
174a3('dul ba): gyi pha mes dag gis kyang ma bgyis/ dge sbyong dang bram ze dag gis kyang ma bgyis/ byams pa dang mdza' bshes dang rtsa lag gi tshogs kyis kyang ma bgyis te/ khrag dang mchi ma'i rgya mtsho' ni bskams/ rus pa'i
174a4('dul ba): ri bo dag las ni bsgral/ ngan song gis sgo dag ni bkum/ mtho' ris dang thar pa'i sgo dag ni phye/ sems can dmyal ba dang / dud 'gro dang / yi dags dag nas ni rkang pa phyung / lha dang mi rnams kyi nang du ni bzhag /
174a5('dul ba): 'khor ba ni mthar bgyis/ thogs ma ma mchis pa'i dus nas bsags pa'i 'jigs tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ btsun pa bdag cag ni
174a6('dul ba): mngon par zhugs pa lags so/ /btsun pa bdag cag bcom ldan 'das dang / chos dang / dge slong gi dge 'dun la skyabs su mchis/ bdag cag dge snyen mar gzung du gsol/ deng slan chad nas ji srid
174a7('dul ba): 'tsho'i bar du glo ba thag pa nas skyabs su mchi'o/ /de dag gis bsams pa/ gal te bcom ldan 'das mnyan yod du gshegs par gyur na der bdag cag gis skabs kyang mi rnyed kyis bdag cag gis 'di nyid du
174a8('dul ba): bcom ldan 'das dge slong gi dge 'dun dang bcas pa sang gdugs tshod la spyan drang ngo snyam nas de nas rigs kyi bu mo de dag stan las langs te/ bcom ldan 'das ga la ba de logs su thal mo sbyar ba btud nas bcom ldan 'das
174b1('dul ba): la 'di skad ces gsol to/ /bcom ldan 'das kyis sang dge slong gi dge 'dun dang thabs gcig tu bdag cag gi gdugs 'tshod gsol bar ci gnang / bcom ldan 'das kyis rigs kyi bu mo de dag la cang mi gsung bas gnang ngo / /
174b2('dul ba): de nas rigs kyi bu mo de dag gis bcom ldan 'das kyis cang mi gsung bas gnang bar rig nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas dong nas tshe dang ldan pa
174b3('dul ba): kun dga' bo ga la ba der dong ste phyin nas tshe dang ldan pa kun dga' bo'i rkang pa gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas rigs kyi bu mo de dag gis tshe dang ldan pa kun dga' bo la 'di
174b4('dul ba): skad ces smras so/ /btsun pa kun dga' bo bdag cag gis sangs rgyas la sogs pa dge slong gi dge 'dun sang gdugs tshod la spyan drang na btsun pa kun dga' bo kAr ShA pa Na ji tsam gyis sangs rgyas la sogs pa dge slong
174b5('dul ba): gi dge 'dun gyi gdugs tshod 'tshal bar 'gyur/ tshe dang ldan pa kun dga' bos smras pa/ kAr ShA pa Na lnga brgyas so/ /de dag gis kAr ShA pa Na re re bsdus te smras pa/ btsun pa kun dga' bos bdag cag la snod spyad
174b6('dul ba): dang mi blas dang / gnas mal gyis 'byor pa ma mchis na khyod kyis zhal zas sta gon mdzod gcig dang bdag cag mchis te brim par bgyi'o/ /kAr ShA pa Na dag zhog shig /de dag gis kAr ShA pa Na dag mtha' gcig tu bzhag
174b7('dul ba): ste dong ngo / / //'dul ba rnam par 'byed pa/ bam po lnga bcu rtsa lnga pa/ khyim bdag mgon med zas sbyin gyis bcom ldan 'das ko sa la dag tu ljongs rgyu zhing gshegs pa na mnyan yod du phyin ces
174b8('dul ba): thos so/ /thos nas kyang bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das khyim
175a1('dul ba): bdag mgon med zas sbyin la chos dang ldan pa'i bka' mchid kyis yang dag par ston par mdzad/ yang dag par 'dzin du 'jug par mdzad/ yang dag par gzengs stod par mdzad/ yang dag par rab tu dga' bar mdzad do/ /
175a2('dul ba): rnam grangs du mar chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng stod/ yang dag par rab tu dga' bar mdzad nas cang mi gsung ngo / /de nas khyim bdag mgon med zas sbyin stan
175a3('dul ba): las langs te/ bla gos phrags pa gcig tu byas nas bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das sang bdag gi bsdum par dge slong gi dge 'dun
175a4('dul ba): dang thabs gcig gdugs tshod gsol bar ci gnang / khyim bdag nga de'i dang por khyim bdag mo lnga brgyas spyan drangs so/ /de nas khyim bdag mgon med zas sbyin gyis bcom ldan 'das kyis bka' stsal pa la mngon par dga' ba dang rjes
175a5('dul ba): su yi rang ba byas te/ bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ste/ tshe dang ldan pa kun dga' bo ga la ba der song nas phyin pa dang / tshe dang ldan pa kun dga' bo'i rkang
175a6('dul ba): pa gnyis la mgo bos phyag 'tshal te mtha' gcig tu 'dug go/ /des kAr ShA pa Na de dag mthong nas smras pa/ btsun pa kun dga' bo kAr ShA pa Na 'di dag su'i lags/ tshe dang ldan pa kun dga' bos smras pa/ khyim bdag mo lnga brgya tsam gyi
175a7('dul ba): b com ldan 'das dge slong gi dge 'dun dang thabs gcig sang khyim gzhan du gdugs tshod la spyan drangs nas de dag gis kAr ShA pa Na 'di dag bzhag gis khyod kyis 'di dag dang bdag nyid kyi kAr ShA pa Na gzhan dag bsres te zhal zas
175a8('dul ba): bsod pa sta gon gyis la 'dir skur cig / des kAr ShA pa Na de dag khyer te song nas des kAr ShA pa Na de dag dang bdag nyid kyi kAr ShA pa Na gzhan dag bsres te zhal zas bsod pa sta gon byas nas rgyal byed kyi tshal du bskur ro/ /
175b1('dul ba): tshe dang ldan pa kun dga' bos de dag la zhal zas sta gon byas kyis tshur gshegs la sangs rgyas la sogs pa dge slong gi dge 'dun la brims shig ces springs pa dang / de dag lhags te smras pa/ btsun pa kun dga' bo khyod bdag cag gi
175b2('dul ba): dge ba'i bshes gnyen lags kyis tshur spyon khyod kyis kyang brim du gsol/ tshe dang ldan pa kun dga' bos brims par btsam pa dang / der gcer bu ma gnyis shig 'ongs te/ de gnyis kyis khyim bdag mo de dag la zas bslangs pa na de dag gis smras
175b3('dul ba): pa zas 'di ni rgyal bu 'di'i yin no/ /gcer bu ma de gnyis kyis tshe dang ldan pa kun dga' bo la rgyal bu bdag cag gnyis ni sdug bsngal ba lags kyis bdag cag gnyis la zas stsol cig ces zas bslangs pa dang / tshe dang ldan pa kun
175b4('dul ba): dga' bos smras pa/ 'dug shig dang sbyin no/ /de gnyis 'dug go/ /de na cig ni rgan mo zhig yin/ gcig shos ni gzhon nu ma zhig yin no/ /tshe dang ldan pa kun dga' bos ma bsams par brims pa dang / rgan mo de la ni khur ba gcig byin gzhon
175b5('dul ba): nu ma de la ni khur ba gnyis byin no/ /rgan mo des khur ba gcig po de zos nas des gzhon nu ma la smras pa/ khyod gyis khur ba du thob des smras pa/ gnyis thob bo rgan mos smras pa/ rgyal bu des kho mo la ni khur ba gcig byin la/
175b6('dul ba): khyod la gnyis byin pa las na rgyal bu des khyod don du gnyer gyis sta gon gyis shig /gzhon nu mas smras pa/ des btsun mo'i 'khor rgyas pa spangs te rab tu byung bas dri ma'i rdzab can kho mo lta bu don du gnyer bar ga la 'gyur rgan
175b7('dul ba): mos smras pa/ skyes pa dag la bud med sna tshogs dag la bud med kyi 'dun pa yod pas rgyal bu 'dis khyod don du gnyer gyis sta gon gyis shig /dge slong don nyung ngu dag ci'i phyir dge slong dag gcer bu pa dang / gcer bu ma kun
175b8('dul ba): du rgyu dang / kun du rgyu mo la rang gi lag nas bca' ba dang bza' ba sbyin par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom
176a1('dul ba): ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya
176a2('dul ba): ba la sogs pa yang snga ma bzhin no/ /sangs rgyas bcom ldan 'das kyis tshe dang ldan pa kun dga' bo la smras pa/ kun dga' bo khyod gcer bu pa dang / gcer bu ma kun tu rgyu dang kun du rgyu mo la rang gi lag nas bca' ba dang bza' ba sbyin par byed
176a3('dul ba): pa bden nam btsun pa mad do/ /sangs rgyas bcom ldan 'das kyis mi btson pa dang mi sbyor ba dang mi brtags par spyod pa rnam par smad pa mdzad do/ /de nas bcom ldan 'das kyis brtson pa dang sbyor ba dang / brtags te spyod pa'i sngags
176a4('dul ba): pa brjod nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi 'di ltar bca' bar bya ste zhes bya ba la sogs pa snga ma bzhin no/ /
176a5('dul ba): nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang gcer bu pa 'am/ gcer bu ma kun tu rgyu 'am/ kun tu rgyu mo la rang gis lag nas bca' ba dang / bza' ba sbyin na ltung byed do/ /
176a6('dul ba): yang dge slong gang zhes bya ba ni chos 'di pa'o/ /gcer bu pa 'am gcer bu ma kun du rgyu 'am/ kun du rgyu mo la rang gi lag nas shes bya ba ni lag pas lag par ro/ /bca' ba dang bza' ba zhes bya ba ni bca' ba lnga dang bza' ba
176a7('dul ba): lnga'o/ /sbyin na zhes bya ba ni bsab mi dgos par ro/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / logs par ltung ba dag tu sreg par byed/ 'tshod par byed ltung bar byed pa'o/ /
176a8('dul ba): gzhan yang ji srid du ltung ba de ma bshags shing so sor ma bshags na dge ba'i chos rnams la bsgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji
176b1('dul ba): tsam cung zad gcer bu pa 'am/ gcer bu ma kun du rgyu 'am/ kun tu rgyu mo la rang gi lag nas bca' ba dang / bza' ba sbyin na thams cad du ltung byed du 'gyur ro/ /nye du dang / nad pa dang / sdig pa can gyi lta ba'i rnam pa las dbral bar 'dod pa
176b2('dul ba): yin na ltung ba med do/ /dum bur byas te sbyin pa dang / gzhan sbyin du 'jug pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /
176b3('dul ba): gcer bu pa la sbyin pa'i ltung byed bzhi bcu rtsa bzhi pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /ko sa lar
176b4('dul ba): byung ba'i rgyal po gsal rgyal gyis ri brags pa zhig logs nas der ru pa gcig btang ba dang de bcom zhing rab tu bcom ste phyir 'ongs so/ /ru pa gnyis pa dang / gsum pa btang ba dang de yang bcom bzhin rab tu bcom ste phyir 'ongs
176b5('dul ba): nas blon po rnams kyis ko sa lar byung ba'i rgyal po gsal rgyal la smras pa/ lha ri brags pa'i dpung ni skyes/ lha'i dpung ni nyams pas gal te lha nyid der rang ma gshegs na ri brags pa phebs dka' bar 'gyur na lhas
176b6('dul ba): rang nyid der gshegs par mdzad du gsol/ ko sa lar byung ba'i rgyal po gsal rgyal gyis nga'i yul na mtshon gyis 'tsho' ba gang dag 'khod pa de dag thams cad 'dong bar bya'o/ /gang mi 'gro ba des chad par kAr ShA pa Na
176b7('dul ba): lnga brgya dbul bar bya'o/ /zhes dril bsgrags pa byed du bcug ste/ rgyal po'i dpung gi tshogs yan lag bzhi pa 'phags pa dang / drug sde dag gis smras pa/ dga' bo nye dga' gsus po che'i dpung gi
176b8('dul ba): tshogs yan lag bzhi pa ci 'dra bltas 'dong ngo zhes de dag lam kar dong ste 'khod pa dang / ji tsam glang po che pa'i tshogs 'ongs nas drug sde dag gis de dag la smras pa/ shes ldan dag gar 'dong 'phags pa
177a1('dul ba): dag ko sa lar byung ba'i rgyal po gsal rgyal gyis ri brags pa zhig log par de 'bebs su mchi'o/ /bkren pa dag glang po che 'di lta bu dag gis ri brags pa phebs par 'gyur ram khyod kyi glangs po che 'di dag ni phag 'dra la/
177a2('dul ba): ri brags pa'i glang po che dag ni ri bo brtsegs pa 'dra bas khyed cag phar 'gro ba yod kyang phyir ldogs pa med kyis phyir deng la pha ma dag la til gyi chu byin la gzod deng shig /de dag mtha' gcig tu dong ste sems khongs su chud cing 'khod
177a3('dul ba): do de nas rta pa'i tshogs 'ongs nas drug sde dag gis de dag la smras pa/ shes ldan dag gar 'dong 'phags pa dag ko sa lar byung ba'i rgyal po gsal rgyal gyis ri brag pa zhig logs pa de 'bebs su mchi'o/ /bkren pa dag
177a4('dul ba): rta 'di lta bu dag gis ri brag pa phebs par 'gyur ram/ khyed kyi rta 'di dag ni bong bu 'dra la/ ri brag pa'i rta dag ni glang po che'i phrug gu 'dra bas khyed cag phar 'gro ba yod kyang phyir ldog pa med kyis phyir deng la pha ma dag la til
177a5('dul ba): gyi chu byin la gzod deng shig / de dag mtha' gcig tu dong ste sems khongs su chud cing 'khod do/ /de nas shing rta pa'i tshogs 'ongs nas drug sde dag gis de dag la smras pa/ shes ldan dag gar 'dong / 'phags pa dag ko sa lar
177a6('dul ba): byung ba'i rgyal po gsal rgyal gyis ri brag pa zhig logs pa de 'bebs su mchi'o/ /bkren pa dag shing rta 'di lta bu dag gis ri brag pa phebs par 'gyur ram/ khyod kyi shing rta 'di dag ni shing rta zhig pa 'dra la/
177a7('dul ba): ri brag pa'i shing rta dag ni gzhal med khang 'dra bas khyed cag phar 'gro ba yod kyang phyir ldog pa med kyis phyir deng la pha ma dag la til gyi chu byin la gzod deng shig /de dag mtha' gcig tu dong ste sems
177a8('dul ba): khongs su chud cing 'khod do/ /de nas dpung bu chung gi tshogs 'ongs nas drug sde dag gis de dag la smras pa/ shes ldan dag gar 'dong / 'phags pa dag ko sa lar byung ba'i rgyal po gsal rgyal gyis ri brag pa
177b1('dul ba): zhig logs pa de 'bebs su mchi'o/ /bkren pa dag mi 'di lta bu dag gis ri brag pa phebs par 'gyur ram/ khyed kyi mi 'di dag ni rtswa mi 'dra la/ ri brag pa'i mi dag ni gnod sbyin gdug pa 'dra bas khyed cag
177b2('dul ba): phar 'gro ba yod kyang phyir ldogs pa med kyis phyir deng la pha ma dag la til gyi chu byin la gzod deng shig / de dag mtha' gcig tu dong ste sems khongs su chud cing 'khod do/ /ji tsam na ko sa lar byung ba'i rgyal po gsal rgyal
177b3('dul ba): 'ongs nas des smras pa/ khyed cag ci'i phyir mi 'ongs bar mtha' gcig tu dong ste sems khongs su chud cing 'khod/ de dag gis smras pa/ lha bdag cag rgyal bar ga la 'gyur/ 'di ltar dge sbyong mgo reg ras yug chen
177b4('dul ba): gleg pa 'tshal ba 'di dag mi mchi dgu mchi'o/ /gang dag 'phags pa drug sde dag go/ /shes ldan dag de dag ni dge sbyong hral po dag yin pas de dag gis smras pas khyed la ci gnod deng shig /ko sa lar byung ba'i rgyal po gsal
177b5('dul ba): rgyal gyis bsams pa/ 'di dag yang dang yang du bdag la tho 'tsham par 'gyur ro/ /snyams du rigs nas mi zhig la smras pa/ kwa'i nang rje tshur shog /bcom ldan 'das ga la ba der song la nga'i tshig gis
177b6('dul ba): bcom ldan 'das kyi zhabs gnyis la mgo bos phyag 'tshal te/ bcom ldan 'das la gnod pa nyung ngam/ nyams nga ba chung ngam/ bskyod pa yang ngam/ 'tsho 'am/ stobs dang ldan nam/ bde ba la reg par gnas
177b7('dul ba): sam kha na ma tho ba ma mchis sam/ zhes snyun gsol la 'di skad ces ko sa lar byung ba'i rgyal po gsal rgyal gyi mchid nas btsun pa 'phags pa 'di dag dmag chas pa la ltar mchis na/ kye ma bcom ldan
177b8('dul ba): 'das kyis thugs brtse ba'i slad du gang gis 'phags pa dag dmag chas pa la ltar mchis par mi 'gyur bar dran par bgyi ba chung zhig bca' ba mdzad na legs so zhes gsol cig / mi des lha bka' bzhin
178a1('dul ba): 'tshal zhes ko sa lar byung ba'i rgyal po gsal rgyal las mnyan nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha'
178a2('dul ba): gcig tu 'dug nas mi des bcom ldan 'das la 'di skad ces gsol to/ /btsun pa ko sa lar byung ba'i rgyal po gsal rgyal bcom ldan 'das kyi zhabs gnyis la mgo bos phyag 'tshal te/ bcom ldan 'das la gnod
178a3('dul ba): pa nyung ngam/ nyam nga ba chung ngam/ bskyod pa yang ngam/ 'tsho 'am/ stobs dang bde ba la reg par gnas sam/ kha na ma mtho' ba ma mchis sam zhes snyun gsol lo/ /kwa'i nang rje ko sa lar byung ba'i rgyal po gsal
178a4('dul ba): rgyal dang khyed bde bar gyur cig / btsun pa ko sa lar byung ba'i rgyal po gsal rgyal gyi mchid nas/ btsun pa 'phags pa 'di dag dmag chas pa la ltar mchi na/ kye ma bcom ldan 'das kyis thugs brtse ba'i slad du gang
178a5('dul ba): gis 'phags pa dag dmag chas pa la ltar mchi bar mi 'gyur bar dran par bgyi ba chung zhig bca' ba mdzad na legs so zhes mchis so/ /bcom ldan 'das kyis mi de la cang mi gsung bas gnang ngo / /de nas mi
178a6('dul ba): des bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song ngo / /de nas bcom ldan 'das kyis byung
178a7('dul ba): ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste
178a8('dul ba): zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la smras pa/ dge slong dag khyod dmag chas pa la ltar 'gro ba bden nam btsun pa mad do/ /sangs rgyas bcom ldan 'das
178b1('dul ba): kyis dge sbyong gi tshul ma yin pa rung ba ma yin pa rjes su 'thun pa ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis
178b2('dul ba): rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs
178b3('dul ba): pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dmag chas pa la ltar 'gro na ltung byed do/ /yang dge slong gang zhes bya ba ni drug sde 'am/ gzhan yang
178b4('dul ba): de lta bu gang yin pa'o/ /dmag ces bya ba la dmag ni yan lag gcig pa yang yod/ yan lag gnyis pa yang yod/ yan lag gsum pa yang yod/ yan lag bzhi pa yang yod/ dmag yan
178b5('dul ba): lag gcig pa gang zhe na/ glang po che pa'i tshogs so/ /dmag yan lag gnyis pa gang zhe na/ glang po che pa'i tshogs dang / rta pa'i tshogs so/ /dmag yan lag gsum pa gang zhe na/ glang po che pa'i tshogs dang /
178b6('dul ba): rta pa'i tshogs dang / shing rta pa'i tshogs so/ /dmag yan lag bzhi pa gang zhe na/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs so/ /chas pa la zhes bya ba ni g.yul
178b7('dul ba): 'gyed par mngon par dga' ba la'o/ /ltar 'gro na zhes bya ba ni 'gro na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / logs par ltung ba dag tu sreg par byed/ 'tshod par
178b8('dul ba): byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste/ des na ltung byed do zhes gsungs so/ /de la ltung bar ji ltar 'gyur zhe na dge slong
179a1('dul ba): ji tsam cung zad dmag chas pa la ltar 'gro na thams cad du ltung byed du 'gyur ro/ /dge slong bsod snyoms la zhugs pa na dmag 'gro ba dang / gtsug lag khang lam ka na 'dug pa dang / dmags gtsug lag khang du
179a2('dul ba): 'ongs pa dang / rgyal po dang btsun mo dang / gzhon nu dang zhang blon dang / khrom gyi ru sna dang / grongs rdal gyi mi dang / ljongs kyi mis bkug pa la ltung ba med do/ /bar chad brgyad po dag las bar chad gang yang rung ba nye bar gnas
179a3('dul ba): par gyur pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dmag la lta ba'i ltung byed de bzhi bcu rtsa lnga pa rdzogs s+ho// //
179a4('dul ba): sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /ri brag pa de de lta na yang ma phebs nas rgyal pos de nyid du phru ma btabs te 'dug pa dang
179a5('dul ba): blon po rnams kyis smras pa/ lha khyim bdag mgon med zas sbyin ni bsod nams kyi rnam par smin pa can dbang che bar grags pa lags pas gal te de mchis par gyur na de'i mthus ri brag pa 'di phebs par 'gyur ba gang lags
179a6('dul ba): pa de lta bu'i gnas mchis par 'gyur gda'o/ /rgyal pos khyim bdag mgon med zas sbyin la khyim bdag mthong bar 'dod do zhes yi ge spring ba dang / khyim bdag mgon med zas sbyin der 'ongs so/ /de lta na yang ri brag pa de ma
179a7('dul ba): phebs nas ko sa lar byung ba'i rgyal po gsal rgyal gyis khyim bdag mgon med zas sbyin la smras pa/ khyim bdag khye'u dag mi dran nam/ lha khye'u dag ni mi dran te/ 'di ltar 'phags pa dag mthong bar 'tshal lo ko sa lar
179a8('dul ba): byung ba'i rgyal po gsal rgyal gyis dge 'dun la 'phags pa dag mthong bar 'tshal lo zhes yi ge springs pa dang / dge skos kyis dge 'dun gyi dbus su yi ge blags te/ gang der 'gro bar spro ba des tshul shing long shig
179b1('dul ba): ces tshul shing brims pa dang / dge slong gnas brtan gnas brtan dag gis smras pa/ kho bo cag gis rgan po sbyor mi bzod pa dag yin pas der 'gro ni mi nus so/ /dge slong gsar bu gsar bu dag gis smras pa/ der chos bstan par
179b2('dul ba): bya dgos na bdag cag ni thos pa nyung ba yin pas chos ston par ni mi nus na der mchis brims par bya 'am ci bdag cag kyang der 'gro mi nus so/ /drug sde dag gis smras pa/ dga' bo nye dga' ji srid du bcom ldan 'das bzhugs shing bdag
179b3('dul ba): cag gson pa de srid du bstan pa gnas la/ bcom ldan 'das yongs su mya ngan las 'das shing bdag cag dus la bab na bstan pa nub par brjod par bya ste/ ji srid du bdag cag gson pa de srid du bstan pa la gces pa bskyed par byas tshul shing
179b4('dul ba): blang ngo zhes de dag gis tshul shing blang te/ der dong nas rgyal po la chos bstan pas rgyal po mngon par dad par byas so/ /btsun mo dang gzhon nu dag dang / zhang blon dang / khrom gyi ru sna dag la yang chos bstan pas skye bo phal po che'i
179b5('dul ba): tshogs mngon par dad par byas so/ /ko sa lar byung ba'i rgyal po gsal rgyal gyis blon po rnams la smras pa/ ri brag pa bskor du 'dong ngo zhes de dag 'phags pa dang / drug sde dag gis smras pa/ dga' bo nye dga' bdag cag
179b6('dul ba): gis yun ji srid du gzhan gyi spyod lam gyis gnas par bya/ rang gi spyod lam gyis gnas par byas/ gsus po che'i dmags ci 'dra ba ltar 'dong ngo zhes de dag lam kar dong ste 'khod pa dang / ji tsam na glang po che pa'i tshogs 'ongs
179b7('dul ba): nas de dag gis smras pa/ 'phags pa dag shul phye shig shul phye shig ci bya/ glang po che'i tshogs mchis so/ /bkren pa dag 'di 'dra ba dag glang po che yin nam/ phag pa dag 'dra'o zhes de dag gis de dag gi
179b8('dul ba): mche' ba dag nas bzung ste/ mtha' gcig tu bor ro/ /ji tsam na rta pa'i tshogs 'ongs nas de dag gis smras pa/ 'phags pa dag shul phye shig shul phye shig ci bya rta pa'i tshogs mchi'o/ /bkren pa dag 'di 'dra ba dag rta yin
180a1('dul ba): nam bong bu dag 'dra'o zhes de dag gis de dag gi mjug ma dag nas bzung ste mtha' gcig tu bor ro/ /ji tsam na shing rta pa'i tshogs 'ongs nas de dag gis smras pa/ 'phags pa dag shul phye shig shul phye shig ci bya shing rta pa'i tshogs mchi'o/ /
180a2('dul ba): bkren pa dag 'di 'dra ba dag shing rta yin nam/ shing rta zhigs pa dag 'dra'o zhes de dag gis de dag gi srog shing dag nas bzung ste mtha' gcig tu bor ro/ /ji tsam na dpung bu chung gi tshogs 'ongs nas de dag gis smras pa/ 'phags pa
180a3('dul ba): dag shul phye shig shul phye shig ci bya/ dpung bu chung gi tshogs mchi'o/ /bkren pa dag 'di 'dra ba dag mi yin nam/ rtswa mi dag 'dra'o zhes de dag gis de dag gi gnya' ba dag nas bzung ste mtha' gcig tu bor nas de dag sems khongs
180a4('dul ba): su chud cing 'khod do/ /ji tsam na ko sa lar byung ba'i rgyal po gsal rgyal 'ongs nas des smras pa/ shes ldan dag ci'i phyir khyed cag mi 'dong bar sems khongs su chud cing 'khod lha bdag cag rgyal bar ga la 'gyur/ 'di ltar dge sbyong mgo reg
180a5('dul ba): ras yug chen gleg pa 'tshal ba 'di dag mi mchis dgu mchi'o/ /gang dag 'phags pa drug sde dag go/ /shes ldan dag 'di dag ni dge sbyong hral po dag yin pas de dag gis smras pas khyed la ci gnod deng shig /ko sa lar byung ba'i rgyal
180a6('dul ba): po gsal rgyal gyis bsams pa/ 'di dag bdag la yang dang yang du tho 'tsham par 'gyur ro snyam du rig nas mi zhig la smras pa/ kwa'i nang rje tshur shog /bcom ldan 'das ga la ba der song la nga'i tshig gis/ bcom ldan
180a7('dul ba): 'das kyi zhabs gnyis la mgo bos phyag 'tshal te/ bcom ldan 'das la gnod pa nyung ngam/ nyam nga ba chung ngam/ bskyod pa yang ngam/ 'tsho 'am/ stobs dang bde ba la reg par gnas sam/ kha na ma tho ba ma mchis sam
180a8('dul ba): zhes snyun gsol la/ 'di skad ces btsun pa ko sa lar byung ba'i rgyal po gsal rgyal gyi mchid nas btsun pa 'phags pa 'di dag dmag chas pa la ltar mchis nas shin tu yun ring por dmag gi nang na gnas na kye ma
180b1('dul ba): bcom ldan 'das kyis thugs brtse' ba'i slad du gang gis 'phags pa dag dmag chas pa la ltar mchis nas shin tu yun ring por dmag gi nang na gnas par mi 'gyur bar/ bcom ldan 'das kyis 'phags pa rnams la dran par bgyi ba cung
180b2('dul ba): zhig bca' ba mdzad na legs so zhes gsol gcig / mi des lha bka' bzhin 'tshal zhes ko sa lar byung ba'i rgyal po gsal rgyal las mnyan nas/ bcom ldan 'das ga la ba der song te phyin nas/ bcom ldan 'das kyi zhabs gnyis
180b3('dul ba): la mgo bos phyag 'tshal te mtha' gcig tu 'dug go/ /mtha' gcig tu 'dug nas mi des bcom ldan 'das la 'di skad ces gsol to/ /bcom ldan 'das ko sa lar byung ba'i rgyal po gsal rgyal bcom ldan 'das kyi
180b4('dul ba): zhabs gnyis la mgo bos phyag 'tshal te/ bcom ldan 'das la nyam nga ba nyung ngam/ gnod pa chung ngam/ bskyod pa yang ngam/ 'tsho 'am/ stobs dang ldan nam bde ba la reg par gnas sam/ kha na ma mtho' ba ma mchis
180b5('dul ba): sam zhes snyun gsol lo/ /kwa'i nang rje ko sa lar byung ba'i rgyal po gsal rgyal dang khyod bde bar gyur cig /btsun pa ko sa lar byung ba'i rgyal po gsal rgyal gyi mchid nas btsun pa 'phags pa 'di dag
180b6('dul ba): dmag chas pa la ltar mchis nas shin tu yun ring por dmag gi nang na gnas na/ kye ma bcom ldan 'das kyis thug brtse ba'i slad du gang gis 'phags pa dag dmag chas pa la ltar mchis nas
180b7('dul ba): shin tu yun ring por dmag gi nang na gnas par mi 'gyur bar/ bcom ldan 'das kyis 'phags pa rnams la dran par bgyi ba cung zhig bca' ba mdzad na legs so zhes mchi'o/ /bcom ldan
180b8('dul ba): 'das kyis mi de la cang mi gsungs bas gnang ngo / /de nas mi des bcom ldan 'das kyis cang mi gsungs bas gnang bar rig nas bcom ldan 'das kyi spyan snga nas song ngo de nas bcom ldan
181a1('dul ba): 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed
181a2('dul ba): par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la smras pa/ dge slong dag khyed dmag chas pa la ltar song nas shin tu yun ring por dmag gi nang na
181a3('dul ba): gnas pa bden nam btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma yin pa tshul dang 'thun pa ma yin pa de ni rab tu byung bas bya ba ma yin no zhes rnam
181a4('dul ba): par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos
181a5('dul ba): rnams kyi bslabs pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslabs pa'i gzhi 'di ltar gdon par bya ste/ dge slong la dmag chas pa la ltar 'gro ba
181a6('dul ba): de lta bu'i rkyen zhig byung na dge slong des dmag de'i nang du zhag gnyis tshun chad gnas par bya'o/ /de las lhag par gnas na ltung byed do/ /dge slong la zhes bya ba ni drug sde 'am/ gzhan yang de lta bu
181a7('dul ba): gang yin pa la'o/ /dmag ces bya ba la dmag ni yan lag gcig pa yang yod/ yan lag gnyis pa yang yod/ yan lag gsum pa yang yod/ yan lag bzhi pa yang yod
181a8('dul ba): do/ /dmag yan lag gcig pa gang zhe na/ glang po che pa'i tshogs so/ /dmag yan lag gnyis pa gang zhe na/ glang po che pa'i tshogs dang rta pa'i tshogs so/ /dmag yan lag gsum pa gang zhe na/
181b1('dul ba): glang po che pa'i tshogs dang / rta pa'i tshogs dang / shing rta pa'i tshogs so/ /dmag yan lag bzhi pa gang zhe na/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs so/ /chas pa
181b2('dul ba): la zhes bya ba ni g.yul 'gyed par mngon par dga' ba la'o/ /ltar 'gro ba zhes bya ba ni rgyu gang gis so/ /de lta bu'i rkyen zhig byung na zhes bya ba ni rgyal po dang / btsun mo dang gzhon nu dang / zhang blon dang khrom gyi ru sna dang grongs
181b3('dul ba): rdal gyi mi dang ljongs kyi mis bkug na'o/ /dge slong des shes bya ba ni dge slong gang yin pa des so/ /dmag de'i nang du zhes bya ba ni dmag chas pa de'i nang du'o/ /zhag gnyis tshun cad gnas par bya'o zhes bya ba ni
181b4('dul ba): zhag gnyis kyi mtha' tshun cad gnas par bya ba'o/ /de las lhag par gnas na zhes bya ba ni de las 'das par gnas na'o/ /ltung byed do zhes bya ba ni/ sems can dmyal ba dang / dud 'gro dang / yi dags ngan song
181b5('dul ba): dang ngan 'gro dang / log par ltung ba dag tu 'tshod par byed/ sreg par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste/
181b6('dul ba): des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam du cung zad zhag gnyis las lhag par dmag gi nang na gnas na thams cad du ltung byed du 'gyur ro/ /rgyal po dang btsun
181b7('dul ba): mo dang gzhon nu dang / zhang blon dang / khrom gyi ru sna dang / grongs rdal gyi mi dang / ljongs kyi mi na re 'dug shig ces zer ba la ltung ba med do/ /bar chad brgyad po dag las bar
181b8('dul ba): chad gang yang rung bas nye bar gnas par 'gyur na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dmag gi nang na gnas pa'i ltung byed de bzhi
182a1('dul ba): bcu rtsa drug pa rdzogs s+ho/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /ri brag pa de de lta na yang ma phebs nas ko sa lar
182a2('dul ba): byung ba'i rgyal po gsal rgyal gyis khyim bdag mgon med zas sbyin la smras pa/ khyim bdag khye'u dag mi dran nam/ lha khye'u dag ni mi dran te 'di ltar 'phags pa dag mthong bar 'tshal lo/ /ko sa lar byung ba'i rgyal po gsal rgyal gyis dge
182a3('dul ba): slong gi dge 'dun la 'phags pa dag mthong bar 'tshal lo/ /zhes yi ge spring ba dang dge skos kyis dge 'dun gyi dbus su yi ge blags te/ gang der 'gro bar spro ba des tshul shing long shig ces tshul shing brims pa dang / dge slong
182a4('dul ba): gnas brtan gnas brtan dag gis smras pa/ kho bo cag ni rgan po sbyor mi bzod pa dag yin pas der 'gro mi nus so/ /dge slong gsar bu gsar bu dag gis smras pa/ der chos bstan par bya dgos na bdag cag ni thos pa nyung ba yin pas
182a5('dul ba): chos ston par ni mi nus na der chu brim bar bya 'am ci bdag cag kyang der 'gro mi nus so/ /drug sde dag gis smras pa/ dga' bo nye dga' ji srid du bcom ldan 'das bzhugs shing bdag cag gson pa de srid du bstan pa gnas la/ bcom
182a6('dul ba): ldan 'das yongs su mya ngan las 'das shing bdag cag dus la bab na bstan pa nub par brjod par bya ste/ ji srid du bdag cag gson pa de srid du bstan pa la gces pa bskyed par byas tshul shing blang ngo zhes de dag gis tshul shing blang te
182a7('dul ba): der dong nas rgyal po la chos bstan pas rgyal po mngon par dad par byas so/ /btsun mo dang gzhon nu dag dang / zhang blon dang / khrom gyi ru sna dag la yang chos bstan pas skyes bo phal po che'i tshogs mngon par dad par byas so/ /
182a8('dul ba): ko sa lar byung ba'i rgyal po gsal rgyal gyis blon po rnams la smras pa/ deng la g.yul shoms shig dang ri brags pa bskor bar bya'o/ /de dag gis g.yul shams par btsams pa dang / drug sde dag gis smras pa/
182b1('dul ba): dga' bo nye dga' bdag cag gis yun ji srid du gzhan gyi spyod lam gyis gnas par bya/ rang gi spyod lam gyis gnas par byas gsus po che'i rgyal mtshan gyi mchog dang / dpung gi mchog dang / g.yul bkod cing
182b2('dul ba): bshams pa'i dmag la lta ba nyams su myong bar byas 'dong ngo zhes de dag glang po che pa'i tshogs kyi gan du dong ste dris pa shes ldan dag ci byed de dag gis smras pa/ 'phags pa dag bkod pa shom mo/ /drug sde dag gis smras pa/ bkren
182b3('dul ba): pa dag glang po che bcos ma 'di lta bu dag phyogs 'dir 'jog gam 'di sol cig ces de dag gis de dag gi mche ba dag nas gzung ste mtha' gcig tu bor ro/ /de dag rta pa'i tshogs kyi gan du dong te dris pa/ shes ldan dag ci byed/ de
182b4('dul ba): dag gis smras pa/ 'phags pa dag bkod pa shom mo drug sde dag gis smras pa/ bkren pa dag rta theng po 'di lta bu dag phyogs 'dir 'jog gam 'di sol cig ces de dag gis de dag gi mjug ma dag nas bzung ste mtha'
182b5('dul ba): gcig tu bor ro/ /de dag shing rta pa'i tshogs kyi gan du dong ste dris pa/ shes ldan dag ci byed/ de dag gis smras pa/ 'phags pa dag bkod pa shom mo drug sde dag gis smras pa/ bkren pa dag shing rta zhig pa 'di lta bu dag
182b6('dul ba): phyogs 'dir 'jog gam 'di sol cig ces de dag gis de dag gi srog shing dag nas bzung ste mtha' gcig tu bor ro/ /de dag dpung bu chung gi tshogs kyi gan du song ste dris pa/ shes ldan dag ci byed de dag gis
182b7('dul ba): smras pa/ 'phags pa dag bkod pa shom mo drug sde dag gis smras pa/ bkren pa dag mi zhar ba 'di lta bu dag phyogs 'dir 'jog gam/ 'di sol cig ces de dag gis de dag gi gnya' ba dag nas bzung
182b8('dul ba): ste mtha' gcig tu bor ro/ /drug sde dag de dag gi mdun logs su ri brags pa dang ha cang thag mi ring bar 'khod de blag chor gyis sgra phyung ba dang / de dag gis bsam pa ri brag pa dag rdzong nas rlug te byung ngo snyam du rig
183a1('dul ba): nas skrag cing sngangs te 'bros par brtsams pa dang / drug sde dag myur ba myur bar dong ste/ khrom gyi ru sna'i mdun du 'khod nas smras pa/ shes ldan dag ci'i phyir 'bros/ de dag gis smras pa 'phags pa dag ri
183a2('dul ba): brag pa dag brdzong nas rlugs te byung ngo / /drug sde dag gis smras pa/ bkren pa dag de ni kho bo cag gis ku re cung zhig byas pa yin te/ gal te ri brag pa dag gis khyed cag de ltar bred par shes shing rig
183a3('dul ba): par gyur na nang par snga ba kho nar yang khyed cag gnya' ba dag nas brtags te ri brags su khrid par 'gyur gyis ma 'jigs par phyir log shig / de dag phyogs gcig tu dong ste sems khong su chud cing 'khod do/ /ji tsam na ko sa lar
183a4('dul ba): byung ba'i rgyal po gsal rgyal 'ongs nas des smras pa/ shes ldan dag khyed kyis da dung yang g.yul gyi bkod pa ma bshams sam de dag gis smras pa/ lha bdag cag rgyal bar ga la 'gyur/ 'di ltar dge sbyong mgo reg ras yug
183a5('dul ba): chen glegs pa 'tshal ba 'di dag mchis nas bdag cag la tho 'tshams zhing mi mchi dgu mchi'o/ /rgyal pos smras pa/ dge sbyong gang dag 'phags pa drug sde dag go/ /shes ldan dag 'di dag ni dge sbyong hral po dag yin pas de
183a6('dul ba): dag gis smras pa khyed la ci gnod/ deng la g.yul gyi bkod pa shom shig /ko sa lar byung ba'i rgyal po gsal rgyal gyis bsams pa/ 'di dag bdag la yang dang yang du tho 'tsham par 'gyur ro snyam du rig nas
183a7('dul ba): mi zhig la smras pa/ kwa'i nang rje tshur shog bcom ldan 'das ga la ba der song la nga'i tshig gis bcom ldan 'das kyi zhabs gnyis la mgo bos phyag 'tshal te bcom ldan 'das la gnod pa nyung ngam/ nyam nga ba
183a8('dul ba): chung ngam skyod pa yang ngam/ 'tsho 'am stobs dang bde ba la reg par gnas sam kha na ma tho ba ma mchis sam zhes snyun gsol la 'di skad ces btsun pa ko sa lar byung ba'i rgyal po gsal rgyal gyi mchid nas btsun pa 'phags
183b1('dul ba): pa 'di dag shin tu yun ring por dmag gi nang na gnas pa'i tshe yang bshams pa 'khrug tu mchi zhing rgyal mtshan gyi mchog dang / dpung gi mchog dang g.yul bshams pa'i dmag la lta ba nyams su myong bar bgyid na/
183b2('dul ba): kye ma bcom ldan 'das kyis thug brtse ba'i slad du gang gis 'phags pa dag shin tu yun ring por dmag gi nang na gnas pa'i tshe yang bshams pa 'khrugs tu mi mchi zhing / rgyal mtshan gyi mchog dang dpung gi mchog dang /
183b3('dul ba): g.yul bshams pa'i dmag la lta ba nyams su myong bar bgyid par mi 'gyur bar dran par bgyi ba cung zhig bca' ba mdzad na legs so zhes mchi'o zhes gsol cig /mi des lha bka' bzhin 'tshal zhes ko sa lar byung
183b4('dul ba): ba'i rgyal po gsal rgyal las mnyan nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas mi des bcom
183b5('dul ba): ldan 'das la 'di skad ces gsol to/ /btsun pa ko sa lar byung ba'i rgyal po gsal rgyal/ bcom ldan 'das kyi zhabs gnyis la mgo bos phyag 'tshal te bcom ldan 'das la gnod pa nyung ngam nyam nga
183b6('dul ba): ba chung ngam/ bskyod pa yang ngam/ 'tsho 'am stobs dang bde ba la reg par gnas sam/ kha na ma tho ba ma mchis sam zhes snyun gsol lo/ /kwa'i nang rje ko sa lar byung ba'i rgyal po gsal rgyal dang
183b7('dul ba): khyed bde bar gyur cig / btsun pa ko sa lar byung ba'i rgyal po gsal rgyal gyi mchid nas 'phags pa 'di dag shin tu yun ring por dmag gi nang na gnas pa'i tshe yang bshams pa 'khrug tu mchis zhing / rgyal
183b8('dul ba): mtshan gyi mchog dang dpung gi mchog dang g.yul bshams pa'i dmag la lta ba nyams su myong bar bgyid na/ kye ma bcom ldan 'das kyis thugs brtse ba'i slad du gang gis 'phags pa 'di dag shin tu yun ring por dmag
184a1('dul ba): gi nang na gnas pa'i tshe yang bshams pa 'khrug du mi mchi zhing rgyal mtshan gyi mchog dang / dpung gi mchog dang / g.yul bshams pa'i dmag la lta ba nyams su myong bar bgyid par mi 'gyur bar dran
184a2('dul ba): par bgyis pa cung zhig bca' ba mdzad na legs so zhes mchi'o/ /bcom ldan 'das kyis mi de la cang mi gsungs bas gnang ngo / /de nas mi des bcom ldan 'das kyis cang mi gsung bas gnang bar rig nas bcom ldan
184a3('dul ba): 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song ngo / /de nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba
184a4('dul ba): mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug
184a5('dul ba): sde dag la smras pa/ dge slong dag khyed dmag gi nang na gnas pa'i tshe bshams pa 'khrugs tu 'gro zhing / rgyal mtshan gyi mchog dang / dpung gi mchog dang / g.yul bshams pa'i dmag la lta ba
184a6('dul ba): nyams su myong bar byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su mthun pa ma yin pa rung ba ma yin pa/ tshul dang mthun pa ma yin pa de ni rab tu byung
184a7('dul ba): bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag
184a8('dul ba): par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong zhag
184b1('dul ba): gnyis dmag de'i nang na gnas pa'i tshe yang gal te bshams pa 'khrug tu 'gro 'am rgyal mtshan gyi mchog gam/ dpung gi mchog gam g.yul bshams pa'i dmag la lta ba nyams su myong bar byed na ltung byed do/ /dge slong
184b2('dul ba): zhes bya ba ni drug sde 'am/ gzhan yang de lta bu gang yin pa'o zhag gnyis shes bya ba ni zhag gnyis tshun chad do/ /dmag ces bya ba la dmag ni yan lag gcig pa yang yod/ yan lag gnyis pa yang yod/ yan lag
184b3('dul ba): gsum pa yang yod/ yan lag bzhi pa yang yod do/ /dmag yan lag gcig pa gang zhe na/ glang po che pa'i tshogs so/ /dmag yan lag gnyis pa gang zhe na/ glang po che pa'i tshogs dang rta pa'i tshogs so/ /dmag yan lag gsum pa gang zhe na/
184b4('dul ba): glang po che pa'i tshogs dang / rta pa'i tshogs dang / shing rta pa'i tshogs so/ /dmag yan lag bzhi pa gang zhe na/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs so/ /de'i nang na
184b5('dul ba): gnas pa'i tshe yang zhes bya ba ni 'dug pa'i tshe yang ngo / /gal te bshams pa 'khrug tu 'gro 'am zhes bya ba ni g.yul la chas pa 'khrug tu 'gro ba'o/ /rgyal mtshan gyi mchog ces bya ba ni rgyal mtshan rnam pa bzhi ste khyu mchog
184b6('dul ba): gi rgyal mtshan dang / chu srin gyi rgyal mtshan dang / seng ge'i rgyal mtshan dang / klu'i rgyal mtshan no/ /dpung gi mchog ces bya ba ni dpung gi tshogs yan lag bzhi pa ste glang po che pa'i tshogs dang / rta pa'i tshogs dang shing
184b7('dul ba): rta pa'i tshogs dang / dpung bu chung gi tshogs so/ /g.yul bshams pa'i dmag la lta ba nyams su myong bar byed na zhes bya ba la bshams pa ni rnam pa bzhi ste/ 'bru'i kha lta bu dang shing rta'i dbyibs lta bu dang / zla gam gyi rnam pa lta
184b8('dul ba): bu dang nam mkha' lding gi 'dab ma lta bu'o/ /ltung byed do zhes bya ba ni sems can dmyal ba dang / dud 'gro dang yi dags ngan song dang / ngan 'gro dang log par ltung ba dag tu sreg par byed/ 'tshod par byed ltung bar byed pa'o/ /gzhan yang ji srid du
185a1('dul ba): ltung ba de ma bshags shing so sor ma bshags na dge ba'i chos rnams la sgrib par byed pa ste des na ltung byed do zhes gsungs so/ /de la ltung bar ji ltar 'gyur zhe na/ dge slong gis glang po che go skon pa'i bshams pa 'khrug par byed na ltung byed
185a2('dul ba): du 'gyur ro/ /go ma bskon pa'i bshams pa 'khrug par byed na nyes byas su 'gyur ro/ /dge slong gis rta go bskon pa'i bshams pa 'khrug par byed na ltung byed du 'gyur ro/ /go ma bskon pa'i bshams pa 'khrug par byed na nyes byas su 'gyur ro/ /
185a3('dul ba): dge slong gis shing rta bcas pa'i bshams pa 'khrug par byed na ltung byed du 'gyur ro/ /ma bcas pa'i bshams pa 'khrug par byed na nyes byas su 'gyur ro/ /dge slong gis dpung bu chung go bskon pa'i bshams pa 'khrug par byed na ltung
185a4('dul ba): byed du 'gyur ro/ /go ma bskon pa'i bshams pa 'khrug par byed na nyes byas su 'gyur ro/ /dge slong bshams pa 'khrug du 'gro na ltung byed du 'gyur ro/ /rgyal mtshan gyi mchog dang / dpung gi mchog dang / g.yul bshams
185a5('dul ba): pa'i dmag la lta ba nyams su myong bar byed pa'i ltung byed kyang de bzhin no/ /bar chad brgyad po dag las bar chad gang yang rung ba nye bar gnas par gyur pa la ltung ba med do/ /las dang po pa dang smyos pa dang / sems 'khrug pa dang tshor ba
185a6('dul ba): dag gis nyen pa la ltung ba med do/ /dpung gi yan lag nyams su myong bar byed pa'i ltung byed de bzhi bcu rtsa bdun pa rdzogs s+ho// // sangs rgyas bcom ldan 'das mnyan yod na rgyal byed kyi tshal
185a7('dul ba): mgon med zas sbyin gyi kun dga' ra ba na bzhugs so/ /gang gi tshe tshe dang ldan pa maud gal gyi bu chen pos nye bar 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par
185a8('dul ba): bsnyen par byas pa de'i tshe na de dag drug sde dag la sten par byed bsnyen par byed bsnyen bkur byed do de nas 'char kas smras pa bcu bdun sde dag tshur sheg / 'di dang 'di gyis shig /de dag gis smras pa ci khyod kho bo cag gi slob dpon
185b1('dul ba): yin nam mkhan po yin mi byed do/ /des glen pa dag khyed gzhan ci zhig byed ces de dag las gcig brdegs pa dang / de dag thams cad kyis bdag cag brdegs so/ /bdag cag brdegs so zhes phyis gan du 'gyel te ngu bar brtsams
185b2('dul ba): so dge slong rnams kyis smras pa/ tshe dang ldan pa 'char ka ci'i phyir gzhon nu dag la brdeg par byed 'char kas smras pa/ tshe dang ldan pa dag kho bos gcig brdeg pa dang thams cad sa la 'gyel te ngu'o/ /dge slong rnams kyis
185b3('dul ba): bcu bdun sde dag la smras pa/ tshe dang ldan pa dag khyed cag las gcig brdeg na ci'i phyir thams cad sa la 'gyel te ngu / de dag gis smras pa/ gal te ma ngus na thams cad brdegs par 'gyur ro/ /dge slong don nyung ngu dag ci'i phyir dge slong
185b4('dul ba): dag 'khros 'khrugs rngam par gyur te yid ma rangs nas dge slong la rdeg par byed ces smod par byed phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das
185b5('dul ba): kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba
185b6('dul ba): la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la smras pa/ 'char ka khyod khros 'khrug brngam par gyur te yid ma rangs nas dge slong la brdegs pa bden nam btsun pa mad do/ /
185b7('dul ba): sangs rgyas bcom ldan 'das kyis dge sbyong gi tshul ma yin pa rjes su thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis
185b8('dul ba): rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga
186a1('dul ba): ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang khros 'khrug brngam par gyur te yid ma rangs nas dge slong la rdegs na ltung byed do/ /yang dge slong
186a2('dul ba): gang zhes bya ba ni 'char ka 'am/ gzhan yang de lta bu gang yin pa'o/ /khros 'khrugs rngam par gyur te yid ma rangs nas shes bya ba ni khros shing khro ba'i zil gyis non nas so/ /dge slong la zhes bya ba ni chos 'di pa la'o/ /rdeg na zhes bya ba
186a3('dul ba): ni rdeg par byed na'o ltung byed do zhes bya ba ni sems can dmyal ba dang / dud 'gro dang yi dags ngan song dang / ngan 'gro dang logs par ltung ba dag tu sreg par byed 'tshod par byed/ ltung bar byed pa'o/ /gzhan yang ji srid du ltung ba de ma
186a4('dul ba): bshags shing so sor ma bshags na dge ba'i chos rnams la sgribs par byed pa ste des na ltung byed do zhes gsungs so/ /de la ltung bar ji ltar 'gyur zhe na nang gis zin pa dang / phyi rol du 'phangs pa dang de gnyis ga dang ldan pas so ji ltar nang
186a5('dul ba): gis zin pas she na dge slong khros 'khrugs rngam par gyur te yid ma rangs nas dge slong la sor mo gcig gis rdeg par byed na ltung byed du 'gyur ro/ /sor mo gnyis dang gsum dang bzhi dang / sor mo lngas rdeg par byed na ltung byed
186a6('dul ba): lngar 'gyur ro/ /khu tshur dang gru mo dang phrag pa dang / mgo dang glo dang / rgyab dang rked pa dang / brla dang pus mo dang / rje ngar dang / tha na rkang pa'i mthe bos rdeg par byed na ltung byed du 'gyur te/ de ltar nang gis zin pas so ji ltar
186a7('dul ba): phyi rol du 'phangs pas she na/ dge slong khros 'khrugs rngam par gyur te yid ma rangs nas dge slong la mdas 'phen par byed na ltung byed du 'gyur ro/ /mdas ji lta ba de bzhin du lcags mda' dang / mda' phyed lcag las
186a8('dul ba): byas pa dang / mde'u ste'u ka ma dang / mde'u be'u so lta bu dang / mde'u zur bzhi ma dang / mde'u ka ra bi ra'i 'dab ma lta bu dang / mde'u bye'u snyim ma dang / 'khor lo dang / rdo rje rtse gcig dang / mda' bo che dang / mtshon rtse
186b1('dul ba): gcig pa dang / rgya shug gi tshigs gu dang / tha na yungs kar spar gang 'phen par byed na yungs kar ji snyed lus la phogs pa de snyed kyi ltung byed du 'gyur ro/ /yungs kar ji snyed lus la ma phog pa de snyed kyis nyes byas su
186b2('dul ba): 'gyur te de ltar phyi rol tu 'phangs pas so/ /ji ltar de gnyis ga dang ldan pas she na dge slong khros 'khrugs rngam par gyur te yid ma rangs nas dge slong la ral gris 'debs na ltung byed du 'gyur ro/ /ral gris ji lta ba de bzhin
186b3('dul ba): du shang lang dang / ral gri so gcig pa dang / ral gri so gnyis pa dang / mdung dang 'phangs mdung dang / chu gri dang rtsa'i nyag ma dang tha na phyags mas rdegs par byed na nyag ma ji snyed lus la phog pa de snyed kyi ltung byed du
186b4('dul ba): 'gyur ro/ /nyag ma ji snyed lus la ma phog pa de snyed kyis nyes byas su 'gyur te/ de ltar gnyis ga dang ldan pas so brnangs pa dang / thal cag gis rig sngags sgrubs par byed pa la ltung ba med do/ /las dang po pa dang /
186b5('dul ba): smyos pa dang / sems 'khrugs pa dang / tshor ba dag gis nyen pa la ltung ba med do/ /rdegs pa'i ltung byed de bzhi bcu rtsa brgyad pa rdzogs s+ho// // sangs rgyas bcom ldan 'das mnyan yod na rgyal byed kyis tshal
186b6('dul ba): mgon med zas sbyin gyi kun dga' ra ba na bzhugs so/ /gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen
186b7('dul ba): par byed pa de'i tshe na de dag drug sde dag la bsten par byed bsnyen par byed bsnyen bkur byed do/ /de nas 'char kas smras pa/ bcu bdun sde dag tshur sheg 'di dang 'di gyis shig de dag gis smras pa/ ci khyod kho bo cag gi slob dpon
186b8('dul ba): yin nam mkhan po yin mi byed do/ /des glen pa dag khyed gzhan ci zhig byed ces de dag las gcig la brdeg par gzas pa dang / de dag thams cad kyis bdag cag la brdeg par gzas so/ /bdag cag la brdegs par
187a1('dul ba): gzas so zhes phyis gan du 'gyel te ngu bar brtsams so/ /dge slong rnams kyis smras pa tshe dang ldan pa 'char ka ci'i phyir gzhon nu dag la brdeg par gzas 'char kas smras pa/ tshe dang ldan pa dag kho bos gcig la
187a2('dul ba): brdeg par gzas pa dang thams cad sa la 'gyel te ngu'o dge slong rnams kyis bcu bdun sde dag la smras pa/ tshe dang ldan pa dag khyed cag las gcig la brdeg par gzas na ci'i phyir thams cad sa la 'gyel te ngu de dag gis smras
187a3('dul ba): pa/ gal te ma ngus na gang la ci brdegs gtol med do/ /dge slong don nyung ngu dag ci'i phyir dge slong dag khros 'khrugs rngam par gyur te yi ma rangs nas dge slong la brdeg par gzas par byed ces smod par byed phyar ka gtong bar byed/
187a4('dul ba): kha zer bar byed pa'i skabs de dge slong rnam kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs
187a5('dul ba): pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la smras pa/ 'char
187a6('dul ba): ka khyod khros 'khrugs rngam par gyur te yi ma rangs nas dge slong la brdeg par gzas pa bden nam btsun pa mad do/ /sangs rgyas bcom ldan 'das kyis dge slong gi tshul ma yin pa rjes su 'thun pa ma yin pa rung ba ma yin pa tshul dang
187a7('dul ba): 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan
187a8('dul ba): yon bcu yang dag par gzigs pas 'dul ba la nyan thos rnam kyi bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslabs pa'i gzhi 'di ltar gdon
187b1('dul ba): par bya ste/ yang dge slong gang khros 'khrugs rngam par gyur te yi ma rangs nas dge slong la brdeg par gzas na mtha' na thal mos kyang rung ste ltung byed do/ /yang dge slong gang zhes bya ba ni 'char ka 'am/ gzhan yang de lta bu gang
187b2('dul ba): yin pa'o/ /khros 'khrugs rngam par gyur te yi ma rangs nas shes bya ba ni khros shing khro ba'i zil gyis non nas so/ /dge slong la zhes bya ba ni chos 'di pa la'o/ /brdegs par gzas na zhes bya ba ni brdeg par bsham
187b3('dul ba): na'o/ /mtha' na thal mos kyang rung ste zhes bya ba ni tha na thal lcag tsam gzas kyang rung te'o/ /ltung byed do zhes bya ba ni sems can dmyal ba dang / dud 'gro dang yi dags ngan song dang / ngan 'gro dang log par ltung ba dag
187b4('dul ba): tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste/ des na ltung byed do zhes gsungs so/ /
187b5('dul ba): de la ltung bar ji ltar 'gyur zhe na/ nang gis zin pa dang / phyi rol du 'phangs pa dang / de gnyis ga dang ldan pas so/ /ji ltar nang gis zin pas shes na/ dge slong khros 'khrugs rngam par gyur te yi
187b6('dul ba): ma rangs nas dge slong la sor mo gcig gis brdegs par gzas na ltung byed du 'gyur ro/ /sor mo gnyis dang / gsum dang / bzhi dang / sor mo lngas brdeg par gzas na ltung byed lngar 'gyur ro/ /
187b7('dul ba): khu tshur dang / gru mo dang phrag pa dang / mgo dang / glo dang / rgyab dang / rked pa dang / brla dang / pu mo dang / rje ngar dang / tha na rkang pa'i thal mos brdeg par gzas na ltung byed du 'gyur te/ de ltar na nang gis
187b8('dul ba): zin pas so/ /ji ltar phyi rol du 'phangs pas she na/ dge slong khros 'khrugs rngam par gyur te yid dag ma rangs nas dge slong la mda' 'phen pa gza' bar byed na ltung byed du 'gyur ro/ /mda' 'phen pa gzo'
188a1('dul ba): ba ji lta ba de bzhin du lcags mda' dang / mda' phyed lcags las byas pa dang / mde'u ste'u ka ma dang / mde'u be'u so lta bu dang / mde'u zur bzhi ma dang / mde'u ka ra bi ra'i 'dab ma lta bu dang / mde'u bye'u snying ma dang / 'khor
188a2('dul ba): lo dang / rdo rje rtse gcig dang / mda' bo che dang / mtshon rtse gcig dang / rgya shug gi tshig gu dang / tha na yungs kar spar gang gzas par byed na yungs kar ji snyed gzas pa de snyed kyi ltung byed du 'gyur te/ de ltar
188a3('dul ba): phyi rol du 'phang pas so/ /ji ltar de gnyis ga dang ldan pas she na/ dge slong khros 'khrugs rngam par gyur te yi ma rangs nas dge slong la ral gris gdab par gzas par byed na ltung byed du 'gyur ro/ /ral gris ji lta ba
188a4('dul ba): de bzhin du shang lang dang / ral gri so gcig pa dang / ral gri so gnyis pa dang / mdung dang 'phangs mdung dang / chu gri dang rtswa'i nyag ma dang / tha na phyags mas brdegs pa gza' bar byed na nyag ma ji snyed gzas pa de snyed
188a5('dul ba): kyi ltung byed du 'gyur ro/ /phyags mas ji lta ba bzhin du thur ma'i chags pa dang / thag pa'i chun pos brdeg pa gzas pa yang de bzhin te/ de ltar gnyis ga dang ldan pas so/ /las dang po pa dang / smyos pa dang sems
188a6('dul ba): 'khrugs pa dang / tshor ba dag gis nyen pa la ltung ba med do/ /gzas pa'i ltung byed de bzhi bcu rtsa dgu pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas
188a7('dul ba): sbyin gyi kun dga' ra ba na bzhugs so/ /dga' bo la lhan gcig gnas pa'i dge slong chos shes bya ba ngo tsha shes pa 'gyod pa dang ldan pa bsdams pa/ bslabs pa 'dod pa zhig yod pa des de ji srid du gnas ngan
188a8('dul ba): len kun du spyod par mi shes pa de srid du de dang lhan gcig gnas so/ /gang gi tshe des de gnas ngan len kun du spyod par shes pa de'i tshe na de rang bzhin du gnas pa'i dge slong rnam dang lhan cig gnas par brtsams te bcom ldan 'das
188b1('dul ba): kyi bka' lung gis dus gsum du rkang pa la phyag 'tshal du 'gro ba 'ba' shig byed do/ /de de'i gan du song ste mkhan po gdugs la spyod du mchi'o zhes zhus pa dang / nye dgas thos nas smras pa/ bu chos kho bo
188b2('dul ba): yi stan yang khyer la song shig / ci slob dpon yang gdugs la spyod du bzhud dam/ glen pa khyod kyis kho bo la so sor brtag gam/ kho bos mi shes pa'i rnal 'byor spyod pa'i sa gang yod/ bdag slob dpon la so
188b3('dul ba): sor rtogs par mi bgyid de/ 'di ltar ci slob dpon yang gdugs la spyod du bzhud dam zhes zhu bar byas te gdan 'tshal te mchi'o/ /des de'i stan khyer te nyin mo spyod du song nas/ des de'i stan de shing ljon pa'i drung du bzhag ste
188b4('dul ba): dben pa'i phyogs su 'dug nas yid la byed pa bskyed par brtsams so/ /de'i 'og du nye dga' 'ongs nas chos kyis thags ring po kho na nas de mthong nas smras pa/ slob dpon gdan shing ljon pa'i drung du bzhag gis der bzhud
188b5('dul ba): la bzhugs shig / nye dga' der song nas mgo g.yogs te 'dug pa dang / des der mos pa ma rnyed nas stan las langs te phyogs bzhir rnam par blta bar brtsams pa dang / ji tsam na bu mo zhigs rgyal byed kyi
188b6('dul ba): tshal gyi rib ma 'dral ba mthong ba nas des chos la chos rib ma 'dral bar byed do zhes bos pa dang / chos kyis de la smras pa slob dpon rgyal byed gyi tshal gyi mdo dgongs shig glen pa khyod mdo' sde'i mtha' la rton par
188b7('dul ba): gyur tam/ bcom ldan 'das kyis dge 'dun gyi rtswa yang yal bar mi 'dor ro zhes ma gsungs sam kho bo rang nyid song la bzlog par bya'o slob dpon nyid mkhyen no nye dga' song ste smras pa/ bu mo khyod ci'i phyir rgyal byed kyi tshal gyi rib ma
188b8('dul ba): 'dral bar byed bu mo des 'dzum phyung ba dang / nye dga' de'i yan lag dang nying lag dag nas mnams te 'o byas nas de chos kyi gan du song ste dris pa bu chos khyod kyis cung zad mthong ngam slob dpon gzhugs pa 'dzud pa 'ba' shig ma gtogs pa
189a1('dul ba): gzhan thams cad mthong ngo / /bu chos su la yang ma zer cig slob dpon ji srid du rang bzhin du gnas pa'i dge slong ma mthong ba de srid kyi bar du su la yang mi mchi'o nye dgas smras pa/ kho bos khyod kyi mkhan po'i gnas ngan len gyi
189a2('dul ba): ltung ba 'chab par byed na khyod kho bo'i 'chab par mi byed dam chos kyis smras pa/ slob dpon khyod 'chab par mdzad kyang bdag ni 'chab par mi bgyid do zhes zer ba'i skabs de dge slong rnams la brjod pa dang / dge slong don nyung ngu dag ci'i
189a3('dul ba): phyir dge slong dag shes bzhin du dge slong gi gnas ngan len gyi ltung ba 'chab par byed ces smod par byed/ phyar ka gtong bar byed kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das
189a4('dul ba): kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa
189a5('dul ba): yang snga ma bzhin te/ sangs rgyas bcom ldan 'das kyis tshe dang ldan pa nye dga' la smras pa/ nyes dga' khyod shes bzhin du dge slong gi gnas ngan len gyi ltung ba 'chab pa bden nam btsun pa mad do/ /sangs rgyas bcom
189a6('dul ba): ldan 'das kyis dge sbyong gi tshul ma yin pa rjes su 'thun pa ma yin pa rung ba ma yin pa/ tshul dang mthun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du
189a7('dul ba): mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma
189a8('dul ba): bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste yang dge slong gang shes bzhin du dge slong gi gnas ngan len gyi ltung ba 'chab na ltung byed do/ /yang dge slong gang zhes bya ba ni shAkya
189b1('dul ba): yi bu nyes dga' 'am gzhan yang de lta bu gang yin pa'o/ /shes bzhin du zhes bya ba ni de rang nyid kyis rig pa 'am/ gzhan dag gis brjod pas so dge slong gi zhes bya ba ni chos 'di pa'o/ /gnas ngan len gyi ltung ba zhes bya ba ni
189b2('dul ba): gnas ngan len gnyis te pham par 'gyur ba kun nas slong ba dang / dge 'dun lhag ma kun nas slong ba'o ci'i phyir de dag gnas ngan len ces bya zhe na ngo bo nyid dang kun nas slong ba las so/ /'chab na zhes bya ba ni mkhyud na'o/ /
189b3('dul ba): ltung byed do zhes bya ba ni sems can dmyal ba dang / dud 'gro dang yi dags ngan song dang / ngan 'gro dang log par ltung ba dag tu sreg par byed 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma
189b4('dul ba): bshags na dge ba'i chos rnams la sgrib par byed pa ste/ des na ltung byed do zhes gsungs so de la ltung bar ji ltar 'gyur zhe na/ dge slong gis dge slong pham par 'gyur ba'i ltung ba 'byin pa mthong zhing de de la bcab pa'i sems bskyed na ji srid du
189b5('dul ba): skya reng ma shar gyi bar du nyes byas su 'gyur la/ skya reng shar na ltung byed du 'gyur ro/ /dge slong gis dge slong dge 'dun lhag ma'i ltung ba 'byin pa mthong zhing de de la bcab pa'i sems skyed na ji srid du skya reng ma shar gyi bar du nyes byas
189b6('dul ba): su 'gyur la skya reng shar na ltung byed du 'gyur ro/ /dge slong gis dge slong ltung byed kyi ltung ba 'byin pa mthong zhing de de la bcab pa'i sems skyed na ji srid du skya reng ma shar gyi bar du nyes byas su 'gyur la skya reng shar na yang nyes byas
189b7('dul ba): su 'gyur ro/ /dge slong gis dge slong so sor bshags par bya ba'i ltung ba 'byin pa mthong zhing de de la bcab pa'i sems skyed na ji srid du skya reng ma shar gyi bar du nyes byas su 'gyur la skya reng shar na yang nyes byas nyid du 'gyur ro/ /
189b8('dul ba): dge slong gis dge slong nyes byas kyi ltung ba 'byin pa mthong zhing de de la bcab pa'i sems skyed na ji srid du skya reng ma shar gyi bar du nyes byas su 'gyur la skya reng shar na yang nyes byas nyid du 'gyur ro/ /bdag la gzhi 'dis bde ba
190a1('dul ba): la mi reg pa dang / dge sbyong gi tshul dang tshangs par spyod pa'i bar chad du 'gyur na ltung ba med do/ /bdag la gzhi 'dis dge 'dun dbye ba dang / dge 'dun 'khrugs pa dang / dge 'dun gnyis su 'gyur ba dang / dge 'dun tha dad
190a2('dul ba): par 'gyur na ltung ba med do/ /las dang po pa dang smyos pa dang / sems 'khrugs pa dang tshor ba dag gis nyen pa la ltung ba med do/ /gnas ngan len 'chab pa'i ltung byed de lnga bcu pa rdzogs s+ho// //
190a3('dul ba): 'dul ba rnam par 'byed pa/ / bam po lnga bcu rtsa drug pa/ sdom la/ bde dang me dang 'dun pa dang / /rdzogs par ma bsnyen chos dang smras/ /dge tshul kha dog bsgyur ba dang / /rin po che dang tsha ba'i dus/ sangs rgyas
190a4('dul ba): bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dga' bo la lhan gcig gnas pa dge slong chos shes bya ba ngo tsha shes pa 'gyod pa dang ldan pa bsdams pa bslab
190a5('dul ba): pa 'dod pa zhig yod pa des ji srid du de gnas ngan len kun du spyod par mi shes pa de srid du de dang lhan cig gnas so/ /gang gi tshe des de gnas ngan len kun du spyod par shes pa de'i tshe na de rang bzhin du gnas pa'i dge
190a6('dul ba): slong rnams dang lhan gcigs gnas par brtsams te/ bcom ldan 'das kyis bka' lung gis dus gsum du rkang pa la phyag 'tshal du 'gro ba 'ba' shig byed do/ /nye dgas dga' bo la smras pa/ slob dpon chos 'dis
190a7('dul ba): kho bo sangs rgyas la sogs pa dge slong gi dge 'dun gyi mdun du tho' brtsams pa la ltos kho bos kyang 'di la nges par gnod pa cung zhig bya'o/ /dga' bos smras pa dge slong 'di ni ngo tsha shes pa 'gyod pa dang ldan pa/
190a8('dul ba): bsdams pa bslab pa 'dod pa yin pas khyod kyis 'di la gnod pa ci zhig byar yod/ nges par 'di'i zan gcad par bya'o/ /de ni nus so khyim bdag cig gis dga' bo dang nye dga' gnyis zan la mgron du bos pa dang nye dgas
190b1('dul ba): bsams pa/ deng chos 'di'i zan bcad par bya'o snyam mo chos dga' bo'i gan du song ste smras pa/ mkhan po bdag bsod snyoms la mchi' ba zhus so/ /dga' bos smras pa chos kho bo cag deng khyim bdag cig gis zan la mgron du bos
190b2('dul ba): kyis tshur shog la 'di nyid du zan zo shig / chos kyis smras pa bdag mkhan po dang lhan gcig sngon cad mgron du bos pa 'ga' mchis sam nyes dgas smras pa chos kho bos gzhan thos la gzhan mthong ste/ kho bos ko khyod ngo tsha shes
190b3('dul ba): pa 'gyod pa dang ldan pa bsdams pa bslabs pa 'dod pa yin par shes na khyod mkhan pos mi dad pa'i dngos po yang dag par 'dzin du bcug gam/ ci na gang gis phyir mkhan po'i chos dang ldan pa'i tshig gcod par byed/
190b4('dul ba): bcom ldan 'das kyis 'dul ba las slob dpon dang mkhan pos bsgo ba na khas blang bar bya'o/ /khas mi len na nyes byas su 'gyur ro zhes ma gsungs sam de dge slong rab tu grags pas smad pas cang mi smra bar
190b5('dul ba): 'dug nas/ des smras pa lhung bzed dang chu tshags blangs te mchi'o/ /dga' bos smras pa der lhung bzed dang chu tshags kyis ci bya/ der snod bkrus pa las chu brtsags pa dag 'thob kyis tshur shog 'dong ngo / /chos de gnyis dang
190b6('dul ba): lhan gcig 'phags pa dang bsod snyoms pa zhig gis mthong nas des smras pa/ chos gar 'gro mgron du bos par 'gro'o/ /zas kyi tshod shes par gyis shig /chos kyis smras pa zan za bar 'gyur ram/ 'on te zan
190b7('dul ba): bcad par 'gyur gtol med do de de gnyis dang lhan gcig mnyan yod du zhugs pa dang de gnyis srang du dong ste tshongs khang du 'khod nas nye dga' khyim bdag de'i khyim du song ste zan zos nas phyir 'ongs so/ /de'i 'og tu dga'
190b8('dul ba): bo yang khyim bdag de'i khyim du song ste zan za zhing 'dug go chos kyis nye dga' la smras pa slob dpon gdugs tshod la bab kyis bzhud do nye dgas smras pa/ der thams cad sta gon byas zin pas der song ste bza' ba las gzhan pa'i bya ba ci yang
191a1('dul ba): med kyis gdugs 'tshod gyis kha kho nar 'dong ngo / /chos langs te rkang pa gnyis kyis grib tshod gzhal bar brtsams pa dang nyes dgas smras pa/ glen pa khyod kho bo cag gi bslab pa la cung zad yid mi ches sam/ ci khyod
191a2('dul ba): kyis snying lam na kho bo cag dus ma yin par za bar 'gyur snyam 'am/ kho bo la khyod dang lhan gcig smra ba 'am 'dug pa bde ba ma yin gyi 'di ltar kho bo gcig pu kho na smra 'am 'dug nas bdes khyod song shig chos kyi
191a3('dul ba): bsams pa/ gal te bdag gis lhung bzed dang chu tshags khyer te 'ongs par gyur na bdag bsod snyoms la rgyu bar 'gyur ba zhig na da ni ci byar yang med do snyam nas de gtsug lag khang du song ste/ ji srid du de'i lus la
191a4('dul ba): mdangs yod pa de srid du dge ba'i phyogs la tron byas nas/ gang gi tshe de'i lus las mdangs yal ba de'i tshe na glos phab ste nyal ba dang / dge slong rnams kyis de la smras pa/ tshe dang ldan pa chos gal te zan gzhan gyis
191a5('dul ba): yin zhes te lto yang gzhan gyi yin nam/ ci na ji tsam gyis dge ba'i phyogs la tron byed kyang mi nus pa de tsam gyis zan zos chos kyis smras pa/ sus zos khyod kyis ma zos sam/ ma zos so ci'i phyir des skabs de rgyas
191a6('dul ba): par brjod pa dang dge slong don nyung ngu dag ci'i phyir dge slong dag ched du bsam ste dge slong zan gcod du 'jud ces smod par byed phyar ka gtong bar byed/ kha zer bar byed pa'i skabs de dge slong rnams kyis bcom ldan 'das
191a7('dul ba): la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das
191a8('dul ba): rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la smras pa/ nye dga' khyod glen ka tshol zhing ci nas kyang dge slong 'di la glan
191b1('dul ba): ka btsal bar 'gyur ro snyam pa de nyid rkyen du byas ste dge slong la 'di skad ces tshe dang ldan pa tshur shog khyim dag tu 'dong dang der khyod la bca' ba dang / bza' ba ji tsam 'dod pa sbyin du gzhug go zhes smras nas khyod kyi de la
191b2('dul ba): s byin du ma bcug par de'i 'og du 'di skad ces tshe dang ldan pa kho bo la khyod dang lhan gcig smras pa 'am 'dug pa bde ba ma yin gyis 'di ltar kho bo gcig pu kho na smras 'am 'dug na bdes khyod song shig ces zer zhing
191b3('dul ba): zan gcod du 'jug pa bden nam btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su mthun pa ma yin pa rung ba ma yin pa/ tshul dang 'thun pa ma yin pa de ni rab tu byung bas
191b4('dul ba): bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzig pas
191b5('dul ba): 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang
191b6('dul ba): glan ka tshol zhing ci nas kyang dge slong 'di la glan ka btsal bar 'gyur ro snyam pa de nyid rkyen du byas te/ dge slong la 'di skad ces tshe dang ldan pa tshur shog khyim dag du 'dong dang der khyod la bca' ba dang bza' ba bsod
191b7('dul ba): pa ji tsam 'dod pa sbyin du gzhug go zhes smras nas/ des de la sbyin du ma bcug par de'i 'og tu 'di skad ces tshe dang ldan pa kho bo la khyod dang lhan cig smra ba 'am 'dug pa bde ba ma yin gyi 'di ltar kho bo cig pu kho na smra
191b8('dul ba): 'am 'dug na bdes khyod song shig ces zer na ltung byed do/ /yang dge slong gang zhes bya ba ni shAkya'i bu nye dga' 'am/ gzhan yang de lta bu gang yin pa'o/ /glan ka tshol zhing ci nas kyang dge slong 'di la glan ka btsal bar
192a1('dul ba): 'gyur ro snyams pa zhes bya ba ni ci nas kyang dge slong 'di'i zan gcod du bcug par 'gyur ro snyams pa'o/ /de nyid rkyen du byas te zhes bya ba ni gzhan ma yin pa'o/ /dge slong la zhes bya ba ni chos
192a2('dul ba): 'di pa la'o/ /'di skad ces shes bya ba ni 'di skad ces smras nas so/ /tshe dang ldan pa tshur shog khyim dag tu 'dong dang zhes bya ba ni bram ze dang / khyim bdag gi khyim dag tu'o/ /der khyod la bca' ba dang / bza' ba
192a3('dul ba): bsod pa zhes bya ba ni bca' ba lnga dang / bza' ba lnga'o/ /ji tsam 'dod pa sbyin du gzhug go zhes smra nas shes bya ba ni ci tsam gyis chog par ro/ /des de la sbyin du ma bcug par de'i 'og tu 'di skad ces tshe dang ldan pa kho bo la
192a4('dul ba): khyod dang lhan cig smra ba 'am 'dug pa bde ba ma yin gyis 'di ltar kho bo gcig pu kho na smra 'am/ 'dug na bdes khyod song shig ces zer na zhes bya ba ni de skad ces zer na'o/ /ltung byed do zhes bya ba ni sems can dmyal ba dang /
192a5('dul ba): dud 'gro dang / yi dags ngan song dang / ngan 'gro dang log par ltung ba dag tu sreg par byed 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par
192a6('dul ba): byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad ched du bsams ste dge slong gi zan gcod du 'jud na thams cad du ltung byed du 'gyur ro/ /nad pa'i byed du 'jud
192a7('dul ba): pa dang sman pas bstan pa byed du 'jud pa la ltung ba med do/ /las dang po pa dang smyos pa dang / sems 'khrugs pa dang / tshor ba dag gis nyen pa la ltung ba med do/ /zan gcod du 'jud pa'i ltung byed de lnga bcu rtsa gcig pa rdzogs s+ho// //
192a8('dul ba): sangs rgyas bcom ldan 'das mnyan yod na rgyal byed kyis tshal mgon med zas sbyin gyi kun dga' ra ba na bzhugs so/ /de nas mnyan yod pa'i tshong pa rab tu mang po dag bcom ldan 'das ga la ba der song ste phyin nas bcom ldan
192b1('dul ba): 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas bcom ldan 'das mnyan yod pa'i tshong pa rab tu mang po dag la chos dang ldan pa'i bka' mchid kyis yang dag par ston par mdzad/
192b2('dul ba): yang dag par 'dzin du 'jud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par stan/ yang dag par 'dzin du bcug /yang
192b3('dul ba): dag par gzeng bstod/ yang dag par rab tu dga' bar mdzad nas cang mi gsung ngo / /de nas mnyan yod pa'i tshong pa rab tu mang po dag gis bcom ldan 'das kyis bka' stsal pa la mngon par dga' ba dang rjes su yi rang ba byas nas
192b4('dul ba): bcom ldan 'das kyis zhabs gnyis la mgo bos phyag 'tshal te/ bcom ldan 'das kyi spyan snga nas dong nas tshe dang ldan pa kun dga' bo ga la ba der dong ste phyin nas tshe dang ldan pa kun dga' bo'i rkang pa gnyis la mgo bos phyag 'tshal te
192b5('dul ba): mtha' gcig tu 'khod do/ /mtha' gcig tu 'khod nas tshe dang ldan pa kun dga' bos mnyan yod pa'i tshong pa rab tu mang po dag la chos dang ldan pa'i gtam gyis yang dag par ston par byed/ yang dag par 'dzin du 'jud par byed/
192b6('dul ba): yang dag par gzeng bstod par byed/ yang dag par rab tu dga' bar byed do/ /rnam grangs du mas chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu
192b7('dul ba): dga' bar byas nas cang mi smra'o/ /de nas mnyan yod pa'i tshong pa rab tu mang po dag stan las langs te bla gos phrag pa gcig tu byas nas tshe dang ldan pa kun dga' bo ga la ba de logs su thal mo sbyar ba btud nas tshe dang ldan pa kun dga'
192b8('dul ba): bo la 'di skad ces smras so/ /btsun pa kun dga' bo bcom ldan 'das dbyar gnas par zhal gyis bzhes nas gang du gshegs par 'gyur/ shes ldan dag sangs rgyas bcom ldan 'das la zhus shig /btsun pa kun dga' bo sangs
193a1('dul ba): rgyas bcom ldan 'das ni bsnyen par dka' ba dang / bzod par dka' ba lags pas bdag cag gis sangs rgyas bcom ldan 'das la zhu ba'i rngo mi thog go/ /shes ldan dag kho bo la yang sangs rgyas bcom ldan 'das
193a2('dul ba): bsnyen par dka' ba dang bzod par dka' ba nyid yin pas kho bos kyang sangs rgyas bcom ldan 'das la zhu bar mi nus so/ /btsun pa kun dga' bo gal te btsun pa kun dga' bo la yang sangs rgyas bcom ldan 'das ni bsnyen
193a3('dul ba): par dka' ba dang / bzod par dka' ba lags pas btsun pa kun dga' bos kyang sangs rgyas bcom ldan 'das la zhu bar mi spyod na btsun pa kun dga' bos mtshan ma 'am/ bka' mchid kyis bcom ldan 'das dbyar gnas par
193a4('dul ba): zhal gyis bzhes nas phyogs ga ge mor gshegs par 'gyur bar ji ltar mkhyen mtshan mas ni ji ltar bka' mchid kyis ni ji ltar mkhyen/ shes ldan dag bcom ldan 'das dbyar gnas par zhal gyis bzhes pa'i phyogs
193a5('dul ba): gang du gshegs par bzhed pa'i phyogs de logs su bcom ldan 'das zhal gzigs shing bzhugs la de dag gis sngags pa yang brjod par mdzad do/ /btsun pa kun dga' bo bcom ldan 'das zhal gar gzigs shing bzhugs/
193a6('dul ba): mi gang dag gis bsngags pa yang brjod par mdzad/ shes ldan dag bcom ldan 'das ma ga d+har zhal gzigs shing bzhugs la rgyal po'i khab pa'i mi dag gi bsngags pa yang brjod par mdzad do/ /de dag gis tshe dang
193a7('dul ba): ldan pa kun dga' bos smras pa la mngon par dga' ba dang rjes su yi rang ba byas nas tshe dang ldan pa kun dga' bo'i rkang pa gnyis la mgo bos phyag 'tshal te dong nas de dag gis bsams pa/ bcom ldan 'das dbyar gnas par zhal
193a8('dul ba): gyis bzhes nas rgyal po'i khab tu gshegs par 'gyur ro snyams nas de dag gis rgyal po'i khab tu 'dong ba'i zong sta gon byas so/ /de nas bcom ldan 'das dbyar gnas par zhal gyis bzhes te dbyar gyis zla ba gsum po dag
193b1('dul ba): 'das nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la dge slong dag de bzhin gshegs pa ma ga d+ha dag tu ljong rgyur gshegs kyis khyed cag las gang de bzhin gshegs
193b2('dul ba): pa dang thabs gcig ma ga d+ha dag tu ljongs rgyur 'gro bar spro ba des chos gos kyi las gyis shig ces bsgo zhig / tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas dge slong rnams
193b3('dul ba): la tshe dang ldan pa dag de bzhin gshegs pa ma ga d+ha dag tu ljongs rgyur gshegs kyis khyed cag las gang de bzhin gshegs pa dang thabs gcig ma ga d+ha dag tu ljongs rgyur 'gro bar spro ba des chos gos kyi las kyi shig ces bsgo'o/ /
193b4('dul ba): mnyan yod pa'i tshong pa dag gis tshe dang ldan pa kun dga' bos dge slong rnams la tshe dang ldan pa dag de bzhin gshegs pa ma ga d+ha dag tu ljongs rgyur gshegs kyis khyod cag las gang de bzhin gshegs pa dang thabs gcig
193b5('dul ba): ma ga d+ha dag tu ljongs rgyur 'gro bar spro ba des chos gos kyi las kyis shig ces bsgo ba thos so/ /thos nas kyang bcom ldan 'das ga la der song te phyin nas bcom ldan 'das kyi zhabs gnyis la mgo bos
193b6('dul ba): phyag 'tshal te mtha' gcig tu 'khod do/ /mtha' gcig tu 'khod nas bcom ldan 'das mnyan yod pa'i tshong pa rab tu mang po dag la chos dang ldan pa'i bka' mchid kyis yang dag par ston par mdzad/ yang dag par
193b7('dul ba): 'dzin du 'jud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i bka' mchid kyis yang dag par bstan/ yang dag par 'dzin du bcug /yang
193b8('dul ba): dag par gzeng bstod/ yang dag par rab tu dga' bar mdzad nas cang mi gsung ngo / /de nas mnyan yod pa'i tshong pa rab tu mang po dag stan las langs te bla gos phrag pa gcig tu byas nas bcom ldan 'das ga la
194a1('dul ba): ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das dge slong gi dge 'dun dang bcas pas mnyan yod nas rgyal po'i khab kyi bar ji tsam par bdag cag las na bza'
194a2('dul ba): dang bsod bsnyoms dang / gnas mal dang / snyung ba'i rkyen dang sman gyi yo byad dag bzhes par ci gnang / bcom ldan 'das kyis mnyan yod pa'i tshong pa rab tu mang po dag la cang mi gsung bas gnang ngo / /de nas mnyan yod pa'i
194a3('dul ba): tshong pa rab tu mang po dag gis bcom ldan 'das kyis cang mi gsungs bas gnang bar rig nas bcom ldan 'das kyis bka' stsal pa la mngon par dga' ba dang rjes su yi rang ba byas te/ bcom ldan 'das kyi zhabs gnyis la mgo bos
194a4('dul ba): phyag 'tshal nas bcom ldan 'das kyi spyan snga nas dong ngo / /de nas mnyan yod pa'i tshong pa rab tu mang po dag tshe dang ldan pa kun dga' bo ga la ba der song ste phyin nas tshe dang ldan pa kun dga' bo'i rkang pa gnyis la mgo bos phyag 'tshal
194a5('dul ba): te mtha' gcig tu 'khod do/ /mtha' gcig tu 'khod nas mnyan yod pa'i tshong pa rab tu mang po dag gis tshe dang ldan pa kun dga' bo la 'di skad ces smras so/ /btsun pa kun dga' bo bcom ldan 'das shul dag tu
194a6('dul ba): ji tsam du gshegs/ shes ldan dag 'di lta ste dper na 'khor los sgyur ba'i rgyal po tsam du'o/ /btsun pa kun dga' bo 'khor los sgyur ba'i rgyal pos ji tsam du mchis/ shes ldan dag 'khor los
194a7('dul ba): sgyur ba'i rgyal po ni lam dag tu rgyang grags bcur 'gro'o/ /de dag gis rgyang grags bcu bcur bcom ldan 'das dge slong gi dge 'dun dang bcas pa'i tshogs dag bshams shing de dag gis zhal zas grangs cha gang dag yin pa
194a8('dul ba): de dag ni de nyid kyi nyin mo sta gon byas/ drod bag gang dag yin pa de dag ni nyi ma re re zhing sta gon byed do de nas bcom ldan 'das dul ba 'khor dul ba dang ldan pa zhi ba 'khor zhi ba dang ldan pa grol ba 'khor grol ba dang ldan pa dbugs
194b1('dul ba): phyin pa 'khor dbug phyin pa dang ldan pa thul ba 'khor thul ba dang ldan pa dgra bcom pa 'khor dgra bcom pa dang ldan pa/ 'dod chags dang bral ba 'khor 'dod chags dang bral ba dang ldan pa mdzes pa 'khor mdzes pa dang ldan pa khyu mchog
194b2('dul ba): ltar ba lang gi tshogs kyis yongs su bskor ba glang po che ltar glang po che'i phru gu'i tshog kyis yongs su bskor ba/ seng ge ltar mche ba can gyi tshogs kyis yongs su bskor ba/ ngang pa'i rgyal po ltar ngang pa'i tshogs kyis yongs
194b3('dul ba): su bskor ba/ nam mkha' lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su bskor ba/ sman pa mkhas pa ltar nad pa'i tshogs kyis yongs su bskor ba/ dpa' bo ltar ru
194b4('dul ba): pa'i tshogs kyis yongs su bskor ba/ sa mkhan ltar lam du zhugs pa'i tshogs kyis yongs su bskor ba/ ded dpon ltar tshongs pa'i tshogs kyis yongs su bskor ba/ tshong
194b5('dul ba): dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/ 'khor los sgyur ba'i rgyal po ltar bu stong gi tshogs kyis yongs su bskor bzla' ba ltar rgyu skar
194b6('dul ba): gyi tshogs kyis yongs su bskor ba/ nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su bskor ba/ 'phags skye po ltar grul bum gyi
194b7('dul ba): tshogs kyis yongs su bskor ba/ mig mi bzang ltar klu'i tshogs kyis yongs su bskor ba/ nor sbyin ltar gnod sbyin gyi tshogs kyis yongs su bskor ba/ thag bzangs ris ltar lha ma yin gyi tshog kyis yongs su bskor ba/
194b8('dul ba): brgya byin ltar sum bcu rtsa gsum pa'i tshogs kyis yongs su bskor ba/ tshangs pa ltar tshangs ris kyi tshogs kyis yongs su bskor ba/ dbang po rnams shin dul ba/ spyod
195a1('dul ba): lam dang spyod pa ma 'khrugs pa chu gter ltar ting nge ba/ sprin ltar chu dang bcas pa/ glang po che'i rgyal po ltar dregs pa dang bral ba/ skyes bu chen po'i mtshan sum bcu rtsa gnyis kyis legs par brgyan pa/
195a2('dul ba): dpe byad bzang po brgyad bcus sku rnam par mdzes pa/ 'od 'dom gang gis gzugs can brgyan pa/ nyi ma stong bas lhag pa'i 'od dang ldan pa/ rin po che'i ri bo 'gro ba ltar kun du bzang ba/ stobs bcu dang /
195a3('dul ba): mi 'jigs pa bzhi dang ma 'dres pa'i dran pa nye bar gzhag pa gsum dang / thugs rje chen po dang ldan pa/ kun shes kauN+Di n+ya dang / rta thul dang / bzang ldan dang / rlang pa dang / ming chen dang / grags pa dang / gang po dang /
195a4('dul ba): dri med dang / ba lang bdag dang / lag bzangs la sogs pa nyan thos chen po de dag dang / gzhan yang dge slong gi dge 'dun rab tu mang pos yongs su bskor cing mdun du bdar te rgyal po'i khab ga la ba de logs su
195a5('dul ba): ljongs rgyu zhing gshegs so/ /tshe dang ldan pa kun dga' bo don 'thun du song ba dang / ji tsam na lam kha brag mthong nas des bcom ldan 'das ma gshegs kyi bar du der bsdad do/ /bcom ldan 'das gshegs nas bcom ldan 'das kyis bka' stsal
195a6('dul ba): pa/ kun dga' bo khyod ci sdod/ btsun pa 'di ni shul kha brags lags te/ shul 'di ni drang la seng ge'i 'jigs pa dang bcas pa lags/ shul 'di ni 'khyog la bde ba lags na shul gang nas mchi bar bgyi/
195a7('dul ba): kun dga' bo lam drang po nas song shig dang / de bzhin gshegs pa ni seng ge'i 'jigs pa dang bral ba yin no/ /de nas bcom ldan 'das shul drang po nas gshegs par brtsams nas ji tsam na lam de na ri brags shig yod pa der
195a8('dul ba): byon pa dang / ri brags de nas byis pa khye'u gnyis shig lam kar 'ongs te rtse zhing 'dug go/ /de na gcig gi lag na ni rnga pa Ta ha thogs/ cig shos kyi lag na ni gzhu thogs so/ /de gnyis kyis bcom ldan 'das mthong nas 'di skad
195b1('dul ba): ces gsol to/ /bcom ldan 'das tshur gshegs su gsol/ bcom ldan 'das byon pa legs so/ /bcom ldan 'das 'jigs pa dang bcas pa'i shul du gar gshegs/ 'on kyang bcom ldan 'das mi bsnyings su gsol/
195b2('dul ba): bdag cag gnyis kyis bcom ldan 'das kyi bsel bgyi'o/ /de na dad pa skyes pa gcig gis ni rnga pa Ta ha brdungs so/ dad pa skyes pa cig shos kyis ni gzhu brdungs te/ de gnyis bcom ldan 'das kyi mdun du 'gro bar brtsams pa dang /
195b3('dul ba): bcom ldan 'das 'di snyam du dgongs te/ khye'u 'di gnyis kyi dge ba'i rtsa ba dag skyed do snyam du rig nas bcom ldan 'das kyis khye'u de gnyis la 'di skad ces bka' stsal to/ /khye'u gnyis phyir log shig /de bzhin gshegs
195b4('dul ba): pa ni seng ge'i 'jigs pa bral ba yin no/ /de gnyis kyis bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas dong ba dang / bcom ldan 'das 'dzum pa mdzad do/ /chos nyid kyis na gang
195b5('dul ba): gi tshe sangs rgyas bcom ldan 'das rnams 'dzum pa mdzad pa de'i tshe na zhal nas 'od zer sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung nas kha cig ni 'og logs
195b6('dul ba): su 'dong / kha cig ni steng logs su 'dong bas gang dag 'og logs su 'dong ba de dag ni sems can dmyal ba yang sos dang / thig nag dang / bsdus 'joms dang / ngu 'bod dang / ngu 'bod chen po dang / tsha ba dang / rab tu tsha ba dang /
195b7('dul ba): mnar med pa dang / chu bur can dang / chu bur rdol dang / so thams thams dang / kyi hud zer dang / a chu zer dang / ud pal ltar gas pa dang / pad ma ltar gas pa dang / pad ma ltar gas pa chen por dong ste/ sems can dmyal ba tsha ba gang dag yin pa
195b8('dul ba): de dag tu ni bsil bar gyur te 'bab par byed la/ sems can dmyal ba grang ba gang dag yin pa de dag tu ni dro bar gyur te 'bab par byed do/ /des sems can de dag gi gnod pa'i bye brag gang dag rgyun gcod par byed cing de dag 'di
196a1('dul ba): snyam du shes ldan dag ci bdag cag 'di nas shi 'phos sam/ 'on te gzhan du skyes snyam du sems so/ /de dag dad pa bskyed par bya ba'i phyir bcom ldan 'das kyis sprul pa gtang bar mdzad de/ de dag gis sprul pa mthong
196a2('dul ba): nas 'di snyam du shes ldan dag bdag cag 'di nas shi 'phos pa yang ma yin la/ gzhan du skyes pa yang ma yin te/ 'di ltar sems can sngon ma mthong ba 'di'i mthus bdag cag gi gnod pa'i bye brag dag rgyun chad par gyur to snyam
196a3('dul ba): du sems so/ /de dag sprul pa la/ sems mngon par dad par gyur nas sems can dmyal ba myong bar 'gyur ba'i las de zad par byas nas gang du bden pa dag gi snod du gyur par 'gyur ba'i lha dang mi rnams kyi nang du nying mtshams
196a4('dul ba): sbyor ba len par byed do/ /gang dag steng logs su 'dong ba de dag ni rgyal chen bzhi pa dang / sum bcu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa'i
196a5('dul ba): mdun na 'don dang / tshangs chen dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che dang / mi che dang / mi gdung dang / gya nom snang dang / shin tu mthong
196a6('dul ba): dang / 'og min gyi lha rnams kyi nang du dong nas mi rtag pa dang / sdug bsngal ba dang / stong pa dang / bdag med pa zhes bya ba'i sgra sgrog par byed cing tshigs su bcad pa gnyis po/ brtsam par bya zhing 'byung bar bya/ /sangs rgyas bstan
196a7('dul ba): la 'jug par bya/ /'dam bu'i khyim la glang chen bzhin/ /'chi bdag sde ni gzhom par bya/ /gang zhig rab tu bag yod par/ /chos 'dul 'di la spyod 'gyur ba/ /skye ba'i 'khor ba rab
196a8('dul ba): spangs nas/ /sdug bsngal tha mar byed par 'gyur zhes bya ba yang smras so/ /de nas 'od zer de dag gis stong gsum gyi stong chen po'i 'jig rten gyi khams byul nas bcom ldan 'das nyid kyi
196b1('dul ba): slad bzhin slad bzhin du rjes su 'dong ste/ de la gal te bcom ldan 'das 'das pa'i las lung ston par bzhed na ni bcom ldan 'das kyi snam logs su nub par 'gyur ro/ /ma 'ongs pa'i las lung ston
196b2('dul ba): par bzhed na ni mdun logs su nub par 'gyur/ sems can dmyal bar skye ba lung ston par bzhed na ni zhabs kyi mthil du nub par 'gyur/ dud 'gror skye ba lung ston par bzhed na ni long bur nub par
196b3('dul ba): 'gyur/ yi dags su skye ba lung ston par bzhed na ni zhabs kyi mthe bor nub par 'gyur/ mir skye ba lung ston par bzhed na ni pus mor nub par 'gyur/ stobs kyi 'khor los sgyur ba'i rgyal srid lung
196b4('dul ba): ston par bzhed na ni phyag mthil g.yon par nub par 'gyur/ 'khor los sgyur ba'i rgyal srid lung ston par bzhed na ni phyag mthil g.yas par nub par 'gyur/ lhar skye bar lung ston par bzhed na ni lte
196b5('dul ba): bar nub par 'gyur/ nyan thos kyi byang chub lung ston par bzhed na ni zhal du nub par 'gyur/ rang sangs rgyas kyis byang chub lung ston par bzhed na ni mdzod pur nub par 'gyur/ bla na med pa yang dag
196b6('dul ba): par rdzogs pa'i byang chub lung ston par bzhed na ni gtsug tor du nub par 'gyur ro/ /de nas 'od zer de dag gis bcom ldan 'das la lan gsum bskor ba byas te bcom ldan 'das
196b7('dul ba): kyi mdzod spur nub bo/ /de nas tshe dang ldan pa kun dga' bos thal mo sbyar te bcom ldan 'das la zhus pa/ kha dog sna tshogs stong gis bkra ba yi/ /tshogs rnams zhal
196b8('dul ba): gyi sgros nas byung gyur te/ /de yis phyogs rnams thams cad snang bgyis pa/ /nyi gdugs bdal bar gyur pa ji bzhin no/ /yang tshigs su bcad pa smras pa/ rgod bral zhum dang
197a1('dul ba): rgyags pa rab spangs pa/ /sangs rgyas 'gro ba mchog gi rgyur gyur pa/ /rgyal ba dgra thul byed rgyu ma mchis par/ /rtsa lag dung ltar dkar 'dzum ston mi mdzad/ /de slad ston pa rang blos dus mkhyen nas/ /
197a2('dul ba): thub pa khyu mchog dge sbyong skye dbang po/ /nyan pa'i skye bo som nyi ldan rnams la/ /the tshom skyes pa gsung tshig brtan pa dang / /dam pa dge ba dag gis bstsal du gsol/ /tshwa chu'i ri rgyal lta bur brtan pa yi/ /sangs rgyas
197a3('dul ba): mgon rnams blo bur 'dzum mi ston/ /brtan rnams ji slad 'dzum pa ston mdzad pa/ /skye bo'i tshogs rnams de ni nyan par 'tshal/ /btsun pa de bzhin gshegs pa dgra bcom pa yang dag par rdzogs pa'i sangs rgyas rnams
197a4('dul ba): ni rgyu ma mchis/ rkyen ma mchis par 'dzum pa mi mdzad na/ btsun pa 'dzum pa mdzad pa'i rgyu ni gang lags/ rkyen ni gang lags/ bcom ldan 'das kyis bka' stsal pa/ kun dga' bo de de bzhin no/ /de de bzhin te/ kun dga' bo
197a5('dul ba): de bzhin gshegs pa dgra bcom pa yang dag par rdzogs pa'i sangs rgyas rnams ni rgyu med rkyen med par 'dzum pa mi mdzad do/ /kun dga' bo khyod kyis gang dag gis de bzhin gshegs pa'i bsel byas pa'i byis pa khye'u
197a6('dul ba): gnyis mthong ngam/ btsun pa mthong ngo / /kun dga' bo khye'u de gnyis ni dge ba'i rtsa ba 'di dang / legs par spyad pa 'dis bskal pa bcu gsum du log par ltung bar 'gro bar mi 'gyur zhing / de gnyis lha dang mi rnams su
197a7('dul ba): nying mtshams sbyor cing 'khor nas srid pa tha ma dang / gnas tha ma dang / gzugs tha ma dang / lus tha ma thob pa na las de nyid dang / dge ba'i rtsa ba de nyid dang / legs par spyad pa de nyid kyis rab tu byung nas rang byang chub
197a8('dul ba): mngon du byed par 'gyur te/ gcig ni rang sangs rgyas rnga sgra zhes bya bar 'gyur/ cig shos ni rang sangs rgyas mi 'jigs sbyin zhes bya bar 'gyur ro/ /de nas bcom ldan 'das grong khyer med pa'i dgon pa'i gnas shig tu mtshan mo gnas par
197b1('dul ba): zhal gyis bzhes so/ /bcom ldan 'das kyis shing ljon pa yang rgan rims kyis bskor bar bya'o zhes bka' stsal pas drug sde dag gis shing ljon pa khong stong zhig thob nas de dag gang ba dag gis shing ljon pa khong stong
197b2('dul ba): de la me btang ba dang / shing ljon pa khong stong de la sbrul dug myur du khyab par byed pa zhig gnas pa de du bas bkrug nas steng gi yal ga la 'dzegs te 'phyang zhing 'dug go/ /drug sde dag gis de 'phyang zhing 'dug pa mthong nas/ de
197b3('dul ba): dag gis smras pa/ byung ngo byung ngo / /don 'thun gyis de thos nas bsam pa/ seng ge byung ngo snyam nas don 'thun skrag ste phyogs bzhir bros so/ /de nas bcom ldan 'das kyis tshe dang ldan pa kun dga' bo la bka' stsal pa/
197b4('dul ba): kun dga' bo ci'i phyir don 'thun 'di phyogs bzhir bros/ btsun pa bcom ldan 'das kyis zhugs shing ljon pa yang rgan rims kyis bskor bar bya'o/ /zhes bka' stsal pas drug sde dag gis zhugs shing ljon pa khong stong zhig thob
197b5('dul ba): nas de dag grang ba dag gis zhugs shing ljon pa khong stong de la zhugs btang ba dang / zhugs shing ljon pa khong stong de la sbrul dug myur du khyab par bgyid pa zhig gnas pa de du bas dkrugs nas steng gi yal ga la 'dzegs
197b6('dul ba): te 'phyang zhing mchis ma drug sde dag gis mthong nas de dag gis byung ngo byung ngo zhes bgyis pa dang / don 'thun gyis de thos nas ci seng ge byung ngo snyam nas don 'thun skrag ste phyogs bzhir bros so/ /bcom ldan 'das kyis bka'
197b7('dul ba): stsal pa/ kun dga' bo song la don 'thun la de bzhin gshegs pa ni seng ge'i 'jigs pa dang bral ba yin gyis phyir logs shig ces sgo shig tshe dang ldan pa kun dga' bos btsun pa bka' bzhin 'tshal zhes bcom ldan 'das las
197b8('dul ba): mnyan nas don 'thun gyi gan du song ste shes ldan dag de bzhin gshegs pa ni seng ge'i 'jigs pa dang bral ba yin gyis phyir log shig ces smras nas de phyir log par gyur to/ /dge slong rnams kyis bcom ldan 'das la zhus pa/
198a1('dul ba): btsun pa drug sde dag gis don 'thun skrags par bgyis te/ phyogs bzhir bros pa bcom ldan 'das kyis dbugs phyung ba la gzigs/ dge slong dag da ltar du ma zad de 'di ltar 'das pa'i dus na yang 'di
198a2('dul ba): dag gis ri dag kyi tshogs chen po skrag par byas te phyogs bzhir bros pa ngas dbugs phyung te de nyon cig dge slong dag sngon byung ba 'das pa'i dus na mtshe'u zhig gi 'gram na shing bil ba'i tshal de na ri bong drug cig gnas so/ /shing
198a3('dul ba): bil ba'i tshal de nas shing bil ba zhig mtshe'u'i nang du rdib pa na sgra cal ces zer ba byung ngo / /ri bong drug po de dag gis sgra de thos nas de dag lus chung bas skrag ste 'bros par brtsams so/ /de dag 'bros pa wa dag gis mthong nas de
198a4('dul ba): dag gis smras pa/ shes ldan dag ci'i phyir 'bros/ ri bong dag gis smras pa/ cal cal zer ba byung ngo / /de nas wa de dag gis kyang 'bros par brtsams so/ /de dag 'bros pa sbre dag gis mthong nas de dag gis smras pa/ shes ldan
198a5('dul ba): dag ci'i phyir 'bros/ wa dag gis smras pa/ cal cal zer ba byung ngo / /de nas sbre de dag gis kyang 'bros par brtsams so/ /de dag 'bros pa ri dgas dag gis mthong nas de dag gis smras pa/ shes ldan dag ci'i phyir 'bros/
198a6('dul ba): sbre dag gis smras pa/ cal cal zer ba byung ngo de nas ri dgas dag gis kyang 'bros par brtsams so/ /de dag 'bros pa phag dag gis mthong nas de dag gis smras pa/ shes ldan dag ci'i phyir
198a7('dul ba): 'bros/ ri dgas dag gis smras pa/ cal cal zer ba byung ngo / /de nas phag dag gis kyang 'bros par brtsams so/ /de dag 'bros pa ma he dag gis mthong nas de dag gis smras pa/ shes ldan dag ci'i phyir 'bros/ phag dag gis smras pa/
198a8('dul ba): cal cal zer ba byung ngo / /de nas ma he dag gis kyang 'bros par brtsams so/ /de dag 'bros pa bse dag gis mthong nas de dag gis smras pa/ shes ldan dag ci'i phyir 'bros/ ma he dag gis smras pa/ cal cal zer ba byung ngo / /de nas bse de dag gis
198b1('dul ba): kyang 'bros par brtsams so/ /de dag 'bros pa glang po che dag gis mthong nas de dag gis smras pa/ shes ldan dag ci'i phyir 'bros/ bse dag gis smras pa/ cal cal zer ba byung ngo / /de nas glang po che de dag gis kyang 'bros
198b2('dul ba): par brtsams so/ /de dag 'bros pa dom dag gis mthong nas de dag gis smras pa/ shes ldan dag ci'i phyir 'bros glang po che dag gis smras pa/ cal cal zer ba byung ngo / /de nas dom de dag gis kyang 'bros par brtsams so/ /
198b3('dul ba): de dag 'bros pa dred dag gis mthong nas de dag gis smras pa/ shes ldan dag ci'i phyir 'bros/ dom dag gis smras pa/ cal cal zer ba byung ngo / /de nas dred de dag gis kyang 'bros par brtsams so/ /de dag 'bros pa gung dag gis
198b4('dul ba): mthong nas de dag gis smras pa/ shes ldan dag ci'i phyir 'bros/ dred dag gis smras pa/ cal cal zer ba byung ngo / /de nas gung de dag gis kyang 'bros par brtsams so/ /de dag 'bros pa stag dag gis mthong nas de dag gis
198b5('dul ba): smras pa/ shes ldan dag ci'i phyir 'bros/ gung dag gis smras pa/ cal cal zer ba byung ngo / /de nas stag de dag gis kyang 'bros par brtsams so/ /de dag 'bros pa seng ge dag gis mthong nas de dag gis smras pa/
198b6('dul ba): shes ldan dag ci'i phyir 'bros/ stag dag gis smras pa/ cal cal zer ba byung ngo / /de nas seng ge de dag gis kyang 'bros par brtsams so/ /ji tsam na ri drung dang nye ba zhig na seng ge ral pa can cod pan lta bu dang ldan pa zhig
198b7('dul ba): 'dug pa des seng ge de dag 'bros pa mthong nas des smras pa/ shes ldan dag khyed cag thams cad ni sder mo'i stobs can dang / mche ba'i stobs can sha stag yin na ci'i phyir 'bros/ seng ge de dag gis smras pa/
198b8('dul ba): cal cal zer ba byung ngo / /shes ldan dag cal cal zer ba de ga las byung / bdag gis kyang cal cal zer ba ga las byung mi shes so/ /seng ge des smras pa/ shes ldan dag ma 'bros shig dang cal cal zer ba ga
199a1('dul ba): las byung ba brtag par bya'o zhes des stag dag la smras pa/ khyed cag la sus smras/ stag dag gis smras pa/ gung dag gis so/ /des gung dag la smras pa/ khyed cag la sus smras/ gung dag gis smras pa/
199a2('dul ba): dred dag gis so/ /des dred dag la smras pa/ khyed cag la sus smras/ dred dag gis smras pa/ dom dag gis so/ /des dom dag la smras pa/ khyed cag la sus smras/ dom dag gis smras pa/ glang po che dag gis so/ /des
199a3('dul ba): glang po che dag la smras pa/ khyed cag la sus smras/ glang po che dag gis smras pa/ bse dag gis so/ /des bse dag la smras pa/ khyed cag la sus smras/ bse dag gis smras pa/ ma he dag gis so/ /des ma he
199a4('dul ba): dag la smras pa/ khyed cag la sus smras/ ma he dag gis smras pa/ phag dag gis so/ /des phag dag la smras pa/ khyed cag la sus smras/ phag dag gis smras pa/ ri dgas dag gis so/ /des ri dgas dag la smras pa/ khyed cag la sus
199a5('dul ba): smras/ ri dgas dag gis smras pa/ sbre dag gis so/ /des sbre dag la smras pa/ khyed cag la sus smras/ sbre dag gis smras pa/ wa dag gis so/ /des wa dag la smras pa/ khyed cag la sus smras/
199a6('dul ba): wa dag gis smras pa/ ri bong dag gis so/ /des ri bong dag la smras pa/ khyed cag la sus smras/ ri bong dag gis smras pa/ bdag cag gis 'jigs pa de mngon sum du mthong gis tshur shog dang cal cal zer ba de ga las byung ba
199a7('dul ba): bstan par bya'o zhes de dag gis seng ge de khrid de shing bil ba'i tshal de bstan nas cal cal zer ba de 'di nas byung ngo zhes smras pa dang / ji tsam na shing bil ba'i tshal de nas yang bil ba zhig mtshe'u de'i nang du rdib pa na sgra cal ces
199a8('dul ba): zer ba byung nas seng ge des smras pa/ shes ldan dag 'di ni cal ba yin gyis ma 'jigs shig ces thams cad dbugs phyung ba dang lhas tshigs su bcad pas smras pa/ rab tu grags pas 'gro mi bya/ /
199b1('dul ba): bdag nyid kyis ni mngon sum bya/ /bil ba rdib pas nags tshal ni/ /rkang bzhi med par byas la ltos/ /dge slong dag de'i tshe de'i dus na seng ge ral pa can cod pan lta bu dang ldan pa gang gis ri dgas kyi tshogs chen po skrag pa
199b2('dul ba): phyogs bzhir bros pa dag dbugs phyung bar gyur pa de ni nga nyid yin no/ /de'i tshe de'i dus na ri bong drug po gang dag gis ri dgas kyi tshogs chen po skrag par byas pa de dag ni drug sde dag yin te/ dge slong dag de ltar 'das
199b3('dul ba): pa'i dus na yang 'di dag gis ri dgas kyi tshogs chen po skrag par byas te phyogs bzhir bros pa ngas dbugs phyung la da ltar yang 'di dag gis don 'thun skrag par byas te phyogs bzhir bros pa ngas dbugs phyung ngo / /
199b4('dul ba): 'di ni re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song
199b5('dul ba): la don 'thun la khyed cag las gang yang don 'thun gyi mdun du ma 'gro shig / de bzhin gshegs pa nyid don 'thun gyi mdun du gshegs so zhes bsgo shig /tshe dang ldan pa kun dga' bos btsun pa bka' bzhin 'tshal
199b6('dul ba): zhes bcom ldan 'das las mnyan nas don 'thun gyi gan du song te smras pa/ shes ldan dag de bzhin gshegs pas bka' stsal pa/ khyed cag las gang yang don 'thun gyi mdun du ma 'gro shig /de bzhin gshegs pa nyid
199b7('dul ba): don 'thun gyi mdun du gshegs so zhes byung ngo zhes bsgo'o/ /de nas de bzhin gshegs pa nyid don 'thun gyi mdun du gshegs pa dang / ji tsam na seng ge ral pa can cod pan lta bu dang ldan pa zhig rngam ste bcom ldan 'das
199b8('dul ba): kyi spyan sngar 'dor cing byung ba dang / bcom ldan 'das kyis phyag g.yas pa'i mthil du seng ge ral pa can cod pan lta bu dang ldan pa lnga sprul pa mdzad nas des de dag gi dri tshor nas skrag ste
200a1('dul ba): 'bros par brtsams pa dang / bcom ldan 'das kyis phyogs bzhir me sprul pa mdzad do/ /seng ge des phyogs bzhir 'bar/ rab tu 'bar/ kun tu rab tu 'bar te me lce gcig tu gyur cing 'bar bar
200a2('dul ba): mthong zhing bcom ldan 'das nyid kyi zhabs kyi drung 'ba' shig na zhi bar mthong nas des bcom ldan 'das kyi zhabs gnyis la gtugs pa dang / bcom ldan 'das kyi phyag 'khor lo dang / bkra shis dang / g.yung drung dang / dra bas
200a3('dul ba): 'brel ba/ bsod nams brgya phrag du ma las 'khrungs pa/ 'jigs pa rnams dbugs 'byin par mdzad pas mgo la byugs te bka' stsal pa/ bzhin bzang khyod sngon gyi nyes par spyad pa dang ldan pas dud 'gro'i
200a4('dul ba): skye gnas su skyes te/ khyod da ltar drag shul can lag pa dmar bsnun pa dang rab tu snun pa la zhugs pa/ gzhan gyi srog 'phrog pa/ gzhan gyi srog gcod pas 'tsho bar byed pa yin pas khyod 'di nas shi 'phos
200a5('dul ba): pa'i 'gro ba ni cir 'gyur/ skye ba ni cir 'gyur/ tshe phyi ma ni cir 'gyur/ bzhin bzang 'di ltar 'du byed thams cad ni mi rtag pa'o/ /chos thams cad ni bdag med pa'o/ /mya ngan las 'das pa ni zhi ba'o zhes tshig gsum gyi
200a6('dul ba): chos bstan nas bzhin bzang khyod nga la sems mngon par dad par gyis shig dang / des dud 'gro'i skye gnas kyi 'dod chags dang bral bar 'gyur ro zhes bka' stsal to/ /dge slong dag seng ge de la reg par byed pa na de sgra
200a7('dul ba): 'byin to/ /de nas bcom ldan 'das kyis dge slong rnams la bka' stsal pa/ dge slong dag khyed seng ge la ma reg shig /de ci'i phyir zhe na/ dge slong dag seng ge ni bzod par dka' ba dang / bsnyen par dka' ba
200a8('dul ba): yin pa'i phyir ro/ /dge slong dag de lta bas na dge slong gis seng ge la reg par mi bya'o/ /dge slong seng ge la reg par byed na 'gal tshabs can du 'gyur ro/ /de nas ri dgas kyi rgyal po seng ge de 'di snyam du sems
200b1('dul ba): te/ gang gi phyir bdag gis bcom ldan 'das kyi spyan sngar tshig gsum gyi chos thos nas zas za bar byed pa ni bdag gi tshul dang 'thun pa ma yin no snyam nas de zas mi za ba la zhugs so/ /dud 'gro'i
200b2('dul ba): skye gnas su skyes pa rnams kyi me ni rno ba yin pas de bkres pas nyam dmas pa na bcom ldan 'das la sems mngon par dad par byas nas dus la bab pa dang / rgyal chen bzhi pa'i lha rnams kyi nang du skyes so/ /
200b3('dul ba): lha'i bu 'am/ lha'i bu mo'i chos nyid ni skyes nas ring po ma lon pa la sems gsum skye ste/ gang nas shi 'phos pa dang / gang du skyes pa dang / las gang gis skyes pa'o/ /de dud 'gro rnams kyi nang nas shi 'phos pa dang /
200b4('dul ba): rgyal chen bzhi pa'i lha rnams kyi nang du skyes pa dang / bcom ldan 'das la sems mngon par dad par byas pas skyes par mthong ngo / /de nas sngon seng ge lha'i bu de 'di snyam du sems te/ gang gi phyir bdag yongs su gnas
200b5('dul ba): pa bsten te bcom ldan 'das la blta ba dang / bsnyen bkur bya ba'i phyir nye bar 'gro ba ni bdag gi tshul dang 'thun pa ma yin gyis bdag yongs su gnas pa ma bsten pa kho nar bcom ldan 'das la blta ba dang bsnyen bkur
200b6('dul ba): bya ba'i phyir nye bar 'gro'o snyam mo/ /de nas sngon seng ge lha'i bu rna cha gdub 'khor g.yo zhing dri ma med pa thogs te/ do shal dang / se mo dos brgyan pa'i lus kyis lha'i ut+pa la dang / pad ma dang / ku mu da dang / pad ma dkar
200b7('dul ba): po dag gis thu ba bkang ste/ kha dog shin du 'das pas mtshan mo la bab pa dang bcom ldan 'das ga la ba der song ste phyin nas bcom ldan 'das la me tog dag gis mngon par gtor te/ bcom ldan 'das kyi zhabs gnyis la
200b8('dul ba): mgo bos phyag 'tshal nas mtha' gcig tu 'dug pa dang / 'di ltar sngon seng ge lha'i bu'i kha dog gi mthus grong med pa'i dgon pa'i gnas thams cad snang ba rgya chen pos khyab par gyur to/ /de nas bcom ldan 'das kyis sngon seng ge lha'i bu'i bsam pa dang / bag la nyal
201a1('dul ba): dang / khams dang / rang bzhin thugs su chud nas gang thos nas sngon seng ge lha'i bus stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i
201a2('dul ba): 'bras bu mngon sum du byas pa de lta bur 'phags pa'i bden pa bzhi yang dag par so sor rtogs par byed pa'i chos bstan pa mdzad do/ /des bden pa mthong nas btsun pa bcom ldan 'das kyis bdag la gang mdzad pa 'di
201a3('dul ba): lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/
201a4('dul ba): byams pa dang / mdza' bshes dang / rtsa lag gi tshogs kyi kyang ma bgyis te/ khrag dang / mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni
201a5('dul ba): phye/ sems can dmyal ba dang / dud 'gro dang / yi dags dag nas ni rkang pa phyung / lha dang mi rnams kyi nang du ni bzhag go zhes lan gsum du ched du brjod pa ched du brjod do/ /yang smras pa/ khyod mthus rab drag nyes pa mang ldan
201a6('dul ba): pa'i/ /ngan song shul bkag bsod nams rab ldan pa'i/ /mtho ris 'gro ba phye zhing bdag gis ni/ /mya ngan 'das pa'i shul yang thob par gyur/ /shin du rnam dag khyod brten bdag gis ni/ /de ring skyon bral dag pa'i mig thob cing / /
201a7('dul ba): go 'phang zhi ba 'phags pa dgyes thob ste/ /sdug bsngal rgya mtsho'i pha rol rgal bar 'gyur/ /'gro bar lha min mi dang lhas mchod pa/ /skye dang rga dang na 'chi bral ba po/ /srid pa stong du mthong ba rab dkon pa/ /thub pa de ring khyod
201a8('dul ba): mthong 'bras bu mchis/ /de nas gdung byas do shal rab 'phyang bas/ /zhabs la phyag 'tshal rangs pa skyes gyur nas/ /dgra thul g.yas nas yongs su bskor byas te/ /lha yi 'jig rten mngon phyogs mkha' la song / /de nas sngon seng ge lha'i bu
201b1('dul ba): tshong pa khe spogs rnyed pa lta bu dang / zhing pa lo thog 'byor pa lta bu dang / dpa' bo g.yul las rnam par rgyal ba lta bu dang / nad pa nad thams cad las yongs su thar ba lta bur gyur te cha lugs gang gis bcom ldan 'das kyi spyan sngar
201b2('dul ba): 'ongs pa'i cha lugs de nyid kyis rang gi gnas su song ngo / /dge slong dag nam gyi cha stod dang / nam gyi cha smad la mi nyal bar sbyor ba'i rjes su brtson par gnas pa de dag gis bcom ldan 'das kyi spyan sngar snang ba rgya chen pos khyab par gyur
201b3('dul ba): pa mthong ngo / /mthong nas the tshom za ba'i yid kyis mtshan mo nam nangs pa dang bcom ldan 'das la zhus pa/ bcom ldan 'das ci lags/ mdang sum mi mjed kyi bdag po tshangs pa 'am/ lha'i dbang po brgya byin nam/ 'jig rten
201b4('dul ba): skyong ba bzhi 'am/ lha'i bu 'byor pa che ba mthu che ba gzhan zhig bcom ldan 'das la blta ba'i slad du nye bar mchis sam/ bcom ldan 'das kyis bka' stsal pa/ dge slong dag mi mjed kyi bdag po tshangs pa nga la blta ba'i
201b5('dul ba): phyir nye bar 'ongs pa yang ma yin/ lha'i dbang po brgya byin yang ma yin/ 'jig rten skyong ba bzhi yang ma yin/ lha'i bu 'byor pa che ba/ mthu che ba gzhan yang ma yin te/ dge slong dag 'di ltar khyed kyis ngas ri dgas kyi rgyal po seng ge
201b6('dul ba): gang la tshigs gsum gyi chos bstan pa de mthong ngam bcom ldan 'das mthong ngo / /dge slong dag de de nas shi 'phos te rgyal chen bzhi pa'i lha rnams kyi nang du skyes nas de mdang sum nga'i gan du 'ongs te/ ngas de la chos bstan nas
201b7('dul ba): des bden pa mthong ste rang gi gnas su song ngo / /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa sngon seng ge lha'i bus las ci bgyis na las
201b8('dul ba): de'i rnam par smin pas seng ge rnams kyi nang du skyes par gyur/ las ci bgyis na las de'i rnam par smin pas rgyal chen bzhi pa'i lha rnams kyi nang du skyes par gyur/ las ci bgyis na las de'i
202a1('dul ba): rnam par smin pas bden pa mthong nas rang gi gnas su mchis/ bcom ldan 'das kyis bka' stsal pa/ dge slong dag sngon seng ge lha'i bu nyid kyis las tshogs rnyed pa/ rkyen yongs su bsgyur ba/ 'od pa bzhin
202a2('dul ba): du nye bar gnas pa/ gdon mi za bar 'byung bar 'gyur ba dag byas shing bsags pas sngon seng ge lha'i bus las byas shing bsags pa gzhan su zhig gis nyams su myong bar 'gyur/ dge slong dag las byas
202a3('dul ba): shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur te/ 'di ltar las dge ba dang / mi dge ba byas
202a4('dul ba): shing bsags pa dag ni zin pa'i phung po dang / khams dang skye mched dag kho na la rnam par smin par 'gyur ro/ /las rnams bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras
202a5('dul ba): bu dag tu 'gyur ba nyid/ /dge slong dag sngon byung ba 'das pa'i dus na bskal pa chen po bzang po 'di nyid la skye dgu'i tshe lo nyi khri thub pa na ston pa de bzhin gshegs pa dgra bcom pa yang dag par rdzogs pa'i
202a6('dul ba): sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu gdul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'od srung
202a7('dul ba): zhes bya ba 'jig rten du byung ste/ de dge slong nyi khris bskor cing grong khyer bA rA Na sI na drang srong smra ba ri dgas kyi nags na nye bar rten cing bzhugs so/ /gang gi tshe yang dag par rdzogs pa'i sangs rgyas 'od srung 'jig rten du byung
202a8('dul ba): bar ma gyur pa de'i tshe bA rA Na sI na bram ze 'khor shin du mang ba/ rig byed dang / rig byed kyi yan lag gi pha rol du son pa/ yul tha dad pa na gnas pa'i bram ze rnams kyi ston par gyur pa zhig 'dug pa de 'jig rten thams cad kyis shin du bkur stir byas/
202b1('dul ba): bla mar byas/ rjed par byas/ mchod par byas so/ /gang gi tshe yang dag par rdzogs pa'i sangs rgyas 'od srung 'jig rten du byung bar gyur pa de'i tshe na de la phyin cad 'ga' yang bkur stir mi byed/ bla mar mi byed/ rjed par mi byed/ mchod par
202b2('dul ba): mi byed do/ /yang dag par rdzogs pa'i sangs rgyas 'od srung 'khor brgya phrag du ma'i mdun na bzhugs shing chos ston par mdzad pa na bram ze 'khor shin du mang po de phyogs de nas song ba dang / bram ze des yang dag par rdzogs pa'i sangs rgyas 'od
202b3('dul ba): srung 'khor brgya phrag du ma'i mdun na bzhugs shing chos ston pa mthong ngo / /mthong nas kyang smras pa/ dge sbyong 'di ni seng ge bzhin du 'jigs pa med pa dang / bag tsha ba med par 'khor la chos ston par byed la/ nyan thos 'di dag
202b4('dul ba): ni ri dgas phra mo dag bzhin du chos nyan par byed do/ /yang dag par rdzogs pa'i sangs rgyas 'od srung gis de gsan to/ /gsan nas kyang bram ze de la bka' stsal pa/ bram ze khyod kyis ngag gi las rtsub po smras kyis/ nyes pa nyes pa'i
202b5('dul ba): sgo nas shogs shig dang / de lta na khyod kyi las de srab pa nyid dang / yongs su zad pa dang / yongs su mthar thug par 'gyur ro/ /bram ze des nyes pa nyes pa'i sgo nas bshags te yang dag par rdzogs pa'i sangs rgyas 'od srung gi spyan sngar skyabs su 'gro ba
202b6('dul ba): dang bslab pa'i gzhi dag blangs so/ /dge slong dag de'i tshe de'i dus na gang gi yang dag par rdzogs pa'i sangs rgyas 'od srung la seng ge zhes brjod pas kun du spyad pa gang yin pa de ni sngon seng ge lha'i bu 'di nyid yin te/ de'i tshe 'di
202b7('dul ba): y ang dag par rdzogs pa'i sangs rgyas 'od srung la seng ge zhes brjod pas kun tu spyad pa'i las de'i rnam par smin pas tshe rabs lnga brgyar seng ge rnams kyi nang du skyes par gyur nas da ltar gyi bar du yang seng ge rnams kyi nang du yang
202b8('dul ba): skyes par gyur to/ /'dis nga la sems mngon par dad par byas pa'i las de'i rnam par smin pas ni shi zhing dus la bab nas rgyal chen bzhi pa'i lha rnams kyi nang du skyes so/ /'dis yang dag par rdzogs pa'i sangs rgyas 'od srung gi spyan
203a1('dul ba): sngar skyabs su 'gro ba dang / bslab pa'i gzhi dag blangs pa'i las de'i rnam par smin pas ni nga'i spyan sngar bden pa dag mthong zhing des bden pa dag mthong nas rang gi gnas su phyin to/ /dge slong
203a2('dul ba): dag de ltar na las gcig tu gnag pa rnams kyi rnam par smin pa ni gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par
203a3('dul ba): smin pa yang 'dren ma yin no/ /dge slong dag de lta bas na las gcig tu gnag pa rnams dang / 'dren ma rnams spangs te las gcig tu dkar ba rnams la brtsal bar bya ste/ dge slong dag khyod kyis de ltar bslab par
203a4('dul ba): bya'o/ /de nas bcom ldan 'das ma ga d+ha dag tu ljongs rgyu zhing gshegs pa na rgyal po'i khab tu byon nas rgyal po'i khab na 'od ma'i tshal ka lan da ka'i gnas na bzhugs so/ /de'i dus na drug sde dag gis mes gzhan la gtong bas
203a5('dul ba): rtse bar byed cing / zla ba yang byed/ nyi ma yang byed/ mgal me'i 'khor lo yang byed nas gzhan mu stegs can dag shes ldan dag shAkya'i bu'i dge sbyong 'di dag ni mes gzhan la gtong bas rtse bar byed/ zla ba yang byed/ nyi ma
203a6('dul ba): yang byed/ mgal me'i 'khor lo yang byed de/ byis pa khye'u 'di dag kyang mes gzhan la gtong bas rtse bar byed cing / zla ba yang byed/ nyi ma yang byed/ mgal me'i 'khor lo yang byed na/ shes ldan dag byis pa khye'u 'di dag dang /
203a7('dul ba): shAkya'i bu'i dge sbyong 'di dag la bye brag ni ci yod/ bsam pa ni ci yod/ tha dad du bya ba ni ci yod/ su zhig dge sbyong mgo reg 'di dag la bsod snyoms sbyin pa dang bya bar sems shes smod par byed/ phyar ka gtong bar byed/
203a8('dul ba): kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba
203b1('dul ba): la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la smras pa/
203b2('dul ba): dge slong dag khyed mes gzhan la gtong bas rtse bar byed cing / zla ba yang byed/ nyi ma yang byed/ mgal me'i 'khor lo yang byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su
203b3('dul ba): 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams
203b4('dul ba): la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul
203b5('dul ba): ba la bslab pa'i gzhi 'di ltar gdon par bya ste/ yang dge slong gang me la reg gam/ reg du 'jud na ltung byed do/ /zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' bar mdzad do/ /dge slong
203b6('dul ba): dag phyin cad de bzhin gshegs pa'i dbu skra dang sen mo'i mchod rten dag la bdug spos kyang gsol bar mi byed/ mar me yang sbar bar mi byed/ slob dpon dang / mkhan po dag la yang chu dron 'bul bar mi byed/ lhung bzed kyi
203b7('dul ba): las kyang mi byed/ tshon gyi las kyang mi byed do/ /sangs rgyas bcom ldan 'das rnams ni mkhyen bzhin du rmed par mdzad pa yin pas sangs rgyas bcom ldan 'das kyis tshe dang ldan pa kun dga' bo la smras pa/ kun dga' bo ci'i
203b8('dul ba): phyir dge slong dag phyin cad de bzhin gshegs pa'i dbu skra dang sen mo'i mchod rten dag la bdug spos kyang gsol bar mi byed/ mar me yang sbar bar mi byed/ slob dpon dang mkhan po dag la yang chu dron 'bul bar mi byed/
204a1('dul ba): lhung bzed kyi las kyang mi byed/ tshon gyi las kyang mi byed/ btsun pa bcom ldan 'das kyis 'di ltar yang dge slong gang me la reg gam reg tu 'jud na ltung byed do zhes 'dul ba la nyan thos rnams kyi bslab
204a2('dul ba): pa'i gzhi bca' ba mdzad pas dge slong de dag slan cad de bzhin gshegs pa'i dbu skra dang / sen mo'i mchod rten dag la bdug spos kyang gsol bar mi bgyid/ mar me yang sbar bar mi bgyid/ slob dpon dang
204a3('dul ba): mkhan po dag la yang chab dron 'bul bar mi bgyid/ lhung bzed kyi las kyang mi bgyid/ tshon gyi las kyang mi bgyid do/ /kun dga' bo de lta bas na dus byin gyis brlab par bya'o/ /bcom ldan 'das kyis dus byin
204a4('dul ba): gyis brlab par bya'o zhes bka' stsal nas/ de dag gis ji ltar dus byin gyis brlab par bya ba mi shes nas bcom ldan 'das kyis bka' stsal pa/ ston pa dang / chos dang / dge 'dun dang / slob dpon dang / mkhan po dang / tshangs pa mtshungs
204a5('dul ba): par spyod pa rnams kyi chos dang ldan pa'i bya ba'i don nyid kyis dus byin gyis brlab par bya'o/ /dge slong dag lhung bzed kyi las dang / tshon gyi las dag byed pa na yang dang yang du brjed ngas pas me la reg nas de dag 'gyod
204a6('dul ba): pa skyes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dus yun ring du byin gyis brlab par bya'o/ /dge slong zhig na zhing rlung nad can du gyur nas de
204a7('dul ba): sman pa'i gan du song ste dris pa/ bzhin bzang kho bo la sman ston cig /'phags pa zhugs bsten cig /bzhin bzang bcom ldan 'das kyis bslab pa'i gzhi bca' bar mdzad do/ /'phags pa khyod kyi ston pa ni thugs rje can
204a8('dul ba): lags pas 'di ltar de nyid rkyen du mdzad nas rjes su gnang bar 'gyur ba gang lags pa de lta bu'i gnas mchis par 'gyur ro zhes zer ba'i skabs de dge slong rnams kyis/ bcom ldan 'das la gsol pa dang / bcom ldan 'das kyis bka'
204b1('dul ba): stsal pa/ de lta bas na na ba'i dus ma gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang
204b2('dul ba): 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni rjes su gnang ba yin te/
204b3('dul ba): nga'i nyan thos rnams kyis 'dul ba la bslab pa'i gzhi 'di ltar gdon par bya' ste/ yang dge slong gang mi na bar bdag nyid kyi phyir me la reg gam/ reg tu 'jud na ltung byed do/ /yang dge slong gang zhes bya ba ni drug sde 'am/
204b4('dul ba): gzhan yang de lta bu gang yin pa'o/ /mi na bar zhes bya ba ni na ba bzhag te'o/ /bdag nyid kyi phyir zhes bya ba ni bdag nyid kyi ched du'o/ /me la reg gam zhes bya ba ni bdag nyid kyis so/ /reg du 'jud na zhes bya ba ni gzhan no/ /
204b5('dul ba): ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed ltung bar byed pa'o/ /gzhan yang ji srid du ltung ba de ma bshags
204b6('dul ba): shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis mes gzhan la gtong bas rtse bar byed na ltung byed du 'gyur ro/ /
204b7('dul ba): zla ba byed na ltung byed du 'gyur ro/ /nyi ma byed na ltung byed du 'gyur ro/ /mgal me'i 'khor lo byed na ltung byed du 'gyur ro/ /dge slong me sbar bar byed na des dus byin gyis brlab par bya'o/ /dus byin gyis ma brlabs par sbar bar byed na ltung byed du
204b8('dul ba): 'gyur ro/ /dge slong me gsod par byed na des dus byin gyis brlab par bya'o/ /dus byin gyis ma brlabs par gsod par byed na ltung byed du 'gyur ro/ /dge slong bud shing skul bar byed dam/ bud shing 'dren par byed na des dus byin gyis brlab par bya'o/ /dus byin
205a1('dul ba): gyis ma brlabs par bud shing skul bar byed dam/ 'dren par byed na ltung byed du 'gyur ro/ /dge slong mdag ma spung bar byed dam/ mdag ma 'dru bar byed na des dus byin gyis brlab par bya'o/ /dus byin gyis ma brlabs
205a2('dul ba): par mdag ma spung bar byed dam/ 'dru bar byed na ltung byed du 'gyur ro/ /dge slong me ma mur spung bar byed dam/ 'dru bar byed na des dus byin gyis brlabs par bya'o/ /dus byin gyis ma brlab par me ma mur spung bar byed dam/ 'dru bar
205a3('dul ba): byed na nyes byas su 'gyur ro/ /dge slong mer skra dang / spu dang / rus pa dang / sen mo dag 'jud na nyes byas su 'gyur ro/ /dge slong mer mchil ma dang / snabs dang / skyugs pa dang / rlugs pa dag 'jud na nyes byas su 'gyur ro/ /las dang po
205a4('dul ba): pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /me la reg pa'i ltung byed de lnga bcu rtsa gnyis pa rdzogs s+ho// //'dul ba rnam par 'byed pa/ bam po lnga bcu rtsa
205a5('dul ba): bdun pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas nyon mongs pa thams cad spangs pas
205a6('dul ba): dgra bcom pa nyid mngon sum du byas pa dang / tshe dang ldan pa 'dun pa ni kau sham+bir song ste yid dal du 'dug pa dang / 'gro mgyogs dang / nab so gnyis dus la bab pa dang / dga' bo dang / nye dga' gnyis ni dge 'dun gyi nang na
205a7('dul ba): gnas pa de'i tshe na bcu bdun sde dag gdug pa dang / pha rol gnon par gyur cing / mdo sde 'dzin pa dang / 'dul ba 'dzin pa dang / ma mo 'dzin pa yang yin pas de dag gis smras pa/ tshe dang ldan pa dag bdag
205a8('dul ba): cag yun ring po nas drug sde dag gis tho brtsams te/ ji ltar dga' bo dang / nye dga' gnyis kyi tho btsams pa ltar yang gzhan dag gis tho ma btsams la/ ji ltar nye dgas tho brtsams pa ltar
205b1('dul ba): yang dga' bos tho ma brtsams kyis tshur shog / de gnas nas dbyungs ba'i las bya'o/ /de na gcig gis smras pa/ phu nu bo dag de'i phu nu bo dga' bo rtsod pa la mkhas pas bdag cag gis nye dga'
205b2('dul ba): gnas nas dbyung ba'i las bya bar mi nus so/ /de brel ba skyed par bya'o zhes de dag dga' bo'i gan du song ste smras pa/ gnas brtan phyag 'tshal lo/ /tshe dang ldan pa dag a rog khya/ gnas brtan gyis
205b3('dul ba): chos gos dag dri ma can du gyur to/ /bu dag kho bo rgas par gyur pas dge slong lhan cig gnas pa dang / nye gnas dag gis kyang rgas pa'i phyir brnyas te phyin chad chos gos kyi las byed du mi btub bo/ /
205b4('dul ba): bdag cag gis gnas brtan gyi chos gos dag bkru bar bgyi yis chos gos dag tshur stsol/ dga' bos bcu bdun sde dag la chos gos dag byin no/ /de dag gis yang smras pa/ gnas brtan chos gos
205b5('dul ba): dag gcig car bkrus chos gos thams cad tshur stsol/ dga' bo brnyang rnying dag gyon te chos gos thams cad bcu bdun sde dag la byin no/ /bcu bdun sde dag gis chos gos de dag 'gyur byed kyis btsal nas
205b6('dul ba): gnas mal bshams te/ gaN DI brdungs nas dga' bo'i gan du song te smras pa/ gnas brtan dge 'dun gyi bya ba cung zhig mchis te/ gaN DI brdungs kyis tshur spyon/ dga' bos smras pa/ bu dag kho bo
205b7('dul ba): 'di 'dra ba'i gnas skabs kyis dge 'dun gyi nang du ji ltar 'gro bar bya/ dge 'dun gyi bya ba chos dang ldan pa la 'dun pa 'bul lo/ /de nas dge 'dun thams cad 'dug cing 'thun par gyur pa na dge slong gleng ba
205b8('dul ba): po rgan pa'i mtha' logs su 'dug ste nye dga' la smras pa/ btsun pa nye dga' khyod kyis bcu bdun sde dag gi lto dral te rgyu ma dag gis rgyal byed kyi tshal bskor bar bya'o zhes bya ba de lta bu'i tshig smras pa gang yin pa de dran nam/
206a1('dul ba): tshe dang ldan pa dag rma sos pa dag dral te ci bya/ de ni 'das pa'i don yin no/ /de dag gis smras pa/ bcom ldan 'das kyis 'das pa'i dus kho na las brtsams te 'dul ba la nyan thos rnams kyi bslab
206a2('dul ba): pa'i gzhi bca' ba mdzad do zhes de dag gis nye dga' la gya tsom du nan gyis gnas nas dbyung ba'i las byas so/ /nye dga' gnas nas dbyung ba'i las byas nas phu bo dga' bo'i gan du song ste ngu bar brtsams pa dang / dga'
206a3('dul ba): bos smras pa/ nye dga' ci'i phyir ngu / nye dgas smras pa/ lhung bzed nag po can dag gis kho bo gnas nas dbyung ba'i las byas so/ /dga' bos smras pa/ gang dag gis kho bo'i nu bo gnas nas dbyung ba'i las byas pa
206a4('dul ba): de dag grong dang / grong khyer dang / ljongs dang / khams gsum nas gnas nas phyung bar gyur cig /'on kyang gnas nas dbyung ba'i las byas pa rnams la/ grong dang / grong khyer med dam ci sdod cig dang bzod pa gsol
206a5('dul ba): bar bya'o/ /'di ltar de dag gis mi mthun pa kho nar las byas so/ /gang zhig der ma 'dus/ kho bo'o/ /slob dpon gyis der 'dun pa phul lo/ /ci kho bos bdag gi nu bo gnas nas dbyung ba'i las byed par shes sam/
206a6('dul ba): kho bo dge 'dun gyi bya ba de lta bu la 'dun pa mi 'bul gyis kho bos 'dun pa ma phul lo/ /kho bos 'dun pa nyes par phul lo/ /dge slong don nyung ngu dag ci'i phyir dge slong dag dge 'dun gyi bya ba chos dang ldan pa la dge slong la 'dun
206a7('dul ba): pa phul nas de'i 'og tu khros 'khrugs rngam par gyur te yi ma rangs nas spong ba'i chos su byed cing 'di skad ces dge slong 'dun pa phyir byin cig khyod la mi sbyin no zhes zer zhes smod par byed/ phyar ka gtong bar byed/ kha zer bar
206a8('dul ba): byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams
206b1('dul ba): ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dga' bo la smras pa/ dga' bo khyod dge 'dun gyi bya ba chos dang ldan pa la dge slong la 'dun pa phul nas de'i
206b2('dul ba): 'og tu khros 'khrugs rngam par gyur te yi ma rangs nas spong ba'i chos su byed cing 'di skad ces dge slong 'dun pa phyir byin cig / khyod la mi sbyin no zhes zer ba bden nam/ btsun pa mad do/ /sangs rgyas bcom ldan 'das kyis
206b3('dul ba): dge sbyong gi tshul ma yin pa/ rjes su 'thun pa ma yin pa rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge
206b4('dul ba): slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan
206b5('dul ba): thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge 'dun gyi bya ba chos dang ldan pa la dge slong la 'dun pa phul nas de'i 'og tu khros 'khrugs rngam par gyur te yi ma rangs nas
206b6('dul ba): spong ba'i chos su byed cing 'di skad ces dge slong 'dun pa phyir byin cig / khyod la mi sbyin no zhes zer na ltung byed do/ /yang dge slong gang zhes bya ba ni shAkya'i bu dga' bo 'am/ gzhan yang de lta bu gang yin pa'o/ /dge 'dun gyi zhes bya ba
206b7('dul ba): ni de bzhin gshegs pa'i nyan thos kyi dge 'dun gyi'o/ /bya ba chos dang ldan pa la zhes bya ba ni las chos dang ldan pa la'o/ /dge slong la zhes bya ba ni chos 'di pa la'o/ /'dun pa phul nas zhes bya ba ni 'dun pa byin nas so/ /
206b8('dul ba): de'i 'og tu zhes bya ba ni dus gzhan na'o/ /khros 'khrugs rngam par gyur te yi ma rangs nas shes bya ba ni khros shing khro ba'i zil gyis non nas so/ /spong ba'i chos su byed cing zhes bya ba ni bsnyon pa'i chos su byed cing ngo / /
207a1('dul ba): 'di skad ces shes bya ba ni 'di skad ces zer na'o/ /dge slong 'dun pa phyir byin cig /khyod la mi sbyin no zhes zer na zhes bya ba ni 'di skad ces zer na'o/ /ltung byed do zhes bya ba ni sems can dmyal ba dang /
207a2('dul ba): dud 'gro dang / yi dags ngan song dang / ngan 'gro dang / log par ltung ba dag du sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i
207a3('dul ba): chos rnam la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad dge 'dun gyi bya ba chos dang ldan pa la dge slong la 'dun pa phul nas de'i
207a4('dul ba): 'og tu khros 'khrugs rngam par gyur te yi ma rangs nas spong ba'i chos su byed cing 'di skad ces dge slong 'dun pa phyir byin cig / khyod la mi sbyin no zhes zer na thams cad du ltung byed du 'gyur ro/ /las dang po pa dang / smyos pa
207a5('dul ba): dang / sems 'khrug pa dang / tshor ba dag gis nyen pa la ltung ba med do/ /'dun pa phyir sgyur ba'i ltung byed de lnga bcu rtsa gsum pa rdzogs s+ho// // bar sdom la/ chos nyan pa dang sgra can zin/ /na dang dge
207a6('dul ba): slong sdig can la/ /don 'thun gnyis su byas pa dang / /mdun du btud dang dge tshul lo/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bram ze dang
207a7('dul ba): khyim bdag dad pa can dag gtsug lag khang du lhags nas dge slong rnams la smras pa/ 'phags pa dag chos bstan du gsol/ dge slong rnams kyis smras pa/ bzhin bzang dag bcom ldan 'das kyi spyan
207a8('dul ba): sngar deng shig dang / bcom ldan 'das khyed cag la chos ston par mdzad do/ /de dag gis smras pa/ 'phags pa dag ston pa nyag cig tu bas pas re shig lha rnams la chos ston par mdzad dam/
207b1('dul ba): 'on te klu rnams la 'am/ gnod sbyin rnams la 'am/ mi rnams la chos ston par mdzad sus 'tshal gyis/ khyed cag gis kyang chos bstan du gsol/ bzhin bzang dag bcom ldan 'das kyis ma
207b2('dul ba): gnang ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dge slong rnams kyis kyang chos bstan par bya bar gnang ngo / /
207b3('dul ba): bcom ldan 'das kyis dge slong rnams kyis kyang chos bstan par bya'o zhes bka' stsal nas/ de dag nyin mo chos ston par byed do/ /de na gang dag bsod nams kyi 'bras bus 'tsho ba de dag ni nyin mo chos
207b4('dul ba): mnyan nas mtshan mo rtsol ba'i 'bras bus 'tsho ba rnams la shes ldan dag 'phags pa dag chos snyan pa snyan pa ston par mdzad cing sbrang rtsi byed pa'i sbrang bu bzhin du chos sbrang rtsi lta bu ston cing stob par mdzad do/ /
207b5('dul ba): zhes brjod par byed do/ /rtsol ba'i 'bras bus 'tsho ba dag gis smras pa/ khyed cag las gang dag chos nyan pa de dag gi sangs rgyas 'byung ba ni 'bras bu dang bcas pa yin no/ /'o na khyod cag kyang ci'i phyir chos nyan
207b6('dul ba): par mi byed/ khyed cag ni bsod nams kyi 'bras bus 'tsho ba dag yin pas nyin mo chos nyan par byed kyi/ kho bo cag ni rtsol ba'i 'bras bus 'tsho ba dag yin pas gal te nyin mo las dag ma byas na ltogs te 'chi bar
207b7('dul ba): 'gyur/ gal te 'phags pa dag mtshan mo chos ston par 'gyur na de lta na bdag cag gis kyang chos mnyan par bya'o zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das
207b8('dul ba): kyis bka' stsal pa/ mtshan mo chos bstan par bya'o/ /de dag mtshan mo thams cad kho nar chos ston par byed cing de dag ngal ba dang / bcom ldan 'das kyis bka' stsal pa/ mtshan thams cad kho nar
208a1('dul ba): chos bstan par mi bya'o/ /de dag nam phyed kyis bar du chos ston par byed pa na de lta na yang ngal bar gyur nas bcom ldan 'das kyis bka' stsal pa/ tshes brgyad dang / tshes bcu bzhi la chos bstan
208a2('dul ba): par bya'o/ /de dag tshes brgyad dang / tshes bcu bzhi la chos ston par byed pa na bsod snyoms pa zhig gtsug lag khang du chos nyan du 'ongs nas dge slong rnams kyis nam phyed kyi bar du chos bstan pa dang / bsod
208a3('dul ba): snyoms pa des bsam pa/ da ni 'gro ba'i dus ma yin gyis 'di nyid du 'dug par bya'o zhes de mtha' gcig tu song nas skyil mo krung bcas te 'dug go/ /der lhags pa'i khyim pa de dag kyang de nyid du nyal nas/ dge
208a4('dul ba): bskos kyis mar me bsad par brtsams pa dang / de dag gis smras pa/ 'phags pa zhugs mar ma dgum zhig dang bdag cag gis 'bru mar dbul lo/ /dge bskos kyis mar me gsos te song nas khyim
208a5('dul ba): pa de dag de na 'khod cing de dag gis smras pa/ 'phags pa che ge mo zhig gis ni chos snyan pa snyan pa dag bstan to/ /'phags pa che ge mo zhig gis ni chos ches snyan pa snyan pa dag bstan to zhes zer ro/ /de na
208a6('dul ba): dge slong rgan zhugs brjed ngas pa zhig nyal ba des rmi lam na sngon gyi rnying pa dang lhan cig nyal bar rmi nas des ci dang ci dag cig brdol bar brtsams pa dang / khyim pa de dag gis smras pa/ shes ldan dag khyim pa ci dang ci dag
208a7('dul ba): brdol ba 'di su yin zhes de dag gis de bskyod par brtsams pa dang / ji tsam na rgan zhugs de phyis gan du nyal zhing ci dang ci dag brdol ba mthong nas de dag gis smras pa/ shes ldan dag rgan po rnams kyis
208a8('dul ba): gnas skabs kyang re shig 'di 'dra na 'di dag ni rab du byung ba gzhon nu dag yin pas 'di dag gi gnas skabs ji lta bur 'gyur zhes ma dad pa go bar byed do/ /bsod snyoms pa de nang par sngar langs te dgon pa'i gnas
208b1('dul ba): su song ba dang / dge slong spong ba pa dag gis de mthong nas smras pa/ tshe dang ldan pa ji lta tshangs pa mtshungs par spyod pa dag gis chos snyan pa snyan pa dag bstan cing skye bo phal po che'i tshogs mngon par dad par
208b2('dul ba): byas sam/ des smras pa/ tshangs pa mtshungs par spyod pa dag gis chos snyan pa snyan pa dag bstan pas skye bo phal po che'i tshogs te por mngon par dad par byas so/ /rgan zhugs shig gis ni skye bo phal po che'i
208b3('dul ba): tshogs mngon par ma dad par byas so/ /ji ltar gyur/ des skabs de dge slong rnams la brjod nas dge slong rnams kyis bcom ldan 'das la rgyas par gsol to/ /de nas bcom ldan 'das 'di snyam du dgongs te/ nyes
208b4('dul ba): dmigs gang cung zad byung ba ni dge slong rnams rdzogs par ma bsnyen pa dang lhan cig nyal bar byed pa dang / snang ba la nyal bar byed pa las gyur to snyam nas bcom ldan 'das kyis bka' stsal pa/ de lta bas na dge slong
208b5('dul ba): gis gang zag rdzogs par ma bsnyen pa dang lhan cig nyal bar mi bya zhing snang ba la yang nyal bar mi bya'o/ /nyal bar byed na 'gal tshabs can du 'gyur ro/ /'di ni re shig byung ba yin te/ sangs rgyas bcom ldan 'das re shig 'dul ba la
208b6('dul ba): nyan thos rnams kyi bslab pa'i gzhi 'cha' bar ni mi mdzad do/ /tshe dang ldan pa shA ri'i bu la dge tshul sgra can zin dang / skul byed ces bya ba gnyis yod de/ dge slong blo bur du 'ongs pa zhig 'ongs pa na tshe dang ldan pa sgra can zin
208b7('dul ba): nyin mo spyod du song ba'i gtsug lag khang du dge slong blo bur du 'ongs pa de'i gtsug lag khang du bskos nas dge slong des tshe dang ldan pa sgra can zin gyi lhung bzed dang chos gos phyi rol du phyung ste mtha' gcig tu bzhag go/ /tshe dang ldan
208b8('dul ba): pa sgra can zin nyin mo spyod pa nas phyir 'ongs pa dang / ji tsam na rang gi lhung bzed dang / chos gos phyi rol du phyung ste mtha' cig tu bzhag pa mthong nas de sems khongs su chud cing 'dug go/ /ji tsam na dge tshul skul byed 'ongs nas des
209a1('dul ba): smras pa/ tshe dang ldan pa sgra can zin ci'i phyir sems khongs su chud cing 'dug sgra can zin gyis smras pa/ kho bo nyin mo spyod du song ba'i gtsug lag khang dge slong blo bur du 'ongs pa'i gtsug lag khang
209a2('dul ba): du bskos nas des kho bo'i lhung bzed dang / chos gos phyi rol du phyung ste mtha' cig tu bzhag na sprin kha dog lnga pa 'dus pas kho bo dang mal gang du bsham par bya ba mi shes so/ /skul byed kyi smras pa/ tshe dang ldan pa sgra can zin ci'i phyir
209a3('dul ba): sems khongs su chud cing 'dug tu yod/ gar yang rung bar nyol cig /sgra can zin gyis smras pa/ tshe dang ldan pa skul byed khyod ni rdzu phrul che ba dang mthu che ba yin pas lo ma yin pa'i spyil bu sprul te mal 'cha' bar byed mod kho bos
209a4('dul ba): ji ltar bya/ de'i tshe na bram ze dang / khyim bdag dad pa can dag gis bcom ldan 'das kyi snam phyi spos kyi byug pas skus nas/ tshe dang ldan pa sgra can zin gyis bsams pa/ sangs rgyas bcom ldan 'das rnams la dus ma yin par bshang ba mdzad par 'gyur
209a5('dul ba): ba gang yin pa de ni gnas med cing skabs ma yin gyis song la der nyal bar bya'o snyam nas de der song ste snam phyi sa'i zhabs rten la mgo bzhag ste nyal lo/ /de'i mtshan mo sprin kha dog lnga pa 'dus nas des char 'bab par
209a6('dul ba): brtsams pa dang / snam phyi sa de dang ha cang thag mi ring ba na sbrul dug myur du khyab par byed pa'i gtso bo zhig gi tshang 'dug pa der char bab pa'i chus gang nas sbrul dug myur du khyab par byed pa'i gtso bo de bcom ldan 'das kyis snam phyi sa
209a7('dul ba): ga la ba der 'phags so/ /sangs rgyas bcom ldan 'das rnams ni bsnyel ba mi mnga' ba'i chos nyid can yin pas bcom ldan 'das kyis dgongs pa/ gal te sbrul dug myur du khyab par byed pa'i gtso bo des sgra can zin rnyed par gyur na
209a8('dul ba): ming gi lhag ma tsam las par byed par 'gyur te/ shAkya nga rgyal can dag gal te gzhon nu sgra can zin bzang po rab tu byung bar ma gyur na/ rgyal po dngos brtsam par 'gyur ba zhig na/ de rab du byung nas mgon med pa'i bya bas dus la bab bo
209b1('dul ba): zhes ma dad pa go bar byed par 'gyur bar thugs su chud nas glang po che'i sna 'dra ba'i phyag rkyang te sgra can zin blangs nas nyid kyi gzims mal du bsnyal te bzhag go/ /sangs rgyas bcom ldan 'das rnams gang zag
209b2('dul ba): rdzogs par ma bsnyen pa dang lhan cig gnas gcig na gzims par 'gyur ba ni gnas ma yin zhing skabs med pas bcom ldan 'das kyis dgung la 'chag pa dang bzhugs pa gnyis kyis shas cher mtshan mo 'da' bar mdzad do/ /dge
209b3('dul ba): slong gnas brtan gnas brtan dag nang par sngar langs te bcom ldan 'das kyis zhabs la mgo bos phyag 'tshal du 'ongs pa dang / sangs rgyas bcom ldan 'das rnams kyi chos nyid ni gal te 'dul ba la nyan thos rnams kyi bslab pa'i gzhi 'cha'
209b4('dul ba): bar bzhed na de'i tshe dge slong ma 'ongs pa rnams la ni gzhes par mdzad la/ dge slong 'ongs pa rnams ni/ phyir gtong bar mi mdzad pas tshe dang ldan pa skul byed bcom ldan 'das kyi zhabs la mgo bos phyag 'tshal du song ba dang /
209b5('dul ba): ji tsam na tshe dang ldan pa sgra can zin bcom ldan 'das kyi gzims mal na nyal ba mthong ngo / /mthong nas kyang se gol gyi sgras tshe dang ldan pa sgra can zin sad par byas te smras pa/ tshe dang ldan pa sgra can zin khyod gang du nyal/ de sad pa
209b6('dul ba): dang ji tsam na bdag nyid bcom ldan 'das kyis gzims mal na nyal bar mthong nas de myur ba myur ba kho nar langs te bcom ldan 'das kyis gzims mal nas babs pa dang / skul byed kyi smras pa/ tshe dang ldan pa sgra can zin gal te
209b7('dul ba): khyod la bcom ldan 'das kyis ma dgongs su zin na sbrul dug myur du khyab par byed pa'i gtso bos khyod ming gi lhag ma tsam las par byed par 'gyur ro/ /de nas bcom ldan 'das kyis dge slong rnams la bka'
209b8('dul ba): stsal pa/ dge slong dag dge tshul 'di dag la ni ma yang med/ pha yang med/ byams pa dang mdza' bshes kyi tshogs gzhan 'ga' yang med de/ tshangs pa mtshungs par spyod pa khyed cag 'ba' shig tu zad cing
210a1('dul ba): 'di dag ni dgra bcom pa'i sgo lnga dang ldan pa dag yin te/ gal te khyed cag gis 'di dag yongs su skyong bar mi byed na gzhan su zhig byed par 'gyur/ dge slong dag de lta bas na gang zag rdzogs par ma bsnyen pa dang
210a2('dul ba): lhan cig nub gnyis tshun cad gnas gcig tu nyal bar rjes su gnang ngo / /dge slong zhig la 'khru ba'i nad byung nas de mun pa'i nang du bshang ba byed pa na rkang pa gnyis la gos nas rkang pa gnyis brkyang ste nyal ba dang / de'i gan du nang par
210a3('dul ba): sngar dge slong lhan gcig gnas pa dang / nye gnas dag 'ongs nas de dag gis dris pa/ mkhan po thugs bde 'am/ des smras pa/ mi bde'o/ /ji ltar mi bde/ des skabs de rgyas par brjod nas dge slong rnams kyis bcom ldan 'das
210a4('dul ba): la gsol pa dang / bcom ldan 'das kyis bka' stsal pa/ de lta bas na snang ba bya'o/ /snang ba byas pa dang / de 'gyod pas mi nyal nas nyes dmigs de nyid du gyur pa dang / bcom ldan 'das kyis bka' stsal pa/ nyal
210a5('dul ba): bar bya ste/ 'di la 'gyod par mi bya'o/ /dge slong nad g.yog dag 'gyod pas mi nyal ba na de dag na bar gyur nas bcom ldan 'das kyis bka' stsal pa/ de dag gis kyang nyal bar bya'o/ /der byin len stobs pas bya
210a6('dul ba): ba byung nas bcom ldan 'das kyis bka' stsal pa/ rdzogs par ma bsnyen pas kyang der nyal bar bya'o/ /de dag nub gnyis 'das nas phyir 'byin par byed pa na nad pa la gnod par gyur nas bcom ldan 'das kyis bka'
210a7('dul ba): stsal pa/ nub gsum pa la yang nyal bar bya'o/ /nad pa 'gyod par gyur nas bcom ldan 'das kyis bka' stsal pa/ 'di la 'gyod par mi bya bar nyal bar bya'o/ /nad g.yog dag 'gyod pas mi nyal nas bcom ldan
210a8('dul ba): 'das kyis bka' stsal pa/ nyal bar bya ste/ 'di la 'gyod par mi bya'o/ /dge slong gnas brtan dag na bar gyur nas de dag langs shing rang nyid kyis byin len byas te za bar mi nus nas bcom ldan 'das kyis bka'
210b1('dul ba): stsal pa/ de dag gi nad g.yog dag gis lag brnyel te byin len byas nas lhan gcig 'dug ste bza' bar bya'o/ /de dag gi nad g.yog dag gzhon pa yin na yang de dag gis kyang de bzhin du bza' bar bya'o/ /
210b2('dul ba): rdzogs par snyen pa dag med nas bcom ldan 'das kyis bka' stsal pa/ rdzogs par ma bsnyen pas bza' bar bya'o/ /ji ltar rgan pa rnams la gsar bu rnams dang / rdzogs par ma bsnyen pa rnams nad g.yog byed pa
210b3('dul ba): de bzhin du rgan pa rnams kyis kyang gsar bu rnams dang rdzogs par ma bsnyen pa rnams kyi nad g.yog bya'o/ /zla ba'i snang ba dang / nyi ma'i snang ba byung nas dge slong dag 'gyod pas nyal bar mi byed nas bcom ldan 'das kyis
210b4('dul ba): de dag ni tha snyad du bya ba ma yin pas nyal bar bya ste/ 'di la 'gyod par mi bya'o/ /bcom ldan 'das kyis gang zag rdzogs par ma bsnyen pa dang lhan gcig nub gnyis las lhag par gnas cig tu nyal bar mi bya'o
210b5('dul ba): zhes bka' stsal nas/ dge slong rnams kyis gang zag rdzogs par ma bsnyen pa de dag gtsug lag khang nas phyir phyung nas chom rkun pa dag dang / g.yon can dag dang / seng ge dag dang / stag dag dang / gung dag
210b6('dul ba): gis bgrod par gyur nas bcom ldan 'das kyis bka' stsal pa/ de dag gtsug lag khang nas phyir 'byung bar mi bya'o/ /dge slong rnams kyis de dag khyams nas phyir phyung ba dang / bcom ldan 'das kyis bka' stsal pa/ khyams
210b7('dul ba): nas phyir dbyung bar mi bya bar 'di ltar nyen kor du spang bar bya'o/ /dge slong zhig la dge tshul zhig yod de gtsug lag khang der dge slong sdig can 'ongs nas des dge tshul de la smras pa/ dge tshul khyod gang du nyal/ des
210b8('dul ba): smras pa/ sgo gang 'dir ro/ /dge tshul de'i mkhan po des thos nas des dge tshul de la dris pa/ khyod smras pa de ci des smras pa/ 'di bdag la khyod gang du nyal zhes 'dri'o/ /mkhan po des dge tshul de bdag nyid kyi
211a1('dul ba): gnas khang du bsnyal nas/ mkhan po des kyang 'chag pa dang / 'dug pa dag gis mtshan mo 'da' bar byas so/ /de nang par sngar langs nas dge slong lhan cig gnas pa dang / nye gnas dag 'ongs te dris
211a2('dul ba): pa/ mkhan po thugs bde 'am/ des smras pa/ mi bde'o/ /ci'i slad du/ des skabs de rgyas par brjod pa dang / de dag gis smras pa/ mkhan po bcom ldan 'das kyis skyes bu dam pa ni gnyis te/ gang khur ma blangs pa
211a3('dul ba): len par mi byed pa dang / gang khur blangs pa mthar phyin par byed pa'o zhes bka' stsal pas khur blangs pa 'di mthar phyin par bgyi 'tshal lo zhes zer ba'i skabs de dge slong rnams kyi bcom ldan 'das la gsol pa dang / bcom
211a4('dul ba): ldan 'das kyis bka' stsal pa/ gal te gnas par khas ma blangs pa rnams kyi nang du dge slong sdig can 'ongs shing dge slong sdig can de re shig skrod par nus na de skrad par bya'o/ /gal te skrod par mi nus na dge
211a5('dul ba): tshul khrid de gtsug lag khang gzhan du 'gro bar bya'o/ /gal te gnas par khas blangs pa rnams kyi nang du dge slong sdig can 'ongs shing dge slong sdig can de skrod par nus na des skrad par bya'o/ /gal te skrod par mi
211a6('dul ba): nus na dge tshul dge slong mdza' bo'i gan du bzhag par bya'o/ /gal te dge slong mdza' bo med na gnas cig tu lhan cig zla ba gsum 'da' bar bya'o/ /dgag dbye byas nas gal te dge slong sdig can de skrod par
211a7('dul ba): nus na de skrad par bya'o/ /gal te mi nus na dge tshul khrid de gtsug lag khang gzhan du 'gro bar bya'o/ /dge slong dag lam du 'dong ba na de na dge tshul yang 'dong nas dge slong rnams kyis dge tshul de dag nub
211a8('dul ba): gnyis 'das shing don 'thun gyi phyi rol du 'byin par byed pa na de dag chom rkun pa dag dang / g.yon can dag dang / seng ge dag dang / stag dag dang / gung dag gis bgrod par gyur nas bcom ldan 'das kyis bka' stsal
211b1('dul ba): pa/ phyi rol du dbyung bar mi bya bar 'di ltar don 'thun gnyis su bya'o/ /don 'thun gnyis su byas pa dang / de dag dpung chungs bas chom rkun pa dag dang / g.yon can dag dang / seng ge dag dang / stag dag dang / gung dag gi
211b2('dul ba): bgrod par gyur nas bcom ldan 'das kyis bka' stsal pa/ gal te don 'thun dpung chung na gnyis su mi bya bar dge slong rnams kyis mi nyal bar tron bya'o/ /dge slong rnams mtshan thams cad du mi nyal bar tron byed pa na ngal
211b3('dul ba): bar gyur nas bcom ldan 'das kyis bka' stsal pa/ mtshan thams cad du tron mi bya bar thun gsum 'am/ gnyis sam/ gcig gam/ tha na skya reng 'char kar tron bya'o/ /de lta na yang ngal bar gyur nas bcom ldan 'das kyis bka'
211b4('dul ba): stsal pa/ nyal bar bya ste 'di la 'gyod par mi bya'o/ /dge slong rnams kyis dge tshul dag lam kar rjes su bor te dong ba na de dag chom rkun pa dag dang / g.yon can dag dang / seng ge dag dang / stag dag dang / gung dag gis bgrod
211b5('dul ba): par gyur nas bcom ldan 'das kyis bka' stsal pa/ mdun du btung ste 'gro bar bya'o/ /dge tshul de dag nang par snga ba kho nar bkres par gyur nas bcom ldan 'das kyis bka' stsal pa/ de dag la g.yar tshus sbyin par bya'o/ /dge tshul de
211b6('dul ba): dag dro kar yang zan slong nas dge slong rnams kyis khyed cag da nang g.yar tshus byin zin na da yang slong ngam ci zhes zer nas bcom ldan 'das kyis bka' stsal pa/ dge tshul dag ni me'i khams che ba yin gyis de dag la
211b7('dul ba): dro kar yang zan sbyin par bya'o/ /nye dga' la dge tshul tsher ma dang / chen po pa zhes bya ba gnyis yod de/ de de gnyis dang lhan cig nub gnyis las lhag par gnas cig tu nyal bar byed nas/ dge slong rnams kyis de la
211b8('dul ba): smras pa/ tshe dang ldan pa nye dga' bcom ldan 'das kyis dge slong gis gang zag rdzogs par ma bsnyen pa dang / lhan gcig nub gnyis las lhag par gnas gcig tu nyal bar mi bya'o zhes bka' stsal gyis khyod gang
212a1('dul ba): zag rdzogs par ma bsnyen pa dang lhan gcig nub gnyis las lhag par gnas gcig tu ma nyal cig / nye dgas smras pa/ gang la nub gnyis rung ba de la nub gsum pa yang rung mod/ nub gsum pas
212a2('dul ba): chang 'thungs sam/ kun dong zos sam ci nyes/ dge slong don nyung ngu dag bcom ldan 'das kyis dge slong gis gang zag rdzogs par ma bsnyen pa dang lhan cig nub gnyis las lhag par gnas cig tu nyal bar mi bya'o zhes
212a3('dul ba): bka' stsal na/ ci'i phyir dge slong dag ched du bsams te nub gnyis las lhag par 'da' bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /
212a4('dul ba): de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun sdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad
212a5('dul ba): pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la smras pa/ nye dga' ngas dge slong gis gang zag rdzogs par ma bsnyen pa dang lhan cig nub gnyis las lhag par
212a6('dul ba): gnas gcig tu nyal bar mi bya'o zhes gsungs na/ khyod ched du bsams te nub gnyis las lhag par 'da' bar byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin
212a7('dul ba): pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge
212a8('dul ba): slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /
212b1('dul ba): nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang gang zag rdzogs par ma bsnyen pa dang lhan cig nub gnyis las lhag par gnas gcig tu nyal na ltung byed do/ /yang dge
212b2('dul ba): slong gang zhes bya ba ni shAkya'i bu nye dga'am/ gzhan yang de lta bu gang yin pa'o/ /gang zag rdzogs par ma bsnyen pa dang lhan cig ces bya ba la/ rdzogs par bsnyen pa ni gnyis te/ dge slong dang / dge slong ma'o/ /de las
212b3('dul ba): gzhan pa ni rdzogs par ma snyen pa'o/ /nub gnyis las lhag par zhes bya ba ni nub gnyis las 'das par ro/ /gnas gcig tu nyal na zhes bya ba ni gnas bzhi po thams cad g.yogs shing thams cad bskor ba dang / thams cad
212b4('dul ba): g.yogs shing phal cher bskor ba dang / phal cher g.yogs shing thams cad bskor ba dang / phal cher g.yogs shing phal cher bskor ba dag tu nyal bas skya reng 'char bar byed na'o/ /thams cad g.yogs shing thams cad bskor
212b5('dul ba): ba ni gnas khang ngam/ 'khor gyi khyams sam/ khang pa brtsegs pa dag go/ /thams cad g.yogs shing phal cher bskor ba ni sgo bcu pa dang / sgo bcu gnyis pa dag go/ /phal cher g.yogs shing thams cad bskor ba ni khyam ngos
212b6('dul ba): bzhi pa dag go/ /phal cher g.yogs shing phal cher bskor ba ni khyams ngos gsum pa dang / 'khor gyi khyams dag go/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang /
212b7('dul ba): log par ltung ba dag du sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes
212b8('dul ba): gsungs so/ /de la ltung bar ji ltar 'gyur zhe na/ dge slong gis gang zag rdzogs par ma bsnyen pa rdzogs par ma bsnyen par 'du shes shing lhan cig nub gnyis las lhag par gnas gcig tu nyal na ltung byed du 'gyur ro/ /
213a1('dul ba): gang zag rdzogs par ma bsnyen pa la yid gnyis za bas lhan cig nub gnyis las lhag par gnas gcig tu nyal na ltung byed du 'gyur ro/ /dge slong gis gang zag rdzogs par bsnyen pa la
213a2('dul ba): rdzogs par ma bsnyen par 'du shes pas lhan cig nub gnyis las lhag par gnas cig tu nyal na nyes byas su 'gyur ro/ /rdzogs par bsnyen pa la yid gnyis za bas lhan cig nub gnyis las lhag
213a3('dul ba): par gnas gcig tu nyal na nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /rdzogs par ma bsnyen pa dang lhan cig nyal ba'i ltung byed de lnga bcu rtsa bzhi
213a4('dul ba): pa rdzogs s+ho/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na sngon bong rdzi dge slong 'chi ltas la sdig
213a5('dul ba): pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis bar du gcod pa'i chos su gsung ba gang dag yin pa de dag bsten kyang bar du gcod pa mi 'gyur te/ de ltar bcom ldan 'das kyis chos
213a6('dul ba): bstan pa bdag gis shes so zhes zer ro/ /dge slong rab tu mang po dag gis sngon bong rdzi dge slong 'chi ltas la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis bar du gcod pa'i
213a7('dul ba): chos su gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes zer ba thos nas dge slong rnams kyis skabs de
213a8('dul ba): bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis sngon bong rdzi dge slong 'chi ltas dang / gzhan yang de lta bu gang yin pa la bzhams te bsgo bar bya'o/ /'di skad ces bsgo
213b1('dul ba): bar bya ste/ tshe dang ldan pa 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag brten kyang bar du gcod par mi 'gyur te/ de ltar bcom ldan 'das
213b2('dul ba): kyis chos bstan pa bdag gis shes so zhes de skad ma zer cig / bcom ldan 'das la skur pa ma 'debs shig /bcom ldan 'das la skur pas legs par mi 'gyur ro/ /bcom ldan 'das ni de skad mi gsung ngo / /'chi ltas bar du gcod pa'i chos rnams ni bar du
213b3('dul ba): gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyis/ 'chi ltas khyod sdig pa can gyi lta ba'i rnam pa 'di lta bu 'di thong shig ces bsgo bar
213b4('dul ba): bya'o/ /dge slong rnams kyis btsun pa bka' bzhin 'tshal zhes bcom ldan 'das las mnyan nas 'chi ltas la tshe dang ldan pa 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag
213b5('dul ba): yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes de skad ma zer cig /bcom ldan 'das la skur pa ma 'debs shig /bcom ldan 'das
213b6('dul ba): la skur pas legs par mi 'gyur ro/ /bcom ldan 'das ni de skad mi gsung ngo / /'chi ltas bar du gcod pa'i chos rnams ni bar du gcod pa nyid do zhes bcom ldan 'das kyis rnam grangs du mar gsungs te/ de dag
213b7('dul ba): bsten na bar du gcod par 'gyur gyis 'chi ltas khyod sdig pa can gyi lta ba'i rnam pa 'di lta bu 'di thong shig ces bzhams te bsgo'o/ /dge slong rab tu mang po dag gis de la bzhams te bsgo yang gzhi de nyid la nan gyis
213b8('dul ba): mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la rgyas par gsol pa dang / bcom ldan 'das kyis bka' stsal pa/ dge slong dag khyed
214a1('dul ba): kyis sngon bong rdzi dge slong 'chi ltas dang / gzhan yang de lta bu gang yin pa la gsol ba dang bzhi'i las kyis bsgo bar bya'o/ /'di ltar bsgo bar bya ste gnas mal bshams pa byas nas gaN DI brdungs te
214a2('dul ba): dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa la dge slong gcig gis gsol ba byas te las bya'o/ /dge 'dun btsun pa rnams gsan du gsol/
214a3('dul ba): dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/
214a4('dul ba): de ltar bcom ldan 'das kyis chos bstan pa bdag gis shes so zhes mchi nas/ 'di la dge slong rab du mang pos bzhams te bsgo na 'di la bzhams te bsgo yang sdig pa can gyi lta ba'i rnam pa de nyid la nan gyis mchog tu
214a5('dul ba): bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs nas/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong
214a6('dul ba): 'chi ltas la 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so
214a7('dul ba): zhes de skad ma zer cig / bcom ldan 'das la skur pa ma 'debs shig /bcom ldan 'das la skur pas legs par mi 'gyur ro/ /bcom ldan 'das ni de skad mi gsungs ngo / /'chi ltas bar du gcod pa'i chos rnams ni bar du gcod pa nyid do
214a8('dul ba): zhes bcom ldan 'das kyis rnam grang du mar gsungs te/ de dag bsten na bar du gcod par 'gyur gyis/ 'chi ltas khyod sdig pa can gyi lta ba'i rnam pa 'di lta bu 'di thong shig ces gsol ba dang bzhi'i
214b1('dul ba): las kyis bsgo ba mdzad do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis
214b2('dul ba): bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes mchi nas/ 'di la dge slong rab tu mang pos
214b3('dul ba): bzhams te bsgo na/ 'di la bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni rdzun pa'o zhes rjes su tha snyad du 'dogs te/ de'i slad du dge 'dun
214b4('dul ba): gyis dge slong 'chi ltas la 'chi ltas khyod ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa
214b5('dul ba): bdag gis shes so zhes de skad ma zer cig / bcom ldan 'das la skur pa ma 'debs shig /bcom ldan 'das la skur pas legs par mi 'gyur ro/ /bcom ldan 'das ni de skad mi gsung ngo / /'chi ltas bar du gcod pa'i chos rnams ni
214b6('dul ba): bar du gcod pa nyid do zhes bcom ldan 'das kyis rnam grangs du mar gsungs te de dag bsten na bar du gcod par 'gyur gyis/ 'chi ltas khyod sdig pa can gyi lta ba'i rnam pa 'di lta bu 'di thong shig ces gsol ba dang
214b7('dul ba): bzhi'i las kyis bsgo ba mdzad na/ tshe dang ldan pa gang dag dge slong 'chi ltas la gsol ba dang bzhi'i las kyis bsgo ba mdzad par bzod pa de dag ni cang ma gsung shig /gang dag mi bzod pa de dag ni gsung shig /'di ni las
214b8('dul ba): brjod pa dang po ste/ de bzhin du lan gnyis lan gsum du bzlas/ dge 'dun gyis bzod cing gnang nas dge 'dun gyis dge slong 'chi ltas la gsol ba dang bzhi'i las kyis bsgo ba mdzad lags te/ 'di ltar cang
215a1('dul ba): mi gsung bas de de bzhin du 'dzin to/ /dge slong rnams kyis btsun pa bka' bzhin 'tshal zhes bcom ldan 'das las mnyan nas 'chi ltas la gsol ba dang bzhi'i las kyis bsgo'o/ /gsol ba dang
215a2('dul ba): b zhi'i las kyis bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la
215a3('dul ba): gsol pa dang / bcom ldan 'das kyis bka' stsal pa/ dge slong dag khyod kyis dge slong 'chi ltas sdig pa can gyi lta ba'i rnam pa mi gtong ba dang / gzhan yang de lta bu gang yin pa la smad pa'i las bya'o/ /'di ltar bya ste
215a4('dul ba): gnas mal bshams pa byas nas/ gaN DI brdungs te dris pa'i tshig gis dge slong rnam la yang dag par bsgo nas dge 'dun thams cad 'dug cing 'thun par gyur pa la dge slong gcig gis gsol ba byas te
215a5('dul ba): las bya'o/ /dge 'dun btsun pa rnams gsan du gsol/ dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis bar du gcod pa'i chos su gsungs
215a6('dul ba): pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes 'chi nas/ 'di la dge slong rab tu mang pos bzhams te bsgo na 'di la
215a7('dul ba): d ge slong rab tu mang pos bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs
215a8('dul ba): te/ 'di la dge 'dun gyis gsol ba dang bzhi'i las kyis bsgo na/ 'di la gsol ba dang bzhi'i las kyi bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid
215b1('dul ba): bden gyi gzhan ni brdzun pa'o zhes rjes su tha snyad 'dogs na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong 'chi ltas sdig pa can gyi lta ba'i
215b2('dul ba): rnam pa mi gtong ba la smad pa'i las bgyi ste/ ji srid du dge slong 'chi ltas sdig pa can gyi lta ba'i rnam pa 'di lta bu 'di thams cad kyi thams cad dang / rnam pa thams cad kyi thams cad du mi gtong ba
215b3('dul ba): de srid du gtam 'dre bar mi bgyi/ phebs par smra bar mi bgyi zhing dper na gdol bu bzhin du smad par bgyi zhing mchog tu smad par bgyi'o/ /'di ni gsol ba'o/ /las ni 'di ltar bya ste/ dge 'dun btsun
215b4('dul ba): pa rnams gsan du gsol/ dge slong 'chi ltas 'di la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis bar du gcod pa'i chos su gsung pa gang dag yin pa de dag bsten kyang
215b5('dul ba): bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes 'chi nas/ 'di la dge slong rab tu mang pos bzhams te bsgo na 'di la dge slong rab tu mang pos
215b6('dul ba): bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs te/ 'di la dge 'dun gyis
215b7('dul ba): g sol ba dang bzhi'i las kyis bsgo na 'di la gsol ba dang bzhi'i las kyis bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni rdzun
215b8('dul ba): pa'o zhes rjes su tha snyad 'dogs na/ de'i slad du dge 'dun gyis dge slong 'chi ltas sdig pa can gyi lta ba'i rnam pa mi gtong ba la smad pa'i las bgyi ste/ ji srid du dge slong 'chi ltas sdig pa can gyi lta ba'i rnam pa
216a1('dul ba): 'di lta bu 'di thams cad kyi thams cad dang / rnam pa thams cad kyi thams cad du mi gtong ba de srid du gtam 'dre bar mi bgyi/ phebs par smra bar mi bgyi zhing dper na gdol bu bzhin du smad par
216a2('dul ba): bgyi zhing mchog tu smad par bgyi na/ tshe dang ldan pa gang dag dge slong 'chi ltas sdig pa can gyi lta ba'i rnam pa mi gtong ba la smad pa'i las bgyi zhing ji srid du dge slong 'chi ltas sdig pa can gyi lta ba'i rnam pa 'di
216a3('dul ba): lta bu 'di thams cad kyi thams cad dang / rnam pa thams cad kyi thams cad du mi gtong ba de srid du gtam 'dre bar mi bgyi phebs par smra bar mi bgyi zhing dper na gdol bu bzhin du smad par bgyi zhing mchog tu smad par bgyi bar
216a4('dul ba): bzod pa de dag ni cang ma gsung shig / gang dag mi bzod pa de dag ni gsungs shig /'di ni las brjod pa dang po ste/ de bzhin du lan gnyis lan gsum du bzlas/ dge 'dun gyis bzod cing gnang nas dge 'dun gyis dge
216a5('dul ba): slong 'chis ltas sdig pa can gyi lta ba'i rnam pa mi gtong ba la smad pa'i phrin las mdzad cing ji srid du dge slong 'chi ltas sdig pa can gyi lta ba'i rnam pa 'di lta bu 'di thams cad kyi thams cad dang / rnam pa thams cad kyi thams cad du mi gtong
216a6('dul ba): ba de srid du gtam 'dre bar mi bgyi pheb par smras bar mi bgyi zhing dper na gdol bu bzhin du smad par bgyis shing mchog tu smad par bgyi lags te/ 'di ltar cang mi gsung bas de de bzhin du 'dzin to/ /dge slong rnams kyis btsun
216a7('dul ba): pa bka' bzhin 'tshal zhes bcom ldan 'das las mnyan nas/ dge slong 'chi ltas sdig pa can gyi lta ba'i rnam pa mi gtong ba la smad pa'i las byas zhing ji srid du dge slong 'chi ltas sdig pa can gyi lta ba'i rnam pa de
216a8('dul ba): lta bu de thams cad kyi thams cad dang / rnam pa thams cad kyi thams cad du mi gtong ba de srid du gtam 'dre bar mi bya/ phebs par smra bar mi bya zhing dper na gdol bu bzhin du smad par byas shing mchog tu smad par byas so/ /dge slong de dag gis dge
216b1('dul ba): slong 'chi ltas sdig pa can gyi lta ba'i rnam pa mi gtong ba la smad pa'i las byas shing ji srid du sdig pa can gyi lta ba'i rnam pa de lta bu de thams cad kyi thams cad dang / rnam pa thams cad kyi thams cad du mi gtong ba de srid
216b2('dul ba): du gtam 'dre bar mi bya/ phebs par smra bar mi bya zhing dper na gdol bu bzhin du smad par byas shing mchog tu smad par byas kyang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden
216b3('dul ba): gyi gzhan ni brdzun pa'o zhes rjes su tha snyad 'dogs pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes
216b4('dul ba): bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis 'chi ltas la rmas pa/ 'chi ltas khyod ji ltar bcom ldan 'das kyis bar du gcod
216b5('dul ba): pa'i chos su gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag gis shes so zhes zer ba bden nam/ btsun pa mad do/ /sangs rgyas bcom ldan 'das kyis dge sbyong gi tshul
216b6('dul ba): ma yin pa rjes su 'thun pa ma yin pa rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka'
216b7('dul ba): stsal pa dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i
216b8('dul ba): gzhi 'di ltar gdon par bya ste/ yang dge slong gang 'di skad ces ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos
217a1('dul ba): bstan pa bdag gis shes so zhes zer na/ dge slong de la dge slong rnams kyi 'di skad ces tshe dang ldan pa khyod ji ltar bcom ldan 'das kyis bar du gcod pa'i chos su gsung pa gang dag yin pa de dag bsten kyang bar du gcod par mi
217a2('dul ba): 'gyur te/ de ltar bcom ldan 'das kyis chos bstan pa bdag gis shes so zhes de skad ma zer cig /bcom ldan 'das la bkur pa ma 'debs shig /bcom ldan 'das la bkur pas legs par mi 'gyur ro/ /bcom ldan 'das ni de skad mi gsung
217a3('dul ba): ngo / /tshe dang ldan pa bar du gcod pa'i chos rnams ni bar du gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyis tshe dang ldan pa khyod sdig pa can gyi lta ba'i rnam
217a4('dul ba): pa 'di lta bu 'di thong shig ces bsgo bar bya'o/ /dge slong de la dge slong rnams kyis de skad bsgo ba na gal te gzhi de gtong na de lta na legs/ gal te mi gtong na gzhi de gtong bar bya ba'i phyir lan gnyis lan gsum
217a5('dul ba): du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na legs/ gal te mi gtong na ltung byed do/ /yang dge slong gang
217a6('dul ba): zhes bya ba ni 'chi ltas sam/ gzhan yang de lta bu gang yin pa'o/ /'di skad ces shes bya ba ni 'di skad ces zer na'o/ /ji ltar bcom ldan 'das kyis bar du gcod pa'i chos su gsungs pa gang dag yin pa zhes bya ba la/ bar du gcod
217a7('dul ba): pa'i chos shes bya ba ni pham par 'gyur ba'i chos bzhi dang / dge 'dun lhag ma'i chos bcu gsum dang / ma nges pa'i chos gnyis dang / spang ba'i ltung byed kyi chos sum bcu dang / ltung byed kyi chos dgu bcu dang / so sor
217a8('dul ba): bshags par bya ba'i chos bzhi dang / bslab pa'i chos mang po dang / rtsod pa zhi bar bya ba'i chos bdun po gang dag bcom ldan 'das kyis gsungs pa dag go/ /de dag bsten kyang zhes bya ba ni de dag lhag par spyad
217b1('dul ba): kyang ngo / /bar du gcod par mi 'gyur te zhes bya ba ni des dge sbyong gi tshul gyi bar du gcod par mi 'gyur te zhes zer ba'o/ /de ltar bcom ldan 'das kyis zhes bya ba ni de bzhin gshegs pa dgra bcom pa
217b2('dul ba): yang dag par rdzogs pa'i sangs rgyas kyis 'o/ /chos zhes bya ba ni sangs rgyas kyis gsungs pa dang / nyan thos kyis bshad pa'o/ /bstan pa zhes bya ba ni rab tu bstan pa'o/ /bdag gis shes so zhes zer na zhes
217b3('dul ba): bya ba ni bdag gis kun shes so zhes zer na'o/ /dge slong de la zhes bya ba ni 'chi ltas la'o/ /dge slong rnams kyis shes bya ba ni chos 'di pa rnams kyis so/ /'di skad ces shes bya ba ni bzhams te bsgo ba ji skad sngar
217b4('dul ba): bstan pa ltar bsgo bar bya'o/ /dge slong de la dge slong rnams kyis de skad bsgo ba na zhes bya ba ni bzhams te bsgo ba na'o/ /gal te gzhi de gtong na zhes bya ba ni lta ba'i rnam pa de yongs su gtong na'o/ /de lta na legs shes bya
217b5('dul ba): ba ni de lta na bzang ba'o/ /gal te mi gtong na zhes bya ba ni yongs su mi gtong na'o/ /lan gnyis lan gsum du yang dag par bsgo bar bya/ yang dag par bstan par bya'o zhes bya ba ni gsol ba dang bzhi'i las kyis bsgo ba
217b6('dul ba): ji skad du sngar bstan pa ltar bsgo bar bya ba ste/ yang dag par bsgo ba de ni de yin/ yang dag par bstan pa de ni de yin no/ /ltung byed do zhes bya ba ni sems can dmyal ba dang / dud 'gro dang / yi dags ngan song ngam/ ngan 'gro
217b7('dul ba): dang / log par ltung ba dag du sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsung
217b8('dul ba): so/ /de la ltung bar ji ltar 'gyur zhe na/ dge slong ji tsam cung zad 'di skad ces ji ltar bcom ldan 'das kyis bar du gcod pa'i chos su gsungs pa gang dag yin pa de dag brten kyang bar du gcod par mi 'gyur te/
218a1('dul ba): de ltar bcom ldan 'das kyis chos bstan pa bdag gis shes so zhes zer na thams cad du nyes byas su 'gyur ro/ /dge slong gis bzhams te bsgo ba na gzhi de gtong na de lta na legs/ gal te mi gtong
218a2('dul ba): na nyes byas su 'gyur ro/ /gsol ba dang bzhi'i las kyis bsgo ba na gzhi de gtong na de lta na legs/ gal te mi gtong na gsol ba byed pa na nyes byas su 'gyur ro/ /las brjod pa dang po brjod pa na ma rdzogs par
218a3('dul ba): gzhi de gtong na de lta na legs/ gal te mi gtong na rdzogs par brjod pa na nyes byas su 'gyur ro/ /las brjod pa gnyis pa brjod pa na ma rdzogs par gzhi de gtong na de lta na legs/ gal te mi gtong na rdzogs
218a4('dul ba): par brjod pa na nyes byas su 'gyur ro/ /las brjod pa gsum pa brjod pa na ma rdzogs par gzhi de gtong na de lta na legs/ gal te mi gtong na rdzogs par brjod pa na gal te mi 'thun pa dang chos ma yin pas sgo
218a5('dul ba): bar byed na ltung ba med do/ /mi 'thun pa dang chos kyis sgo bar byed na ltung ba med do/ /'thun pa dang chos ltar bcos pas sgo bar byed na ltung ba med do/ /mi 'thun pa dang chos ma yin pa ltar bcos pas sgo bar byed
218a6('dul ba): na ltung ba med do/ /chos ji lta ba dang / 'dul ba ji lta ba dang / ston pa'i bstan pa ji lta ba de ltar sgo bar mi byed na ltung ba med do/ /chos ji lta ba dang / 'dul ba ji lta ba dang / ston pa'i bstan pa ji lta ba de ltar 'thun pas sgo
218a7('dul ba): bar byed na rdzogs par brjod pa na ltung byed du 'gyur ro/ /dge slong des stan de la 'dug bzhin du 'di skad ces tshe dang ldan pa dag bdag la ltung byed kyi ltung ba byung ngo zhes brjod par bya ste/ gal te de skad brjod na de lta na legs/
218a8('dul ba): gal te mi brjod na de phyin cad nas des 'chab pa'i nyes pa 'byung bar 'gyur ro/ /de bas na dge slong gis ji tsam du gzhi des ma bshags shing so sor ma bshags par gsol ba dang / gsol ba dang gnyis dang / gsol ba dang bzhi'i las nyams su myong bar byed
218b1('dul ba): na thams cad du nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /lta ba'i rnam pa mi gtong ba'i ltung byed de lnga bcu rtsa lnga pa rdzogs s+ho// //
218b2('dul ba): sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /'chi ltas de gnas nas dbyung ba'i las byas pa na ngu zhing nye dga'i gan du song ba dang / nye dgas smras pa/ 'chi ltas khyod
218b3('dul ba): ci'i phyir ngu / 'chi ltas kyi smras pa/ lhung bzed nag po can dag gis kho bo gnas nas dbyung ba'i las byas so/ /nye dgas smras pa/ gang dag gis 'chi ltas gnas nas dbyung ba'i las byas pa de dag grong dang / grong khyer dang / ljongs
218b4('dul ba): dang / khams gsum nas gnas nas phyung bar gyur cig /'on kyang gnas nas dbyung ba'i las byas pa rnams la grong ngam/ grong rdal dag med dam ci/ sdod la bzod pa gsol cig ces nye dgas 'chi ltas dang lhan cig gtam 'dre bar
218b5('dul ba): byed/ phebs par smras bar byed/ kun du gnas par byed/ kun du longs spyod par byed cing de dang lhan cig gnas cig tu nyal bar byed do/ /dge slong don nyung ngu dag ci'i phyir dge slong dag shes bzhin du de skad zer ba'i gang zag chos
218b6('dul ba): bzhin du ma byas pa sdig pa can gyi lta ba'i rnam pa de ma spangs pa dang gtam 'dre bar byed/ phebs par smra bar byed/ kun tu gnas par byed/ kun du longs spyod par byed cing de dang lhan cig gnas cig tu nyal bar byed ces
218b7('dul ba): smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la
218b8('dul ba): dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas
219a1('dul ba): bcom ldan 'das kyis nye dga' la rmas pa/ nye dga' khyod shes bzhin du de skad zer ba'i gang zag chos bzhin ma byas pa sdig pa can gyi lta ba'i rnam pa de ma spangs pa dang gtam 'dre bar byed/ phebs par
219a2('dul ba): smra bar byed/ kun du gnas par byed/ kun du longs spyod par byed cing de dang lhan cig gnas cig tu nyal ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa
219a3('dul ba): ma yin pa/ rungs ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas/ dge slong rnams
219a4('dul ba): la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyis bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis
219a5('dul ba): 'dul ba la bslab pa'i gzhi 'di ltar gdon par bya ste/ yang dge slong gang shes bzhin du de skad zer ba'i gang zag chos bzhin ma byas pa sdig pa can gyi lta ba'i rnam pa de ma spangs pa dang gtam 'dre bar byed/ phebs par
219a6('dul ba): smra bar byed/ kun du gnas par byed/ kun du longs spyod par byed cing de dang lhan cig gnas cig tu nyal na ltung byed do/ /yang dge slong gang zhes bya ba ni shAkya'i bu nye dga' 'am/ gzhan yang de lta bu gang yin pa'o/ /
219a7('dul ba): shes bzhin du zhes bya ba ni de rang nyid kyis rig par gyur pa 'am/ gzhan dag gis brjod pas so/ /de skad zer ba'i gang zag ces bya ba ni 'chi ltas so/ /chos bzhin ma byas pa zhes bya ba ni chos dang 'thun par ma byas pa'o/ /
219a8('dul ba): sdig pa can gyi lta ba'i rnam pa de ma spangs pa zhes bya ba ni lta ba'i rnam pa gang yin pa de'o/ /gtam 'dre bar byed ces bya ba ni lung dbog pa sbyin par byed pa'o/ /phebs par smra bar byed ces bya ba ni dmigs kyis 'dri ba sbyin par byed
219b1('dul ba): pa'o/ /kun du gnas par byed ces bya ba ni gnas sbyin par byed pa'o/ /kun du longs spyod par byed cing zhes bya ba ni de las bsnyen bkur bdag gir byed cing ngo / /de dang lhan cig gnas gcig tu nyal na zhes bya ba ni gnas bzhi
219b2('dul ba): po thams cad g.yogs shing thams cad bskor ba dang / thams cad g.yogs shing phal cher bskor ba dang / phal cher g.yogs shing thams cad bskor ba dang / phal cher g.yogs shing phal cher bskor ba dag du nyal bas skya reng 'char bar
219b3('dul ba): byed na'o/ /gnas thams cad g.yogs shing thams cad bskor ba ni gnas khang dang / 'khor gyi khyams dang / khang pa brtsegs pa dag go/ /thams cad g.yogs shing phal cher bskor ba ni sgo bcu pa dang / sgo bcu gnyis pa dag go/ /
219b4('dul ba): phal cher g.yogs shing thams cad bskor ba ni khyams ngos bzhi pa dag go/ /phal cher g.yogs shing phal cher bskor ba ni khyams ngos gsum pa dang / 'khor gyi khyams dag go/ /ltung byed do zhes bya ba ni sems can dmyal ba dang / dud 'gro
219b5('dul ba): dang / yi dags ngan song dang / ngan 'gro dang / log par ltung ba dag du sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par
219b6('dul ba): byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad shes bzhin du de skad zer ba'i gang zag chos bzhin ma byas pa sdig pa can gyi lta ba'i rnam pa de ma spangs
219b7('dul ba): pa dang gtam 'dre bar byed na ltung byed du 'gyur ro/ /phebs par smra bar byed na ltung byed du 'gyur ro/ /kun du gnas par byed na ltung byed du 'gyur ro/ /kun du longs spyod par byed na ltung byed du 'gyur ro/ /de dang lhan cig gnas bzhi po dag du nyal bas skya
219b8('dul ba): reng 'char bar byed na ltung byed du 'gyur ro/ /na bar gyur pa dang / sdig pa can gyi lta ba'i rnam pa de dang dbral bar 'dod pa la ltung ba med do/ /las dang po pa dang / smyos pa dang / sems khrug pa dang / tshor ba dag gis nyen pa la ltung ba med do/ /spangs pa'i
220a1('dul ba): rjes su phyogs pa'i ltung byed de lnga bcu rtsa drug pa rdzogs s+ho/ / //'dul ba rnam par 'byed pa/ bam po lnga bcu rtsa brgyad pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun
220a2('dul ba): dga' ra ba na bzhugs so/ /nye dga' la dge tshul tsher ma dang / chen po pa zhes bya ba gnyis shig yod de/ 'dod chags dang bral ba med pa na dge slong rnams de gnyis dang lhan cig gzhog steg byed/ 'phyar g.yeng byed/ tho 'tsham
220a3('dul ba): par byed/ kun du rtse bar byed/ ca co 'don par byed/ rgod pa dang / dregs pa dang / lus sgyur bar byed do/ /phyis de dag gis bsdam par bya ba'i ltung ba gang dag yin pa de dag kyang bsdam pa byas/ bshags par bya ba'i ltung ba gang dag yin pa de dag
220a4('dul ba): kyang bshags pa byas te/ spro bar byed/ 'bad par byed/ rtsol bar byed pa dag gis nyon mongs pa thams cad spangs pas dgra bcom pa nyid mngon sum du byas shing rdzu 'phrul yang mngon par bsgrubs so/ /dus gzhan zhig na dge tshul tsher
220a5('dul ba): ma dang / chen po pa gnyis me tog dag thu zhing 'khod pa na nam mkha' las dge slong dag cig rdzu 'phrul gyis 'dong ba mthong nas de gnyis kyis smras pa/ khyed cag su dag yin/ de dag gis smras pa/ kho bo cag ming 'di zhes
220a6('dul ba): bya ba dag yin no/ /de gnyis kyis smras pa/ khyed cag gis kho bo cag gnyis dang lhan cig 'di dang 'di lta byas so/ /de dag gis smras pa/ de lta yin mod kyi/ 'on kyang kho bo cag gis bsdam par bya ba'i ltung ba gang dag yin pa de dag
220a7('dul ba): kyang bsdam pa byas/ bshags par bya ba'i ltung ba gang dag yin pa de dag kyang bshags par byas spro bar byed/ 'bad par byed/ rtsol bar byed pa dag gis nyon mongs pa thams cad spangs pas dgra bcom pa nyid mngon sum
220a8('dul ba): du byas shing rdzu 'phrul yang mngon par bsgrubs so/ /de na dge tshul tsher ma dang / chen po pa gnyis la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis 'dod pa dag ni bar du gcod pa'o zhes
220b1('dul ba): gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag cag gis shes so zhes zer ba'i skabs de dge slong rnams kyis bcom ldan 'das la gsol
220b2('dul ba): pa dang / bcom ldan 'das kyis bka' stsal pa/ dge slong dag khyed kyis dge tshul tsher ma dang / chen po pa dang / gzhan yang de lta bu gang yin pa la bzhams te bsgo bar bya'o/ /'di skad ces bsgo bar bya ste/ tsher ma dang / chen po
220b3('dul ba): pa khyed gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/ 'di ltar bcom ldan 'das kyis chos bstan pa bdag cag gis shes so
220b4('dul ba): zhes de skad ma zer cig / bcom ldan 'das la skur pa ma 'debs shig /bcom ldan 'das la skur pas legs par mi 'gyur ro/ /bcom ldan 'das ni de skad mi gsung ngo / /tsher ma dang / chen po pa 'dod pa bar du gcod pa rnams ni bar du gcod
220b5('dul ba): pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyis tsher ma dang / chen po pa khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/ /dge slong
220b6('dul ba): rnams kyis btsun pa bka' bzhin 'tshal zhes dge tshul tsher ma dang / chen po pa gnyis la tsher ma dang / chen po pa khyed gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang
220b7('dul ba): bar du gcod par mi 'gyur te/ de ltar bcom ldan 'das kyis chos bstan pa bdag cag gis shes so zhes de skad ces ma zer cig /bcom ldan 'das la skur pa ma 'debs shig /bcom ldan 'das la skur pas legs par mi 'gyur ro/ /bcom
220b8('dul ba): ldan 'das ni de skad mi gsungs ngo / /tsher ma dang / chen po pa 'dod pa bar du gcod pa rnams ni bar du gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyi tsher ma dang /
221a1('dul ba): chen po pa khyed gnyis sdig pa can gyi lta ba'i rnam pa 'di lta bu 'di thong shig ces bzhams ste bsgo'o/ /dge slong rab tu mang po dag gis dge tshul tsher ma dang / chen po pa la bzhams te bsgo na/ de gnyis la bzhams
221a2('dul ba): t e bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das
221a3('dul ba): la gsol pa dang / bcom ldan 'das kyis bka' stsal pa/ dge slong dag khyed kyi dge tshul tsher ma dang / chen po pa dang / gzhan yang de lta bu gang yin pa la gsol ba dang bzhi'i las kyi sgo bar bya'o/ /'di ltar bsgo bar bya ste/ gnas mal
221a4('dul ba): bshams pa byas nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa na dge tshul tsher ma dang / chen po pa gnyis thos pa'i nyen kor nas spangs te
221a5('dul ba): mthong ba'i nyen kor du bzhag nas de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge tshul tsher ma dang / chen po pa 'di gnyis la sdig pa can gyi lta ba'i rnam
221a6('dul ba): pa 'di lta bu 'di byung ste/ ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag
221a7('dul ba): c ag gis shes so zhes mchi nas 'di gnyis la dge slong rab tu mang pos bzhams te bsgo na 'di gnyis la bzhams te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas
221a8('dul ba): 'di nyid bden gyis gzhan ni brdzun pa'o zhes rjes su tha snyad 'dogs na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge tshul tsher ma dang / chen po pa la tsher ma dang /
221b1('dul ba): chen po pa khyed gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag cag gis shes
221b2('dul ba): so zhes de skad ces ma zer cig / bcom ldan 'das la skur pa ma 'debs shig /bcom ldan 'das la skur pas legs par mi 'gyur ro/ /bcom ldan 'das ni de skad mi gsung ngo / /tsher ma dang / chen po pa 'dod pa rnams
221b3('dul ba): ni bar du gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyis tsher ma dang / chen po pa khyed gnyis sdig pa can gyi lta ba'i rnam pa 'di lta bu 'di thong shig ces
221b4('dul ba): gsol ba dang bzhi'i las kyi bsgo ba mdzad do/ /'di ni gsol ba'o/ /de'i 'og tu dge slong gcig gis de gnyis la dge 'dun gyis gsol ba dang bzhi'i las mdzad par 'gyur ba las gsol ba mdzad lags kyis/
221b5('dul ba): khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/ /de skad sgo ba na gzhi de gtong na de lta na legs/ gal te mi gtong na de'i 'og tu las bya'o/ /las ni 'di ltar bya ste/ dge 'dun
221b6('dul ba): btsun pa rnams gsan du gsol/ dge tshul tsher ma dang / chen po pa 'di gnyis la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis 'dod pa dag ni bar du gcod pa'o zhes gsungs pa
221b7('dul ba): gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag cag gis shes so zhes mchi nas 'di gnyis la dge slong rab tu mang pos bzhams te bsgo na/ 'di
221b8('dul ba): g nyis la bzhams te bsgo yang sdig pa can gyi lta ba'i rnam pa de nyid la nan gyis mchog tu bzung mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs nas de'i slad du dge 'dun gyi dge tshul
222a1('dul ba): tsher ma dang / chen po pa la tsher ma dang / chen po pa khyed gnyis ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/ de ltar
222a2('dul ba): bcom ldan 'das kyis chos bstan pa bdag cag gis shes so zhes de skad ma zer cig / bcom ldan 'das la bskur pa ma 'debs shig /bcom ldan 'das la skur pas legs par mi 'gyur ro/ /bcom ldan 'das ni de skad mi
222a3('dul ba): gsungs ngo / /tsher ma dang / chen po pa 'dod pa bar du gcod pa rnams ni bar du gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyis tsher ma dang / chen po
222a4('dul ba): pa khyod gnyis sdig pa can gyi lta ba'i rnam pa 'di lta bu 'di thong shig ces gsol ba dang bzhi'i las kyis bsgo ba mdzad na/ tshe dang ldan pa gang dag dge tshul tsher ma dang / chen po pa la gsol ba dang bzhi'i las kyis
222a5('dul ba): bsgo ba mdzad par bzod pa de dag ni cang ma gsungs shig / gang dag mi bzod pa de dag ni gsungs shig /'di ni las brjod pa dang po'o/ /de'i 'og tu dge slong cig gis de gnyis la khyed gnyis la dge 'dun gyis gsol
222a6('dul ba): ba dang bzhi'i las mdzad par 'gyur ba las las brjod pa dang po yang mdzad lags kyis khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/ /de skad bsgo ba na gzhi de gtong na de
222a7('dul ba): lta na legs/ gal te mi gtong na de'i 'og tu las brjod pa gnyis pa bya'o/ /las rjod pa gnyis pa byas nas kyang de'i 'og tu dge slong gcig gis de gnyis la dge 'dun gyis gsol ba dang bzhi'i las mdzad par 'gyur ba las
222a8('dul ba): las brjod pa gnyis pa yang mdzad lags kyis khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/ /de skad bsgo ba na gzhi de gtong na de lta na legs/ gal te mi gtong na de'i 'og tu las rjod pa gsum pa
222b1('dul ba): bya'o/ /las brjod pa gsum pa byas nas kyang de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las las brjod pa gsum pa yang mdzad lags
222b2('dul ba): kyis/ khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/ /de skad bsgo ba na gzhi de gtong na de lta na legs/ gal te mi gtong na de'i 'og tu 'jug bsdu ba bya ste/ dge 'dun gyis bzod cing
222b3('dul ba): gnang nas dge 'dun gyis dge tshul tsher ma dang / chen po pa la gsol ba dang bzhi'i las kyis bsgo ba mdzad lags te/ 'di ltar cang mi gsungs bas de de bzhin du 'dzin to zhes brjod par bya'o/ /dge slong rnams kyis btsun
222b4('dul ba): pa bka' bzhin 'tshal zhes bcom ldan 'das kyi ltar mnyan nas dge tshul tsher ma dang / chen po pa la gsol ba dang bzhi'i las kyis bsgo'o/ /dge slong rnams kyis dge tshul tsher ma dang / chen po pa la gsol ba
222b5('dul ba): dang bzhi'i las kyis bsgo na/ de gnyis la bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs
222b6('dul ba): par byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge tshul tsher ma dang / chen po pa sdig pa can gyi lta ba'i rnam pa mi gtong ba dang /
222b7('dul ba): gzhan yang de lta bu gang yin pa la gsol ba dang bzhi'i las kyis bsnyil ba'i las bya'o/ /'di ltar bya ste/ gnas mal bshams pa byas nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad
222b8('dul ba): 'dug cing 'thun par gyur pa na dge tshul tsher ma dang / chen po pa gnyis thos pa'i nyen kor nas spangs te mthong ba'i nyin kor du bzhag nas de'i 'og tu dge slong cig gis gsol ba byas te las bya'o/ /dge 'dun btsun
223a1('dul ba): pa rnams gsan du gsol/ dge tshul tsher ma dang / chen po pa 'di gnyis la sdig pa can gyi lta ba'i rnam pa 'di lta bu 'di byung ste ji ltar bcom ldan 'das kyis 'dod pa dag ni bar du gcod pa'o
223a2('dul ba): zhes gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa bdag cag gis shes so zhes 'chi nas 'di gnyis la dge slong rab tu mang pos bzhams
223a3('dul ba): t e bsgo na 'di gnyis la dge slong rab tu mang pos bzham te bsgo yang sdig pa can gyi lta ba'i rnam pa de nyid la nan gyi mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs nas 'di
223a4('dul ba): gnyis la dge 'dun gyis gsol ba dang bzhi'i las kyis bsgo na/ 'di gnyis la dge 'dun gyis gsol ba dang bzhi'i las kyi bsgo yang sdig pa can gyi lta ba'i rnam pa de nyid la nan gyis mchog du bzung zhing mngon par zhen nas 'di nyid bden
223a5('dul ba): gyi gzhan ni brdzun pa'o/ /zhes rjes su tha snyad 'dogs na/ gal te dge 'dun gyis dus la bab cing bzod na dge 'dun gyis gnang bar mdzod cig dang / dge 'dun gyis dge tshul tsher ma dang / chen po pa sdig pa can gyi lta ba'i rnam pa mi gtong
223a6('dul ba): ba la deng phyin cad dge tshul khyed gnyis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de la ston pa'o zhes ma zer cig / tshangs pa mtshungs par spyod pa mkhas pa bla ma'i gnas lta bu gang yang rung ba'i phyi
223a7('dul ba): bzhin phyi bzhin du yang ma 'gro shig / dge slong rnams dang dge tshul lhan cig nub gnyis tshun chad gnas cig du nyal du dbang ba gang yin pa de yang deng phyin chad khyed la med de/ mi gti mug can khyed gnyis bsnyil gyis gzhan du song shig ces
223a8('dul ba): bsnyil pa'i phrin las mdzad do/ /'di ni gsol ba'o/ /de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las gsol ba mdzad lags kyi khyed gnyis sdig pa can gyi
223b1('dul ba): lta ba'i rnam pa 'di lta bu ni thong shig ces bsgo bar bya'o/ /de skad bsgo ba na gzhi de gtong na de lta na legs/ gal te mi gtong na de'i 'og du las bya'o/ /las ni 'di ltar bya ste/ dge 'dun btsun pa rnams gsan du gsol/ dge tshul tsher ma dang / chen po pa
223b2('dul ba): 'di gnyis la sdig pa can gyi lta ba'i rnam pa 'di lta bu 'di byung ste/ ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan pa
223b3('dul ba): b dag cag gis shes so zhes 'chi nas 'di gnyis la dge slong rab du mang pos bzham te bsgo nas 'di gnyis la bzham te bsgo yang sdig pa can gyi lta ba'i rnam pa de nyid la nan gyis mchog tu bzung zhing mngon par zhen nas 'di nyid bden
223b4('dul ba): gyi gzhan ni brdzun pa'o zhes rjes su tha snyad 'dogs nas 'di gnyis la dge 'dun gyis gsol ba dang bzhi'i las kyis bsgo na/ 'di gnyis la dge 'dun gyis gsol ba dang bzhi'i las kyi bsgo yang sdig pa can gyi lta ba'i rnam pa de nyid la
223b5('dul ba): nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs te/ de'i slad du dge 'dun gyis dge tshul tsher ma dang / chen po pa sdig pa can gyi lta ba'i rnam pa mi gtong ba la tsher ma
223b6('dul ba): dang chen po pa khyed gnyis deng phyin chad bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de la ston pa'o zhes ma zer cig / tshangs pa mtshungs par spyod pa mkhas pa bla ma'i gnas lta bu gang yang
223b7('dul ba): rung ba'i phyi bzhin du yang ma 'gro shig / dge slong rnams dang dge tshul lhan cig nub gnyis tshun chad gnas gcig tu nyal du dbang ba gang yin pa de yang der phyin chad khyed la med de/ mi gti mug can khyed gnyis bsnyil
223b8('dul ba): gyi gzhan du song shig ces bsnyil ba'i phrin las mdzad na/ tshe dang ldan pa gang dag dge tshul tsher ma dang / chen po pa sdig pa can gyi lta ba'i rnam pa mi gtong ba la bsnyil ba'i phrin las mdzad par bzod pa de dag ni cang ma gsungs shig /
224a1('dul ba): gang dag mi bzod pa de dag ni gsungs shig /'di ni las brjod pa dang po'o/ /de'i 'og tu dge slong cig gis de gnyis la khyed gnyis la dge 'dun gyis gsol ba dang bzhi'i las mdzad par gyur pa las las brjod pa dang po
224a2('dul ba): yang mdzad lags kyis/ khyed gnyis sdig pa can gyi lta ba'i rnam pa 'di lta bu thong shig ces bsgo bar bya'o/ /de skad bsgo ba na gzhi de gtong na de lta na legs/ gal te mi gtong na de'i 'og tu las brjod pa gnyis pa
224a3('dul ba): bya'o/ /las brjod pa gnyis pa byas nas kyang de'i 'og du dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las las brjod pa gnyis pa yang mdzad lags
224a4('dul ba): kyis/ khyed gnyis sdig pa can gyi lta ba'i rnam pa 'di lta bu 'di thong shig ces bsgo bar bya'o/ /de skad bsgo ba na gzhi de gtong na de lta na legs/ gal te mi gtong na de'i 'og tu las brjod pa gsum pa bya'o/ /las
224a5('dul ba): brjod pa gsum pa byas nas kyang de'i 'og tu dge slong gcig gis de gnyis la khyed gnyis la dge 'dun gyis gsol ba dang bzhi'i las mdzad par 'gyur ba las las brjod pa gsum pa yang mdzad lags kyis/ khyed gnyis
224a6('dul ba): sdig pa can gyi lta ba'i rnam pa 'di lta bu 'di thong shig ces bsgo bar bya'o/ /de skad bsgo ba na gzhi de gtong na de lta na legs/ gal te mi gtong na de'i 'og tu 'jug bsdu ba bya ste/ dge 'dun gyis bzod cing gnang nas dge 'dun
224a7('dul ba): gyis dge tshul tsher ma dang / chen po pa la gsol ba dang bzhi'i las kyis bsnyil ba'i phrin las mdzad lags te/ 'di ltar cang mi gsung bas de de bzhin du 'dzin to zhes brjod par bya'o/ /dge slong rnams kyis btsun pa bka'
224a8('dul ba): bzhin 'tshal zhes bcom ldan 'das las mnyan nas/ dge tshul tsher ma dang / chen po pa la gsol ba dang bzhi'i las kyi bsnyil ba'i las byas so/ /de gnyis bsnyil ba'i las byas pa na ngu zhing nye dga'i gan du dong ba dang / nye dgas smras pa/
224b1('dul ba): tsher ma dang / chen po pa khyed gnyis ci'i phyir ngu / de gnyis kyis smras pa/ lhung bzed nag po can dag gis bdag cag gnyis bsnyil ba'i las byas so/ /nye dgas smras pa/ gang dag gis khyed gnyis bsnyil ba'i las byas pa de dag
224b2('dul ba): grong dang / grong khyer dang / ljongs dang / khams gsum nas bsnyil bar gyur cig 'on kyang bsnyil ba'i las byas pa dag la grong dang / grong khyer dag med dam ci/ sdod la bzod pa gsol cig ces des de gnyis nye bar 'jog par byed/ nye bar
224b3('dul ba): bsten par byed cing de gnyis dang lhan cig gnas gcig tu nyal bar byed do/ /dge slong don nyung ngu dag ci'i phyir dge slong dag shes bzhin du de ltar bsnyil ba'i dge tshul dag nye bar 'jog par byed/ nye bar bsten par byed cing de
224b4('dul ba): dag dang lhan cig gnas gcig tu nyal bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang /
224b5('dul ba): skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/
224b6('dul ba): sangs rgyas bcom ldan 'das kyis nye dga' la smras pa/ nye dga' khyod shes bzhin du de ltar bsnyil ba'i dge tshul dag nye bar 'jog par byed/ nye bar sten par byed cing de dag dang lhan cig gnas gcig tu nyal
224b7('dul ba): ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad
224b8('dul ba): pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca'
225a1('dul ba): bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge tshul zhig kyang 'di skad ces ji ltar bcom ldan 'das kyis 'dod pa dag ni
225a2('dul ba): bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur ste/ de ltar bcom ldan 'das kyis chos bstan pa bdag gis shes so zhes zer na dge tshul de la dge slong rnams kyis
225a3('dul ba): 'di skad ces dge tshul khyod ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin pa de dag bsten kyang bar du gcod par mi 'gyur te/ de ltar bcom ldan 'das kyis chos bstan
225a4('dul ba): pa bdag gis shes so zhes de skad ma zer cig / bcom ldan 'das la bskur pa ma 'debs shig /bcom ldan 'das la skur pas legs par mi 'gyur ro/ /bcom ldan 'das ni 'di skad mi gsung ngo / /tshe dang ldan pa
225a5('dul ba): dge tshul 'dod pa bar du gcod pa nyid do zhes bcom ldan 'das kyis rnam grangs du mar gsungs te/ de dag bsten na bar du gcod par 'gyur gyis dge tshul khyod sdig pa can gyi lta ba'i rnam pa 'di lta bu 'di thong shig
225a6('dul ba): ces bsgo bar bya'o/ /dge tshul de la dge slong rnams kyis de skad bsgo ba na gal te gzhi de gtong na de lta na legs/ gal te mi gtong na gzhi de gtang bar bya ba'i phyir lan gnyis lan gsum du yang dag par bsgo bar bya/ yang dag
225a7('dul ba): par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na legs/ gal te mi gtong na dge tshul de la dge slong rnams kyis deng phyin chad dge tshul khyod bcom ldan 'das de bzhin gshegs
225a8('dul ba): pa dgra bcom pa yang dag par rdzogs pa'i sangs rgyas de la ston pa'o zhes ma zer cig / tshangs pa mtshungs par spyod pa mkhas pa bla ma'i gnas lta bu gang yang rung ba'i phyi bzhin phyi bzhin du yang ma 'gro zhig /dge slong rnams dang dge tshul lhan
225b1('dul ba): cig nub gnyis tshun chad gnas cig tu nyal du dbang ba gang yin pa de yang deng phyin chad khyod la med de/ mi gti mug can khyod bsnyil gyis gzhan du song shig ces bsgo bar bya'o/ /yang dge slong gang shes bzhin du de ltar bsnyil ba'i
225b2('dul ba): dge tshul nye bar 'jog par byed dam nye bar bsten par byed dam/ de dang lhan cig gnas gcig tu nyal na ltung byed do/ /dge tshul zhig kyang zhes bya ba ni tsher ma dang / chen po pa 'am/ gzhan yang de lta bu gang yin pa'o/ /'di skad ces shes
225b3('dul ba): bya ba ni 'di skad ces zer na'o/ /ji ltar bcom ldan 'das kyis 'dod pa dag ni bar du gcod pa'o zhes gsungs pa gang dag yin zhes bya ba la/ 'dod pa dag ces bya ba ni 'dod pa'i yon tan lnga po dag go/ /de dag bsten kyang zhes bya ba
225b4('dul ba): ni de dag lhag par spyad kyang ngo / /bar du gcod par mi 'gyur te zhes bya ba ni dge sbyong gi tshul gyi bar du gcod par mi 'gyur te zhes zer ba'o/ /de ltar bcom ldan 'das kyis zhes bya ba ni de bzhin gshegs pa dgra bcom pa yang dag
225b5('dul ba): par rdzogs pa'i sangs rgyas kyi'o/ /chos shes bya ba ni sangs rgyas kyis gsungs pa 'am/ nyan thos kyis bshad pa'o/ /bstan pa zhes bya ba ni rab tu bstan pa'o/ /bdag gis shes so zhes zer na zhes bya ba ni bdag gis kun
225b6('dul ba): shes so zhes zer na'o/ /dge tshul de la zhes bya ba ni tsher ma dang / chen po pa la'o/ /dge slong rnams kyis shes bya ba ni chos 'di pa rnams kyis so/ /'di skad ces shes bya ba ni bzhams te bsgo ba ji ltar sngar bstan pa ltar bsgo bar
225b7('dul ba): bya'o/ /dge tshul de la dge slong rnams kyis de skad bsgo ba na zhes bya ba ni bzhams te bsgo ba na'o/ /gal te gzhi de gtong na zhes bya ba ni lta ba'i rnam pa de yongs su gtong na'o/ /de lta na legs shes bya ba ni de lta na bzang ba'o/ /
225b8('dul ba): gal te mi gtong na zhes bya ba ni yongs su mi gtong na'o/ /lan gnyis lan gsum du yang dag par bsgo bar bya/ yang dag par bstan par bya'o zhes bya ba ni gsol ba dang bzhi'i las kyi bsgo ba ji ltar sngar bstan pa ltar bsgo bar
226a1('dul ba): bya ba ste/ yang dag par bsgo ba de ni de yin no/ /yang dag par bstan pa de ni de yin no/ /dge tshul de la zhes bya ba ni tsher ma dang / chen po pa la'o/ /dge slong rnams kyis shes bya ba ni chos 'di pa rnams so/ /deng phyin
226a2('dul ba): chad dge tshul khyod bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de la ston pa'o zhes ma zer cig / tshangs pa mtshungs par spyod pa mkhas pa bla ma'i gnas lta bu gang
226a3('dul ba): yang rung ba'i phyi bzhin du yang ma 'gro shig dge slong rnams dang dge tshul lhan cig nub gnyis tshun chad gnas gcig tu nyal du dbang ba gang yin pa de yang deng phyin chad khyod la med de/ mi gti mug can khyod bsnyil gyis/
226a4('dul ba): gzhan du song shig ces bsgo bar bya'o zhes bya ba ni gsol ba dang bzhi'i las kyi bsnyil bar bya ba ji skad sngar bstan pa ltar bsgo bar bya'o/ /yang dge slong gang zhes bya ba ni shAkya'i bu nye dga' 'o/ /gzhan yang de lta bu gang yin pa'o/ /
226a5('dul ba): shes bzhin du zhes bya ba ni de rang nyid kyis rig par gyur pa 'am/ gzhan dag gis brjod pas so/ /de ltar bsnyil ba'i dge tshul zhes bya ba ni tsher ma dang / chen po pa ji lta bar ro/ /nye bar 'jog par byed ces bya ba ni gnas sbyin
226a6('dul ba): par byed pa'o/ /nye bar bsten par byed ces bya ba ni lhung bzed dang / chos gos dang / dra ba dang / phor bu dang / ska rags dang / lungs 'bog pa dang / klag pa dang / kha ton dang / dmigs kyi dri ba sbyin pas so/ /de dang lhan cig gnas cig
226a7('dul ba): tu nyal na zhes bya ba ni gnas bzhi po thams cad g.yogs shing thams cad bskor ba dang / thams cad g.yogs shing phal cher bskor ba dang / phal cher g.yog shing thams cad bskor ba dang / phal cher g.yog shing phal cher bskor
226a8('dul ba): ba dag du nyal bas skya reng 'char bar byed na'o/ /gnas thams cad g.yog shing thams cad bskor ba ni gnas khang dang / 'khor gyi khyams dang / khang pa brtsegs pa dag go/ /thams cad g.yogs shing phal cher bskor ba ni bsgo
226b1('dul ba): bcu pa dang / bsgo bcu gnyis pa dag go/ /phal cher g.yogs shing thams cad bskor ba ni khyams ngos bzhi pa dag go/ /phal cher g.yogs shing phal cher bskor ba ni khyams ngos gsum pa dang / 'khor gyi khyams dag go/ /
226b2('dul ba): ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag du sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags
226b3('dul ba): shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad shes bzhin du de ltar bsnyil ba'i dge tshul nye bar 'jog
226b4('dul ba): par byed na ltung byed du 'gyur ro/ /nye bar bsten par byed na ltung byed du 'gyur ro/ /de dang lhan cig gnas gcig tu nyal na ltung byed du 'gyur ro/ /na ba dang / sdig pa can gyi lta ba'i rnam pa de dang phral bar 'dod pa la ltung ba med do/ /las dang po pa dang /
226b5('dul ba): smyos pa dang / sems 'khrugs pa dang / tshor ba dag gis nyen pa la ltung ba med do/ /bsnyil ba bsdud pa'i ltung byed de lnga bcu rtsa bdun pa rdzogs s+ho// // sangs rgyas bcom ldan 'das rgyal po'i khab na 'od ma'i tshal ka lan da
226b6('dul ba): ka'i gnas na bzhugs so/ /rgyal po'i khab na klu'i rgyal po ri bo dang / yid 'ong zhes bya ba gnyis shig gnas pa de gnyis kyi mthus rgyal po'i khab kyi chu dron lnga brgya dang / 'bab chu dag dang / mtsho dag dang / lteng ka dag tu lhas dus dang
226b7('dul ba): dus su chu'i rgyun legs par 'beb shing lo thog kyang shin du phun sum tshogs par gyur to/ /gang gi tshe bcom ldan 'das kyis klu'i rgyal po dga' bo dang / nye dga' gnyis btul ba de'i tshe na de gnyis tshes brgyad dang / bcu bzhi dang / tshes
226b8('dul ba): bcwa lnga la ri rab kyi bang rim du 'ongs te/ bcom ldan 'das la bsnyen bkur byed do/ /de nas klu'i rgyal po ri bo dang / yid 'ong gnyis 'di snyam du sems te/ klu'i rgyal po dga' bo dang / nye dga' gnyis tshes brgyad dang / tshes bcu bzhi dang / bcwa lnga la
227a1('dul ba): ri rab kyi bang rim du 'ongs te/ bcom ldan 'das la bsnyen bkur byed na bdag cag gnyis 'di na 'khod pas bcom ldan 'das la snyen bkur ma byas kyis/ bcom ldan 'das la snyen bkur byed du 'dong ngo snyam mo/ /de nas klu'i rgyal po
227a2('dul ba): ri bo dang / yid 'ong gnyis bcom ldan 'das ga la ba der dong ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /mtha' gcig tu 'khod nas bcom ldan 'das kyis klu'i rgyal po ri bo dang /
227a3('dul ba): yid 'ong gnyis skyabs su 'gro ba dang / bslab pa'i gzhi dag la bkod do/ /gang gi tshe bcom ldan 'das kyis de gnyis skyabs su 'gro ba dang / bslab pa'i gzhi dag la bkod pa de'i tshe na de gnyis lus dang longs spyod dag gis shin
227a4('dul ba): du mngon par mtho bar gyur to/ /gang gi tshe de gnyis lus dang longs spyod dag gis shin tu mngon par mtho bar gyur pa de'i tshe na de gnyis kyi bsam pa/ rgya mtsho chen por 'jug tu 'dong ngo snyam nas/ de gnyis bcom ldan 'das ga la ba der dong ste phyin nas/
227a5('dul ba): bcom ldan 'das kyi zhabs gnyis la mgo bos phyag 'tshal te mtha' cig tu 'khod do/ /mtha' cig tu 'khod nas bcom ldan 'das la klu'i rgyal po ri bo dang / yid 'ong gnyis kyi 'di skad ces gsol to/ /btsun pa bcom ldan 'das kyis
227a6('dul ba): gang gi tshe bdag cag gnyis skyabs su 'gro ba dang / bslab pa'i gzhi dag la bkod pa de'i tshe na bdag cag gnyis lus dang longs spyod dag gis shin du mngon par mtho bar gyur pas gal te bcom ldan 'das kyis gnang na bdag cag gnyis rgya tsho
227a7('dul ba): chen por 'jug tu mchi'o/ /bcom ldan 'das kyis bka' stsal pa/ klu'i dbang po khyed gnyis ma ga d+har byung ba'i rgyal po bzo sbyangs gzugs can snying po'i yul na gnas pa dag yin pas na ma ga d+hAr byung ba'i rgyal po
227a8('dul ba): bzo sbyangs gzugs can snying po la zhus shig / de gnyis kyis bsams pa/ don gyis na bcom ldan 'das kyis bdag cag gnyis rgya mtsho chen por 'jug tu 'gror ma gnang ngo snyam mo/ /de gnyis gang gi tshe mtshan mo bcom ldan 'das la
227b1('dul ba): bsnyen bkur byed pa de'i tshe na ni gzhal med khang pa'i cha lugs kyi bsnyen bkur byed cing / gang gi tshe nyin mo bcom ldan 'das la snyen bkur byed pa de'i tshe na ni khyim bdag gi cha lugs kyi snyen bkur byed do/ /de nas ma ga d+hAr
227b2('dul ba): byung ba'i rgyal po bzo sbyangs gzugs can snying po 'od ma'i tshal ka lan da ka'i gnas ga la ba der song ngo / /rgyal rigs ni mngon pa'i nga rgyal can yin pas rgyal po de la kar bsdad de mi dag pa'i mtha' can zhig la smras pa/ kwa'i nang
227b3('dul ba): rje song la bcom ldan 'das la su dag bsnyen bkur byed pa ltos shig / mi dag pa'i tha can des lha bka' bzhin 'tshal zhes ma ga d+hAr byung ba'i rgyal po bzo sbyangs gzug can snying po las mnyan nas bcom ldan 'das ga la ba der song ba dang /
227b4('dul ba): ji tsam na khyim bdag gnyis shig bcom ldan 'das la snyen bkur byed pa mthong ngo / /mthong nas kyang ma ga d+hAr byung ba'i rgyal po bzo sbyangs gzugs can snying po ga la ba der song ste phyin nas ma ga d+hAr byung ba'i rgyal po bzo sbyangs gzugs
227b5('dul ba): can snying po la 'di skad ces smras so/ /lha khyim bdag gnyis shig bcom ldan 'das la snyen bkur bgyid de/ de gnyis lha'i yul na gnas pa dag lags gor ma bkum mo/ /rgyal pos bsam pa/ khyim bdag de gnyis bdag gi yul
227b6('dul ba): na gnas pa yin pas de gnyis kyis bdag mthong na mngon du ldang bar 'gyur grangs snyams nas de bcom ldan 'das ga la ba der song ngo / /klu'i rgyal po ri bo dang / yid 'ong gnyis kyis ma ga d+hAr byung ba'i rgyal po bzo sbyangs gzugs can snying po thag
227b7('dul ba): ring po kho na nas mthong ngo / /mthong nas kyang de gnyis kyi bcom ldan 'das la 'di skad ces gsol to/ /btsun pa ci lags re shig dam pa'i chos la bsnyen bkur bgyi 'am/ 'on te rgyal po la bsnyen bkur bgyi/ klu'i
227b8('dul ba): rgyal po gnyis re shig dam pa'i chos la bsnyen bkur gyis shig / sangs rgyas bcom ldan 'das rnams ni dam pa'i chos la gus par mdzad de dgra bcom pa dag kyang chos bla mar byed do/ /de nas bcom ldan 'das kyis byung
228a1('dul ba): ba 'di la tshigs su bcad pa dag bka' stsal pa/ sangs rgyas gang dag 'das pa dang / /sangs rgyas gang dag ma byon dang / /sangs rgyas mya ngan sel mdzad pa/ /da ltar mang po gang bzhugs dag /
228a2('dul ba): thams cad dam pa'i chos la ni/ /gus par gnas gyur gnas 'gyur zhing / /de bzhin gus par gnas mdzad de/ /de ni sangs rgyas chos nyid yin/ /de phyir bdag la legs 'dod cing / /bdag nyid chen
228a3('dul ba): po mngon 'dod pas/ /sangs rgyas bstan pa dran byed na/ /'di la dam chos gus par bya/ /de gnyis kyis ma ga d+hAr byung ba'i rgyal po bzo sbyangs gzugs can snying po la mngon du ldang ba ma byas pa dang / rgyal po
228a4('dul ba): khros te bsams pa/ khyim bdag 'di gnyis bdag gi yul na gnas pa dag yin na bdag la mngon du ldang ba mi byed do snyam nas/ des bcom ldan 'das kyis zhabs gnyis la mgo bos phyag 'tshal te mtha' cig tu 'dug go/ /
228a5('dul ba): mtha' gcig tu 'dug nas bcom ldan 'das la ma ga d+hAr byung ba'i rgyal po bzo sbyangs gzugs can snying pos 'di skad ces gsol to/ /bcom ldan 'das chos bstan du gsol/ /de nas bcom ldan 'das kyis byung ba 'di la tshigs su cad
228a6('dul ba): pa dag bka' stsal pa/ rab tu dang sems med pa dang / /zhe sdang can dang 'khrugs pa yis/ /yang dag rdzogs sangs bstan pa yi/ /dam chos kun shes bya mi nus/ /gang gis nyes rtsom brtul byas shing / /rab dang med
228a7('dul ba): pa'i sems bsal te/ /kun nas mnar sems 'dir spong ba/ /des ni legs gsung shes par gyur/ /rgyal pos bsams pa/ khyim bdag 'di gnyis la brten nas bcom ldan 'das kyis chos mnyan pa yang rgyun dgum mo snyam mo/ /
228a8('dul ba): de nas ma ga d+hAr byung ba'i rgyal po bzo sbyangs gzugs can snying pos bcom ldan 'das kyis zhabs gnyis la mgo bos phyag 'tshal te/ bcom ldan 'das kyis spyan snga nas song nas des 'od ma'i tshal nas phyir byung ba na zho shes 'tsho ba rnams la bsgo ba/ gang gi
228b1('dul ba): tshe khyim bdag 'di gnyis bcom ldan 'das kyis spyan snga nas phyir byung bar gyur pa de'i tshe na 'di skad ces rgyal po'i zhal nas khyed gnyis nga'i yul na ma 'dug shig ces byung ngo zhes gyis shig ces smras te rgyal po song ngo / /zho
228b2('dul ba): shas 'tsho ba dag gis lha bka' bzhin 'tshal/ zhes rgyal po las mnyan nas de nyid du bsdad pa dang / klu'i rgyal po ri bo dang / yid 'ong gnyis bcom ldan 'das kyis zhabs la phyag 'tshal te/ bcom ldan 'das kyis spyan snga nas phyir byung nas de gnyis 'od ma'i
228b3('dul ba): tshal nas phyir byung ba na rgyal po'i zho shas 'tsho ba dag gis smras pa/ khyim bdag gnyis rgyal po'i zhal nas khyod gnyis nga'i yul na ma 'dug cig ces byung ngo / /de skad ces smras pa dang / klu'i rgyal po ri bo dang yid 'ong gnyis
228b4('dul ba): kyis bsams pa/ bdag cag gnyis yun ring po nas smon pa gang yin pa de tshegs chung ngus grub bo snyam du rig nas de nyid du chu'i 'od pa chen po kun tu rab du bskyed nas ngam grog chung ngu dag tu zhugs so/ /ngam grog chung ngu dag nas ngam grog chen po
228b5('dul ba): dag du zhugs so/ /ngam grog chen po dag nas chu klung chung ngu dag du zhugs s+ho/ /chu klung chung ngu dag nas chu klung chen po dag tu zhugs so/ /chu klung chen po nas rgya mtsho chen por zhugs te/ gang gi tshe de gnyis rgya mtsho chen por zhugs pa de'i tshe na lus dang
228b6('dul ba): longs spyod dag gis chos shin du mngon par mtho bar gyur to/ /gang gi tshe de gnyis rgya mtsho chen por zhugs pa de'i tshe na rgyal po'i khab kyis chu dron lnga brgya po dag kyang bskam par brtsams/ 'bab chu dag dang / mtsho dag dang /
228b7('dul ba): ldeng ka dag du yang lhas dus dang dus su chu'i rgyun legs par 'bebs par mi byed/ lo thog dag kyang shin tu rgud par gyur nas rgyal pos bsams pa/ rgyal po'i khab 'di na klu'i rgyal po ri bo dang / yid 'ong zhes
228b8('dul ba): bya ba gnyis shig gnas pa de gnyis kyi mthus rgyal po'i khab kyi chu dron lnga brgya dang / 'bab chu dag dang / mtsho dag dang / lting ka dag tu lhas dus dang dus su chu'i rgyun legs par 'bebs shing lo thog kyang shin du phun sum tshog par gyur na/ da ltar rgyal po'i
229a1('dul ba): khab kyi chu dron lnga brgya po de dag kyang bskam par brtsams/ 'bab chu dag dang mtsho dag dang / lteng ka dag tu yang lhas dus dang dus su chu'i rgyun legs par mi 'bebs/ lo thog dag kyang shin du rgud par gyur pa las na klu'i rgyal po
229a2('dul ba): ri bo dang / yid 'ong gnyis nyams pa 'am/ shi ba 'am/ 'bros pa 'am/ sbrul khas sdigs pas bzung ba 'am gcig tu ma gyur tam/ 'di ltar sangs rgyas bcom ldan 'das 'di thams cad mkhyen pa/ thams cad gzigs pa/ mkhyen
229a3('dul ba): pa dang shes bya la bla na med pa'i mnga' brnyes pa yin kyis sangs rgyas bcom ldan 'das la zhur 'gro'o snyam mo/ /de nas ma ga d+hAr byung ba'i rgyal po bzo sbyangs gzugs can snying pos bcom ldan 'das ga la ba der song ste phyin nas
229a4('dul ba): bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la ma ga d+hAr byung ba'i rgyal po bzo sbyangs gzugs can snying pos 'di skad ces
229a5('dul ba): gsol to/ /btsun pa rgyal po'i khab 'di na klu'i rgyal po ri bo dang / yid 'ong zhes bgyi ba gnyis shig gnas pa de gnyis kyi mthus rgyal po'i khab kyi chab dron lnga brgya dang / 'bab chu dag dang / mtsho dag dang / lteng ka dag tu lhas dus dang
229a6('dul ba): dus su chab kyi rgyun legs par 'bebs shing lo thog dag kyang shin du phun sum tshogs par gyur na/ da ltar rgyal po'i khab kyi chab dron lnga brgya po dag kyang bskam par brtsams/ 'bab chu dag dang / mtsho dag dang /
229a7('dul ba): lteng ka dag tu yang lhas dus dang dus su chab kyi rgyun legs par mi 'bebs/ lo thogs dag kyang shin du rgud par gyur pa las na klu'i rgyal po ri bo dang / yid 'ong gnyis nyams pa 'am/ gum pa 'am/ bros pa 'am/ sbrul
229a8('dul ba): khas sdigs pas bzung ba 'am gcig tu ma gyur tam/ rgyal po chen po klu'i rgyal po ri bo dang / yid 'ong gnyis ni nyams par yang ma gyur/ shi bar yang ma gyur/ bros par yang ma gyur/ sbrul khas sdigs pas bzung bar yang ma gyur
229b1('dul ba): 'di ltar khyod nyid kyis bskrad do/ /btsun pa bdag gis klu'i rgyal po ri bo dang / yid 'ong gnyis mthong bar yang mi dran na bskrad par lta ga la 'gyur/ rgyal po chen po ngas khyod dran par bya'o/ /btsun pa bcom ldan 'das kyis dran par mdzad du
229b2('dul ba): gsol/ rgyal po chen po de'i tshe khyod kyi khyim bdag de gnyis la ji skad smras/ btsun pa bdag gis zho shas 'tsho ba dag la gang gi tshe khyim bdag 'di gnyis bcom ldan 'das kyi spyan snga nas phyir byung bar gyur pa de'i tshe na 'di skad ces rgyal po'i zhal nas
229b3('dul ba): khyed gnyis nga'i yul na ma 'dug shig ces byung ngo zhes gyis shig ces mchid stsal to/ /bcom ldan 'das kyis bka' stsal pa/ rgyal po chen po khyim bdag de gnyis ni klu'i rgyal po ri bo dang yid 'ong gnyis yin no/ /rgyal pos gsol pa/ btsun
229b4('dul ba): pa de'i tshe de gnyis gang du mchis/ rgya mtsho chen por zhugs so/ /rgyal pos gsol pa/ btsun pa bcom ldan 'das de lta na bdag gi yul ma rung bas so/ /bcom ldan 'das kyis bka' stsal pa/ rgyal po chen po khyod kyi yul ma
229b5('dul ba): rung bar mi 'gyur te/ 'di ltar khyod kyis de gnyis la bzod pa gsol bar bya'o/ /rgyal pos gsol pa/ btsun pa de gnyis ni rgya mtsho chen por zhugs la bdag ni 'di na mchis na bdag gis ji ltar de gnyis la bzod pa gsol bar bgyi/
229b6('dul ba): bcom ldan 'das kyis bka' stsal pa/ rgyal po chen po de gnyis tshes brgyad dang / tshes bcu bzhi dang / bcwa lnga la nga'i rkang pa la phyag 'tshal du 'dir 'ong gis khyod kyang tshes brgyad dang / tshes bcu bzhi dang / bcwa lnga la 'dir shog shig
229b7('dul ba): dang ngas khyod la de gnyis bstan par bya'i khyod gyis bzod pa gsol cig / btsun pa ci lags/ bdag gis de gnyis kyis rkang pa gnyis la gtug par bgyi 'am/ rgyal po chen po rkang pa gnyis la gtug par mi bya ste/ 'di ltar mi
229b8('dul ba): ma rabs dag gi rkang pa la phyag 'tshal ba gang yin pa de ni mi gtso bo dag gi lag pa nas bzung ba yin gyis khyod kyi lag pa g.yas pa rkyong la klu'i dbang po gnyis bzod pa mdzod cig ces bzod pa gsol cig / de nas dus gzhan zhig na klu'i rgyal po ri bo dang /
230a1('dul ba): yid 'ong gnyis bcom ldan 'das ga la ba der dong ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /de'i
230a2('dul ba): tshe ma ga d+har byung ba'i rgyal po bzo sbyangs gzugs can snying po yang bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug pa dang / bcom ldan 'das
230a3('dul ba): kyis brda' mdzad do/ /de nas ma ga d+har byung ba'i rgyal po bzo sbyangs gzugs can snying pos lag pa g.yas pa brkyang ste smras pa/ klu'i dbang po gnyis bzod pa mdzod cig /de gnyis kyi smras pa/ rgyal po chen po bzod par bgyi'o/ /
230a4('dul ba): klu'i dbang po gnyis gal te bzod na bdag gi yul du tshur spyon cig /de gnyis kyis smras pa/ rgyal po chen po gang gi tshe bdag cag gnyis rgya mtsho chen por zhugs pa de'i tshe na lus dang longs spyod dag gis ches shin du
230a5('dul ba): mngon par mtho bar gyur pas da gal te bdag cag gnyis 'dir mchi bar gyur na 'dir bdag cag gnyis kyi go skabs nyid kyang ma mchis par 'gyur ro/ /rgyal pos smras pa/ klu'i dbang po gnyis de lta na bdag gi yul ma rung
230a6('dul ba): du bas so/ /de gnyis kyis smras pa/ rgyal po chen po khyod kyi yul ma rung bar mi 'gyur te/ 'di ltar khyod kyis lha khang gnyis rtsig tu stsol la gcig ni ri bo'i slad du/ cig shos ni yid 'ong gi slad du rtsig du stsol cig dang der bdag
230a7('dul ba): cag gnyis kyi zho shas 'tsho ba dag gzhag par bgyi'o/ /zla ba drug drug cing dus ston bgyid du stsal cig dang der bdag cag gnyis kyang rang nyid mchis nas g.yar sngar brim par bgyi'o/ /de nas ma ga d+har byung ba'i rgyal po bzo
230a8('dul ba): sbyangs gzugs can snying pos lha khang gnyis rtsig tu bcug ste/ gcig ni ri bo'i phyir/ cig shos ni yid 'ong gi phyir rtsig du bcug nas zla ba drug drug cing dus ston byed du bcug go/ /gang gi tshe der dus ston byung ba de'i tshe na grong
230b1('dul ba): khyer chen po drug po dag nas skye bo phal po che'i tshogs dag lhags te 'dug cing 'thun par gyur to/ /de nas dus gzhan zhig na rgyal po'i khab na klu'i rgyal po ri bo dang / yid 'ong gnyis kyi dus ston la bab pa dang / lho lam
230b2('dul ba): nas gar mkhan zhig kyang rgyal po'i khab tu 'ongs nas des bsam pa/ gang gi skye bo phal po che'i tshogs kyang mngon par dga' bar 'gyur zhing rnyed pa mang po yang 'grub par 'gyur ba'i thabs ci yod snyams nas des yang bsam
230b3('dul ba): pa/ gal te skyes bu gtso bo'i bsngags pa brjod na de lta na skye bo phal po che'i tshogs kyang mngon par dga' bar 'gyur zhing rnyed pa mang po yang 'grub par 'gyur ro snyam mo/ /de'i tshe na skye bo phal po che'i tshogs phal cher bcom
230b4('dul ba): ldan 'das la mngon par dad par gyur nas gar mkhan des bsams pa/ re shig lha dang bcas pa'i 'jig rten 'di ni bcom ldan 'das la mngon par dad pa yin pas sangs rgyas bcom ldan 'das kyis bsngags pa brjod na skye bo
230b5('dul ba): phal po che'i tshogs kyang mngon par dga' bar 'gyur zhing rnyed pa mang po yang 'grub par 'gyur bas bdag gis sangs rgyas bcom ldan 'das kyi bsngags pa brjod par bya'o/ /snyam nas de dga' bo'i gan du song ste smras pa/
230b6('dul ba): 'phags pa gang gi tshe bcom ldan 'das byang chub sems dpa' dga' ldan gyi gnas na bzhugs pas gzigs pa lnga po rigs dang / rus dang / yul dang / dus dang / bud med la gzigs pa dag gis 'jig rten la gzigs nas 'dod
230b7('dul ba): pa na spyod pa'i lha drug po dag lan gsum yongs su sbyang ba bgyid du stsal te/ glang po cher snang ba bsgyur nas shes bzhin du yum gyi lhums su zhugs pa de'i tshe na sa chen po 'di shin du g.yos par gyur cing 'jig rten gyi 'jig rten gyi
230b8('dul ba): bar gang na nyi ma dang zla ba 'di ltar rdzu 'phrul che ba/ 'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag lags pa de dag kyang de'i tshe na snang ba rgya chen pos khyab
231a1('dul ba): par gyur nas/ sems can gang dag der skyes pa dag gis rang gis lag pa brkyang ba yang mi mthong ba de dag gis kyang 'od des sems can gcig gis gcig mthong nas shes ldan dag sems can gzhan yang 'dir skyes
231a2('dul ba): so/ /shes ldan dag sems can gzhan yang 'dir skyes so zhes 'tshal bar gyur pa dang / gang gi tshe bcom ldan 'das byang chub sems dpa' zla ba bcu 'das nas yum gyi lhums nas bltam pa de'i tshe yang sa chen po shin du g.yos
231a3('dul ba): par gyur cing / 'jig rten gyi 'jig rten gyi bar gang na nyi ma dang zla ba 'di ltar rdzu phrul che ba 'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag yin pa de
231a4('dul ba): d ag kyang de'i tshe na snang ba rgya chen pos khyab par gyur nas sems can gang dag der skyes pa dag gis rang gis lag pa brkyang ba yang mi mthong ba de dag gis kyang 'od des sems can gcig gis gcig mthong nas shes ldan dag sems
231a5('dul ba): can gzhan yang 'dir skyes so/ /shes ldan dag sems can gzhan yang 'dir skyes so/ /zhes 'tshal bar gyur pa dang / gang gi gdugs la bcom ldan 'das byang chub sems dpa' bltam par gyur pa de'i gdugs la rgyal
231a6('dul ba): po chen po bzhi dag gis bu yang btsas par gyur te/ mnyan yod na rgyal po chen po rtsibs kyis 'phur tshangs byin gyi bu btsas nas de 'di snyam dus sems te/ bdag gi bu btsas pa na 'jig rten gsal ba gsal ba ltar
231a7('dul ba): snang bas gzhon nu 'di'i ming gsal rgyal du gdags so snyam nas bu de'i ming gsal rgyal zhes bgyi bar btags pa dang / rgyal po'i khab na rgyal po pad ma chen po'i bu btsas nas de 'di snyam du sems te/ bdag gi bu
231a8('dul ba): btsas pa na 'jig rten nyi ma'i gzugs shar ba ltar snang zhing 'di btsun mo gzugs can gyi bu yin pas gzhon nu 'di'i ming gzugs can snying por gdags so snyams nas bu de'i ming gzugs can snying po zhes bgyi bar btags pa dang / kau sham+bI na rgyal po chen po dmag brgya pa'i bu btsas nas de 'di snyam du sems te/
231b1('dul ba): bdag gi bu btsas pa na 'jig rten nyi ma shar ba ltar snang bar gyur pas gzhon nu 'di'i ming shar bar gdags so snyam nas bu de'i ming shar ba zhes
231b2('dul ba): bgyi bar btags pa dang / 'phags rgyal na rgyal po chen po mu khyud mtha' yas kyi bu btsas nas de 'di snyam du sems te/ bdag gi bu btsas pa na 'jig rten rab tu snang bar gyur pas bu 'di'i ming rab snang zhes bya
231b3('dul ba): bar gdags so/ /snyam nas bu de'i ming rab snang zhes bgyi bar btags pa dang / gang gi tshe gdugs la bcom ldan 'das byang chub sems dpa' bltam pa de nyid kyi gdugs la shAkya gzhon nu bzang ldan la sogs
231b4('dul ba): pa lnga brgya dang / bsnyen bkur ba 'dun byed la sogs pa lnga brgya yang btsas/ rta rgod ma lnga brgya las kyang rte'u bsngags ldan la sogs pa lnga brgya 'brangs lha rnams kyi kyang gter lnga brgya nye bar bstan pa dang / bcom ldan 'das
231b5('dul ba): byang chub sems dpa' de bram zes bltas pa dang / mtshan mkhan dag gis lung bstan pa/ gal te gzhon nu pho brang gi nang na bzhugs par gyur na 'khor los bsgyur ba'i rgyal po mtha' bzhir rgyal ba/ chos kyi rgyal po/
231b6('dul ba): chos dang ldan pa/ rin po che sna bdun dang ldan par 'gyur te/ de'i rin po che sna bdun po de dag ni 'di lta bur 'gyur te/ 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang /
231b7('dul ba): bud med rin po che dang / khyim bdag rin po che dang / dmag dpon rin po che nyid ni bdun pa yin no/ /'di la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'jom pa stong tshang ba yod
231b8('dul ba): par 'gyur ro/ /de rgya mtsho la thug pa'i sa chen po ma lus pa gnod par sdo ba med cing 'tshe ba med pa 'di nyid chad pa med cing mtshon gyis bda' ba med la/ chos dang 'thun zhing snyoms pas legs par phab ste gnas par 'gyur ro/ /
232a1('dul ba): gal te skra dang kha spu breg te gos ngur smrig dag bgos nas yang dag pa kho nar dad pas khyim nas khyim med par rab tu byung na ni de bzhin gshegs pa dgra bcom pa yang dag par rdzogs pa'i sangs rgyas 'jin rten du rnam
232a2('dul ba): par grags pa'i sgra dang ldan par 'gyur ro zhes lung bstan pa dang / gang gi tshe bcom ldan 'das byang chub sems dpa' 'jig rten du byung ba de'i tshe na thams cad du gangs ri'i ngos dang nye ba chu klung skal ldan shing rta'i 'gram drang
232a3('dul ba): srong ser skya'i bsti gnas dang ha cang mi ring bar shAkya rnams kyi gzhon nu byung ste/ de bram zes ltas pa dang / mtshan mkhan dag gis de skad lung bstan to zhes sgra grags par gyur pa dang / nyi 'og gi khams kyi rgyal po dag gis
232a4('dul ba): kyang gang ri'i ngos dang nye ba chu klung skal ldan shing rta'i 'gram drang srong ser skya'i bsti gnas dang ha cang mi ring bar shAkya rnam kyi gzhon nu 'gyur ste/ de bram zes bltas pa dang / mtshan mkhan dag gis de skad lung bstan to zhes
232a5('dul ba): thos pa dang / thos nas kyang nyi 'og gi khams kyi rgyal po de dag 'di snyam du sems te/ de nas gzhon nu bsten na dus su 'bras bu ster bar 'gyur bas gang bsten na gzhon nu bsten par 'gyur snyam nas de dag gis bsams pa/
232a6('dul ba): rgyal po zas gtsang bsten par bya ste de bsten na gzhon nu bsten par 'gyur ro snyam nas de dag gis rgyal po zas gtsang bsten par brtsams te/ dus dang 'thun pa'i dus su pho nya dang dkor sgrom dag gtong zhing bkur bar bgyid pa dang / de nas rgyal po zas gtsang 'di snyam
232a7('dul ba): du sems te/ bdag gi bu btsas pa na don thams cad dang las kyi mtha' thams cad grub pas de'i phyir gzhon nu 'di'i ming don thams cad grub pa zhes bya bar gdags so snyam nas de'i mtshan don thams cad grub pa zhes bgyi bar
232a8('dul ba): gsol pa dang / shAkya rnams kyi lha gnod sbyin shAkya spel ba zhes bya ba la phyag 'tshal du khrid pa na shAkya de thub cing des phyag byas pas shAkya thub pa zhes bgyi ba dang / lha'i yang lha zhes bgyi bar mtshan gsol ba dang / gang gi tshe
232b1('dul ba): bcom ldan 'das byang chub sems dpa' sku chen por 'khrungs pa'i tshe rig pa'i gnas thams cad kyi mthar byon cing gzhon nu rol pa'i nang na rol par gyur pa dang / rgan po dang / nad pa dang / shi ba gzigs nas thugs byung ste/ nags
232b2('dul ba): kyi nang du gshegs te lo drug du dka' ba spyad pa dang / de'i tshe rgyal po zas gtsang dang / shAkya legs par rab rtogs kyi bka' mchid gsol ba'i mi nyis brgya lnga bcu nyis brgya lnga bcu bkye ste/ de dag gis nyi ma re re zhing bcom ldan
232b3('dul ba): 'das byang chub sems dpa'i bka' mchid 'tshal te mchi ba dang / gang gi tshe bcom ldan 'das byang chub sems dpa' lo drug du dka' ba spyad de/ dka' ba spyad pa ci yang med par rig nas ci bder dbugs rngub par mdzad/
232b4('dul ba): ci bder dbugs 'byin par mdzad cing 'bras chan dang / zan dron la sogs pa zhal zas rgya chen po dag kyang gsol bar mdzad/ zhun mar dang / 'bru mar dag gis sku dag kyang skud par mdzad cing chab dron pos kyang sku bsil bar
232b5('dul ba): mdzad pa dang / grong sde 'dong du gshegs nas grong ba'i bu mo dga' mo dang / dga' stobs ma gnyis las kyang lan bcu drug bzlas pa'i 'o ma sbrang rtsi dang bsres pa gsol te/ klu'i rgyal po nag pos mngon par bstod pa na rtswa bkra shis
232b6('dul ba): 'tshong ba las rtswa gser gyi mdog lta bu dag bzhes nas byang chub kyi gzhi ga la ba der gshegs te byon nas nyid kyis rtswa ma 'khrugs pa'i gdan bshams nas/ skyil mo dkrung bcas te sku drang por bsrangs nas dran pa phyogs par
232b7('dul ba): bzhag ste bzhugs nas/ ji srid zag med ma thob par/ /de srid skyil dkrung gzhig mi bya zhes thugs bskyed cing gsung brjod pa dang / gang gi tshe bcom ldan 'das kyis mtshan mo'i gung thun la bdud 'byung po dung phyur
232b8('dul ba): phrag gsum dang / bye ba phrag drug gi 'khor dang ldan pa byams pa'i stobs kyis mngon par btul te bla na med pa yang dag par rdzogs pa'i byang chub ji ltar mngon par rdzogs par sangs rgyas pa rgya cher bstan du gsol/
233a1('dul ba): dga' bos smras pa/ des khyod la ci bya/ gar mkhan gyis smras pa/ 'phags pa gar thabs sbyar bar bgyi'o/ /dga' bos smras pa/ bkren pa khyod kho bo cag gis ston pa ltar 'chos sam/ mi smras phar song shig /
233a2('dul ba): de nas gar mkhan de nye dga'i gan du song te de skad dris nas des kyang de skad lan btab bo/ /de nas 'gro mgyogs dang / nab so dang / 'dun pa dang / 'char ka dag gis gan du rim gyis song ste de skad dris na/ de dag thams cad kyis
233a3('dul ba): kyang so so nas de skad lan btab ste ma bstan to/ /de nas gar mkhan de dge slong ma bcu gnyis sde dag gi gan du song ste dang por dge slong ma sbom dga' mo la de skad ces dris pa dang / sbom dga' mos smras pa/ des khyod la ci bya/
233a4('dul ba): gar mkhan gyis smras pa/ gar thabs sbyar bar bgyi'o/ /kho mo la bca' ba'i rin sbyin nam gsol lo/ /sbom dga' mo de mang du thos pa/ sde snod gsum dang ldan pa/ rigs pa dang grol ba'i spobs pa can yin pas des
233a5('dul ba): de la gang gi tshe bcom ldan 'das byang chub sems dpa' dga' ldan gyi gnas na bzhugs pas gzigs pa lnga po rigs dang / rus dang / yul dang / dus dang / bud med la gzigs pa dag gis 'jig rten la gzigs
233a6('dul ba): n as 'dod pa na spyod pa'i lha drug po dag lan gsum yongs su sbyang ba byed du bcug te glang po cher snang ba bsgyur nas shes bzhin du yum gyi lhums su bzhugs pa de'i tshe na sa chen po shin du g.yos par gyur cing 'jig rten gyi bar gang
233a7('dul ba): na nyi ma dang zla ba 'di ltar rdzu 'phrul che ba/ 'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag yin pa de dag kyang de'i tshe na snang ba rgya chen pos khyab par
233a8('dul ba): gyur nas/ sems can gang dag der skyes pa dag gis rang gi lag pa brkyang ba yang mi mthong ba de dag gis kyang 'od des sems can gcig gis gcig mthong nas shes ldan dag sems can gzhan yang 'dir skyes so/ /
233b1('dul ba): shes ldan dag sems can gzhan yang 'dir skyes so zhes shes par gyur pa nas gang gi tshe bcom ldan 'das kyi mtshan mo'i gung thun la bdud 'byung po dung phyur phrag gsum dang / bye ba phrag drug gi 'khor dang ldan pa
233b2('dul ba): byams pa'i stobs kyis mngon par btul ste/ bla na med pa yang dag par rdzogs pa'i byang chub ji ltar mngon par rdzogs par sangs rgyas pa'i bar dag mngon par 'byung ba'i mdo las rgya cher ji skad gsungs pa bzhin thams cad rgyas par
233b3('dul ba): bstan to/ /de nas gar mkhan des gar thabs sbyar nas yang bsam pa/ bdag gis 'dis skye bo phal po che'i tshogs dad pa dang ldan pa rnams ni dad pa spel bar nus na gang gis ma dad pa dag kyang dad pa skye bar 'gyur ba'i thabs
233b4('dul ba): ci yod snyam nas/ de dge slong drug sde dag la snying na bas glan ka tshol zhing de dag gi phyi bzhin phyi bzhin rjes su 'brang zhing song ba dang / ji tsam na tshe dang ldan pa 'dun pa zas zos zin zhing spangs pas bca' ba dang / bza' ba
233b5('dul ba): bsod pa zhig rnyed cing de za bar 'dod nas des lag pa gnyis bsnyal te bca' ba dang / bza' ba bsod pa de byin len byas nas tshe dang ldan pa 'char ka zan za ba na 'dun pas de'i mdun du tsog pur 'dug ste smras pa/ btsun pa 'char
233b6('dul ba): ka dgongs su gsol/ bdag dge slong 'dun pa zhes bgyi ba 'tshal ma 'tshal lags shing spangs te yongs su rdzogs shing mthar thug par bgyis pa las bca' ba dang / bza' ba rnyed cing 'tshal bar 'tshal na lhag bor bgyi
233b7('dul ba): te bdag la stsal du gsol/ 'char kas de las kham gnyis sam gsum zos nas khyod kyir gyur gyis bzhud cig /ces smras pa gar mkhan des mthong nas des bsams pa/ bdag gis 'dis ma dad pa
233b8('dul ba): dag kyang dad par 'gyur bar nus so snyam nas de nas phyir song ngo / / //'dul ba rnam par 'byed pa/ bam po lnga bcu rtsa dgu pa/ de nas gar mkhan des rgyal po'i khab tu klu'i rgyal po ri bo dang / yid 'ong
234a1('dul ba): gnyis kyi dus ston brtsams pa de'i nyin mo bla re bres te rdza rnga chen po brdungs pa dang / skye bo phal po che'i tshogs der lhag te 'dug cing 'thun par gyur pa'i tshe des gang gi tshe bcom ldan 'das byang chub sems
234a2('dul ba): dpa' dga' ldan gyis gnas na bzhugs pas gzigs pa lnga po rigs dang / rus dang / yul dang / dus dang / bud med la gzigs pa dag gis 'jig rten la gzigs nas 'dod pa na spyod pa'i lha drug po dag lan gsum
234a3('dul ba): yongs su sbyang ba byed du bcug ste/ glang po cher snang ba bsgyur nas shes bzhin du yum gyi lhums su zhugs pa de'i tshe na sa chen po shin du g.yos par gyur cing 'jig rten gyi 'jig rten gyi bar gang na nyi ma dang zla ba 'di ltar rdzu
234a4('dul ba): 'phrul che ba 'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur pa gang dag yin pa de dag kyang de'i tshe na snang ba rgya chen pos khyab par gyur nas/ sems can gang dag der skyes pa dag gis rang gi lag pa brkyang ba yang mi mthong ba de dag gis kyang 'od des sems can gcig gis gcig mthong nas shes ldan dag sems can gzhan yang 'dir skyes so/
234a5('dul ba): /shes ldan
234a6('dul ba): dag sems can gzhan yang 'dir skyes so zhes shes par gyur pa nas/ gang gi tshe bcom ldan 'das kyis mtshan mo'i gung thun la bdud 'byung po dung phyur phrag gsum dang / bye ba phrag drug gi 'khor dang ldan pa byams pa'i
234a7('dul ba): s tobs kyis mngon par btul te bla na med pa yang dag par rdzogs pa'i byang chub ji ltar mngon par rdzogs par sangs rgyas pa'i bar dag mngon par 'gyur ba'i mdo las rgya cher ji skad gsungs pa dang 'dra bar de ltar
234a8('dul ba): bcos pa thams cad gar thabs su rgya cher sbyar te gar byed pa dang / skye bo phal po che'i tshogs dad pa dang ldan pa dag dad pa mngon par 'phel bar gyur nas e ma'o gar byas so/ /e ma'o gar byas so zhes zer zhing gar
234b1('dul ba): mkhan des kyang rnyed pa mang po grub par gyur to/ /de nas gar mkhan des yang bsams pa/ bdag gis skye bo phal po che'i tshogs dad pa dang ldan pa dag ni dad pa mngon par 'phel bar byas zin gyis/ da ni ma dad pa dag kyang dad
234b2('dul ba): p ar 'gyur bar bya'o snyam nas de'i 'og du gar mkhan gcig gis 'char ka'i cha lugs su byas shing gar mkhan cig shos kyis 'dun pa'i cha lugs su byas te des kham phor thal bas bkang nas steng du bu ram gyi dum
234b3('dul ba): bu gnyis sam gsum bzhag ste 'char ka'i cha lugs can zan za ba'i mdun du tsog pur 'dug ste smras pa btsun pa 'char ka dgongs su gsol/ bdag dge slong 'dun pa zhes bgyi ba 'tshal ma 'tshal shing spangs te yongs su
234b4('dul ba): rdzogs shing mthar thug par bgyi ba las bca' ba dang / bza' ba rnyed cing 'tshal bar 'tshal na lhag bor bgyis te bdag la stsal du gsol/ 'char ka'i cha lugs can des de nas bu ram gyi dum bu gnyis sam gsum po
234b5('dul ba): dag blangs te zos nas kham phor gyi thal ba 'dun pa'i cha lugs can gyis mgo'i steng du gtor te khyod kyir gyur gyis bzhud cig ces smras pa dang / skye bo phal po che'i tshogs thams cad gyis ha ha zhes gad mo'i sgra chen po phyung ste/
234b6('dul ba): ma dad pa dag kyang dad pa mngon par 'phel bar gyur nas e ma'o smyon thabs byas so/ /e ma'o smyon thabs byas so zhes zer zhing gar mkhan des kyang rnyed pa mang po grub par gyur to/ /de na skye bo phal po che'i tshogs dad pa dang ldan
234b7('dul ba): pa dag ni shes ldan dag ltos shig / gar mkhan 'dis gang gi tshe bcom ldan 'das byang chub sems dpa' dga' ldan gyi gnas na bzhugs pas gzigs pa lnga po rigs dang / rus dang yul dang / dus dang / bud med la gzigs
234b8('dul ba): p a dag gis 'jig rten la gzigs nas 'dod pa na spyod pa'i lha drug po dag lan gsum yongs su sbyang ba byed tu bcug te glang po cher snang ba bsgyur nas shes bzhin du yum gyi lhums su zhugs pa de'i tshe na sa chen po shin du g.yos par
235a1('dul ba): gyur cing 'jigs rten gyi 'jig rten gyi bar gang na nyi ma dang zla ba 'di ltar rdzu 'phrul che ba/ 'di ltar mthu che ba 'di gnyis kyi 'od dag nyams su mi myong ba'i mun pa mun nag mun par byed pas gnag par gyur
235a2('dul ba): p a gang dag yin pa de dag kyang de'i tshe na snang ba rgya chen pos khyab par gyur nas sems can gang dag der skyes pa dag gis rang gi lag pa brkyang ba yang mi mthong ba de dag gis kyang 'od des sems can gcig gis gcig mthong nas shes ldan
235a3('dul ba): dag sems can gzhan yang 'dir skyes so/ /shes ldan dag sems can gzhan yang 'dir skyes so zhes shes par gyur pa nas/ gang gi tshe bcom ldan 'das kyi mtshan mo'i gung thun la bdud 'byung po dung phyur phrag gsum dang / bye ba phrag
235a4('dul ba): d rug gi 'khor dang ldan pa byams pa'i stobs kyis mngon par btul te bla na med pa yang dag par rdzogs pa'i byang chub ji ltar mngon par rdzogs par sangs rgyas pa'i bar dag mngon par 'byung ba'i mdo las rgya cher ji skad gsungs pa dang
235a5('dul ba): 'dra bar de ltar bcos pa thams cad gar thabs su rgya cher sbyar te gar byas so zhes zer zhing dad pa mngon par 'phel bar gyur to/ /skye bo phal po che'i tshogs ma dad pa dag kyang shes ldan dag ltos shig /gar mkhan 'dis dge
235a6('dul ba): sbyong hral po drug sde dag mi byed dgu byed pa de ltar bcos pa thams cad smyon thabs su rgya cher sbyar te bzhad gad byed do zhes dad pa mngon par 'phel bar gyur to/ /ji tsam na mthar gyis drug sde dag gis gar mkhan des bdag cag ltar
235a7('dul ba): bcos shes grag go zhes thos nas de dag gis smras pa/ bdag cag gis gar mkhan de mi dga' bar byas sring mo dag gi gan du gros byed du 'dong ngo zhes de dag dge slong ma bcu gnyis sde dag gi gan du dong nas smras pa/
235a8('dul ba): sring mo dag bdag cag gis bcom ldan 'das byang chub sems dpa'i spyod pa la 'jug pa na sgra mi snyan zhes bya ba'i gar thabs byas pa gang yin pa de las cung zad ci dran pa bgro'o zhes de rnams de dag dang lhan cig /skyed mos tshal
235b1('dul ba): du dong ste bgro bar brtsams pa dang / ji tsam na cung zad kyang ma brjed nas de dag gis rgyal po'i pho brang nas rgyan dang cha lug blangs te gar mkhan de dang ha cang thag mi ring bar bla re bres nas nye dga' mgo ras kyis dkris te
235b2('dul ba): rdza rnga chen po brdungs pa dang / gar la lta ba dang de'i nang nas skye bo phal po che'i tshogs phyir byung ste der lhags so/ /gar mkhan de yang der song ba dang / ji tsam na lha'i gar thabs lta bu mthong nas des bsams pa/ 'di dag lha
235b3('dul ba): dag gar byed pa yin nam/ 'on te klu dag gam/ 'on te gnod sbyin dag gam/ dri za dag gam/ mi 'am ci dag gam/ lto 'phye chen po dag gar byed pa yin snyam du rig nas ya mtshan skyes par gyur to/ /drug sde dag gis kyang
235b4('dul ba): gar byas nas cha byad brtul te dong ba dang / gar mkhan des bsams pa/ 'di dag su zhig yin snyam nas de dag gi phyi bzhin 'brang zhing song ba dang / ji tsam na de dag 'od ma'i tshal du zhugs nas gar mkhan des skor bsdad
235b5('dul ba): pa dang / ji tsam na 'char ka rna ba bab las bskus bzhin du sgor byung nas gar mkhan des de la smras pa/ 'phags pa gar de khyod kyis bgyis sam/ 'char kas smras pa/ kho bo cag gis khyod de ltar mi dga' bar bya'o/ /
235b6('dul ba): bkren pa khyod kho bo cag kho na'i sgyu rtsal gyis nye bar 'tsho la/ kho bo cag nyid ltar 'chos pas khyod gang dang gang du gar byed pa de dang der kho bo cag dong la khyod la tho brtsam par byas so/ /kho bo cag gis rdza rnga chen po dang cha spyad gzhan
235b7('dul ba): yang ci yang bkur mi dgos par 'ong ngo / /gar mkhan des smras pa/ 'phags pa de ni bdag cag gis 'tsho ba lags kyis bzod pa mdzod cig /'char kas smras pa/ gal te khyod kyi rnyed pa ci rnyed pa de dag thams cad kho bo
235b8('dul ba): cag la byin na bzod par bya'o/ /des bsams pa/ 'di dag yang dang yang du tho 'tsham par 'gyur gyis sbyin no snyam nas des rnyed pa thams cad de dag la byin nas sems khongs su chud cing 'dug go/ /ji tsam na de'i chung po grogs
236a1('dul ba): 'ongs nas des de la dris pa/ grogs po khyod ci'i phyir sems khongs su chud cing 'dug /des smras pa/ kho bo chad pas bcad do/ /sus/ shAkya'i bu'i dge sbyong dag gis so ci'i phyir/ des skabs de rgyas par rjod
236a2('dul ba): pa dang / de shAkya'i bu'i dge sbyong rnams kyi dge sbyong gi tshul ni tshig go/ /bram ze'i tshul ni tshig ste/ 'di ltar gar mkhan dag la yang chad pas gcod par byed do zhes smod par byed/ phyar ka gtong bar byed/ kha zer bar byed nas dge slong
236a3('dul ba): don nyung ngu dag ci'i phyir dge slong dag mi mdzes pa de lta bu byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan
236a4('dul ba): 'das 'di snyam du dgongs te/ nyes dmig gang cung zad byung ba de ni dge slong dag khyim pa'i gos gyon pa las gyur pas de'i phyir dge slong gis khyim pa'i gos bgo bar mi bya'o snyam du dgongs nas/ de nas bcom ldan
236a5('dul ba): 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa
236a6('dul ba): ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la smras pa/ dge slong dag khyed kyis mi mdzes pa de lta bu de byas pa bden nam/ btsun pa mad do/ /sangs rgyas bcom ldan
236a7('dul ba): 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das
236a8('dul ba): kyis rnam grang du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nga'i nyan thos rnams kyi bslab pa'i gzhi bca' bar bya ste
236b1('dul ba): zhes bya ba la sogs pa snga ma bzhin no/ /nga'i nyan thos rnams kyi 'dul ba la bslab pa'i gzhi 'di ltar gdon par bya ste/ dge slong gis gos sar pa zhig rnyed na kha bsgyur ba gsum po sngon po 'am/ dmar po 'am/ ngur smrig
236b2('dul ba): las gang yang rung bar kha bsgyur bar bya'o/ /gal te dge slong gis gos sar pa kha bsgyur ba gsum po sngon po 'am/ dmar po 'am/ ngur smrig las gang yang rung bar kha ma bsgyur bar spyod na ltung byed do/ /de la dge slong gis zhes bya ba
236b3('dul ba): ni drug sdes so/ /gos shes bya ba ni bdun po bal gos dang / sha na'i gos dang / zar ma'i gos dang / du gu la'i gos dang / ko tam pa'i gos dang / ras bal gyi gos dang / nyi 'og gi gos las gang yang rung ba'o/ /sar pa zhig ces
236b4('dul ba): bya ba ni sar pa gnyis te gsar pas sar pa dang / rnyed pas gsar pa ste/ don 'dir ni gsar pas sar pa yin par dgongs so/ /rnyed na zhes bya ba ni gzhan las so/ /kha bsgyur ba gsum po sngon po 'am/ dmar po 'am/ ngur smrig las
236b5('dul ba): gang yang rung ba zhes bya ba la/ sngon po zhes bya ba ni rams so/ /dmar po zhes bya ba ni btsag go/ /ngur smrig ces bya ba ni shing shun no/ /kha bsgyur bar bya'o zhes bya ba ni kha dog ngan par bya ba'o/ /gal te dge slong gis gos sar pa kha sgyur
236b6('dul ba): ba gsum po sngon po 'am/ dmar po 'am/ ngur smrig las gang yang rung bar kha ma bsgyur bar spyod na zhes bya ba ni gyon na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag
236b7('dul ba): tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong
236b8('dul ba): gis ji tsam cung zad gos sar pa zhig rnyed na tha na lhung bzed kyi kha g.yogs kyang rung ste/ kha bsgyur ba gsum po sngon po 'am/ dmar po 'am/ ngur smrig las gang yang rung bar kha bsgyur bar bya'o/ /gal te dge slong gis gos sar pa kha bsgyur
237a1('dul ba): ba gsum po sngon po 'am/ dmar po 'am/ ngur smrig las gang yang rung bar kha ma bsgyur bar spyod na thams cad du ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la
237a2('dul ba): ltung ba med do/ /kha ma bsgyur ba'i gos gyon pa'i ltung byed de lnga bcu rtsa brgyad pa rdzogs so// // bar sdom la bya rgod phung po 'phong dang ni/ /rol mo lid tsa chen po dang / /sil snyan ri dgas 'dzin ma yi/ /sde tshan yang dag bsdus pa yin/ /
237a3('dul ba): sangs rgyas bcom ldan 'das rgyal po'i khab na bya rgod phung po'i ri la bzhugs so/ /de nas bcom ldan 'das snga dro sham thabs gsol/ lhung bzed dang / chos gos bsnams te/ bya rgod kyi phung po'i ri las babs nas slad bzhin 'brang
237a4('dul ba): ba'i dge sbyong tshe dang ldan pa kun dga' bo dang rgyal po'i khab tu bsod snyoms la gshegs pa dang / bcom ldan 'das kyis bskal pa dang po'i mi rnams kyis gter sbas pa lhas char phab pas phyogs der chu'i 'od pa bab cing de yang lam
237a5('dul ba): lam lam 'bar zhing 'dug pa gzigs so/ /gzigs nas kyang tshe dang ldan pa kun dga' bo la bka' stsal pa/ kun dga' bo sbrul dug myur du khyab par byed pa yin no/ /bcom ldan 'das sbrul dug drag po lags so/ /kun
237a6('dul ba): dga' bo sbrul dug myur du khyab par bya ba yin no/ /bde bar gshegs pa sbrul dug drag po lags so/ /de na ha cang thag mi ring ba na mi 'bras bu dang rtsa ba thu ba zhig 'dug pa des de thos nas des bsams pa/ bdag gis sbrul dug myur
237a7('dul ba): du khyab par byed pa ni mthong na sbrul dug drag po ni ma mthong bas/ shAkya'i bu'i dge sbyong rnams kyi sbrul dug drag po ci 'dra/ bdag kyang phyogs 'dir nyin mtshan du rgyu bas bdag sbrul dug drag pos zin par gyur na mi rung gis ji
237a8('dul ba): ltar 'gro'o snyam nas de der song ba dang / ji tsam na gter zhig lam lam lam 'bar zhing 'dug pa mthong nas des bsams pa/ shAkya'i bu'i dge sbyong rnams kyi sbrul dug drag po ni mdzes pa yin no/ /shAkya'i bu'i dge sbyong rnams
237b1('dul ba): kyi sbrul dug drag po ni shin du bzang ba yin te/ 'di ltar sbrul dug drag po 'di lta bus ni pha dang ma sdug pa yang zin kyang sla'o/ /bu dang / chung ma dang / bran mo dang / las mi dang / zho shas 'tsho ba dang / mdza' bshes dang / blon po dang / nye du dang /
237b2('dul ba): snag gi gnyen mtshams sdug pa yang zin kyang bla'o snyams nas mi des gter de lo ma'i chun po dag gis g.yog te/ khad kyis khad kyis rim gyis rang gi khyim du bskyas so/ /gang gi tshe lus 'phags ma'i bu
237b3('dul ba): ma ga d+har byung ba'i rgyal po ma skyes dgra sdig pa'i grogs po lha sbyin gyis nye bar bskor bas pha chos dang ldan pa chos kyis rgyal po gzugs can snying po srog dang phral te/ rang nyid cod pan bcings nas rgyal srid kyi dbang phyug
237b4('dul ba): gi bdag por bzhag pa de'i tshe na des zho shas 'tsho ba rnams la bsgo ba/ shes ldan dag song la gang la 'du ba ni ci yod/ 'god pa ni ci yod/ gang ni ci zhig gis 'tsho bar byed pa dag ltos shig /de nas zho shas 'tsho ba'i
237b5('dul ba): mi de dag gis lha bka' bzhin 'tshal zhes lus 'phags ma'i bu ma ga d+har byung ba'i rgyal po ma skyes dgra las mnyan nas/ rgyal po'i zho shas 'tsho ba'i mi de dag gis phyogs su byul ba na mi de khyim gyi 'byor pa dag byed
237b6('dul ba): pa mthong nas de dag gis de la smras pa/ kye nang rje dbul po rtsa ba dang 'bras bu thu ba rtsa ba dang 'bras bu dag btsongs shing 'tsho ba dag sbyor bar byed pa yin na khyod kyi khyim gyis 'byor pa 'di ga las 'ong / khyod kyis gter
237b7('dul ba): ma rnyed dam/ des smras pa/ bdag gis gter ma rnyed de/ bdag nyid la 'byor pa 'di lta bu dag yod mod kyis sngan chad ni rgyal po chos dang mi ldan pa byung ba de'i phyir bdag gis ma phyung ngo / /da ni rgyal po chos dang ldan pa byung bas/
237b8('dul ba): de'i phyir bdag gis khyim gyi 'byor pa byed de rgyal po gzugs can snying po la pho brang 'khor dang ljongs kyi mi dag rjes su dga' bar zad kyi de chos dang ldan pa ma yin no/ /rgyal po ma skyes dgra la ni pho brang 'khor dang ljongs kyi
238a1('dul ba): mi dag rjes su mi dga' yang de chos dang ldan pa'i rgyal po yin no/ /de dag gis smras pa/ kye nang rje rgyal po gzugs can snying po chos dang ldan pa ma yin na gang chos dang ldan pa de chos dang ldan pa ma yin par gyur la/ pha gsod pa gang yin pa de chos dang ldan par gyur tam/
238a2('dul ba): khyod kyis kho bo cag su yin shes sam/ des smras pa/ shes te rgyal po'i zho shas 'tsho ba dag yin pas khyed kyi mig gis rgyal po mthong ngo / /de dag gis smras pa/ kye nang rje kho bo cag brdzun gyis ma bslu shig /khyod
238a3('dul ba): kyis gter rnyed kyi phyed ni khyed khyer la phyed ni kho bo cag la byin cig / des smras pa/ kho bos gter ma rnyed de/ 'di ni kho bo nyid kyi yin mod kyi 'on kyang sum cha sbyin gyi kha rog par dengs shig /de dag gis de spyos te lag pa gnyis
238a4('dul ba): phying ka log tu bcings nas gnya' zungs rgyud mos rgyal po'i drung du khrid de smras pa/ lha mi 'dis gter rnyed do/ /rgyal pos smras pa/ kwa'i nang rje nga su yin shes sam/ lha 'tshal te 'jig rten skyong ba bzhi ni 'jig rten
238a5('dul ba): skyong bar bgyid pa lags/ khyod ni rgyal po rgyal rigs spyi bor dbang bskur ba 'jig rten skyong ba lnga pa lags te skye dgu skyong bar mdzad pa lags so/ /kwa'i nang rje khyod kyis gter rnyed kyi nga la brdzun gyi ma bslu bar bden pa smros la phyed ni khyod khyer cig /
238a6('dul ba): phyed ni nga la byin cig /lha bdag gis gter ma rnyed do/ /kwa'i nang rje khyod kyis gter rnyed kyis sum cha nga la byin cig /lha bdag gis gter ma rnyed do/ /rgyal po khros te blon po rnams la smras pa/ shes ldan dag gang gi
238a7('dul ba): rgyal po rgyal rigs spyi bor dbang bskur ba'i bka' lan gsum gyi bar du bcag pa de la chad pa ci yod/ de dag gis smras pa/ lha dgum pa la thug pa'i chad pa mchis so/ /rgyal pos smras pa/ shes ldan dag ngas mi
238a8('dul ba): 'di yongs su btang gis/ 'di'i nye du rnams kyang phyag sbal du chug la/ 'di'i nor thams cad kyang rgyal po'i pho brang du phul cig /de nas blon po rnams kyi lha bka' bzhin 'tshal zhes lus 'phags ma'i bu ma ga d+har byung ba'i
238b1('dul ba): rgyal po ma skyes dgra las mnyan nas mi de'i nye du rnams kyang btson rar bcug / de'i nor thams cad kyang rgyal po'i pho brang du phul/ mi de nyid kyang mi gos sngon po gyon pa lag na ral gri thogs pa dag gis kar bi ra'i me tog
238b2('dul ba): dmar po dag gis mgrin pa bcings te gsad sar khrid pa dang / mi de byung rgyal du smras pa/ kun dga' bo sbrul dug myur du khyab par byed pa yin no/ /bcom ldan 'das sbrul dug drag po lags so/ /kun dga' bo sbrul dug myur du khyab par
238b3('dul ba): byed pa yin no bde bar gshegs pa sbrul dug drag po lags so/ /rgyal po de'i chos nyid ni gsad par bya ba'i mi gang gzhan dris pa la lan gzhan 'debs par byed de/ ji srid du rgyal po la ma zhus kyi bar du re shig gsod par mi byed
238b4('dul ba): pas blon po rnams kyis rgyal po la smras pa/ lha mi de gzhan dris na lan gzhan 'debs par bgyid do/ /rgyal pos smras pa/ khrid de shog shig /blon po rnams kyis khrid de song nas/ rgyal pos dris pa/ kwa'i nang rje khyod ci zer/
238b5('dul ba): des smras pa/ kun dga' bo sbrul dug myur du khyab par byed pa yin no/ /bcom ldan 'das sbrul dug drag po lags so/ /kun dga' bo sbrul dug myur du khyab par byed pa yin no/ /bde bar gshegs pa sbrul dug drag po lags
238b6('dul ba): so/ /rgyal pos smras pa/ kwa'i nang rje smras pa de'i don ci/ lha rje mi 'jigs pa stsal du gsol/ byin no/ /des skabs de rgyas par brjod nas 'di skad ces kyang smras so/ /gal te sbrul dug myur du khyab par bgyid pas bdag zin
238b7('dul ba): par gyur na bdag gcig pu dus la bab par 'gyur ba zhig na/ sbrul dug drag pos bdag zin pas de'i slad du bdag dang / nye du dang / nor thams cad kyang tshul ma lags pas sdug bsngal bar gyur to/ /de'i tshe na lus 'phags
238b8('dul ba): ma'i bu ma ga d+har byung ba'i rgyal po ma skyes dgras bcom ldan 'das la dad pa thob nas ring po ma lon pas des smras pa/ kwa'i nang rje khyod bcom ldan 'das la mngon par dad dam/ lha mngon par dad do/ /de nas lus 'phags
239a1('dul ba): ma'i bu ma ga d+har byung ba'i rgyal po ma skyes dgra mchi mas brnangs par gyur nas/ des smras pa/ kwa'i nang rje de khyod kyis yin gyi song shig /de nas rgyal pos zho shas 'tsho ba rnams la bsgo ba/ mi 'di'i
239a2('dul ba): nye du rnams kyang thong la 'di'i nor thams cad kyang phyir byin cig / zho shas 'tsho ba rnams kyis de'i nye du rnams kyang btang / de'i nor thams cad kyang phyir byin no/ /de nas mi de 'di snyam du sems te/ bdag gi khyim na
239a3('dul ba): d pal dang bskal ba bzang po phun sum tshogs pa gang cung zad ci yod pa de thams cad bcom ldan 'das la brten pa yin pas bdag gis sangs rgyas la sogs pa dge slong gi dge 'dun khyim gzhan du spyan drangs te gdugs
239a4('dul ba): tshod gsol lo snyam nas/ de nas mi de bcom ldan 'das ga la ba der song ste phyin nas bcom ldan 'das gyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan
239a5('dul ba): 'das mi de la chos dang ldan pa'i bka' mchid kyis yang dag par ston par mdzad/ yang dag par 'dzin du 'dzud par mdzad/ yang dag par gzeng bstod par mdzad/ yang dag par rab tu dga' bar mdzad do/ /rnam grangs du mar
239a6('dul ba): chos dang ldan pa'i bka' mchid kyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi gsung ngo / /de nas mi de stan las langs te bcom ldan
239a7('dul ba): 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das kyis sang bdag gi sdum par dge slong gi dge 'dun dang thab cig du gdugs tshod gsol bar ci gnang /
239a8('dul ba): bcom ldan 'das kyis mi de la cang mi gsung bas gnang ngo / /de nas mi des bcom ldan 'das kyi cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te bcom ldan 'das
239b1('dul ba): kyi spyan snga nas song ngo / /de nas mi des de nyid kyi mtshan mo bca' ba dang / bza' ba gtsang zhing bsod pa sta gon byas nas nang par sngar langs te gdan bshams nas chu ra bzhag ste/ bcom ldan 'das la spyan 'dren gyis btsun
239b2('dul ba): pa gdugs tshod g.yar dgongs 'tshal na bcom ldan 'das kyis da de'i dus la bab par dgongs su gsol zhes spyan drangs so/ /de nas bcom ldan 'das snga dro sham thabs gsol lhung bzed dang chos gos bsnams te dge slong
239b3('dul ba): gi tshogs kyis yongs su bskor zhing dge slong gi dge 'dun gyis mdun du bdar te mi de'i bkad sa ga la ba der gshegs te byon nas dge slong gi dge 'dun gyi gong du gdan bshams pa nyid la bzhugs so/ /de nas
239b4('dul ba): mi des sangs rgyas la sogs pa dge slong gi dge 'dun bde bar bzhugs par rig nas bca' ba dang / bza' ba gtsang zhing bsod pas rang gi lag nas tshim par byed/ stobs par byed do/ /rnam grangs du mar bca'
239b5('dul ba): ba dang / bza' ba gtsang zhing bsod pas rang gi lag nas bstabs shing tshim par byas nas bcom ldan 'das gdugs tshod gsol zhing phyag bcabs te lhung bzed bzhag par rig nas stan ches dma' ba zhig blangs te chos
239b6('dul ba): mnyan pa'i phyir bcom ldan 'das kyi spyan sngar 'dug go de nas bcom ldan 'das kyis mi de'i bsam pa dang / bag la nyal dang / khams dang / rang bzhin thugs su chud pas/ 'di ltar mi de chung ma dang bcas pas stan de nyid la 'dug bzhin du 'jigs tshogs la lta ba'i
239b7('dul ba): ri'i rtse mo nyi shu mtho ba ye shes kyis rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa mdzad do/ /des bden pa mthong nas gsol pa/ btsun pa bdag gis dge ba'i bshes gnyen bcom
239b8('dul ba): ldan 'das la brten nas bcom ldan 'das kyi bdag la gang mdzad pa 'di lta bu 'di bdag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma
240a1('dul ba): bgyis/ byams pa dang / mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri bo dag las ni bsgral/ ngan song gi sgo dag ni bkum/ mtho ris
240a2('dul ba): dang thar pa'i sgo dag ni phye/ sems can dmyal ba dang / yi dags dang / dud 'gro dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jigs
240a3('dul ba): tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu thob ste btsun pa bdag ni mngon par zhugs pa lags/ btsun pa bdag ni mngon par zhugs pa lags te/ btsun pa bdag
240a4('dul ba): bcom ldan 'das dang / chos dang / dge slong gi dge 'dun la skyabs su mchis/ bdag dge bsnyen du bzung du gsol/ deng slan chad ji srid 'tsho'i bar du glo ba thag pa nas dad pas skyabs su mchi'o/ /de nas
240a5('dul ba): bcom ldan 'das kyis mi de la chos dang ldan pa'i bka' mchid kyis yang dag par bstan yang dag par 'dzin du bcug / yang dag par gzeng bstod/ yang dag par rab tu dga' bar mdzad nas gdan las bzhengs te gshegs so/ /'di
240a6('dul ba): ni re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das rgyal po'i khab na 'od ma'i tshal ka lan
240a7('dul ba): da ka'i gnas na bzhugs so/ /tshe dang ldan pa 'char kas snga dro sham thabs bgos lhung bzed dang chos gos thogs te rgyal po'i khab tu bsod snyoms la zhugs pa dang / ji tsam na des bsod snyoms brgyus
240a8('dul ba): nas 'phong gi dpong sa mthong nas de der zhugs pa dang / 'phong gi slob dpon ni med/ khye'u dag 'khod nas des dris pa/ khye'u dag ci byed/ de dag gis smras pa/ 'phags pa 'phong slob bo/ /'char kas smras pa/ bu dag legs
240b1('dul ba): te khyed cag gis sgyu rtsal mchog las rgal to/ /bu dag bltas g.yon 'phongs dang / g.yas 'phongs dang / gom stabs dang / 'dzin stabs dang / zhags pa gdab pa dang / mda' bo che 'phang ba dang / gcad pa dang / dral ba
240b2('dul ba): dang / dbug pa dang / rdo rje rtse gcig pa dang / mtshon rtse gcig 'phang ba gyis shig /de dag gis g.yon 'phongs dang / g.yas 'phongs dang / gom stabs dang / 'dzin stabs dang / zhags pa gdab pa dang / mda' bo che 'phang
240b3('dul ba): ba dang / gcad pa dang / dral ba dang / dbug pa dang / rdo rje rtse gcig pa dang / mtshon rtse gcig 'phang bar brtsams pa dang / 'char ka lag pa gnyis 'dril bar byed/ bzhin bsgyur bar byed nas de dag gis smras pa/ 'phags
240b4('dul ba): pa ci'i slad du phyag gnyis 'dril bar mdzad/ zhal sgyur bar mdzad/ 'char kas smras pa/ da dung khyed cag gi slob dpon gyis kyang mi shes na/ khyed cag gis lta shes par 'gyur re skan/ de dag gis smras pa/ 'phags
240b5('dul ba): pa 'di la cung zad mkhyen pa mnga' 'am/ 'char kas smras pa/ khye'u dag sa'i steng na gang kho bos mi shes pa'i las kyi gnas dang / bzo'i gnas de gang yin/ de dag gis smras pa/ 'phags pa g.yar snga brim gyis
240b6('dul ba): g.yon 'phongs dang / g.yas 'phong dang / gom stabs dang / 'dzin stabs dang / zhags pa gdab pa dang / mda' bo che 'phang ba dang / gcad pa dang / dral ba dang / dbug pa dang / rdo rje rtse gcig pa dang / mtshon rtse gcig pa 'phang ba mdzad du
240b7('dul ba): gsol/ 'char kas g.yon 'phong dang / g.yas 'phong dang / gom stabs dang / 'dzin stabs dang / zhags pa gdab pa dang / mda' bo che 'phang ba sus kyang byed mi nus pa byas shing rked chings kyis bcings te phub zlum thogs nas gcad pa dang /
240b8('dul ba): dral ba dang / dbug pa yang byas pa dang / de dag ya mtshan skyes nas smras pa dang / 'phags pa legs so legs so/ /'char kas smras pa/ khye'u dag bzo'i gnas de ltar bslab par bya ba 'am/ yang na slob dpon gzhan
241a1('dul ba): btsal bar bya'i 'bras bu med pa'i sbun pa phyir zhing 'khod de ci rung zhes smras te song ngo / /ji tsam na de dag gi slob dpon 'ongs nas des smras pa/ khye'u dag 'khod de ci rung / g.yon 'phongs dang / g.yas 'phongs dang / gom stabs
241a2('dul ba): dang / 'dzin stabs dang / zhags pa gdab pa dang / mda' bo che 'phang ba dang / gcad pa dang / dral ba dang / dbug pa dang / rdo rje rtse gcig dang / mtshon rtse gcig 'phangs ba gyis shig /de dag lag pa gnyis 'dril bar byed/ bzhin sgyur
241a3('dul ba): bar byed cing smras pa/ slob dpon yang da dung ci yang mi mkhyen na bdag cag gis lta 'tshal bar 'gyur re skan/ slob dpon gyis smras pa/ khye'u dag sngon ma byung ba'i rnam par 'gyur ba 'di lta bu byung na 'ga' zhig 'dir 'ongs par
241a4('dul ba): ma gyur tam/ de dag gis smras pa/ mchis so/ /su/ 'phags pa 'char ka ste/ des g.yon 'phongs dang / g.yas 'phong dang / gom stabs dang / 'dzin stabs dang / zhags pa gdab pa dang / mda' bo che 'phang ba dang / gcad pa dang / dral ba
241a5('dul ba): dang / dbug pa dang / rdo rje rtse gcig dang / mtshon rtse gcig 'phang ba sus kyang bgyi bar rngo mi thog pa de lta bu bgyis so/ /des de dag la smras pa/ byang chub sems dpa' 'phong gi dpong sa gang du 'phong bslab pa de'i drung
241a6('dul ba): du des kyang bslabs so/ /gal te de rab tu byung bar ma gyur na 'dzam bu'i gling mtha' dag tu 'phong gi slob dpon gyi mchog tu 'gyur ro/ /'on kyang kho bos ci shes pa de je kho bo las slobs la/ lhag ma gzhan las slob
241a7('dul ba): shig / slob dpon des bsam pa/ de yang dang yang du bdag la tho 'tsham par 'gyur gyis de bltar 'gro'o snyam nas/ de 'char ka'i gan du song ste smras pa/ 'phags pa 'char ka bdag cag gi 'phong gi dpong sar byon par gyur tam/
241a8('dul ba): 'char kas smras pa son to/ /'phags pas khye'u dag cung zad tshar bkum 'am/ 'char kas smras pa/ tshar bcad do/ /des smras pa/ 'phags pa de ni bdag gi 'tsho ba lags kyis khye'u dag tshar ma dgum shig /bkren pa khyod kho bo cag gi
241b1('dul ba): sgyu rtsal gyis 'tsho la/ kho bo cag la bca' ba'i rin cung zad kyang mi sbyin nam/ des smras pa/ 'phags pa bdag ni dbul po lags so/ /'char kas smras pa/ bkren pa gal te mi sbyin na yang dang yang du kho bo song la tshar gcad
241b2('dul ba): par bya'o/ /des bsams pa/ 'di la bca' ba'i rin ma byin na yang dang yang du song te khye'u dag tshar gcod par 'gyur ro snyam nas/ de 'phong gi yo byad thams cad btsongs te de la bca' ba'i rin byin nas sems khongasu chud cing 'dug
241b3('dul ba): go/ /ji tsam na de'i chung po grogs 'ong nas des dris pa/ grogs po ci'i phyir sems khongs su chud cing 'dug /des smras pa/ kho bo chad pas bcad do/ /sus shAkya'i bu'i dge sbyong dag gis so/ /ci'i phyir/ des skabs de rgyas par
241b4('dul ba): brjod pa dang / des shAkya'i bu'i dge sbyong rnams kyis dge sbyong gi tshul ni tshig go/ /bram ze'i tshul ni tshig ste/ 'di ltar 'phong gi slob dpon dag kyang chad pas gcod par byed do zhes smod par byed/ phyar ka
241b5('dul ba): gtong bar byed/ kha zer bar byed do/ /'di yang re shig byung ba yin te/ sangs rgyas bcom ldan 'das re shig 'dul ba la nyan thos rnams kyis bslab pa'i gzhi 'cha' bar ni mi mdzad do/ /sangs rgyas bcom ldan 'das rgyal
241b6('dul ba): po'i khab na 'od ma'i tshal ka lan da ka'i gnas na bzhugs so/ /tshe dang ldan pa 'char kas snga dro sham thabs bgos lhung bzed dang chos gos thogs ste/ rgyal po'i khab tu bsod snyoms la zhugs pa dang / ji tsam na des
241b7('dul ba): bsod snyoms brgyus nas rol mo'i dpong sa mthong nas de der zhugs pa dang / rol mo'i slob dpon ni med/ khye'u dag 'khod nas des dris pa/ khye'u dag ci byed/ de dag gis smras pa/ 'phags pa rol mo slob bo/ /'char kas smras pa/
241b8('dul ba): bu dag legs te khyed cag gis sgyu rtsal mchog las rgal to/ /bu dag bltas drug ldan dang / drang srong pa dang / sa 'dzin pa dang / blo gsal dang / 'khor nyan dang / bar ma pa dang / ke shi ka gyis shig /de dag gis drug ldan dang / drang srong pa dang /
242a1('dul ba): sa 'dzin pa dang / blo gsal dang / 'khor nyan dang / bar ma pa dang / ke shi ka bya bar brtsams pa dang / 'char ka lag pa gnyis 'dril bar byed/ bzhin bsgyur bar byas nas de dag gis smras pa/ 'phags pa ci'i slad du phyag gnyis
242a2('dul ba): 'dril bar mdzad/ zhal sgyur bar mdzad/ 'char kas smras pa/ da dung khyed cag gi slob dpon gyis kyang ma shes na khyed cag gis lta shes par 'gyur re skan/ de dag gis smras pa/ 'phags pa 'di la cung zad mkhyen pa mnga' 'am/
242a3('dul ba): 'char kas smras pa/ khye'u dag sa'i steng na gang kho bos mi shes pa'i bzo'i gnas dang / las kyi gnas de gang yin/ de dag gis smras pa/ 'phags pa g.yar snga brim gyis drug ldan dang / drang srong pa dang / sa 'dzin pa dang / blo gsal
242a4('dul ba): dang / 'khor nyan dang / bar ma dang / ke shi ka mdzod cig /'char kas drug ldan dang / drang srong pa dang / sa 'dzin pa dang / blo gsal dang / 'khor nyan dang / bar ma pa dang / ke shi ka sus kyang bya bar mi nus pa byas pa dang /
242a5('dul ba): de dag ya mtshan skyes nas smras pa/ 'phags pa legs so legs so/ /'char kas smras pa/ khye'u dag bzo'i gnas de ltar bslab par bya ba 'am/ yang na slob dpon gzhan btsal bar bya'i 'bras bu med pa'i sbun pa 'phyar zhing
242a6('dul ba): 'khod de ci rung zhes smras te song ngo / /ji tsam na de dag gi slob dpon 'ong nas des smras pa/ khye'u dag 'khod de ci rung drug ldan dang / drang srong pa dang / sa 'dzin pa dang / blo gsal dang / 'khor nyan dang / bar ma pa dang / ke shi ka gyis
242a7('dul ba): shig / de dag lag pa gnyis 'dril bar byed/ bzhin sgyur bar byed cing smras pa/ slob dpon yang da dung ci yang mi mkhyen na bdag cag gis lta 'tshal bar 'gyur re skan/ slob dpon gyis smras pa/ khye'u dag sngon ma byung ba'i
242a8('dul ba): rnam par 'gyur ba 'di lta bu byung na 'ga' zhig 'dir 'ong bar ma gyur tam/ de dag gis smras pa/ mchis so/ /su/ 'phags pa 'char ka ste/ des glu dang gar sus kyang brjod par rngo mi thog pa de lta bu bgyis so/ /des de dag la smras pa/
242b1('dul ba): byang chub sems dpa' rol mo'i dpong sa gang du rol mo bslabs pa de'i drung du des kyang bslabs te/ gal te de rab tu byung bar ma gyur na 'dzam bu'i gling mtha' dag tu rol mo mkhan gyi slob dpon gyi mchog tu 'gyur ro/ /'on kyang
242b2('dul ba): kho bos ci shes pa de je kho bo las slobs la lhag ma gzhan las slobs shig / slob dpon des bsam pa/ de yang dang yang du bdag la tho 'tsham par 'gyur gyis de ltar 'gro'o snyam nas de 'char ka'i gan du song
242b3('dul ba): te smras pa/ 'phags pa 'char ka bdag cag gi rol mo'i dpong sar byon par gyur tam/ 'char kas smras pa/ son to/ /'phags pas khye'u dag cung zad tshar bkum 'am/ 'char kas smras pa/ tshar bcad do/ /des smras pa/ 'phags
242b4('dul ba): pa de ni bdag gi 'tsho ba lags kyis khye'u dag tshar ma dgum shig / bkren pa khyod kho bo cag gis sgyu rtsal gyis 'tsho la/ kho bo cag la bca' ba'i rin cung zad kyang mi sbyin nam/ des smras pa/ 'phags pa bdag ni dbul po lags so/ /
242b5('dul ba): 'char kas smras pa/ bkren pa gal te mi sbyin na yang dang yang du kho bo song la tshar gcad par bya'o/ /des bsam pa/ 'di la bca' ba'i rin ma byin na yang dang yang du song te khye'u dag tshar gcod par 'gyur ro snyam nas/ des rol mo'i
242b6('dul ba): yo byad thams cad btsongs te de la bca' ba'i rin byin nas sems khongs su chud cing 'dug go/ /ji tsam na de'i chung po grogs 'ongs nas des dris pa/ grogs po ci'i phyir sems khongs su chud cing 'dug /des smras pa/ kho bo chad pas
242b7('dul ba): bcad do/ /sus/ shAkya'i bu'i dge sbyong dag gis so/ /ci'i phyir/ des skabs de rgyas par brjod pa dang / de shAkya'i bu'i dge sbyong gi tshul ni tshig go/ /bram ze'i tshul ni tshig ste/ 'di ltar rol mo mkhan gyi slob dpon dag kyang chad pas
242b8('dul ba): gcod par byed do zhes smod par byed/ phyar ka gtong bar byed/ kha zer bar byed do/ /'di yang re shig byung ba yin te/ sangs rgyas bcom ldan 'das re shig 'dul ba la nyan thos rnams kyis bslab pa'i gzhi 'cha' bar ni mi mdzad do/ /
243a1('dul ba): de nas bcom ldan 'das rgyal po'i khab tu ci dgyes par bzhugs nas yangs pa can ga la ba de logs su ljongs rgyu zhing gshegs te mthar gyis rgyu zhing gshegs pa na yangs pa can du byon nas yangs pa can na spre'u rdzing gi
243a2('dul ba): 'gram khang pa brtsegs pa'i khang bzangs na bzhugs so/ /nye dga' snga dro sham thabs bgos lhung bzed dang chos gos thogs te yangs pa can du bsod snyoms la zhugs pa dang / lid tsa bi'i khye'u rab tu mang po dag kyang yangs pa can
243a3('dul ba): nas byung ste/ yangs pa can gyi phyi rol du rgyan thams cad phyogs gcig tu bzhag ste rtse bar brtsams so/ /nye dgas de mthong nas des de gnod sbyin gyi nor yin no zhes rgyan de dag thams cad khyer te song ba dang / yangs pa can gyi lid
243a4('dul ba): tsa bi'i khye'u de dag gis nye dga' la las ni lag pa nas bzung / la las ni rkang pa nas bzung / la las ni chos gos nas bzung ste 'phags pa ci'i phyir kho bo cag gi rgyan 'phrog par byed ces zer ro/ /lid tsa bi chen pos yang pa can
243a5('dul ba): gyi lid tsa bi'i khye'u dag gis nye dga' bzung ste tho 'tsham pa mthong nas/ des smras pa/ khye'u dag ci'i phyir 'phags pa nye dga' la tho 'tsham par byed/ de dag gis smras pa/ 'dis bdag cag gi rgyan dag phrogs so/ /des smras
243a6('dul ba): pa/ 'phags pa nye dga' ci'i slad du khye'u dag gis rgyan 'phrog par mdzad/ nye dgas smras pa/ kho bo gnod sbyin gyi nor 'di rnyed do/ /des smras pa/ 'di 'dra ba gnod sbyin gyi nor lags re skan/ gzhon nu dag gis rgyan lags
243a7('dul ba): kyis ma 'phrog par 'or cig / nye dgas de bor te rdul gyis gos pa'i chos gos dag gis gtsug lag khang du song ba dang / dge sbyong rnams kyis de la smras pa/ btsun pa nye dga' ci'i phyir rdul gyi tshogs kyis gos/ nye dgas
243a8('dul ba): smras pa/ lid tsa bi chen po nad med par gyur cig /kho bos gnod sbyin gyi nor thob pa des 'dor du bcug go/ /'di yang re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslab
243b1('dul ba): pa'i gzhi 'cha' bar ni mi mdzad do/ /sangs rgyas bcom ldan 'das yangs pa can na spre'u rdzing gi 'gram khang pa brtsegs pa'i khang bzangs na bzhugs so/ /drug sde dag snga dro sham thabs bgos lhung bzed dang chos
243b2('dul ba): gos thogs te yangs pa can du bsod snyoms la zhugs so/ /lam gyi bar na yangs pa can gyi lid tsa bi rnams kyis skyed mos tshal dag yong nas de dag gis smras pa/ dga' bo nye dga' bcom ldan 'das kyis yangs pa can gyis lid tsa bi
243b3('dul ba): dag gis dpe sum bcu rtsa gsum pa'i lha rnams las blangs gyi de dag gis skyed mos tshal dag ci 'dra ba bltas 'dong ngo zhes de dag der zhugs pa dang / ji tsam na de na yo byad rnam pa sna tshogs 'di lta ste/ khrus kyi tshal dag dang / so phag dag dang /
243b4('dul ba): bsku ba dag dang / phrag spyad dag dang / sa gar dag dang / skyu ru ra dag dang / mgo bkru ba dag dang / pi bang dang / 'od ma dang / ma ha ti dang / bal la ri dang / su g+ho sha ka dag bzhag pa dag mthong nas de dag gis smras pa/ dga' bo nye dga' je dang
243b5('dul ba): por khrus bya 'am/ 'on ste glu blang zhing bro rdung bar bya/ de dag gis smras pa/ bdag cag gis yun ring po nas glu blangs shing bro rdungs kyis je glu blang zhing bro brdung bar bya'o zhes de dag gis glu blang zhing bro rdung bar brtsams so/ /rgyal po
243b6('dul ba): zas gtsang gi skyed mos tshal du spyad pa'i rol mo'i sgra gang yin pa de ni lus 'phags ma'i bu ma ga d+har byung ba'i rgyal po ma skyes dgra'i g.yul ngor spyad pa'i rol mo'i sgra yin pas de dag gis rol mo'i sgra dbyung bar brtsams pa dang / yangs
243b7('dul ba): pa can gyi lid tsa bi dag gis thos so/ /thos nas de dag dngangs te smras pa/ shes ldan dag pha gsod pas ma sbran par dmag drangs te 'ongs so zhes de dag go bgos te phyir 'byung bar brtsams so/ /drug sde dag kyang
243b8('dul ba): skyed mos tshal de nas phyir byung ba dang / de dag gis yang pa can gyi lid tsa bi dag go bgos te phyir byung ba mthong nas drug sde dag gis de dag la dris pa/ shes ldan dag gar 'dong / de dag gis smras pa/ 'dir pha gsod
244a1('dul ba): pa 'ongs pas de dang g.yul dgye ba'i phyir sur 'dong ngo / /de ga la 'dug /de dag gis smras pa/ 'dir lus 'phags ma'i bu ma ga d+har byung ba'i rgyal po ma skyes dgra'i g.yul ngor spyad pa'i rol mo'i sgra byung ngo / /
244a2('dul ba): shes ldan dag de ni kho bo cag gis bzhad gad byas pa yin na khyed cag de ltar bred ngas sam/ de dag gis smras pa/ 'phags pa dag khyed kyi rol mo'i sgra'i yo byad de dag sgra phyung ngam/ drug sde dag gis smras pa/ kho
244a3('dul ba): bo cag gis sgra phyung ngo / /de dag gis smras pa/ 'phags pa dag yangs pa can gyi lid tsa bi dag sngangs pas khyed la gnod pa byed na mi rung gis slar log shig /de dag phyir logs pa dang / dge slong rnams kyis de dag
244a4('dul ba): la smras pa/ tshe dang ldan pa dag khyed cag ji ste phyir log /drug sde dag gis smras pa/ tshe dang ldan pa dag kho bo cag de'u gsad do/ /sus/ yangs pa can gyi lid tsa bi dag gis so/ /ci'i phyir/ de dag gis skabs de rgyas par
244a5('dul ba): brjod pa dang / dge slong don nyung ngu dag ci'i phyir dge slong dag mi mdzes pa de lta bu de byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis/ bcom ldan 'das la gsol
244a6('dul ba): to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen
244a7('dul ba): bzhin du rmed par mdzad pa ste/ zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la smras pa/ dge slong dag khyed kyis mi mdzes pa de lta bu byas pa bden nam/ btsun pa mad do/ /
244a8('dul ba): sangs rgyas bcom ldan 'das kyis dge slong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas
244b1('dul ba): bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab
244b2('dul ba): pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang rin po che 'am/ rin po cher smos pa rang gis lag
244b3('dul ba): gis len tam len du 'jud na ltung byed do zhes bcom ldan 'das kyis 'dul ba la nyan thos rnams kyis bslab pa'i gzhi de ltar bca' bar mdzad do/ /de nas bcom ldan 'das yangs pa can du ci dgyes par bzhugs
244b4('dul ba): nas mnyan yod ga la ba de logs su ljongs rgyu zhing gshegs nas mthar gyis rgyu zhing gshegs pa na mnyan yod du byon nas mnyan yod na shar gyi kun dga' ra ba na ri dgas 'dzin gyi ma'i khang bzang na bzhugs so/ /ri dgas
244b5('dul ba): 'dzin gyi ma sa gas bcom ldan 'das ko sa la dag tu ljongs rgyu zhing gshegs pa na mnyan yod du byon nas mnyan yod na bdag gi khang bzang na bzhugs zhes thos so/ /thos nas kyang rgyan thams cad kyis brgyan
244b6('dul ba): te mnyan yod nas byung nas bcom ldan 'das ga la ba der song ngo / /de ngo tsha dang ldan pa yin pas des rgyan bkrol te/ thum por bcings nas bu mo'i lag du byin te/ bcom ldan 'das kyi spyan sngar song
244b7('dul ba): nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /de na ha cang thag mi ring ba na sna ma'i yal ga me tog rgyas pa zhig 'dug nas bu mo des de mthong nas
244b8('dul ba): bsams pa/ 'di las me tog dag btogs te bcom ldan 'das la me tog sil ma dag gis gtor gyis 'thog tu 'gro'o snyam nas des rgyan de mtha' gcig tu bzhag ste sna ma'i yal ga de las
245a1('dul ba): me tog dag btogs nas bcom ldan 'das la me tog sil ma dag gis gtor te mtha' gcig tu 'dug go/ /bcom ldan 'das kyis de la yun ring du chos bstan nas des bcom ldan 'das kyi zhabs la phyag
245a2('dul ba): 'tshal te song ba dang / rgyan kyis thum po de de nyid du brjed de lus so/ /tshe dang ldan pa kun dga' bos des rgyan de bor te song ba mthong nas des bsams pa/ 'di ltar bcom ldan 'das kyis ma gnang mod kyis 'di nyid rkyen du
245a3('dul ba): mdzad de gnang bar 'gyur ba gang yin pa de lta bu'i gnas yod par 'gyur ro snyam nas/ de nas tshe dang ldan pa kun dga' bos rgyan de sbed du bcug nas bcom ldan 'das ga la ba der song te phyin nas bcom ldan 'das kyi zhabs gnyis la
245a4('dul ba): mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa kun dga' bos 'di skad ces gsol to/ /btsun pa ri dgas 'dzin gyi ma sa gas rgyan bskyud de de mchis nas
245a5('dul ba): bdag la blo skyes pa/ 'di ltar bcom ldan 'das kyis ma gnang mod kyi 'di nyid rkyen du mdzad de gnang bar 'gyur ba gang lag pa de lta bu'i gnas mchis par 'gyur ro snyam nas bdag gis rgyan de sbed du stsal to/ /kun dga' bo 'di
245a6('dul ba): ltar ngas gnang bar 'gyur ba gang yin pa de khyod kyis shes pa legs so legs so/ /kun dga' bo de lta bas na kun dga'i ra bar gtogs pa na 'dug pa 'am/ gnas khang du gtogs pa na
245a7('dul ba): 'dug pa ma gtogs so/ /bud med kyis yul ni rgyan la nye bar spyod pa yin pas sa gas phyi de nyin par rgyan de dran nas/ des bu mo de la smras pa/ bu mo rgyan ga re/ bu mos smras pa/
245a8('dul ba): jo mo de nyid du bskyud do/ /des smras pa/ song la long shig /de'i bu dag gis de thos nas de dag gis smras pa/ yum mdzod khang du bzhag par mkhyen nam/ ci ga las blangs te mchi bar 'gyur/ sa gas bu rnams
245b1('dul ba): la smras pa/ bu dag kho mo ni nor chud mi za ba yin no/ /de nas bu mo de tshe dang ldan pa kun dga' bo'i gan du song ba dang / tshe dang ldan pa kun dga' bos smras pa/ bu mo ci la 'ongs/ bu mos smras pa/ 'phags
245b2('dul ba): pa jo mo'i rgyan bskyud do/ /tshe dang ldan pa kun dga' bos smras pa/ 'di na 'dug gis khyer te song shig /bu mo des de khyer te song nas sa ga la smras pa/ jo mo rgyan de 'tshal te mchis pa 'di lags so/ /
245b3('dul ba): sa gas bu rnams la smras pa/ bu dag rgyan de khyer te 'ongs pa 'di yin te/ kho mos kho mo ni nor chud mi za ba yin no zhes ma smras sam/ bu de dag gis bu mo de la dris pa/ bu mo 'phags pa gang gis sbed du
245b4('dul ba): bcug par gyur/ bu mo 'phags pa gang gis sbed du bcug par gyur/ bu mos smras pa/ 'phags pa kun dga' bos so/ /de dag gis smras pa/ 'phags pa kun dga' bos gzigs pas des na thob par zad
245b5('dul ba): kyi gal te drug sde dag gis mthong bar gyur du zin na de dag gis bca' ba'i rin du byin gyis brlabs par 'gyur ba gang yin pa de lta bu'i gnas yod par 'gyur ro/ /de dag gis da bdag cag gis ma 'di
245b6('dul ba): nor chud za ba yin nam ma yin pa brtags na shes par 'gyur ro/ /snyam nas de dag gis ma'i sor gdub rgya blangs te/ khron pa'i nang du bcug pa dang / sa gas bu mo mngag gzhug ma la smras pa/ bu mo
245b7('dul ba): chu chus shig dang khrus bya'o/ /bu mo des chu bcu bar brtsams pa dang de'i bum pa'i nang du sor gdub rgya de chud nas sa ga khrus byed pa na sor gdub rgya de pang par lhung nas sa gas bu rnams la bstan te smras pa/ bu dag
245b8('dul ba): kho mos kho mo ni nor chud mi za ba yin no zhes ma smras sam/ yang de dag gis sor gdub rgya de chu klung gnas can gyi nang du 'phangs pa dang de nya bo ches mid nas nya bo che de nya ba dag gis rgya mos
246a1('dul ba): bcus te phyung ngo / /sa ga'i bu mo mngag gzhug ma nya sha'i phyir tshong dus su song nas des nya pa las nya bo che de nyos te bshas pa dang / ji tsam na de'i lto nas sor gdub rgya de byung ba mthong nas des sa ga la smras pa/
246a2('dul ba): jo mo sor gdub rgya de 'di lags so/ /sa gas bu rnams la de bstan te smras pa/ bu dag kho mos kho mo ni nor chud mi za ba yin no zhes ma smras sam/ bu de dag gis smras pa/ yum nor chud mi za ba lags sam ma lags pa da dung yang brtag
246a3('dul ba): par bgyi'o zhes de dag gis de'i da ni ra dag gis sre mo lta bu'i rkyal bu bkang te lam po che'i bzhi mdor bor ba dang / skye bo phal po che de nas 'gro bas mthong nas sbrul dug myur du khyab par byed pa yin no zhes yongs su spangs te
246a4('dul ba): 'gro zhing 'ga' yang len par mi byed nas de dag gis smras pa/ 'di na sre mo lta bu'i rkyal bu di na ra dag gis gang ba 'dug na mi len tam/ de dag gis smras pa/ 'di ni sbrul dug myur du khyab par byed pa yin gyi sre mo lta bu'i rkyal bu
246a5('dul ba): di na ra dag gis gang ba ma yin gyis mi len to/ /de nas bu de dag lhags te ma la smras pa/ yum khyod ni nor chud mi za ba lags mad do/ /thams cad du yang ri dgas 'dzin gyi ma sa ga ni nor chud mi za ba yin bden no zhes sgra
246a6('dul ba): grags par gyur to/ /dge slong gis kun dga'i ra bar gtogs par sre mo lta bu'i rkyal bu di na ra dag gis gang ba zhig lhung ba mthong nas phyogs der mi zhig 'ongs pa dang / dge slong des mi de la smras pa/ kye nang rje sre mo lta bu'i
246a7('dul ba): rkyal bu 'di khyod kyi ma yin nam/ 'phags pa lags so/ /khyer te song shig /des de khyer te myur ba myur bar song ba dang / mi gzhan zhig mgo rdul gyis gang ste ngu zhing 'ong nas des smras pa/ 'phags pa khyod kyis sre
246a8('dul ba): mo lta bu'i rkyal bu zhig gzigs sam/ dge slong des smras pa/ mi zhig gis khyer te song ngo / /des sre mo lta bu'i rkyal bu de ma rnyed pa na smyos shing sems 'khrugs pas de dang der tshol ba na tshul ma yin pas sdug bsngal bar gyur pa'i
246b1('dul ba): skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de bzhin du gya tsom du smra bar mi bya bar de la sre mo lta bu'i rkyal bu ci 'dra ba zhig /srang du pa zhig ces
246b2('dul ba): dri bar bya'o/ /gal te rtags la bab par smra na sbyin par bya'o/ /gal te rtags la ma bab par smra na sbyin par mi bya'o/ /de dag gis der bor te dong ba na de gzhan dag gis brkus nas bcom ldan 'das kyis bka'
246b3('dul ba): stsal pa/ de bzhin du bor te 'dong bar mi bya bar 'gro ba'i lam logs su sa 'am lo ma'i tshogs dag gis g.yogs par bya'o/ /de dag gis de yal ba kho nar bor nas bcom ldan 'das kyis
246b4('dul ba): bka' stsal pa/ de yal bar dor bar mi bya bar zhag bdun nam brgyad du der song ste bsdad par bya'o/ /gal te bdag po 'ongs shing rtags la bab pa smra na sbyin par bya'o/ /gal te ma 'ongs na de'i 'og
246b5('dul ba): tu dge 'dun gyi mdzod du bcug ste gzhag par bya'o/ /gal te bdag po zla ba drug 'das nas 'ongs shing rtags la bab par smra na sbyin par bya'o/ /gal te ma 'ongs na de'i 'og tu dngos po
246b6('dul ba): brtan por btsongs te gzhag par bya'o/ /gal te de'i tshe bdag po 'ongs par gyur na de la de dngos po 'dir brtsongs kyis rjes su yid rang bar gyis shig ces brjod par bya'o/ /gal te
246b7('dul ba): rjes su yi rang na de lta na legs/ gal te rjes su yi rang bar mi byed na sbyin par bya'o/ /gal te skyed slong na kho bo cag gis yongs su bskyangs pa gang yin pa de nyid drin che
246b8('dul ba): bar mi sems sam/ khyer te song shig ces brjod par bya'o/ /de lta bas na kun dga'i ra bar gtogs pa na 'dug pa 'am/ gnas khang du gtogs pa na 'dug pa ma gtogs so/ /
247a1('dul ba): de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas dge slong rnams la de dang 'thun pa dang / de'i shas che ba dang / de dang 'tsham pa'i
247a2('dul ba): chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon
247a3('dul ba): par bya ste/ yang dge slong gang rin po che 'am/ rin po cher smos pa rang gi lag gis len tam len du 'jud na kun dga'i ra bar gtogs pa na 'dug pa 'am gnas khang du gtogs pa na 'dug pa ma gtogs te ltung byed do/ /dge slong gis kun
247a4('dul ba): dga'i ra bar gtogs pa 'am/ gnas khang du gtogs pa na rin po che 'am/ rin po cher smos pa 'dug pa la 'di su'i yin pa de len par 'gyur grang snyam pa de lta bu'i sems kyis blangs bar bya ste/ de la de ni cho ga yin no/ /yang dge slong gang zhes bya ba ni
247a5('dul ba): drug sde 'am gzhan yang de lta bu gang yin pa'o/ /rin po che 'am zhes bya ba la/ rin po che zhes bya ba ni nor bu dang mu tig dang / bai dUr+ya dang / man shel dkar po dang / byi ru dang / gser dang / dngul dang / rdo'i snying po dang / spug dang / dmar po dang /
247a6('dul ba): g.yas su 'khyil pa'o/ /rin po cher smos pa zhes bya ba la/ rin po cher smos pa zhes bya ba ni g.yul ngor spyad pa'i mtshon ca thams cad dang / rol mor spyad pa'i yo byad thams cad do/ /rang gi lag gis shes bya ba ni lag
247a7('dul ba): pas lag par ro/ /len tam zhes bya ba ni bdag nyid kyis so/ /len du 'jud na zhes bya ba ni gzhan no/ /kun dga'i ra bar gtogs pa na 'dug pa zhes bya ba ni kun dga'i ra ba'i phyi rol na'o/ /gnas khang du gtogs pa na 'dug pa
247a8('dul ba): zhes bya ba ni kun dga'i ra ba'i nang na'o/ /ma gtogs te zhes bya ba ni kun dga'i ra bar gtogs pa na 'dug pa 'am/ gnas khang du gtogs pa na 'dug pa bzhag ste'o/ /ltung byed do zhes bya ba ni sems can dmyal ba dang /
247b1('dul ba): dud 'gro dang / yi dags ngan song dang / ngan 'gro dang / log par ltung ba dag du sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la
247b2('dul ba): sgrib par byed pa ste/ des na ltung byed do zhes gsungs so/ /dge slong gis bya ba ni chos 'di pas so/ /kun dga'i ra bar gtogs pa dang / gnas khang du gtogs pa na rin po che 'am/ rin po cher smos pa 'dug pa la 'di su'i
247b3('dul ba): yin pa de len par 'gyur grang snyam pa de lta bu'i sems kyis blangs par bya ste/ de la de ni cho ga yin no zhes bya ba la/ de la de ni cho ga yin no zhes bya ba ni de la de ni rjes su 'thun pa'i chos yin pa'o/ /de la ltung bar ji ltar 'gyur
247b4('dul ba): zhe na/ bar sdom la/ nor bu mgul rgyan pi bang dang / /dung dang gzhu dang mda' dang ni/ /sku gzugs sku gdung bcas pa dang / /sngon gyi tshul ni tha ma yin/ /dge slong gis nor bu len na bdar ba len na ltung byed du 'gyur la/
247b5('dul ba): ma bdar ba len na nyes byas su 'gyur ro/ /nor bu ji lta ba bzhin du mu tig dang / bai dUr+ya dang / man shel dkar po dang / byi ru dang / dngul dang / gser dang / rdo'i snying po dang / spug dang / dmar po dang / g.yas su 'khyil pa dag kyang de bzhin no/ /
247b6('dul ba): tha na nor bu mching bu len na yang nyes byas su 'gyur ro/ /dge slong gis mgul rgyan len na ltung byed du 'gyur ro/ /mgul rgyan ji lta ba bzhin du gdu bu rgyan can dang / dpung rgyan dang / do shal dang / se mo do yang de bzhin no/ /
247b7('dul ba): tha na sog ma'i phreng ba len na yang nyes byas su 'gyur ro/ /dge slong gis pi bang len na rgyud dang bcas pa len na ltung byed du 'gyur la/ rgyud med pa len na nyes byas su 'gyur ro/ /pi bang ji lta ba de bzhin du 'od ma dang / bal
247b8('dul ba): la ri dang / ma ha ti dang / su g+ho sha ka yang de bzhin no/ /tha na mchu sbrang len na yang nyes byas su 'gyur ro/ /dge slong gis dung len na sgra 'byin pa len na ltung byed du 'gyur la/ sgra mi 'byin pa len na nyes byas su 'gyur ro/ /
248a1('dul ba): dung ji lta ba bzhin du rnga bo che dang / rnga pa Ta ha dang / rdza rnga yang de bzhin no/ /tha na rdza rnga kha cig pa len na yang nyes byas su 'gyur ro/ /dge slong gis gzhu len na rgyud dang bcas pa len na ltung byed du 'gyur
248a2('dul ba): la/ rgyud med pa len na nyes byas su 'gyur ro/ /gzhu ji lta ba bzhin du ral gri dang / ral gri khyog po dang / ral gri so gnyis dang / mdung dang / 'phang mdung dang / cags kyo yang de bzhin no/ /tha na gzhu'u
248a3('dul ba): len na yang nyes byas su 'gyur ro/ /dge slong gis mda' len na mde'u dang bcas pa len na ltung byed du 'gyur la/ mde'u med pa len na nyes byas su 'gyur ro/ /mda' ji lta ba bzhin du lcags mda' dang / mda'
248a4('dul ba): phyed lcags las byas pa yang de bzhin no/ /tha na mda' ltar bcos pa len na yang nyes byas su 'gyur ro/ /dge slong gis sku gzugs len na sku gdung dang bcas pa len na ltung byed du 'gyur la/ sku gdung
248a5('dul ba): med pa len na nyes byas su 'gyur ro/ /ston pa'i 'du shes nye bar bzhag ste len na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung
248a6('dul ba): ba med do/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa ri dgas 'dzin gyis ma sa gas las ci zhig bgyis na las de'i rnam par smin
248a7('dul ba): pas nor chab mi 'tshal bar 'gyur/ bcom ldan 'das kyis bka' stsal pa/ dge slong dag ri dgas 'dzin gyi ma sa ga nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/
248a8('dul ba): gdon mi za bar 'gyur ba dag byas shing bsags pas ri dgas 'dzin gyi ma sa ga nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags
248b1('dul ba): pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyis/ 'di ltar las dge ba dang mi dge ba byas
248b2('dul ba): shing bsags pa dag ni zin pa'i phung po dang / khams dang / skyes mched dag la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs dang dus/ /
248b3('dul ba): rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba bskal pa chen po bzang po 'di nyid la skye dgu'i tshe lo nyi khri thub pa na ston pa de bzhin gshegs pa
248b4('dul ba): dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams
248b5('dul ba): kyi ston pa sangs rgyas bcom ldan 'das 'od srung zhes bya ba 'jig rten du byung ngo / /gang gi tshe yang dag par rdzogs pa'i sangs rgyas 'od srung gis sangs rgyas kyi mdzad pa mtha' dag mdzad
248b6('dul ba): nas phung po lhag ma med pa'i mya ngan las 'das pa'i dbyings su yongs su mya ngan las 'das pa de'i tshe na rgyal po kri ki zhes bya ba rgyal srid 'byor pa/ rgyas pa/ bde ba/ lo legs pa/
248b7('dul ba): skye bo dang mi mang pos gang ba/ thab mo dang / 'thab pa dang / 'khrugs long dang / nang 'khrugs rab tu zhi ba/ chom rkun dang / mu ge dang / nad dang bral ba/ sA lu dang /
248b8('dul ba): bu ram shing gi phreng ba dang / ba lang dang / ma he phun sum tshogs pa byed du 'jud pa/ chos dang ldan pa/ chos kyi rgyal po chos kyi rgyal srid byed du 'jug pas rin po che sna bzhi las byas
249a1('dul ba): pa'i mchod rten rgyar dpag tshad gcig pa/ 'phang du dpag tshad phyed pa byed du bcug go/ /de na bud med rgan mo skyabs su 'gro ba dang / bslab pa'i gzhi blangs pa
249a2('dul ba): gcig cig bcom ldan 'das yang dag par rdzogs pa'i sangs rgyas 'od srung gi mchod rten la bsnyen bkur byed cing 'dug go/ /de nas rgyal po kri ki dpyid kyi dus kyi tshe shing
249a3('dul ba): ljon pa me tog kha bye zhing 'bras bu rgyas pa/ ngang pa dang / khrung khrung dang / rma bya dang / ne tso dang / ri skegs dang / khu byug dang / shang shang te'u sgra 'byin pa'i tshal gseb dag tu/
249a4('dul ba): btsun mo'i 'khor dang lhan cig skyed mos tshal gyi sar byung nas rgyal po de myur ba myur bar yang bA rA Na sIr zhugs so/ /btsun mo'i 'khor gyis sna ma'i yal ga dag la mu tig gi chun po
249a5('dul ba): dpyangs te khrus bya bar brtsams pa dang / des rgyal po myur ba myur bar bA rA Na sIr zhugs pa thos nas de yang brtad pa dang bcas pas mu tig gi chun po brjed de bor nas bA rA Na sIr zhugs so/ /
249a6('dul ba): bud med rgan mo des mu tig gi chun po de mthong nas/ des mu tig gi chun po de smyug ma la btags te bzhag go/ /bud med kyi yul ni rgyan la nye bar spyod pa yin pas des phyi de nyin par rgyan de dran nas/
249a7('dul ba): des rgyal po la gsol pa dang / rgyal pos zho shas 'tsho ba dag der btang nas de dag gis mu tig gi chun po smyug ma la btags pa de mthong ba dang / de dag gis bud med rgan mo de la dris pa/ mu tig gi chun po 'di
249a8('dul ba): sus smyug ma la btags te bzhag rgan mos smras pa/ kho mos so/ /de dag gis mu tig gi chun po de rgyal po la phul ba dang / rgyal pos zho shas 'tsho ba dag la smras pa/ khyod cag gis de ga las rnyed de dag gis smras pa/
249b1('dul ba): bud med rgan mo zhig gis smyug ma la btags te bzhag pa de nas bdag gis rnyed do/ /rgyal pos smras pa/ bud med rgan mo de bos shig /de dag gis de bos te smras pa/ lha bud med rgan mo de 'di lags so/ /rgyal
249b2('dul ba): pos smras pa/ khyod kyi mu tig gi chun po 'di smyug ma la btags te bzhags pa bden nam/ rgan mos smras pa/ lha mad do/ /rgyal pos smras pa/ khyod de la 'dod pa ma skyes sam/ rgan mos smras pa/ lha bdag gis bcom ldan
249b3('dul ba): 'das yang dag par rdzogs pa'i sangs rgyas 'od srung gi spyan snga nas skyabs su mchi ba dang bslab pa'i gzhi dag blang bas bdag gzhan gyi rdzas la 'dod pa'i chos skyed par ga la 'gyur/ rgyal po dga' nas des de la mu tig gi chun po
249b4('dul ba): de nyid bya dgar byin te khyod kyir gyur gyi song shig ces smras so/ /rgan mo des mu tig gi chun po de khyer te btsongs nas bcom ldan 'das yang dag par rdzogs pa'i sangs rgyas 'od srung gi mchod rten la mchod pa dang / bsnyen bkur
249b5('dul ba): byas te zhabs gnyis la gtugs nas smon lam 'di skad ces bdag dge ba'i rtsa ba 'dis nor chud mi za bar gyur cig ces btab bo/ /dge slong dag de'i tshe de'i dus na bud med rgan mo gang yin pa de ni ri dgas 'dzin gyi
249b6('dul ba): ma sa ga 'di nyid yin te/ 'dis de'i tshe smon lam de ltar btab pa'i las de'i rnam par smin pas nor chud mi za bar gyur to/ /dge slong dag de ltar na las gcig tu gnag pa rnams kyi rnam par smin pa yang gcig
249b7('dul ba): tu gnag pa yin/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma rnams kyi rnam par smin pa yang 'dren ma yin no/ /dge slong dag de lta bas na las
249b8('dul ba): gcig tu gnag pa dang / 'dren ma rnams spangs te las gcig tu dkar ba btsal bar bya ste/ dge slong dag khyed kyis de ltar bslab par bya'o/ /blangs pa'i gzhir gtogs pa'i ltung byed de lnga bcu rtsa dgu pa rdzogs s+ho// //
250a1('dul ba): 'dul ba rnam par 'byed pa/ bam po drug bcu pa/ sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /rgyal po'i khab na chu dron gsum yod pa gcig tu
250a2('dul ba): ni ma ga d+har byung ba'i rgyal po bzo sbyangs gzugs can snying po khrus byed/ gnyis par ni btsun mo'i 'khor khrus byed/ gsum par ni grongs rdal gyi mi dang yul gyi mi dag khrus byed do/ /ma ga d+har byung ba'i rgyal po bzo sbyangs gzugs can
250a3('dul ba): snying pos bsams pa/ bdag gis bcom ldan 'das nyan thos kyi dge 'dun dang bcas pa la rnam pa du ma'i sgo nas yo byad thams cad kyis bstabs na khrus kyis ma bstab kyis bdag gis bcom ldan 'das nyan thos kyi dge 'dun dang
250a4('dul ba): bcas pa la khrus kyi bstabs par bya'o snyam du rig nas bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das
250a5('dul ba): la ma ga d+har byung ba'i rgyal po bzo sbyangs gzugs can snying pos 'di skad ces gsol to/ /btsun pa rgyal po'i khab 'di na chab dron gsum mchis pa gcig tu ni bdag khrus bgyid/ gnyis par ni mchis 'brang gi 'khor khrus bgyid gsum par
250a6('dul ba): ni grongs rdal gyi mi dang yul mi dag khrus bgyid na btsun pa gang du bdag khrus bgyid pa der 'phags pa dag kyang khrus mdzad cing gang gi tshe 'phags pa dag khrus mdzad pa de'i tshe na bdag sdod par bgyid la/ gang gi tshe bdag
250a7('dul ba): khrus bgyid pa de'i tshe yang 'phags pa bdag gis gzhes par mdzad du gsol/ gang du mchis 'brang gi 'khor khrus bgyid pa der yang 'phags ma dag khrus mdzad cing / gang gi tshe 'phags ma dag khrus mdzad pa de'i tshe
250a8('dul ba): yang mchis 'brang gis 'khor sdod par bgyid la gang gi tshe mchis brang gi 'khor khrus bgyid pa de'i tshe yang 'phags ma dag gis gzhes par mdzad du gsol/ bcom ldan 'das kyis ma ga d+har byung ba'i rgyal po bzo sbyang
250b1('dul ba): gzugs can snying po la cang mi gsungs bas gnang ngo / /de nas ma ga d+har byung ba'i rgyal po bzo sbyangs gzugs can snying po bcom ldan 'das kyis cang mi gsungs bas gnang bar rig nas bcom ldan 'das kyi zhabs gnyis la mgo bos phyag
250b2('dul ba): 'tshal te bcom ldan 'das kyi spyan snga nas song ngo / /drug sde dag la blo skyes pa dga' bo nye dga' ma ga d+har byung ba'i rgyal po bzo sbyangs gzugs can snying po dad pa dang ldan pa ni yin na dad pa ji lta bu dang ldan pa bltas khrus byed du 'dong ngo zhes de dag der khrus
250b3('dul ba): byed du dong nas/ de dag gis smras pa dga' bo nye dga' gal te bdag cag thams cad cig car khrus byas na myur du zin par 'gyur gyis gnyis kyis khrus bya zhing bzhis grogs bya'o/ /de'i 'og tu gnyis kyis khrus bya zhing bzhis grogs bya'o/ /de'i
250b4('dul ba): 'og tu yang gnyis kyis khrus bya zhing bzhis grogs bya'o/ /de ltar bya'o zhes de dag las gnyis kyis khrus bya bar brtsam te bzhi grogs byed cing 'dug go/ /de'i tshe ma ga d+har byung ba'i rgyal po bzo sbyangs gzugs can snying po yang der khrus byed du 'phags
250b5('dul ba): nas des mi gsangs la gtogs pa la smras pa/ kwa'e nang rje song la da ltar sus khrus byed ltos shig mi des lha bka' bzhin 'tshal zhes ma ga d+har byung ba'i rgyal po bzo sbyangs gzugs can snying po las mnyan nas der song ste bltas na ji tsam na drug sde
250b6('dul ba): dag khrus byas pa mthong nas de rgyal po'i gan du song ste smras pa/ lha 'phags pa drug sde dag khrus bgyid do rgyal pos smras pa/ khri'u tshugs shig dang bsdad par bya'o/ /des khri'u btsugs nas rgyal po bsdad pa dang / ji tsam na yun
250b7('dul ba): ring shig lon nas rgyal pos yang mi gsang la gtogs pa la smras pa/ kwa'e nang rje song la da ltar su khrus byed ltos shig mi des lha bka' stsal pa bzhin 'tshal zhes ma ga d+har byung ba'i rgyal po bzo sbyangs gzugs can snying po las mnyan
250b8('dul ba): nas der song ste bltas na ji tsam na yang drug sde dag khrus byed pa mthong nas de rgyal po'i gan du song ste smras pa/ lha 'phags pa drug sde de dag nyid khrus bgyid do/ /rgyal po yang khri'u btsug pa de nyid la bsdad pa dang / ji tsam na yun ring
251a1('dul ba): zhig lon nas yang rgyal pos mi gsang la gtogs pa la smras pa/ kwa'e nang rje song la da ltar su khrus byed ltos shig mi des lha bka' bzhin 'tshal zhes ma ga d+har byung ba'i rgyal po bzo sbyangs gzugs can snying po las mnyan
251a2('dul ba): nas der song ste bltas na/ ji tsam na da dung yang drug sde dag khrus byed pa mthong nas de'i rgyal po'i gan du song ste smras pa/ lha da dung yang 'phags pa drug sde de dag nyid khrus bgyid do rgyal pos smras pa/ shes ldan dag 'o na ni de dag yun ring por
251a3('dul ba): nga la tho 'tshams par byed kyi chu 'on gcig dang dbang bskur ba'i khrus kyis khrus bya'o/ /de dag gis chu blangs nas rgyal pos de nyid du dbang bskur ba'i khrus kyis khrus byas nas bcom ldan 'das ga la ba der song ste phyin nas bcom ldan
251a4('dul ba): 'das kyis zhabs gnyis la mgo bos phyag 'tshal te/ chos mnyan pa ma mnyan pa kho nar bcom ldan 'das kyis spyan snga nas song ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bos
251a5('dul ba): ci'i phyir rgyal po gzugs can snying po chos mnyan pa ma mnyan par song / btsun pa rgyal po gzugs can snying po 'di drug sde dag gis tho brtsams so/ /ci'i phyir des skabs de rgyas par gsol to/ /de nas bcom ldan 'das 'di snyam
251a6('dul ba): du dgongs te/ nyes dmigs gang ci byung ba de ni dge slong dag khrus byed pa las gyur pas de'i phyir dge slong rnam kyis khrus mi bya'o snyam du dgongs nas bka' stsal pa/ de lta bas na dge slong rnams kyis khrus mi bya'o bcom
251a7('dul ba): ldan 'das kyis dge slong rnams kyis khrus mi bya'o zhes bka' stsal nas/ dge slong dag phyin chad khrus mi byed pas de dag dri ma'i rdzab kyis gos pa'i lus dri nga bar gyur nas bram ze dang khyim bdag gis smras pa/ 'phags pa dag
251a8('dul ba): dri nga ba 'di su lags/ dge slong rnams kyis smras pa kho bo cag go/ /'phags pa dag ci'i slad du khrus mi mdzad/ bcom ldan 'das kyis ma gnang ngo ci khyed cag dri ma'i rdzab 'chang bas dag par 'gyur ram zhes zer ba'i skabs de dge
251b1('dul ba): slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na zla ba phyed phyed cing khrus bya bar gnang ngo / /bcom ldan 'das kyis zla ba phyed phyed cing khrus bya'o zhes bka' stsal nas so
251b2('dul ba): ka'i dus la bab pa dang / dge slong dag tsha bas snyoms nas de dag skya bo bseng bseng por gyur cing rid pa dang / nyam chung ba dang / rke ba dang lus ma thob par gyur nas bram ze dang khyim bdag dad pa can dag gis smras pa 'phags
251b3('dul ba): pa dag ci'i slad du khyed skya bo bseng bseng por gyur cing rid pa dang / nyam chung ba dang / rke ba dang lus ma thob par gyur/ dge slong rnams kyis smras pa/ tsha bas snyoms mo/ /ci'i slad du khrus mi mdzad/ bcom ldan
251b4('dul ba): 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na tsha ba'i dus ma gtogs so/ /dge slong dag na bar gyur
251b5('dul ba): nas de dag sman pa'i gan du dong ste dris pa/ bzhin bzangs kho bo cag na na kho bo cag la sman ston cig /des smras pa/ 'phags pa dag gdugs re re zhing khrus sten cig dang des sos par 'gyur ro/ /bzhin bzangs
251b6('dul ba): bcom ldan 'das kyis ma gnang ngo / /'phags pa dag khyed kyis ston pa thug rjes dang ldan pas de nyid rkyen du mdzad nas gnang bar 'gyur ba gang lags pa de lta bu'i gnas mchis par 'gyur ro zhes zer ba'i skabs de dge
251b7('dul ba): slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na na ba'i dus ma gtogs so/ /dge slong dag gis dge 'dun dang mchod rten gyi las dag byas nas de dag 'jim
251b8('dul ba): rdzab kyis gos shing 'bags bzhin du 'khod nas bram ze dang khyim bdag dad pa can dag 'ongs te dris pa/ 'phags pa dag ci'i slad du khyed cag 'jim rdzab kyis gos shing 'bags bzhin du 'khod khrus mdzad na ci nong /
252a1('dul ba): bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na las kyi dus ma gtogs so/ /
252a2('dul ba): dge slong dag lam du song zhing 'ongs par gyur pa na de dag lus ngal bas glos phab ste nyal ba na bram ze dang khyim bdag dad pa can dag 'ongs te dris pa/ 'phags pa dag bstan pa la gcig tu brtsal bar bgyi ba lags
252a3('dul ba): na ci'i slad du glos phab ste gzims shing dge ba'i phyogs la tron mi mdzad dge slong rnams kyis smras pa/ kho bo cag lam du song zhing 'ongs pas tsha bas snyoms nas glos phab te nyal zhing dge ba'i phyogs la tron
252a4('dul ba): byed mi nus par gyur to khrus mdzad na ci nongs/ bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
252a5('dul ba): de lta bas na lam gyi dus ma gtogs so/ /rlung byung nas dge slong dag rdul gyis rdul can du gyur nas de dag de kho na bzhin du 'khod pa na bram ze dang khyim bdag dad pa can dag 'ongs te de dag gis mthong nas dris pa/
252a6('dul ba): 'phags pa dag ci'i slad du rdul gyis gos shing bzhugs khrus mdzad na ci nongs/ bcom ldan 'das kyis ma gnang ngo zhes zer ba'i skabs de dge slong rnams kyis bcom ldan 'das la gsol pa dang /
252a7('dul ba): bcom ldan 'das kyis bka' stsal pa/ de lta bas na rlung gi dus ma gtogs so/ /char bab nas dge slong dag mngon par ldar nas de dag de kho na bzhin du 'khod pa dang bram ze dang khyim bdag dad pa can dag
252a8('dul ba): gtsug lag khang du 'ongs te dris pa/ 'phags pa dag ci'i slad du char gyis mngon par ldar cing bzhugs/ khrus mdzad na ci nongs/ bcom ldan 'das kyis ma gnang ngo zhes zer ba'i skabs de dge slong rnams kyi
252b1('dul ba): bcom ldan 'das la gsol pa dang / bcom ldan 'das kyis bka' stsal pa/ de lta bas na char gyi dus ma gtogs so/ /rdzi char byung nas dge slong dag lus khra bor gyur nas de dag de kho na bzhin du 'khod pa dang / bram ze dang
252b2('dul ba): khyim bdag dad pa can dag gtsug lag du 'ongs te dris pa/ 'phags pa dag ci'i slad du lus khra bor gyur cing bzhugs khrus mdzad na ci nongs/ bcom ldan 'das kyis ma gnang ngo zhes zer ba'i skabs de dge slong rnams kyis bcom
252b3('dul ba): ldan 'das la gsol pa dang / bcom ldan 'das kyis bka' stsal pa/ de lta bas na rdzi char gyi dus ma gtogs so/ /de nas bcom ldan 'das kyis bslabs pa 'dod pa dang / bslab pa la gus pa dang bslab pa la yo byad
252b4('dul ba): bsnyung pa'i sngags pa brjod nas dge slong rnams la de dang 'thun pa dang de'i shas che ba dang / de dang 'tshams pa'i chos dang ldan pa'i bka' mchid mdzad nas/ dge slong rnams la bka' stsal pa/ dge slong dag de lta bas na snga ma ni
252b5('dul ba): bcas pa yin la 'di ni gnang ba yin te nga'i nyan thos rnams kyis 'dul ba la bslabs pa'i gzhi 'di ltar gdon par bya ste/ bcom ldan 'das kyis zla ba phyed phyed cing khrus bya bar gsungs pa de las 'dums par byed na dus ma gtogs te
252b6('dul ba): ltung byed do/ /de la dus ni 'di yin te so ka rnams kyi zla ba lhag ma phyed dang gnyis dang / dbyar rnams kyis dang po dang zla ba phyed dang gsum po 'di dag ni tsha ba'i dus so lhag ma ni na ba dus so las dus so lam dus so/ /rlung dus so char dus so/ /
252b7('dul ba): rdzi char dus ste/ de la de ni dus yin no/ /bcom ldan 'das kyis shes bya ba ni de bzhin gshegs pa dgra bcom pa yang dag par rdzogs pa'i sangs rgyas kyis so/ /zla ba phyed phyed cing khrus bya bar gsung pa zhes bya ba ni zla ba ngo phyed
252b8('dul ba): phyed la'o/ /de las 'dums par byed na zhes bya ba ni zla ba phyed las 'dums par byed na'o/ /dus ma gtogs te zhes bya ba ni dus bzhag te'o/ /ltung byed do zhes bya ba ni sems can dmyal ba dang / dud 'gro dang yi dags
253a1('dul ba): ngan song dang / ngan 'gro dang log par ltung ba dag tu sreg par byed/ 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgribs par byed pa ste des na ltung
253a2('dul ba): byed do zhes gsungs so/ /de la dus ni 'di yin te/ so ka rnams kyi zla ba lhags ma phyed dang gnyis dang / dbyar rnams kyi dang po dang zla ba phyed dang gsum po 'di dag ni tsha ba'i dus so zhes bya ba la so ka rnams kyis zla ba lhag ma
253a3('dul ba): phyed dang gnyis shes bya ba ni zla ba phyed dang gnyis na dbyar nye bar sgrub pa 'byung bar 'gyur ba ste/ dbyar zla ra ba tshes nas dbyar zla 'bring po nya'i bar gyi zla ba phyed dang gnyis so/ /dbyar rnams kyi dang po zhes bya ba ni gnas par khas blangs pa
253a4('dul ba): rnams kyi dang po zla ba gcig ste/ dbyar zla 'bring po tshes bcu drug nas dbyar zla tha chungs nya'i bar gyi zla ba gcig go/ /lhag ma ni na ba dus so zhes bya ba ni 'di lta ste dge slong na ba khrus ma byas par 'tsho bar mi nus na'o/ /las
253a5('dul ba): dus so zhes bya ba ni 'di lta ste dge slong gis dge 'dun gyi 'am mchod rten gyi las tha na re sde tsam zhig phyags sam/ dkyil 'khor ba mal tsam zhig byug pa na'o/ /lam dus so zhes bya ba ni 'di lta ste dge slong dpag tshad gcig tu
253a6('dul ba): song ngam dpag tshad phyed du song ste phyir 'ongs na'o/ /rlung dus so zhes bya ba ni tha na rlung gis gos kyis grwa bsgul bar gyur na'o/ /char dus so zhes bya ba ni 'di lta ste tha na lus la char gyi thig pa gnyis sam gsum bab par gyur na'o/ /
253a7('dul ba): rdzi char dus so zhes bya ba ni 'di lta ste tha na rdzi char gyis gos kyi mtha' bsgul bar gyur cing lus la char pa'i thigs pa gnyis sam gsum bab par gyur na'o/ /de la de ni dus yin no zhes bya ba ni de la de ni rjes su 'thun pa'i
253a8('dul ba): chos yin pa'o/ /de la ltung bar ji ltar 'gyur zhe na/ dge slong gis dbang bskur ba'i khrus kyis khrus byed na de dus byin gyis brlab par bya'o/ /dus byin gyis ma rlab par khrus byed na ji srid du chus lte bar ma son gyi
253b1('dul ba): bar du nyes byas su 'gyur la chus lte bar son na ltung byed du 'gyur ro/ /dge slong gis 'jug pa'i khrus kyis khrus byed na des dus byin gyis brlabs par bya'o/ /dus byin gyis ma brlabs par khrus byed na ji srid du chus lte
253b2('dul ba): bar ma son gyis bar du nyes byas su 'gyur la/ chus lte bar son na ltung byed du 'gyur ro/ /dge slong gis dbang bskur ba'i khrus kyis khrus byas nas 'jug pa'i khrus kyis khrus byed na des dus byin gyis brlab par bya'o/ /dus byin gyis
253b3('dul ba): ma brlab par khrus byed na ji srid du chus lte bar ma son gyis bar du nyes byas su 'gyur la/ chus lte bar son na ltung byed du 'gyur ro/ /dge slong gis 'jug pa'i khrus kyis khrus byas nas dbang skur ba'i khrus kyis khrus byed na des
253b4('dul ba): dus byin gyis brlabs par bya'o/ /dus byin gyis ma brlab par khrus byed na ji srid du chus lte bar ma son gyi bar du nyes byas su 'gyur la/ chus lte bar son na ltung byed du 'gyur ro/ /dge slong gis chu grang mos khrus
253b5('dul ba): byed na des dus byin gyis brlab par bya'o/ /dus byin gyis ma brlab par khrus byed na ji srid du chus lte bar ma son gyi bar du nyes byas su 'gyur la/ chus lte bar son na ltung byed du 'gyur ro/ /dge slong gis
253b6('dul ba): chu dron mos khrus byed na des dus byin gyis brlabs par bya'o/ /dus byin gyis ma brlabs par khrus byed na ji srid du chus lte bar ma son gyi bar du nyes byas su 'gyur la/ chus lte bar son na ltung byed du 'gyur
253b7('dul ba): ro/ /dge slong gis chu grang mos khrus byas nas chu dron mos khrus byed na des dus byin gyis brlab par bya'o/ /dus byin gyis ma brlab par khrus byed na ji srid du chus lte bar ma son gyi bar du nyes byas su
253b8('dul ba): 'gyur la/ chus lte bar son na ltung byed du 'gyur ro/ /dge slong gis chu dron mos khrus byas nas chu grang mos khrus byed na des dus byin gyis brlab par bya'o/ /dus byin gyis ma brlab par khrus byed na ji
254a1('dul ba): srid du chus lte bar ma son gyi bar du nyes byas su 'gyur la/ chus lte bar son na ltung byed du 'gyur ro/ /dge slong gis chu klung dal gyi 'bab par khrus byed na des dus byin gyis brlab par bya'o/ /dus byin gyis ma
254a2('dul ba): brlab par khrus byed na ji srid du chus lte bar ma son gyi bar nyes byas su 'gyur la/ chus lte bar son na ltung byed du 'gyur ro/ /dge slong gis chu klung drag tu 'bab par khrus byed na des dus byin gyis brlab par
254a3('dul ba): bya'o/ /dus byin gyis ma brlab par khrus byed na ji srid du chus lte bar ma son gyi bar du nyes byas su 'gyur la/ chus lte bar son na ltung byed du 'gyur ro/ /dge slong gis chu klung dal gyis 'bab par khrus
254a4('dul ba): byas nas chu klung drag tu 'bab par khrus byed na des dus byin gyis brlab par bya'o/ /dus byin gyis ma brlab par khrus byed na ji srid du chus lte bar ma son gyis bar du nyes byas su 'gyur la/ chus lte bar son
254a5('dul ba): na ltung byed du 'gyur ro/ /dge slong gis chu klung drag tu 'bab par khrus byas nas chu klung dal gyis 'bab par khrus byed na des dus byin gyis brlab par bya'o/ /dus byin gyis ma brlab par khrus byed na ji srid du chus lte
254a6('dul ba): bar ma son gyi bar du nyes byas su 'gyur la/ chus lte bar son na ltung byed du 'gyur ro/ /dge slong dag chu klung rgal ba na de dag 'gyod par gyur nas/ bcom ldan 'das kyis bka' stsal pa/ 'di la 'gyod
254a7('dul ba): par mi bya bar gal te khrus byed par 'dod na dus byin gyis brlab te khrus bya'o/ /dge slong dag bskam sa'o snyam nas chur zhugs pa dang de dag der ltung zhing de dag 'gyod pa skyes nas/ bcom ldan 'das kyis bka' stsal
254a8('dul ba): pa/ 'di la 'gyod par mi bya bar gal te khrus byed par 'dod na dus byin gyis brlab te khrus bya'o/ /de bzhin du dge slong dag 'chags sa na yeng pas chur ltung ba dang / brgyal ba la chus btab pa na de dag 'gyod par
254b1('dul ba): gyur nas/ bcom ldan 'das kyis bka' stsal pa/ 'di la 'gyod par mi bya bar gal te khrus byed par 'dod na dus byin gyis brlab te khrus bya'o/ /las dang po pa dang smyos pa dang / sems 'khrug pa dang / tshor ba dag gis
254b2('dul ba): nyen pa la ltung ba med do/ /khrus byed pa'i ltung byed de drug bcu pa rdzogs s+ho// // sdom la dud 'gro 'gyod pa sor mo dang / /rtse dang lhan gcig sngangs byed dang / /sbed dang rdeng med gzhi med dang / /skyes pa med par
254b3('dul ba): lam 'gro ba'o/ / sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa 'char ka snga dro shams thabs bgos lhung bzed dang chos gos thogs
254b4('dul ba): te mnyan yod du bsod snyoms la zhugs nas der bsod snyoms brgyus te 'phong gi dpong sa mthong nas des der zhugs pa dang / 'phong gi slob dpon ni med khye'u dag 'khod nas des khye'u dag la dris pa/ khye'u dag
254b5('dul ba): ci byed de dag gis smras pa/ 'phags pa 'phong slob bo 'char kas smras pa/ bu dag legs te khyod kyis sgyu rtsal mchog la rgal to bltas g.yon 'phongs dang / g.yas 'phong dang mda' lnga 'phang ba byos shig /
254b6('dul ba): de dag gis g.yon 'phong dang / g.yas 'phong dang / mda' lnga 'phang bar bya bar btsam pa dang / de lag pa gnyis 'dril bar byed bzhin sgyur bar byed do/ /de dag gis smras pa/ 'phags pa ci'i slad du phyag
254b7('dul ba): gnyis 'dril bar mdzad/ zhal sgyur bar mdzad/ 'char kas smras pa/ da dung khyed cag gi slob dpon gyis kyang mi shes na khyed cag gis lta shes par 'gyur re skan/ de dag gis smras pa/ 'phags pa 'di la
254b8('dul ba): mkhyen pa cung zad mnga' 'am/ 'char kas smras pa/ sa'i steng na kho bos mi shes pa'i bzo'i gnas dang las kyi gnas gang yod de dag gis smras pa/ 'phags pa g.yar snga brim gyis g.yon 'phong
255a1('dul ba): dang g.yas 'phong dang / mda' lnga 'phang ba mdzad du gsol/ 'char kas smras pa gzhu 'on gcig de dag gis gzhu phul ba dang / 'char kas smras pa/ gzhu 'di ni ras bal gyi gzhu 'dra la gzhu gzhan 'on
255a2('dul ba): gcig / de dag gis gzhu gnyis pa dang / gsum pa phul ba dang 'char kas smras pa/ gzhu 'di dag kyang ras bal gyis gzhu 'dras khyed kyis slob dpon gyi gzhu 'on cig de dag gis slob dpon gyi gzhu phul
255a3('dul ba): ba dang 'char kas smras pa/ 'di yang tshod yod pa zhig go zhes des gzhu de ras bal gyis gzhu bzhin du bdungs te rgyud sgra sbrengs pa dang / steng gi nam mkha' la bya rog gi tshogs rgyu bar brtsams nas 'char kas
255a4('dul ba): smras pa/ ji lta rje bya rog 'di'i rkub tu bsnun la khar dbyung bar bya 'am/ 'on te khar bsnun la rkub tu dbyung bar bya de dag gis smras pa/ 'phags pa rkub tu bsnun la khar dbyung du gsol/ 'char kas shar phyogs kyi
255a5('dul ba): steng gi nam mkha' la mda' cig 'phangs shing lho dang nub dang / byang phyogs kyis steng gi nam mkha' la yang mda' re re 'phang ba dang / bya rog des kha gyen du phyogs te 'gro bar brtsams nas/ 'char kas de'i phyi
255a6('dul ba): bzhin mda' gcig 'phangs pas rkub tu bsnun te khar phyungs nas bya rog de sa la lhung ba dang / de dag ya mtshan skyes nas sems khongasu chud cing 'khod do/ /'char kas smras pa/ bu dag bzo 'di ltar bslab par bya ba
255a7('dul ba): 'am yang na slob dpon gzhan btsal bar bya'i 'bras bu med pa'i sbun pa phyar zhing 'khod de ci rung zhes smras te song ngo / /de dag sems khong du chud cing 'khod pa dang ji tsam na de dag gi slob dpon 'ongs nas des smras pa/ khye'u dag ci'i
255a8('dul ba): phyir sems khongasu chud cing 'khod g.yon 'phongs dang / g.yas 'phongs dang / mda' lnga 'phang ba byos shig de dag lag pa gnyis 'dril bar byed/ bzhin sgyur bar byed pa dang slob dpon gyis smras pa/ khye'u dag sngon ma byung
255b1('dul ba): ba'i rnam par 'gyur ba 'di lta bu byung na 'dir 'ga' zhig 'ong bar ma gyur tam mchis so/ /su 'phags pa 'char ka'o des ci byas/ mda' lnga 'phang ba bgyi nas bya rog 'di'i rkub tu bsnun nas khar phyung ngo / /des smras pa khye'u dag byang chub sems dpa' 'phong gi
255b2('dul ba): dpong sa gang du 'phong bslabs par gyur pa der des kyang bslab te gal te de rab tu byung bar ma gyur na 'dzam bu'i gling mtha' dag tu 'phong gi slob dpon gyi mchog tu 'gyur ro/ /'on kyang kho bos ci shes pa re shig kho bo las slobs la lhag
255b3('dul ba): ma gzhan las slobs shig / des bsam pa de yang dang yang du bdag la tho 'tsham par 'gyur bas bdag gis de mi dga' bar bya'o snyam nas des khye'u de dag la smras pa/ khye'u dag khyed cag phyogs dang phyogs 'tshams rnam su btsun pa 'char ka'i
255b4('dul ba): sgra'i tshogs snyan pa rgya chen po grag par 'dod dam de dag smras pa/ 'tshal lo des smras pa/ gang gi tshe 'phags pa 'char ka bsod snyoms la zhugs pa de'i tshe na khyed kyis bya rog gi ro 'di smyugs ma ring po'i rtse mo la thogs
255b5('dul ba): te de'i phyi bzhin phyi bzhin rjes su song la mi 'o cog la 'di skad ces 'phags pa 'char kas mda' lnga 'phang ba 'di lta bu byas te bya rog 'di'i rkub tu bsnun nas khar phyung ba la ltos shig ces sgrogs la/ gal te phyir
255b6('dul ba): logs shig ces zer na yang ma logs shig / phyi de nyin par tshe dang ldan pa 'char ka snga dro shams thabs bgos/ lhung bzed dang chos gos thogs ste mnyan yod du bsod snyoms la zhugs
255b7('dul ba): pa dang / khye'u de dag gis de mthong nas de dag gis/ bya rog gi ro de smyugs ma ring po'i rtse mo la btags te/ tshe dang ldan pa 'char ka'i phyi bzhin phyi bzhin rjes su song nas mi 'o cog la
255b8('dul ba): 'di skad ces 'phags pa 'char kas mda' lnga 'phang ba 'di lta bu byas pas bya rog 'di'i rkub tu bsnun nas khar phyung ba la ltos shes bsgrag pa dang / 'char kas de dag mthong nas des smras pa/ khye'u dag ci'i phyir
256a1('dul ba): kho bo la tho 'tsham par byed phyir logs shig / 'on kyang de dag phyir ma log na yang de skad sgrog par byed nas bram ze dang khyim bdag dag shes ldan dag shAkya'i bu'i dge sbyong 'di dag ni srog gcod par byed pa ste/ srog gcod pa las ma
256a2('dul ba): log / ma spangs/ so sor ma spangs pa yin no/ /shes ldan dag shAkya'i bu'i dge sbyong sems can gang gi lpags pa yang dgos par mi rung / sha dang / rgyus pa dang / rus pa yang dgos par mi rung ba 'di lta bu yang gsod par byed pa
256a3('dul ba): la ltos/ su zhig dge sbyong mgo reg 'di dag la bsod snyoms sbyin pa dang bya bar sems shes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan
256a4('dul ba): 'das kyis byung ba 'di dang / gleng gzhi 'di dang skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa
256a5('dul ba): yang snga ma bzhin te/ sangs rgyas bcom ldan 'das kyis 'char ka la rmas pa/ 'char ka khyod kyis mi mdzes pa de lta bu de byas pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma
256a6('dul ba): yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs du mas rnam
256a7('dul ba): par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma
256a8('dul ba): bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang bsams bzhin du dud 'gro'i skye gnas su gtogs pa'i srog chags gsod na ltung byed do/ /
256b1('dul ba): yang dge slong gang zhes bya ba ni 'char ka 'am/ gzhan yang de lta bu gang yin pa'o/ /bsams bzhin du zhes bya ba ni rnam par brtags nas so/ /dud 'gro'i skye gnas su gtogs pa'i srog chags shes bya ba ni bya rog
256b2('dul ba): gam/ gzhan yang de lta bu gang yin pa'o/ /gsod na zhes bya ba ni de'i srog gcod par byed na'o/ /ltung byed do/ /zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag du sreg par byed/
256b3('dul ba): 'tshod par byed/ ltung bar byed pa'o/ /gzhan yang ji srid du ltung ba de ma bshag shing so sor ma bshag na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ bar sdom la/
256b4('dul ba): bdag nyid kyis ni zin pa dang / /phyi rol du ni 'phangs pa dang / /gnyi ga dang ni ldan pa'i/ /sde tshan yang dag bsdus pa yin/ /ji ltar bdag nyid kyis zin pas zhe na/ dge slong gis dud 'gro'i skye gnas su gtogs pa'i sems can la bsad pa'i
256b5('dul ba): sems kyis 'di ltar brtsams pa 'dis 'di dus byed par gyur cig snyam pas sor mo gcig gis snun par byed cing / de yang rtsom pa des dus byed na dge slong la ltung byed du 'gyur ro/ /des de'i tshe ma yin yang des de'i 'og tu na dge slong la ltung byed du
256b6('dul ba): 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur ro/ /sor mo gcig gis ji lta ba de bzhin du 'di ltar rtsom pa 'dis 'di dus byed par gyur cig snyam pas sor mo gnyis kyis
256b7('dul ba): sam gsum gyis sam/ bzhis sam/ lngas sam/ khu tshur gyis sam/ gru mos sam/ phrag pas sam/ mgo bos sam/ glos sam/ rked pas sam/ brlas sam/ pus mos sam/ rje ngar gyis sam/ long bus sam/ rkang mthil gyis
256b8('dul ba): sam/ tha na rkang pa'i mthe bos snun par byed cing de yang rtsom pa des dus byed na dge slong la ltung byed du 'gyur ro/ /des de'i tshe ma yin yang / des de'i 'og du na dge slong la ltung byed du 'gyur ro/ /des de'i tshe yang ma yin la des de'i
257a1('dul ba): 'og du yang ma yin na dge slong la sbyor ba snga ma de nyid kyis nyes byas su 'gyur te/ de ltar bdag nyid kyis zin pas so/ /ji ltar phyi rol du 'phangs pas shes na/ dge slong gis dud 'gro'i skye gnas su gtogs pa'i
257a2('dul ba): sems can la bsad pa'i sems kyis 'di ltar rtsom pa 'dis 'di dus byed par gyur cig snyam pas mdas snun par byed cing de yang rtsom pa des dus byed na dge slong la ltung byed du 'gyur ro/ /des de'i tshe ma yin yang des de'i 'og tu
257a3('dul ba): na dge slong la ltung byed du 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur ro/ /mdas ji lta ba de bzhin du 'di ltar rtsom pa 'dis 'di dus byed par gyur cig
257a4('dul ba): snyam pas lcags mdas sam/ mda' phyed lcags las byas pas sam/ ste'u ka mas sam/ mde'u be'u so lta bus sam/ mde'u zur bzhi mas sam/ mde'u ka ra bi ra'i lo ma lta bus sam/ mde'u bye'u snying mas sam/
257a5('dul ba): 'khor los sam/ rdo rje rtse gcig pas sam/ mda' bo ches sam/ mtshon rtse gcig pas sam/ tha na rgya shug gi 'bras bus snun par byed cing / de yang rtsom pa des dus byed na dge slong la ltung byed du 'gyur ro/ /des de'i tshe
257a6('dul ba): ma yin yang des de'i 'og tu na dge slong la ltung byed du 'gyur ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur ro/ /de ltar phyi rol tu 'phangs pas so/ /
257a7('dul ba): ji ltar de gnyi ga dang ldan pas she na/ dge slong gis dud 'gro'i skye gnas su gtogs pa'i srog chags la bsad pa'i sems kyis 'di ltar rtsom pa 'dis 'di dus byed par gyur cig /snyam pas ral gris snun par byed cing de yang
257a8('dul ba): rtsom pa des dus byed na dge slong la ltung byed du 'gyur ro/ /des de'i tshe ma yin yang des de'i 'og tu na dge slong la ltung byed du 'gyur ro/ /des de'i tshe yang ma yin la des de'i 'og tu yang ma yin na/ dge slong la sbyor ba snga ma de nyid kyis
257b1('dul ba): nyes byas su 'gyur ro/ /ral gris ji lta ba de bzhin du 'di ltar rtsom pa 'dis 'di dus byed par gyur cig snyam pas shang lang gis sam/ ral gri so cig pas sam/ ral gri so gnyis pas sam/ mdung gis sam/ 'phang
257b2('dul ba): mdung gis sam/ khyo ba kha brag gis sam/ tsha lcag gis sam/ tha na rtswa mdas snun par byed cing de yang rtsom pa des dus byed na dge slong la ltung byed du 'gyur ro/ /des de'i tshe ma yin yang des de'i 'og du na dge slong la ltung byed du 'gyur
257b3('dul ba): ro/ /des de'i tshe yang ma yin la des de'i 'og tu yang ma yin na dge slong la sbyor ba snga ma de nyid kyis nyes byas su 'gyur te/ de ltar gnyi ga dang ldan pas so/ /las dang po pa dang / smyos pa dang / sems 'khrug pa dang / tshor ba dag gi
257b4('dul ba): nyen pa la ltung ba med do/ /dud 'gro gsod pa'i ltung byed de drug bcu rtsa gcig pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /
257b5('dul ba): gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par byas pa de'i tshe na de dag drug sde dag la sten par byed/ snyen par byed
257b6('dul ba): bsnyen bkur byed do/ /de nas tshe dang ldan pa 'char kas bcu bdun sde dag la smras pa/ bcu bdun sde dag tshur shog /'di dang 'di gyis shig /de dag gis smras pa/ khyod kho bo cag gis slob dpon yin nam/ mkhan po yin nam ci mi
257b7('dul ba): byed do/ /'char kas smras pa/ glen pa dag 'o na gzhan ci byed ces des gnya' ba dag nas bzung ste phyi rol du bskrad do/ /de dag gis smras pa/ tshe dang ldan pa dag drug sde dag gis gang cung zad brnyas par gyur pa de dag thams cad ni bdag cag
257b8('dul ba): thos pa nyung ba las gyur pa yin gyis je thos pa 'dzin du 'dod dang des na phyin cad drug sde dag la cung zad kyang dri mi dgos par 'gyur ro/ /zhes de dag dge slong zhig gi gan du dong ste smras pa btsun pa bdag cag klog tu stsol cig /des de dag la thabs yin no
258a1('dul ba): zhes smras nas/ de dag gis de'i gan du klag par brtsams so/ /nye dgas smras pa/ btsun pa 'char ka bcu bdun sde dag de bar bdag cag la sten par mi byed/ snyen par mi byed/ bsnyen bkur mi byed do/ /'char kas smras pa/ kho bos
258a2('dul ba): de dag bskrad nas da ltar thos pa 'dzin par brtsams so/ /btsun pa 'char ka khyod kyis bdag cag gis sbrul nyal ba lcag gis gzhus so/ /ji srid du glen pa de dag thos pa nyung ba de srid du de dag bdag cag la sten par byed/ snyen par
258a3('dul ba): byed/ bsnyen bkur byed kyis/ gang gi tshe de dag thos pa mang por gyur cing mdo sde 'dzin pa dang / 'dul ba 'dzin pa dang / ma mo 'dzin pa dang / gdug cing pha rol gnon par gyur pa de'i tshe na de dag bdag cag la gnod pa bya bar sems par
258a4('dul ba): 'gyur ro/ /'char kas smras pa/ kho bos de dag ci nas kyang thos pa 'dzin par mi 'gyur ba dang / thos pa bzung ba las kyang yongs su nyams par 'gyur ba de ltar bya'o zhes de dag gis gan du song ste 'di skad ces smras so/ /kye bcu bdun
258a5('dul ba): sde dag shin du brtson 'grus brtsams sam/ de dag gis smras pa/ brtsams so/ /brtson 'grus kyis ci bya/ thos pa bzung ngo / /thos pa bzung bas cir 'gyur/ mang du thos par 'gyur ro/ /mang du thos pas cir 'gyur/ dbang po
258a6('dul ba): yongs su smin par 'gyur ro/ /dbang po yongs su smin pas cir 'gyur/ nges pa la 'jug pa dang / zag pa zad par 'gyur ro/ /khyed nges pa la 'jug pa dang / zag pa zad par 'gyur re skan/ btsun pa 'char ka kho bo cag mtshams
258a7('dul ba): med pa'i las dag byas pa 'am/ dge ba'i rtsa ba chad pa yin nam ci/ khyed cag 'tshams med pa'i las dag byas pa yang ma yin/ dge ba'i rtsa ba chad pa yang ma yin mod kyi 'on kyang khyed kyis bcom
258a8('dul ba): ldan 'das kyis yang dge slong gang gang zag lo nyi shu ma lon pa dag dge slong gi dngos por rdzogs par bsnyen par byed na gang zag de yang rdzogs par bsnyen par mi 'gyur la/ dge slong de dag kyang smad par
258b1('dul ba): 'gyur ro/ /zhes gsungs pa ma thos sam/ khyed cag lo nyi shu ma lon par rdzogs par bsnyen pas khyod cag nges pa la 'jug pa dang / zag pa zad par 'gyur re skan/ de dag gis de thos nas sems khongs su chud cing 'khod pa dang / de dag
258b2('dul ba): gi slob dpon 'ongs nas des smras pa/ gzhon nu dag ci'i phyir sems khongs su chud cing 'khod/ tshur shog la thos pa zung shig /de dag gis smras pa/ slob dpon thos pa bzung bas cir 'gyur/ mang du thos par 'gyur ro/ /
258b3('dul ba): mang du thos pas cir 'gyur/ dbang po yongs su smin par 'gyur ro/ /dbang po yongs su smin pas cir 'gyur/ nges pa la 'jug pa dang / zag pa zad par 'gyur ro/ /de dag gis smras pa/ slob dpon bdag cag nges pa la 'jug pa
258b4('dul ba): dang / zag pa zad par 'gyur re skan/ khyed cag mtshams med pa'i las dag byas pa dang / dge ba'i rtsa ba chad pa yin nam ci/ de dag gis smras pa/ slob dpon bdag cag mtshams ma mchis pa'i las dag bgyis pa yang ma
258b5('dul ba): lags/ dge ba'i rtsa ba chad pa yang ma lags mod kyi/ 'on kyang bcom ldan 'das kyis yang dge slong gang gang zag lo nyi shu ma lon pa dge slong gi dngos por rdzogs par bsnyen par byed na gang zag de yang rdzogs par bsnyen
258b6('dul ba): par mi 'gyur la/ dge slong de dag kyang smad par 'gyur ro/ /zhes gsungs pas bdag cag lo nyi shu ma lon par rdzogs par bsnyen pas bdag cag nges pa la 'jug pa dang / zag pa zad par 'gyur re skan/
258b7('dul ba): des smras pa/ khyed kyis de ni thos na bcom ldan 'das kyis las dang po pa la ltung ba med do zhes gsungs pa de ma thos sam/ khyed cag las dang po pa yin pas rdzogs par bsnyen par gyur kyis tshur
258b8('dul ba): sheg la lung nos shig / gzhan yang 'di ltar khyed sus 'gyod pa bskyed/ btsun pa 'char kas so/ /dge slong don nyung ngu dag ci'i phyir dge slong dag bsams bzhin du dge slong la 'gyod pa skyed par byed ces smod par byed/ phyar ka gtong bar byed/
259a1('dul ba): kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes
259a2('dul ba): bya ba la sogs pa yang snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la
259a3('dul ba): smras pa/ 'char ka khyod bsams bzhin du dge slong la 'gyod pa skyed par byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/
259a4('dul ba): rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grang du mas rnam par smad nas dge slong rnams la bka' stsal pa/
259a5('dul ba): dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya te zhes bya ba la sogs pa snga ma bzhin no/ /nga'i nyan thos rnams kyis 'dul ba la
259a6('dul ba): bslab pa'i gzhi 'di ltar gdon par bya ste/ yang dge slong gang bsams bzhin du ci nas kyang dge slong 'di yid tsam zhig kyang bde ba la mi reg par bya'o snyam pa de nyid rkyen du byas te dge slong la 'gyod pa skyed na ltung byed do/ /yang dge slong
259a7('dul ba): gang zhes bya ba ni 'char ka 'am/ gzhan yang de lta bu gang yin pa'o/ /bsams bzhin du zhes bya ba ni rnam par brtags nas so/ /ci nas kyang dge slong 'di yid tsam zhig kyang bde ba la mi reg par bya'o snyam pa zhes bya ba ni tha na yid
259a8('dul ba): tsam zhig kyang yid mi dga' bar bya'o snyam pa'o/ /de nyid rkyen du byas te zhes bya ba ni gzhan ma yin pa'o/ /dge slong la zhes bya ba ni chos 'di pa la'o/ /'gyod pa skyed na zhes bya ba ni sems la cung zad 'gyod pa dang / rnam par 'gyod pa dang / rab tu 'gyod pa
259b1('dul ba): skyed na'o/ /ltung byed do/ /zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba
259b2('dul ba): de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis dge slong la 'gyod pa skyed pa'i bsam pas
259b3('dul ba): gan du song ste 'di skad ces tshe dang ldan pas rgyal po dang / nor can dang / tshong dpon dang / ded dpon che ge mo zhig dran nam zhes dris te/ mi dran no zhes zer nas de ni dus snga ba yin gyi tshe dang ldan pa ni dus 'phyi ba yin pas tshe
259b4('dul ba): dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na dge slong 'gyod pa skyes kyang rung ma skyes kyang rung dge slong la ltung byed du 'gyur ro/ /dge slong gis dge slong
259b5('dul ba): la 'gyod pa skyed pa'i bsam pas gan du song ste 'di skad ces tshe dang ldan pas zla ba gzas zin pa dang / nyi ma gzas zin pa che ge mo zhig dran nam zhes dris te/ mi dran no zhes zer nas de ni dus snga ba yin gyis tshe dang
259b6('dul ba): l dan pa ni dus 'phyi ba yin pas tshe dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na dge slong 'gyod pa skyes kyang rung ma skyes kyang rung dge slong la ltung byed
259b7('dul ba): du 'gyur ro/ /dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pa lo legs pa dang / lo nyes pa che ge mo zhig dran nam zhes dris te/ mi dran no zhes zer na de ni dus snga ba yin gyi tshe dang
259b8('dul ba): ldan pa ni dus 'phyi ba yin pas tshe dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na/ dge slong 'gyod pa skyes kyang rung ma skyes kyang rung dge slong la ltung byed du 'gyur ro/ /dge slong gis dge slong
260a1('dul ba): la 'gyod pa bskyed pa'i bsam pas gan du song ste 'di skad ces tshe dang ldan pa gnas gang du rdzogs par bsnyen ces dris te/ ga ge mo zhig tu'o zhes zer nas gnas de ni mtshams ma bcad pa dang / dkyil 'khor bar
260a2('dul ba): b lo 'thun par ma byas pa yin pas tshe dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na dge slong 'gyod pa skyes kyang rung ma skyes kyang rung dge slong la ltung
260a3('dul ba): byed du 'gyur ro/ /dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pa'i mkhan po ni gang yin/ slob dpon ni gang yin zhes dris te mkhan po ni che ge mo zhig yin/ slob dpon ni che ge mo zhig yin no
260a4('dul ba): zhes zer nas/ de gnyis ni tshul khrims 'chal ba yin pas tshe dang ldan pa rdzogs par ma bsnyen cing nyes par rdzogs par bsnyen pas yang rdzogs par bsnyen par bya dgos so zhes smras na dge slong 'gyod pa skyes kyang rung ma skyes kyang rung
260a5('dul ba): dge slong la ltung byed du 'gyur ro/ /dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pa phyogs ga ge mo zhig tu 'gro 'am zhes dris ste/ 'gro'o zhes zer nas de ni gcan sgo yin pas
260a6('dul ba): tshe dang ldan pa pham par 'gyur ba'i ltung ba byung ngo zhes smras na dge slong 'gyod pa skyes kyang rung ma skyes kyang rung dge slong la ltung byed du 'gyur ro/ /dge slong gis dge slong la 'gyod pa skyed pa'i bsam pas gan du song ste 'di skad ces tshe dang
260a7('dul ba): ldan pa slob dpon dang / mkhan po dag gi chos gos dag blangs sam zhes dris te blangs so zhes zer nas tshe dang ldan pas rku sems kyis blangs pas tshe dang ldan pa pham par 'gyur ba'i ltung ba byung ngo zhes smras na dge slong 'gyod pa
260a8('dul ba): skyes kyang rung ma skyes kyang rung dge slong la ltung byed du 'gyur ro/ /dge slong gis dge slong la 'gyod pa skyed pa'i bsam pas gan du song ste 'di skad ces tshe dang ldan pas dge 'dun gyi nang du 'du byed thams cad ni mi rtag pa/ chos thams cad
260b1('dul ba): ni bdag med pa mya ngan las 'das pa ni zhi ba'o/ /zhes smras sam zhes dris te/ smras so zhes zer nas tshe dang ldan pa mi'i chos bla ma smras pas tshe dang ldan pa pham par 'gyur ba'i ltung ba byung ngo zhes smras na dge slong 'gyod pa
260b2('dul ba): skyes kyang rung ma skyes kyang rung dge slong la ltung byed du 'gyur ro/ /don gzhan dang / 'dul ba'i yo byad kyis ni ltung ba med do/ /ji ltar don gzhan gyis zhe na 'di lta ste/ dge slong gis dge slong gi gan du song ste 'di skad ces tshe dang ldan
260b3('dul ba): pas rgyal po dang / nor can dang tshong dpon dang / ded dpon che ge mo zhig dran nam zhes dris te/ mi dran no zhes zer na de ni dus snga ba yin pas tshe dang ldan pas mi dran te tshe dang ldan pa legs par rdzogs par bsnyen to zhes smras na ltung
260b4('dul ba): ba med do/ /'di lta ste dge slong gis dge slong gi gan du song ste 'di skad ces tshe dang ldan pas zla ba gzas zin pa dang / nyi ma gzas zin pa che ge mo zhig dran nam zhes dris te mi dran no zhes zer nas de ni dus snga ba yin pas tshe dang ldan pas mi dran
260b5('dul ba): tshe dang ldan pa legs par rdzogs par bsnyen to zhes smras na ltung ba med do/ /'di lta ste dge slong gis dge slong gi gan du song te 'di skad ces tshe dang ldan pas lo legs pa dang / lo nyes pa che ge mo zhig dran nam zhes dris te/ mi dran no zhes
260b6('dul ba): zer nas de ni dus snga ba yin pas tshe dang ldan pa mi dran te tshe dang ldan pa legs par rdzogs par bsnyen to zhes smras na ltung ba med de/ de ltar don gzhan gyis so/ /ji ltar 'dul ba'i yo byad kyis zhe na/ 'di lta ste/ dge slong gis dge
260b7('dul ba): slong gi gan du song ste 'di skad ces tshe dang ldan pa gnas gang du rdzogs par bsnyen ces dris te/ ga ge mo zhig tu'o zhes zer nas gnas de ni mtshams bcad pa dang / dkyil 'khor bar blo 'thun par byas pa yin pas tshe dang ldan pa legs par
260b8('dul ba): rdzogs par bsnyen to zhes smras na ltung ba med do/ /'di lta ste/ dge slong gis dge slong gi gan du song ste 'di skad ces tshe dang ldan pa'i mkhan po ni gang yin slob dpon ni gang yin zhes dris te mkhan po ni che ge mo zhig yin/ slob dpon ni che ge mo zhig yin
261a1('dul ba): zhes zer nas de gnyis ni dge slong tshul khrims dang ldan pa yin pas de gnyis la bsnyen bkur byas na khyod la bsod nams mang du skye zhing tshe dang ldan pa legs par rdzogs par bsnyen pa yin no zhes smras na ltung ba med do/ /
261a2('dul ba): 'di lta ste/ dge slong gis dge slong gi gan du song ste 'di skad ces tshe dang ldan pas mkhan po dang / slob dpon dag gi chos gos dag blangs sam zhes dris te blangs so zhes zer nas/ rku sems kyis ma len cig /pham par 'gyur ba'i ltung ba ma byung bar
261a3('dul ba): gyis shig ces smras na ltung ba med do/ /'di lta ste/ dge slong gis dge slong gi gan du song ste 'di skad ces tshe dang ldan pa phyogs ga ge mo zhig tu 'gro 'am zhes dris te/ 'gro'o zhes zer nas tshe dang ldan pa phyogs de ni gcan sgo yin gyis phyogs der
261a4('dul ba): ma 'gro shig / khyod tshangs pa mtshungs par spyod pa mkhas pa rnams mi dogs pa'i gnas la dogs par 'gyur bar ma byed cig /mi rtog pa'i gnas la rtog par 'gyur bar ma byed cig ces smras na ltung ba med do/ /'di lta ste/ dge slong gis dge
261a5('dul ba): slong gi gan du song ste 'di skad ces tshe dang ldan pas dge 'dun gyi nang du 'du byed thams cad ni mi rtag pa/ chos thams cad ni bdag med pa/ mya ngan las 'das pa ni zhi ba'o zhes smras sam zhes dris te/ smras so/ /
261a6('dul ba): zhes zer nas mi'i chos bla ma ma smra shig /pham par 'gyur ba'i ltung ba ma byung bar gyis shig ces smras na ltung ba med do/ /de ltar 'dul ba'i yo byad kyis so/ /las dang po pa dang /
261a7('dul ba): smyos pa dang / sems 'khrugs pa dang / tshor ba dag gis nyen pa la ltung ba med do/ /'gyod pa skyed pa'i ltung byed de drug bcu rtsa gnyis pa rdzogs s+ho// // sangs rgyas bcom ldan 'das
261a8('dul ba): mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen
261b1('dul ba): par byas pa de'i tshe na bcu bdun sde dag gal te cig la las su bsgo ba bab pa na yang de dag thams cad bsdongs te byed do/ /ci tsam dus gzhan zhig na gtsug lag khang der mtshan thog thag tu chos mnyan pa byung nas der de dag thams
261b2('dul ba): cad kyis bsdongs te tron byas so/ /phyi de nyin par dge 'dun gyi bsro gang du chos mnyan pa byung nas der yang de dag thams cad kyis bsdoms te tron byas so/ /de'i phyi de nyin par bcu bdun sde las cig la dge bskos bab nas de'i nyin mo
261b3('dul ba): yang thams cad kyis gtsug lag khang brgyan te 'khod do/ /de nas dge bskos tron byed pa'i tshe bcu bdun sde las cig la blo byung ba bdag ni chad kyis nyal lo/ /mi bcu drug gis ci'i phyir tron mi nus snyam mo/ /de de bzhin du re re la yang blo de lta bu byung nas
261b4('dul ba): gzhan bcu drug po thams cad so sor nyal du dong ngo / /dge bskos de 'ba' shig gcig pus mtshan thog thag las byas te mtshan mo nam nangs pa dang mar me'i kong bu dag bsdus/ sgo dag phye/ gtsug lag khang chag chag btab
261b5('dul ba): byug pa byas te dus shes par byas nas stan bshams shing mchod rten gyi 'khor sar bdug spos brims te gtsug lag khang gi steng du 'greng nas gaN DI brdung bar brtsams so/ /de nas bcu drug po de gaN DI 'i sgras sad nas
261b6('dul ba): rang rang gis gnas khang dag nas lhung bzed thogs te byung ba dang / de dag gis dge bskos de gcig pu phar rgyug tshur rgyug cing 'dug pa mthong nas/ de dag gis phan tshun smras pa/ tshe dang ldan pa dag 'di cig pu
261b7('dul ba): phar rgyug tshur rgyug cing 'dug na yu bu cag las sus kyang 'di'i grogs ma byas sam/ gcig gis smras pa/ kho bo la blo byung ba/ bdag ni chad kyis nyal lo/ /mi bcu drug gis ci'i phyir tron mi nus snyam mo/ /de bzhin du gzhan
261b8('dul ba): yang de skad zer/ gzhan dag kyang de skad zer te/ thams cad kyis de skad smras so/ /de nas bcu drug po dag gis smras pa/ tshe dang ldan pa dag 'di bdag cag gis 'phral gyi bya ba tham cad la thog mar 'gro ba yin na/ bdag cag gi 'di'i grogs
262a1('dul ba): ma byas pa ni yu bu cag gis ma legs pa byas te 'di bdag cag la gshe bar 'gyur gyis zan zos ma thag tu bzod pa gsol bar bya'o zhes de dag gis zan zos nas bzod pa gsol bar brtsams te/ gzhon pa rnams kyis ni de'i rkang pa gnyis la gtug /
262a2('dul ba): rgan pa rnams kyis ni mgul nas 'khyud de tshe dang ldan pa bzod pa gsol lo zhes byas na de cang mi smra ba nyid du 'dug go de dang ches bshes pa cig yod pa des ga ga
262a3('dul ba): tshil byas pa dang des rgod par brtsams te bzod do zhes kyang zer ro/ /de dag gis bsams pa/ de ni thabs legs pa yin no snyam nas gzhan gyis kyang ga ga tshil byas shing de bzhin du thams cad kyi bar gyi ga ga tshil byas pa dang / de rlung gyen du
262a4('dul ba): 'chug te dus la bab bo/ /de dag rtad cing mya ngan bya bar brtsams pa dang / dge slong rnams kyis smras pa/ kye bcu bdun sde dag ci'i phyir brtad cing mya ngan byed/ de dag gis smras pa/ bdag cag sngon ni bcu bdun sder gyur na da ni bcu drug sder gyur te/ tshang pa mtshungs
262a5('dul ba): par spyod pa yid du 'ong ba dang bral zhing pham par gyur pa'i ltung ba byung ngo / /dge slong de dag gis ma legs so zhes smras te dong ngo / /bcu drug po de dag kyang mtha' gcig tu dong ste sems khongasu chud cing 'khod pa dge slong gzhan dag
262a6('dul ba): gis mthong nas dge slong de dag gis spyo bar brtsams te/ tshe dang ldan pa bcu bdun sde 'di dag ni sog ma'i me bzhin du skad cig gis 'bar zhing skad cig gis shi bar gyur te/ yid tsam zhig gis rgod bag byed cing / yid tsam
262a7('dul ba): zhig gis sems khongs su chud cing 'khod do zhes zer ro/ /de dag mya ngan gyi mes yid gdungs pas yongs su spyos kyang cang mi smra bar sems khongs su chud cing 'khod do/ /de dag sems khongs su chud cing
262a8('dul ba): 'khod pa 'char kas mthong nas des smras pa/ bcu bdun sde dag ci'i phyir sems khongs su chud cing 'khod de dag gis smras pa/ kho bo cag da dung yang bcu bdun sde yin snyam 'am/ ci'i phyir ma yin/ de dag gis skabs de rgyas
262b1('dul ba): par brjod pa dang / dge slong don nyung ngu dag ci'i phyir dge slong dag dge slong la sor mos ga ga tshil byed ces smod par byed/ phyar ka gtong bar byed kha zer bar byed pa'i skabs de dge slong rnams kyis bcom ldan 'das
262b2('dul ba): gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin
262b3('dul ba): du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis bcu bdun sde dag la smras pa/ dge slong dag khyed sor mos ga ga tshil byed pa bden nam/ btsun pa mad do/ /sangs rgyas
262b4('dul ba): bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab du byung bas bya ba ma yin no zhes rnam par smad pa mdzad do/ /de nas bcom ldan
262b5('dul ba): 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya
262b6('dul ba): ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ sor mos ga ga tshil byed na ltung byed do/ /sor mos ga ga tshil byed na zhes bya ba ni sor mos ga ga
262b7('dul ba): tshil bya ba'i bsam pas lus kyis las dang / lus kyis spyod pa dang / lus kyi g.yo ba gang yin pa byed na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang ngan 'gro dang log par ltung ba dag tu sreg par byed tshod
262b8('dul ba): par byed ltung bar byed pa'o gzhan yang ji srid du ltung ba de ma bshags shing so sor ma bshags na dge ba'i chos rnams sgrib par byed pa ste/ des na ltung byed do zhes gsungs so de la ltung bar ji ltar 'gyur zhe na/ dge slong gis dge slong la sor mo gcig gis ga
263a1('dul ba): ga tshil byed na ltung byed du 'gyur ro/ /sor mo gnyis dang / gsum dang / bzhi dang / lngas ga ga tshil byed na yang ltung byed du 'gyur ro/ /khu tshur dang / gru mo dang / phrag pa dang / mgo dang / glo dang / rgyab dang / rked pa dang / brla dang /
263a2('dul ba): byin pa dang / tha na rkang pa'i mthe bos ga ga tshil byed na yang ltung byed du 'gyur ro/ /rma ston pa dang / sbrang bu dang / 'brum bu dang / sme ba dang / spu'i tshangs ston pa la ltung ba med do/ /las dang po pa dang / smyos pa dang / sems 'khrugs
263a3('dul ba): pa dang / tshor ba dag gis nyen pa la ltung ba med do/ /ga ga tshil byed pa'i ltung byed de drug bcu rtsa gsum pa rdzogs so// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga'
263a4('dul ba): ra ba na bzhugs so/ /gang gi tshe bcu bdun sde dag las tshe dang ldan pa nye ba 'khor gyis nyon mongs pa thams cad spangs pas dgra bcom pa nyid mngon sum du byas pa de'i tshe na des bsams pa/ bdag gi tshangs pa mtshungs par
263a5('dul ba): spyod pa 'di dag la dge ba'i rtsa ba cung zad yod dam snyam na des yod par mthong ngo / /su la rag las snyam na bdag nyid la rag las par mthong nas de bcu drug po gzhan dag gdul ba la ltos pas de dag gi phyi bzhin phyi bzhin
263a6('dul ba): rjes su 'brang ba na de dag gis smras pa/ tshe dang ldan pa dag chu klung gnas can gyi ngogs su chu'i don du 'dong zhing der khrus kyang bya'o zhes de dag chu tshags dang / chu bum thogs te chu klung gnas can ga la ba der dong nas/ de dag
263a7('dul ba): smras pa/ tshe dang ldan pa dag ji lta je khrus bya 'am/ 'on te chu btsag par bya/ de dag gis smras pa/ je chu btsag par bya ste/ de'i 'og tu khrus bya'o/ /zhes de dag gis chu btsag nas gos dag mtha' gcig tu phud de khrus bya bar
263a8('dul ba): brtsams nas chur zhugs te de dag steng du 'byung bar yang byed/ 'og tu nub par yang byed/ tshu rol gyi 'gram nas pha rol gyi 'gram du 'gro bar yang byed/ pha rol gyi 'gram nas tshu rol gyi 'gram du 'ong bar yang byed/ rgyun phyogs su
263b1('dul ba): 'gro bar yang byed/ rgyun las zlog phyogs su 'gro bar yang byed/ chu la rnga bo che'i sgra 'byin par yang byed/ rdza rnga kha gcig pa'i sgra 'byin par yang byed/ chu la gseg ma 'khrab pa dang / 'phen par yang byed/ chu la khor yug dang rdo rje lta
263b2('dul ba): bu yang byed/ chu la khron pa dang / dba' klong dang / chu srubs 'dren pa yang byed/ chu la rgod bag dang / phyar g.yeng dang / lus sgyur ba dag kyang byed do/ /tshe dang ldan pa nye ba 'khor yang shes bzhin du khrus byas te chu klung gnas can rgal nas chos
263b3('dul ba): gos dag bgos te sdod do/ /de'i tshe na ko sa lar byung ba'i rgyal po gsal rgyal steng gi khang bzangs kyi gzhir gtogs pa na btsun mo phreng ldan ma dang lhan cig 'dug pas ji tsam na bcu bdun sde dag chu la rtse bas rtse ba mthong ngo / /
263b4('dul ba): mthong nas kyang des btsun mo phreng ldan ma la smras pa/ phreng ldan ma yon gnas dag gi mdzes pa la ltos shig ltos shig /phreng ldan mas smras pa/ lha de ni ngo mtshar mi che ste/ lang tsho gsar du gyur nas tshangs par spyad pa spyod pa
263b5('dul ba): lags kyi/ lha bgres pa'i gnas skabs su gyur kyang da dung thugs ma byung ba ngo mtshar che lags so/ /rgyal po skyengs nas cang mi smra bar 'dug go/ /tshe dang ldan pa nye ba 'khor gyis la la zhig mi dga' bar sems dpa' ma
263b6('dul ba): gyur tam snyam du bsams na/ de ji tsam na ko sa lar byung ba'i rgyal po gsal rgyal steng gi khang bzangs kyi gzhir gtogs pa na mi dga' bar sems pa mthong ngo / /mthong nas kyang des de dag la smras pa/ tshe dang ldan pa
263b7('dul ba): dag ko sa lar byung ba'i rgyal po gsal rgyal mi dga' bar sems kyis byung shig dang de dga' bar bya'o/ /de nas de dag byung ste gos dag gyon pa na tshe dang ldan pa nye ba 'khor mos pa las byung ba'i ting nge 'dzin la snyoms par
263b8('dul ba): zhugs nas/ 'di ltar de dag thams cad chu tshags dang chu bum dang bcas te steng gi nam mkha' la ngang pa'i rgyal po 'dab ma brkyang ba ltar 'phags te dong ngo / /de dag steng gi nam mkha' la 'dong ba'i grib ma ko sa lar byung ba'i
264a1('dul ba): r gyal po gsal rgyal gyi steng gi khang bzangs kyi gzhir bab nas btsun mo phreng ldan mas de dag steng gi nam mkha' la ngang pa'i rgyal po 'dab ma brkyang ba ltar 'phags te 'dong ba mthong nas des ko sa lar byung ba'i rgyal po
264a2('dul ba): gsal rgyal la smras pa/ lha yon gnas dag gi mdzes pa la gzigs shig gzigs shig /rgyal pos smras pa/ phreng ldan ma dgra bcom pa zag pa zad pa dag chu la phyar g.yeng gis rtse bar 'gyur ba de ni gnas ma yin skabs
264a3('dul ba): ma yin te/ de ni gnas med do/ /phreng ldan mas smras pa/ lhas de ni gsan na bcom ldan 'das kyis 'di na ngas dge slong 'dug pa na 'dod chags dang bcas/ zhe sdang dang bcas/ gti mug dang bcas par mthong la/ de nyid langs pa na 'dod
264a4('dul ba): chags dang bral/ zhe sdang dang bral/ gti mug dang bral bar yang mthong ngo / /dge slong dag de lta bas na sems ni glog dang 'dra la/ ting nge 'dzin ni rdo rje dang 'dra bas nyon mongs pa rnams ni ye shes kyis 'joms so zhes gsungs
264a5('dul ba): pa de ma gsan tam/ rgyal po thos pa nyung bas de cang mi smra bar 'dug go/ /phreng ldan mas kyang bsams pa/ dgra bcom pa zag pa zad pa dag chu la phyar g.yeng gis rtse ba de ni gnas ma yin skabs ma yin te/ de ni gnas
264a6('dul ba): med do snyam nas/ de nas btsun mo phreng ldan mas mi zhig la smras pa/ kye nang rje khyod tshur shog /bcom ldan 'das ga la ba der song la phyin pa dang / kho mo'i tshig gis bcom ldan 'das kyi zhabs gnyis la mgo bos
264a7('dul ba): phyag 'tshol la/ 'di skad ces btsun mo phreng ldan ma'i mchid nas/ btsun pa 'phags pa 'di dag chab la phyar g.yeng gis rtse bar bgyid pas rgyal po glo ba mi dga' bar sems na/ kye ma bcom ldan 'das kyis gang gis
264a8('dul ba): 'phags pa dag chab la phyar g.yeng gis rtse bar mi 'gyur ba dran par bgyi ba cung zhig bca' ba mdzad na legs so zhes mchi'o zhes gsol cig / mi des jo mo bka' bzhin 'tshal zhes btsun mo phreng ldan ma las mnyan nas
264b1('dul ba): bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' cig tu 'dug go/ /mtha' cig tu 'dug nas bcom ldan 'das la 'di skad ces gsol to/ /btsun pa btsun mo
264b2('dul ba): phreng ldan ma bcom ldan 'das kyi zhabs gnyis la mgo bos phyag 'tshal lo/ /btsun mo phreng ldan ma dang / khyod bde bar gyur cig /btsun pa btsun mo phreng ldan ma'i mchid nas 'phags pa 'di dag chab la phyar g.yeng gis rtse bar bgyid
264b3('dul ba): pas rgyal po glo ba mi dga' bar sems na/ kye ma bcom ldan 'das kyis gang gis 'phags pa dag chab la phyar g.yeng gis rtse bar mi 'gyur ba'i dran par bgyi ba cung zhig bca' ba mdzad na legs so zhes mchi'o/ /bcom ldan 'das
264b4('dul ba): kyis mi de la cang mi gsung bas gnang ngo / /de nas mi des bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /
264b5('dul ba): de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad
264b6('dul ba): pa ste zhes bya ba la sogs pa yang snga ma bzhin te/ sangs rgyas bcom ldan 'das kyis bcu bdun sde dag la smras pa/ dge slong dag khyed chu la phyar g.yeng gis rtse ba bden nam/ btsun pa mad do/ /sangs rgyas bcom ldan
264b7('dul ba): 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam
264b8('dul ba): grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la
265a1('dul ba): sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ chu la rtse na ltung byed do/ /chu la rtse na zhes bya ba ni chu la rtse ba'i bsam pas lus kyi las
265a2('dul ba): dang / lus kyi spyod pa dang / lus kyi g.yo ba byed na'o/ /ltung byed do/ /zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung
265a3('dul ba): bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ gzhi
265a4('dul ba): dgu las te/ rtse bar bya'o/ /rtser gzhug par bya'o/ /rtsed mo bya'o/ /rtsed mo byed du gzhug go/ /dga' bar bya'o/ /dga' bar byed du gzhug go/ /rgod bag bya'o/ /'phyar g.yeng bya'o/ /lus bsgyur bar bya'o snyam pa'i bsam
265a5('dul ba): pas so/ /de la ji ltar rtse bar bya'o snyam pa'i bsam pas she na/ dge slong gis chu la rtse ba'i bsam pas khri las ldang bar byed/ sham thabs gyon par byed/ chos gos gyon par byed/ 'gro bar byed cing chos gos
265a6('dul ba): dag bzhag nas khrus ras gyon par byed/ chur 'jug par byed cing 'og tu nub par byed pa na ltung byed du 'gyur ro/ /steng du 'byung bar byed na ltung byed du 'gyur ro/ /sim par 'dod pa'i bsam pas ni ltung ba med do/ /tshu
265a7('dul ba): rol gyi 'gram nas pha rol gyi 'gram du 'gro bar byed na ltung byed du 'gyur ro/ /pha rol gyi 'gram nas tshu rol gyi 'gram du 'ong na ltung byed du 'gyur ro/ /rgal ba'i bsams pas ni ltung ba med do/ /rgyun phyogs su rtsol na
265a8('dul ba): ltung byed du 'gyur ro/ /rgyun las zlog phyogs su rtsol na ltung byed du 'gyur ro/ /slob pa'i bsam pas ni ltung ba med do/ /chu la rnga bo che rdung ngam/ chu la rdza rnga kha gcig pa rdung ngam/ chu la gseg ma 'khrab bam/
265b1('dul ba): chu la khor yug byed dam/ chu la rdo rje byed dam/ chu la chu srubs 'dren na ltung byed du 'gyur ro/ /tha na chu la bam tol gyis rdeg na nyes byas su 'gyur ro/ /dge slong gis bum pa dang / phru ba dang / ril ba dang / kham phor du chu la rnga
265b2('dul ba): bo che rdung bar byed dam/ chu la rdza rnga kha gcig pa rdung bar byed dam/ tha na bam tol gyis rdeg na nyes byas su 'gyur ro/ /dge slong gis sran tshod dang / 'u sha dang / thang tsha bar chu la rnga bo che rdung bar byed dam/ rdza rnga kha gcig
265b3('dul ba): pa rdung bar byed dam/ tha na bam tol gyis rdeg na nyes byas su 'gyur ro/ /grangs par 'dod pa'i bsam pas ni ltung ba med do/ /de ltar rtse bar bya'o snyam pa'i bsam pas so/ /rtser gzhug go snyam pa'i bsam pa la
265b4('dul ba): sogs pa lhag ma rnams la yang de bzhin no/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /chu la rtse ba'i ltung byed de drug bcu rtsa bzhi pa rdzogs so// //
265b5('dul ba): 'dul ba rnam par 'byed pa/ bam po drug bcu rtsa gcig pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang
265b6('dul ba): gi tshe tshe dang ldan pa ma 'gags pas nyon mongs pa thams cad spangs pas dgra bcom pa nyid mngon sum du byas shing des rnam par grol ba'i bde ba nyams su myong ba'i tshe de 'di snyam du sems te/ bcom ldan 'das de ni
265b7('dul ba): bdag la phan pa mdzad pa yin no/ /bde bar gshegs pa de ni bdag la legs pa mdzad pa yin te/ 'di ltar bcom ldan 'das de ni bdag gi sdug bsngal gyi chos mang po sel bar mdzad pa/ bcom ldan 'das
265b8('dul ba): de ni bdag gi bde ba'i chos mang po sgrub par mdzad pa/ bcom ldan 'das de ni bdag gi sdig pa mi dge ba'i chos mang po sel bar mdzad pa/ bcom ldan 'das de ni bdag gi dge ba'i chos mang po sgrub par mdzad pa yin na
266a1('dul ba): bdag gis de la ji zhig byas na bdag gis bcom ldan 'das la lan byas pa dang / nye bar byas pa dang / rab tu byas par 'gyur snyam nas/ yang de 'di snyam du sems te/ sangs rgyas bcom ldan 'das rnams dka' ba
266a2('dul ba): m dzad pa brgya stong du ma dag gis bskal pa grangs med pa gsum gyis pha rol du phyin pa drug yongs su rdzogs par mdzad nas bla na med pa'i mkhyen pa thugs su chud pa gang yin pa de dag thams cad ni sems can gyi don
266a3('dul ba): gyi phyir yin pas bdag gis kyang gdul ba'i bya ba cung zhig bya'o snyam mo/ /de nas tshe dang ldan pa ma 'gags pa phyem bred na nang du yang dag 'jog las langs nas/ bcom ldan 'das ga la ba der song ste phyin nas/ bcom
266a4('dul ba): ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa ma 'gags pas 'di skad ces gsol to/ /btsun pa bdag ljongs rgyur
266a5('dul ba): mchi bar 'tshal lo/ /de nas bcom ldan 'das kyis tshe dang ldan pa ma 'gags pa'i sems thugs kyis mkhyen nas tshe dang ldan pa ma 'gags pa la 'di skad ces bka' stsal to/ /ma 'gags pa khyod song la sems can ma
266a6('dul ba): rgal ba rnams ni sgrol cig / ma grol ba rnams ni khrol cig /dbugs ma phyin pa rnams ni dbugs phyung shig /yongs su mya ngan las ma 'das pa rnams ni yongs su mya ngan las zlos shig /de nas tshe dang ldan pa ma 'gags
266a7('dul ba): pas bcom ldan 'das kyi bka' stsal pa la mngon par dga' ba dang rjes su yi rang ba byas te bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo / /de nas tshe dang ldan pa
266a8('dul ba): ma 'gags pa de nyid kyi mtshan mo 'das nas snga dro sham thabs bgos lhung bzed dang chos gos thogs te mnyan yod du bsod snyoms la zhugs so/ /mnyan yod du bsod snyoms brgyus nas zas kyi bya ba byas te
266b1('dul ba): phyi ma'i zas kyi bsod snyoms las phyir log pas ji ltar longs spyod pa'i gnas mal mkhos su phab nas lhung bzed dang chos gos thogs te ljongs rgyur song ngo / /ri brags shig na khyim bdag cig 'dug pa des rigs mnyam pa
266b2('dul ba): las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /de la bu gnyis dang / bu mo gcig yod nas des bu de gnyis kyi khyim phub cing bu mo de yang bag mar btang ngo / /dus gzhan zhig na
266b3('dul ba): khyim bdag de yang dus la bab/ de'i bu mo de yang khyo shi bar gyur nas ming po gnyis kyi khyim du gnas par brtsams shing de skyes pa gzhan dag dang lhan cig dga' mgur spyod par byed do/ /ri brags de na de'i ming po de gnyis gtso
266b4('dul ba): bor grags pa yin te/ gang gi tshe de gnyis 'ga' zhig dang lhan cig 'thab pa de'i tshe na 'thab zla de na re khyod gnyis kyang smra 'am/ khyed gnyis kyi sring mo skyes pa gzhan dag dang lhan cig dga' mgur spyod do zhes zer ro/ /
266b5('dul ba): de gnyis dong ste sring mo la smras pa/ sring mo kho bo cag gnyis mi dang 'thab pa na de na re khyed gnyis kyang smra 'am/ khyod gnyis kyi sring mo skyes pa gzhan dag dang lhan cig dga' mgur spyod par byed do zhes zer ro/ /sring mos
266b6('dul ba): smras pa/ ming po gnyis bdag ni tshul khrims dang ldan pa lags na skye bo brdzun ma dag bdag la skur pa mchi'o/ /dus gzhan zhig na de la sems can zhugs par gyur te mngal na gnas pa'i mtshan ma dag kyang byung nas
266b7('dul ba): ming po gnyis kyis de la smras pa/ sring mo khyod na re bdag ni tshul khrims dang ldan pa lags na skye bo brdzun ma dag skur pa mchi'o zhes zer na 'di ga las byung / sring mos smras pa/ ming po gnyis 'di ni sems
266b8('dul ba): can spyi rdol can zhig nan gyis bdag gi mngal du zhugs pa lags so/ /dus gzhan zhig na de btsas pa las khye'u zhig byung nas de'i nye du dag 'dus shing lhags te khye'u 'di'i ming cir gdags shes de'i ming
267a1('dul ba): 'dogs par byed pa na de dag 'di snyam du sems te/ khye'u 'di ma btsas pa kho na nas mas spyi rdol can zhes bya ba'i tshig kun du brjod pas khye'u 'di'i ming spyi rdol can du gdags so zhes khye'u de'i ming spyi rdol can zhes bya bar btags so/ /de'i ma
267a2('dul ba): yang spyi rdol can gyi ma zhes bya ba'i ming du gyur nas/ ming po gnyis kyis de gnas gzhan du bzhag go/ /tshe dang ldan pa ma 'gags pa ljongs rgyu zhing 'gro ba na ri brags der phyin nas des der bsti gnas brnyas pa dang /
267a3('dul ba): khye'u dag cig rtse zhing 'khod pa de dag gis de la smras pa/ 'phags pa spyi rdol can gyi ma la bsti gnas g.yor cig dang / de khyod la bsti gnas 'bul bar 'gyur ro/ /dgra bcom pa rnams kyi chos nyid ni
267a4('dul ba): ma bsams par shes pa dang mthong ba mi 'jug pas de der song ste bsti gnas brnyas pa dang / des de la bsti gnas phul te stan bshams nas 'dir bzhugs shig ces smras so/ /de der 'dug pa dang des de'i
267a5('dul ba): rkang pa bkru ba'i chu khyer te 'ongs nas smras pa/ 'phags pa zhabs bkru bar bgyi'o/ /tshe dang ldan pa ma 'gags pas smras pa/ kho bo ni bud med kyis rkang pa mi 'khru'o/ /des bsams pa/ rab tu byung ba
267a6('dul ba): dag la 'di lta bu'i brtul zhugs yang dag par blangs pa yod do snyam nas des de'i rkang pa bsku ba khyer te 'ongs nas smras pa/ 'phags pa zhabs bsku bar bgyi'o/ /tshe dang ldan pa ma 'gags pas smras pa/ kho bo
267a7('dul ba): ni bud med kyis rkang pa mi skud do/ /des bsams pa/ rab tu byung ba dag la 'di lta bu'i brtul zhugs yang dag par blangs pa yod do snyam nas/ des zan khyer te 'ongs nas smras pa/ 'phags pa bshos
267a8('dul ba): gsol cig / tshe dang ldan pa ma 'gags pas smras pa/ kho bo ni dus ma yin par mi za'o/ /des bsams pa/ rab tu byung ba dag la brtul zhugs 'di lta bu yang dag par blangs pa yod do snyam nas/
267b1('dul ba): des de'i mal bshams pa dang / tshe dang ldan pa ma 'gags pa mal der skyil mo krung bcas nas lus drang por bsrang ste dran pa mngon du phyogs par bzhag nas 'dug go/ /de de'i gan du 'ongs te/ bud med kyi g.yo dag
267b2('dul ba): dang / bud med kyi gya gyu dag dang / bud med kyi ya yo dag dang / bud med kyi sgyu gang dag yin pa de dag nye bar bstan par brtsams pa dang / tshe dang ldan pa ma 'gags pa dbang po dag 'bebs par byed do/ /des bsams pa/ 'di
267b3('dul ba): chad pas re shig nyal du bcug ste nam phyed na 'gro bar bya'o snyam nas/ de nam phyed na song ste de bzhin du bud med kyi g.yo dag dang / bud med kyi gya gyu dag dang / bud med kyi ya yo dag dang / bud med kyi sgyu gang dag yin pa de
267b4('dul ba): dag bstan par brtsams pa dang / tshe dang ldan pa ma 'gags pa dbang po dag 'bebs par byed do/ /des bsams pa/ skyes bu 'di lta bu dang ni shin du thag ring du song yang lhan cig dga' mgur spyad par bya ba yin na gang gis 'di
267b5('dul ba): bdag gi dbang du 'gyur ba'i thabs ci yod snyam nas/ des bsams pa/ bud med kyi yul gyi reg pa ni dug yin pas bdag gis 'khyud na 'di bdag gi dbang du 'gyur ro/ /snyam nas des 'khyud par brtsams pa dang / tshe dang ldan
267b6('dul ba): pa ma 'gags pa ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang / glog 'byin pa'i cho 'phrul dag bya bar brtsams so/ /
267b7('dul ba): so so'i skye bo ni rdzu 'phrul la myur du sems gtod par byed pa yin pas bud med de shing ljon pa rtsa ba nas bcad pa bzhin du tshe dang ldan pa ma 'gags pa'i rkang pa gnyis kyi drung du sgyel nas smras pa/ yon gnas
267b8('dul ba): yang dag par gyur pa mar gshegs su gsol/ mar gshegs su gsol/ nyon mongs pa'i 'dam du bying ba bdag sug pa nas drang ba stsal du gsol/ tshe dang ldan pa ma 'gags pa bud med de la rjes su
268a1('dul ba): snying brtse ba'i phyir steng gi nam mkha' las shod du babs so/ /de nas bud med des tshe dang ldan pa ma 'gags pa'i rkang pa gnyis la mgo bos phyag 'tshal te stan shin du dma' ba zhig blangs nas chos
268a2('dul ba): mnyan pa'i phyir de'i mdun du 'dug go/ /tshe dang ldan pa ma 'gags pas de'i bsam pa dang / bag la nyal dang / khams dang / rang bzhin khongs su chud nas gang thos nas bud med des stan de nyid la 'dug bzhin du
268a3('dul ba): ' jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de lta bur 'phags pa'i bden pa bzhi yang dag par so sor rtogs par byed pa'i
268a4('dul ba): chos bstan pa byas so/ /des bden pa mthong nas smras pa/ btsun pa ma 'gags pas bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/ rgyal pos kyang ma bgyis/ lha
268a5('dul ba): rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag gi tshogs dag gis kyang ma bgyis te/ khrag dang
268a6('dul ba): mchi ma'i rgya mtsho ni skams/ rus pa'i ri dag las ni bsgral/ ngan song gi sgo dag ni bkum/ mtho ris dang / thar pa'i sgo dag ni phye/ sems can dmyal ba dang / dud 'gro dang / yi dags nas ni rkang pa phyung / lha dang / mi rnams
268a7('dul ba): kyi nang du ni bzhag / 'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/
268a8('dul ba): btsun pa ma 'gags pa bdag ni mngon par zhugs pa lags so/ /btsun pa ma 'gags pa bdag ni mngon par zhugs pa lags te/ btsun pa ma 'gags pa bdag bcom ldan 'das dang / chos dang / dge slong gi dge 'dun
268b1('dul ba): la skyabs su mchis/ bdag dge bsnyen mar gzung du gsol/ deng slan cad ji srid 'tsho'i bar du glo ba thag pa nas skyabs su mchi'o/ /btsun pa ma 'gags pa de'i slad du sang 'di nyid du gdugs tshod gsol bar ci gnang /
268b2('dul ba): sring mo dam tshig gis bza' bar bya ste/ gal te sgo bcad de sbyin par byed na bza'o/ /des smras pa/ chab sgo bkum ste gsol lo/ /des de nyid kyi mtshan mo kha zas sta gon byas nas nang par sngar langs te stan bshams
268b3('dul ba): nas sgo bcad de gdugs tshod la bab pa dang / tshe dang ldan pa ma 'gags pa bde bar 'dug par rig nas bca' ba dang gza' ba gtsang zhing bsod pas rang gi lag nas tshim par byed/ stobs par byed do/ /rnam grangs
268b4('dul ba): du mar bca' ba dang bza' ba gtsang zhing bsod pas rang gi lag nas bstabs shing tshim par byas nas/ tshe dang ldan pa ma 'gags pa zan zos shing lag pa bsnyal lhung bzed bzhag par rig nas stan ches dma' ba zhig blangs
268b5('dul ba): te tshe dang ldan pa ma 'gags pa'i mdun du chos mnyan pa'i phyir 'dug go/ /de'i tshe na de'i ming po gnyis mi zhig dang lhan cig thab mo byung ba na mi de na re khyed gnyis kyi smra 'am/ khyed gnyis kyi sring mo ya tshan can sna tshogs dang
268b6('dul ba): ldan pa'i mchod sbyin byed pas shAkya'i bu'i dge sbyong yang ma btang ste/ shAkya'i bu'i dge sbyong khar tsang zhugs na da dung yang ma byung ngo zhes zer ro/ /de gnyis kyis bsams pa/ bdag cag gnyis gang cung zad
268b7('dul ba): mis brnyas par gyur pa de thams cad ni 'di'i le lan yin gyis de gsad du 'dong ngo snyam nas ral gri shubs nas phyung ste de'i khyim ga la ba de logs su phyogs te brgyugs pa dang / srog chags brgya stong
268b8('dul ba): phrag du ma dag kyang kha cig ni ltad mo bskyes pa na/ kha cig ni sngon gyi dge ba'i rtsa ba dag gis bskul ba na de gnyis kyi phyi bzhin phyi bzhin du rjes su 'brang ngo / /de nas tshe dang ldan pa ma 'gags pas smras pa/ sring mo kho
269a1('dul ba): bo phyir 'byung gis khyod kyis sgo chod cig / de phyir phyung ba dang des sgo bcad do/ /de nas tshe dang ldan pa ma 'gags pas ngang pa'i rgyal po 'dab ma brkyang ba ltar steng gi nam mkha' la 'phags nas 'bar ba dang /
269a2('dul ba): gsal ba dang / char 'bebs pa dang / glog 'byin pa'i cho 'phrul dag bya bar brtsams so/ /so so'i skye bo ni rdzu 'phrul la myur du sems gtod par byed pa yin pas de gnyis shing ljon pa rtsa ba nas bcad pa bzhin du tshe dang ldan pa
269a3('dul ba): ma 'gags pa'i rkang pa gnyis kyi drung du 'gyel nas smras pa/ yon gnas yang dag par gyur pa mar gshegs su gsol/ mar gshegs su gsol/ nyon mongs pa'i 'dam du bying ba bdag cag gi sug pa nas drang
269a4('dul ba): ba stsal du gsol/ tshe dang ldan pa ma 'gags pa de gnyis la rjes su snying brtse ba'i phyir steng gi nam mkha' las shod du babs so/ /de nas de gnyis kyis tshe dang ldan pa ma 'gags pa'i rkang pa gnyis la phyag
269a5('dul ba): 'tshal te mtha' gcig tu 'khod do/ /tshe dang ldan pa ma 'gags pas 'khor de'i bsam pa dang / bag la nyal dang / khams dang / rang bzhin khong du chud nas 'di ltar srog chags nyi khris 'jig tshogs la lta ba'i
269a6('dul ba): ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa dang / kha cig gis ni lan cig phyir 'ong ba'i 'bras bu/ kha cig gis ni phyir mi 'ong ba'i 'bras bu/ kha cig gis ni
269a7('dul ba): rab tu byung ste nyon mongs pa thams cad spangs pas dgra bcom pa nyid mngon sum du byas/ kha cig ni nyan thos kyi byang chub tu sems bskyed/ kha cig ni rang byang chub tu sems bskyed/ kha cig gis ni bla na med pa yang dag
269a8('dul ba): par rdzogs pa'i sangs rgyas kyi byang chub tu sems bskyed par gyur pa de ltar chos bstan par byas te 'khor de las phal cher sangs rgyas la gzhol ba dang / chos la 'bab pa dang / dge 'dun la bab par gyur to/ /de nas tshe dang ldan
269b1('dul ba): pa ma 'gags pas 'khor de la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas stan las langs te song nas ri brags
269b2('dul ba): gzhan zhig ga la ba de logs su song ngo / /ri brags de dang ha cang mi ring ba na skyed mos tshal zhig yod pa der mtshan mo gnas par khas blangs nas de skyil mo krung bcas te 'dug go/ /chom rkun pa ri brags 'jom par 'dod pa lnga brgya
269b3('dul ba): tsam zhig kyang / skyed mos tshal der zhugs nas de na chom rkun pa gcig gis tshe dang ldan pa ma 'gags pa sdong dum yin no snyam nas/ de'i steng du mda' dag bzhag ste chom rkun pa des mda' dag phyir blang bar brtsams pa
269b4('dul ba): dang / tshe dang ldan pa ma 'gags pas smras pa/ bzhin bzang rna sbrang chos gos la thogs kyis/ chos gos ral bar mi 'gyur bar dal bus long shig /des smras pa/ khyod su zhig /dge sbyong ngo / /gang dag gis/ shAkya'i
269b5('dul ba): bu'i dge sbyong dag gi'o/ /des smras pa/ shes ldan dag bdag cag gis bkra mi shis pa mthong gis gsad par bya'o/ /de na dmag dpon gang yin pa de tshe dang ldan pa ma 'gags pa sngon khyim na gnas pa'i
269b6('dul ba): bran du gyur cing / tshe dang ldan pa ma 'gags pas 'phong gi dpong sa gang du bslabs pa der des kyang bslabs shing de bcad pa la mkhas par gyur to/ /gang gi tshe tshe dang ldan pa ma 'gags pa rab tu byung ba de'i tshe
269b7('dul ba): na de yang chom rkun pa'i nang du zhugs te/ chom rkun pa lnga brgya'i dmag dpon du gyur pas des skad las tshe dang ldan pa ma 'gags pa ngo shes nas des smras pa/ 'phags pa ma 'gags pa ma lags sam/ bzhin
269b8('dul ba): bzangs skye bo dag gis de ltar shes so/ /des smras pa/ shes ldan dag 'di ma bsad cig /'di ni mi skal pa bzang po rab tu byung ba yin te/ 'di'i ming gis tshong pa dag rgya mtsho chen po nas kyang gru bo che legs par grub ste 'ong ngo / /ji ltar shes
270a1('dul ba): gal te bdag cag gis do mod ci yang mi thob na de'i 'og tu gzod gsad par bya'i thob na gsad par mi byas re shig sdod cig ces de dag gis de'i srungs ma chom rkun pa mi bzhi bzhag ste/ 'di bros par gyur
270a2('dul ba): ta re zhes bsgo nas de dag 'joms par 'dod pas ri brags der zhugs so/ /tshe dang ldan pa ma 'gags pas srung ma bzhi po de dag la smras pa/ bzhin bzangs dag re shig go phud cig /de dag gis smras pa/ khyod 'bros
270a3('dul ba): par 'gyur ro/ /khyod cag mi bzhi 'khod na kho bo ji ltar 'bros par 'gyur/ de dag gis go phud de 'khod pa dang / tshe dang ldan pa ma 'gags pas de dag gi bsam pa dang / bag la nyal dang / khams dang / rang bzhin khong du
270a4('dul ba): chud nas 'di ltar de dag gis stan de nyid la 'dug bzhin du 'jigs tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa byas so/ /
270a5('dul ba): de dag gis bden pa mthong nas smras pa/ btsun pa bdag cag gis dge ba'i bshes gnyen btsun pa la brten nas btsun pas bdag cag la gang mdzad pa 'di lta bu ni bdag cag la phas kyang ma bgyis/ mas kyang ma bgyis/
270a6('dul ba): rgyal pos kyang ma bgyis/ lha rnams kyi kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma
270a7('dul ba): bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yi dags dag nas ni rkang
270a8('dul ba): pa phyung / lha dang mi rnams kyi nang du bzhag /'khor ba ni mthar bgyis/ thog ma ma mchis pa'i dus nas bsags pa'i 'jigs tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs
270b1('dul ba): pa'i 'bras bu ni thob ste/ btsun pa bdag cag ni mngon par zhugs pa lags so/ /btsun pa bdag cag ni mngon par zhugs pa lags so/ /btsun pa bdag cag ni mngon par zhugs pa lags te/ btsun pa bdag cag bcom
270b2('dul ba): ldan 'das dang / chos dang / dge slong gi dge 'dun la skyabs su mchis/ bdag cag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /'phags pa
270b3('dul ba): bdag cag gi grogs gzhan de dag gis kyang chos 'di lta bu dag 'thob par 'gyur ram/ khyed cag las shas cher rten pa thams cad kyis 'thob par 'gyur ro/ /tshe dang ldan pa ma 'gags pas ci nas kyang ri brags de na khyi gcig
270b4('dul ba): kyang bsad par ma gyur pa de lta bu byin gyis brlabs nas chom rkun pa de dag gis las byas te phyir lhags nas/ de dag gis mi bzhi po dag la smras pa/ rab tu byung ba de ga re/ des ci bya/ kho bo cag gis las byas te/ lhags
270b5('dul ba): pas de la bsnyen bkur bya'o/ /tshe dang ldan pa ma 'gags pas de dag la smras pa/ bzhin bzangs dag go phud la 'khod cig dang khyed la chos bstan par bya'o/ /'phags pa bdag cag 'dzin pa mi mchi 'am/ mi 'ong ngo
270b6('dul ba): de dag gis go phud de/ tshe dang ldan pa ma 'gags pa'i mdun du chos mnyan pa'i phyir 'khod pa dang / tshe dang ldan pa ma 'gags pas de dag gi bsam pa dang / bag la nyal dang / khams dang / rang bzhin khong du chud nas
270b7('dul ba): 'di ltar de dag gis stan de nyid la 'dug bzhin du 'jigs tshogs la lta ba'i ri'i rtse mo nyi shu mtho ba ye shes kyi rdo rjes bcom ste/ rgyun du zhugs pa'i 'bras bu mngon sum du byas pa de ltar chos bstan pa byas so/ /
270b8('dul ba): de dag gis bden pa mthong nas smras pa/ btsun pa bdag cag gis dge ba'i bshes gnyen btsun pa la brten nas btsun pas bdag cag la gang mdzad pa 'di lta bu ni bdag cag la phas kyang ma bgyis/ mas
271a1('dul ba): kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag
271a2('dul ba): gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang dud 'gro dang / yi
271a3('dul ba): dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jigs tshogs la lta ba'i ri'i rtse mo nyi shu mtho ba ye shes kyi rdo rjes
271a4('dul ba): bcom ste rgyun du zhugs pa'i 'bras bu ni thob ste/ btsun pa bdag cag ni mngon par zhugs pa lags so/ /btsun pa bdag cag ni mngon par zhugs pa lags so/ /btsun pa bdag cag bcom ldan 'das dang chos dang /
271a5('dul ba): dge slong gi dge 'dun la skyabs su mchis/ bdag cag dge bsnyen du gzung du gsol/ deng slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /'phags pa bdag cag gis da ni
271a6('dul ba): gzhan gyi til gyi phub ma tsam yang ma byin par len pa'i rngo mi thog pas rdzas 'dis ci bgyi/ bzhin bzangs dag de nyid du deng la zhog shig /'phags pa bdag cag 'dzin pa mi mchi 'am/ ci khyed kyis der khyi cig
271a7('dul ba): tsam yang sad par gyur tam/ deng la de nyid du zhog shig /de dag gis der dong ste rdzas de dag phyir bzhag go/ /de nas tshe dang ldan pa ma 'gags pa la mngon par dad pa'i lha gang yin pa des ri brags der smras pa/
271a8('dul ba): khyed ma bcom pa gang yin pa de thams cad ni 'phags pa ma 'gags pa'i mthu yin te/ 'phags pa ma 'gags pa skyed mos tshal 'di na bzhugs kyis deng la chos nyon cig /de nas srog chags brgya phrag du ma
271b1('dul ba): dag kha cig ni ltad mo skyes pa na/ kha cig ni sngon gyi dge ba'i rtsa ba dag gis bskul ba na/ de nas phyir 'thon nas/ 'phags pa ma 'gags pa ga la ba der dong ste phyin nas/ 'phags pa ma 'gags pa'i rkang pa gnyis la mgo
271b2('dul ba): bos phyag 'tshal te chos mnyan pa'i phyir 'phags pa ma 'gags pa'i mdun du 'khod do/ /tshe dang ldan pa ma 'gags pas 'khor de'i bsam pa dang / bag la nyal dang / khams dang / rang bzhin khong du chud nas 'di ltar srog
271b3('dul ba): chags khri nyi stong gis stan de nyid la 'dug bzhin du 'jigs tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun tu zhugs pa'i 'bras bu mngon sum du byas pa dang / kha cig gis ni lan cig phyir 'ong ba'i
271b4('dul ba): 'bras bu/ kha cig gis ni phyir mi 'ong ba'i 'bras bu/ kha cig gis ni rab tu byung ste/ nyon mongs pa thams cad spangs pas dgra bcom pa nyid mngon sum du byas/ kha cig gis ni nyan thos kyi byang chub tu sems bskyed/
271b5('dul ba): kha cig gis ni rang byang chub tu sems bskyed/ kha cig gis ni bla na med pa yang dag par rdzogs pa'i sangs rgyas kyi byang chub tu sems bskyed pa de ltar chos bstan pa byas te/ 'khor de las phal cher sangs rgyas
271b6('dul ba): la gzhol ba dang / chos la 'bab pa dang / dge 'dun la bab par gyur to/ /de nas rigs kyi bu lnga brgya po de dag gis tshe dang ldan pa ma 'gags pa la 'di skad ces smras so/ /btsun pa ma 'gags pa bdag
271b7('dul ba): cag legs par gsungs pa'i chos 'dul ba la rab tu 'byung ba dang rdzogs par bsnyen pa dge slong gi dngos po 'thob na bdag cag bcom ldan 'das kyi spyan sngar tshangs par spyad pa spyod do/ /bzhin bzangs dag
271b8('dul ba): tshur shog dang / bcom ldan 'das kyis khyed rab tu 'byin pa dang rdzogs par bsnyen pa dge slong gi dngos po 'thob par mdzad par 'gyur ro/ /de nas tshe dang ldan pa ma 'gags pas rigs kyi bu lnga brgya po de dag khrid nas
272a1('dul ba): bcom ldan 'das ga la ba der song ngo / /de'i tshe na bcom ldan 'das 'khor brgya phrag du ma'i mdun na bzhugs shing chos ston par mdzad do/ /bcom ldan 'das kyis tshe dang ldan pa ma 'gags pa thag ring po kho na nas
272a2('dul ba): gzigs so/ /gzigs nas kyang dge slong rnams la bka' stsal pa/ dge slong dag khyed kyis dge slong ma 'gags pa thag ring po kho na nas 'ong ba mthong ngam/ btsun pa mthong ngo / /dge slong dag ma 'gags pa 'di
272a3('dul ba): de bzhin gshegs pa la skyes dang bcas shing 'ong ste/ de bzhin gshegs pa'i skyes ni 'di ltar gdul ba las gzhan pa de lta bu med do/ /de nas tshe dang ldan pa ma 'gags pa/ bcom ldan 'das ga la ba der song
272a4('dul ba): ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa ma 'gags pas 'di skad ces gsol to/ /
272a5('dul ba): btsun pa rigs kyi bu lnga brgya po 'di dag legs par gsungs pa'i chos 'dul ba la rab tu 'byung ba dang rdzogs par bsnyen pa dge slong gi dngos po 'tshal na bcom ldan 'das kyis thugs brtse ba'i slad du
272a6('dul ba): 'di dag rab tu dbyung du gsol/ rdzogs par bsnyen par mdzad du gsol/ bcom ldan 'das kyis de dag la dge slong tshur shog gis rab tu phyung zhing dge slong dag tshur shog /tshangs par spyad pa spyod cig ces bka'
272a7('dul ba): stsal pa dang / de dag bcom ldan 'das kyi bka'i 'jug kho nar skra byi ba dang snam sbyar gyon par gyur te/ skra dang kha spu zhag bdun skyes pa tsam dang / lag pa lhung bzed dang bya ma bum gyis brel ba dang / dge
272a8('dul ba): slong rdzogs par bsnyen nas lo brgya lon pa'i spyod lam lta bur gnas par gyur to/ /yang smras pa/ de bzhin gshegs pas tshur shog bka' stsal pas/ /skra byi snam sbyar gyon pa'i lus ldan zhing / /
272b1('dul ba): mod la dbang po rab zhir gnas gyur te/ /sangs rgyas dgongs pas lus gzugs bkab par gyur/ /de nas bcom ldan 'das kyis de dag la gdams ngag stsal te/ /gcig pu dben pa bag yod pa rtul ba dang ldan
272b2('dul ba): p a bdag nyid btang bar gnas pa na rigs kyi bu dag gang gi phyir skra dang kha spu dag bregs te gos ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa tshangs par spyod pa'i
272b3('dul ba): mtha' bla na med pa de tshe de nyid la rang gi mngon par shes pas mngon sum du byas te bsgrubs nas bdag gi skye ba zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar
272b4('dul ba): byed cing / dgra bcom pa khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan dan bzhag pa lta bu/ rig pas
272b5('dul ba): sgo nga'i sbubs dral bar gyur cing / rig pa dang / mngon par shes pa dang / so so yang dag par rig pa thob pa/ srid pa dang / 'dod pa'i rnyed pa dang / bkur sti la rgyab kyis phyogs pa/ dbang po dang nye dbang dang bcas
272b6('dul ba): pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /dge slong rnams kyis tshe dang ldan pa ma 'gags pa la dris pa/ tshe dang ldan pa ma 'gags pa ji ltar bde bar brgyus
272b7('dul ba): sam/ tshe dang ldan pa dag cung zad bde bar yang brgyus/ cung zad sdug bsngal bar brgyus so/ /ji ltar bde bar brgyus/ ji ltar sdug bsngal bar brgyus/ 'di ltar re shig gdul ba'i bya ba byas
272b8('dul ba): pa gang yin pa de ni bde bar brgyus pa yin no/ /had por de'u bsad pa de ni sdug bsngal bar brgyus pa yin no/ /ci'i phyir/ des skabs de rgyas par brjod pa dang / dge slong rnams kyis smras pa/ tshe dang ldan
273a1('dul ba): pa ma 'gags pa khyod bud med kyi yul dang lhan cig gnas gcig tu nyal du rung ngam/ gang gi phyir mi rung ba de nyid kyi phyir nyes dmigs byung bar gyur to/ /dge slong don nyung ngu dag ci'i phyir dge slong dag
273a2('dul ba): bud med kyi yul dang lhan cig gnas gcig tu nyal zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das
273a3('dul ba): kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par
273a4('dul ba): mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa ma 'gags pa la rmas pa/ ma 'gags pa khyod bud med kyi yul dang lhan cig gnas gcig
273a5('dul ba): tu nyal ba bden nam/ btsun pa mad do/ /sangs rgyas bcom ldan 'das kyis mi brtson pa dang / mi sbyor ba dang / ma brtags par spyod pa rnam par smad pa mdzad do/ /de nas bcom ldan 'das kyis brtson pa
273a6('dul ba): dang / sbyor ba dang / brtags te spyod pa'i bsngags pa brjod nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams
273a7('dul ba): kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang bud med kyi yul dang lhan
273a8('dul ba): cig gnas gcig tu nyal na ltung byed do/ /yang dge slong gang zhes bya ba ni chos 'di pa la'o/ /bud med kyi yul dang zhes bya ba ni bud med dam gzhon nu ma mi tshangs par spyod pa sprod pa las byung ba'i chos sten nus pa dang ngo / /lhan cig
273b1('dul ba): ces bya ba ni de dang de'o/ /gnas gcig tu zhes bya ba ni gnas bzhi po thams cad g.yogs shing bskor ba dang / thams cad g.yogs shing phal cher bskor ba dang / phal cher g.yogs shing thams cad bskor ba
273b2('dul ba): dang / phal cher g.yogs shing phal cher bskor ba dag tu'o/ /gnas thams cad g.yogs shing thams cad bskor ba ni gnas khang dang / 'khor gyi khyams dang / khang pa rtsegs pa dag go/ /thams cad g.yogs shing phal
273b3('dul ba): cher bskor ba ni sgo bcu pa dang sgo bcu gnyis pa dag go/ /phal cher g.yogs shing thams cad bskor ba ni khyams ngos bzhi pa dag go/ /phal cher g.yogs shing phal cher bskor ba ni khyams ngos gsum pa dang / 'khor
273b4('dul ba): gyi khyams dag go/ /nyal na zhes bya ba ni mtshan mo glos phab ste nyal na'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg
273b5('dul ba): par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do/ /zhes gsungs so/ /
273b6('dul ba): de la ltung bar ji ltar 'gyur zhe na/ dge slong bar khang na nyal zhing bud med kyi yul 'og khang na nyal na dge slong des skas bsdu bar bya ba 'am/ sgo gtan pas gcad par bya ba 'am/ srung ba dge slong gzhag par bya'o/ /
273b7('dul ba): skas sdud par mi byed dam/ sgo gtan pas gcod par mi byed dam/ srung ba dge slong 'jog par mi byed na ji srid skya reng ma shar gyi bar du nyes byas su 'gyur la/ skya reng shar na ltung byed du 'gyur ro/ /dge slong
273b8('dul ba): steng khang na nyal zhing bud med kyi yul bar khang na nyal na dge slong des skas bsdu bar bya ba 'am/ sgo gtan pas gcad par bya ba 'am/ srung ba dge slong gzhag par bya'o/ /skas sdud par mi byed dam/ sgo gtan pas gcod par
274a1('dul ba): mi byed dam/ srung ba dge slong 'jog par mi byed na ji srid du skya reng ma shar gyi bar du nyes byas su 'gyur la/ skya reng shar nas ltung byed du 'gyur ro/ /dge slong bar khang na nyal zhing bud med kyi yul steng khang na nyal
274a2('dul ba): na dge slong des skas bsdu bar bya ba 'am/ sgo gtan pas gcad par bya ba 'am/ srung ba dge slong gzhag par bya'o/ /skas sdud par mi byed dam/ sgo gtan pas gcod par mi byed dam/ srung ba dge slong 'jog par mi byed
274a3('dul ba): na ji srid skya reng ma shar gyi bar du nyes byas su 'gyur la/ skya reng shar na ltung byed du 'gyur ro/ /dge slong 'og khang na nyal zhing bud med kyi yul bar khang na nyal na dge slong des skas bsdu bar bya ba 'am/ sgo gtan
274a4('dul ba): pas gcad par bya ba 'am/ srung ba dge slong gzhag par bya'o/ /skas bsdud par mi byed dam/ sgo gtan pas gcod par mi byed dam/ srung ba dge slong 'jog par mi byed na ji srid du skya reng ma shar gyi bar du nyes byas
274a5('dul ba): su 'gyur la/ skya reng shar na ltung byed du 'gyur ro/ /dge slong gnas khang na nyal zhing bud med kyi yul khyams na nyal na dge slong des sgo gtan pas gcad par bya ba 'am/ srung ba dge slong gzhag par bya'o/ /sgo gtan pas gcod par mi byed
274a6('dul ba): dam/ srung ba dge slong 'jog par mi byed na/ ji srid du skya reng ma shar gyi bar du nyes byas su 'gyur la/ skya reng shar na ltung byed du 'gyur ro/ /dge slong khyams na nyal zhing bud med kyi yul gnas khang na nyal na dge slong des sgo phyi
274a7('dul ba): rol nas gcad par bya ba 'am/ srung ba dge slong gzhag par bya'o/ /sgo phyi rol nas gcod par mi byed dam/ srung ba dge slong 'jog par mi byed na ji srid du skya reng ma shar gyi bar du nyes byas su 'gyur la/ skya reng shar na ltung byed du
274a8('dul ba): 'gyur ro/ /dge slong sgo khang na nyal zhing bud med kyi yul bang rim na nyal na/ dge slong des sgo nang nas gcad par bya ba 'am/ srung ba dge slong gzhag par bya'o/ /sgo nang nas gcod par mi byed dam/ srung ba
274b1('dul ba): dge slong 'jog par mi byed na ji srid skya reng ma shar gyi bar du nyes byas su 'gyur la/ skya reng shar na ltung byed du 'gyur ro/ /dge slong bang rim du nyal zhing bud med kyi yul sgo khang na nyal na dge slong des sgo phyi rol nas bcad
274b2('dul ba): par bya ba 'am/ srung ba dge slong gzhag par bya'o/ /sgo phyi rol nas gcod par mi byed dam/ srung ba dge slong 'jog par mi byed na ji srid du skya reng ma shar gyi bar du nyes byas su 'gyur la/ skya reng shar na ltung byed du 'gyur
274b3('dul ba): ro/ /khyim thab kyis bsrungs na ltung ba med do/ /dge slong ba lang gi lhas sam/ phyugs lhas su nyal na dge slong des phyogs de re lde dag gam/ seg dag gam/ yol ba dag gis bskor bar bya ba 'am/ srung ba
274b4('dul ba): dge slong gzhag par bya'o/ /phyogs de re lde dag gam/ seg dag gam/ yol ba dag gis bskor bar mi byed dam/ srung ba dge slong 'jog par mi byed na ji srid du skya reng ma shar gyi bar du nyes byas su 'gyur la/ skya reng shar na yang
274b5('dul ba): nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dge slong rnams the tshom skyes nas the tshom thams cad gcod pa sangs rgyas bcom ldan 'das
274b6('dul ba): la zhus pa/ btsun pa tshe dang ldan pa ma 'gags pas las ci zhig bgyis na las de'i rnam par smin pas phyug pa/ nor mang ba/ longs spyod che ba'i khyim du skyes shing bcom ldan 'das kyi bstan pa la rab tu byung nas
274b7('dul ba): nyon mongs pa thams cad spangs pas dgra bcom pa nyid mngon sum du bgyis te/ des gdul ba'i bya ba de snyed bgyis/ bcom ldan 'das kyis bka' stsal pa/ dge slong dag rigs kyi bu ma 'gags pa nyid kyis
274b8('dul ba): las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pas ma 'gags pa nyid kyis las byas shing bsags
275a1('dul ba): pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la
275a2('dul ba): mi 'gyur/ rlung gi khams la mi 'gyur gyi/ 'di ltar las dge ba dang / mi dge ba byas shing bsags pa dag ni zin pa'i phung po dang / khams dang / skye mched dag la rnam par smin par 'gyur te/ las rnams
275a3('dul ba): bskal pa brgyar yang ni/ /chud mi za ba 'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba bskal pa chen po bzang po 'di nyid la skye dgu'i tshe lo nyi
275a4('dul ba): khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu gdul ba'i kha lo sgyur ba
275a5('dul ba): bla na med pa/ lha dang mi rnams kyi ston pa sangs rgyas bcom ldan 'das 'od srung 'jig rten du byung ba na 'di de'i bstan pa la rab tu byung bar gyur nas ri brags shig na gtsug lag khang zhig yod pa de na 'di zhal ta
275a6('dul ba): byed par gyur cing / de lhan cig gnas pa dang / nye gnas kyang lnga brgya yod/ ri brags de na gnas pa'i skye bo'i tshogs kyang phal cher de la mngon par dad do/ /dus gzhan zhig na de na bar gyur nas/ de la lhan cig
275a7('dul ba): gnas pa dang / nye gnas dag gis dris pa/ mkhan po khyod kyis yon tan gyi tshogs 'ga' zhig thob pa mchis sam/ des smras pa/ 'ga' yang med do/ /mkhan pos smon lam ji ltar btab/ kho bos bcom
275a8('dul ba): l dan 'das de bzhin gshegs pa dgra bcom pa yang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag
275b1('dul ba): par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das
275b2('dul ba): shAkya thub pa zhes bya bar 'gyur ro/ /zhes nges par skal ba dang ldan pa nyid du lung bstan pa de'i gsung rab la bdag rab tu byung nas nyon mongs pa thams cad spangs pas dgra bcom pa nyid mngon sum du byed par gyur cig ces
275b3('dul ba): smon lam btab bo/ /de dag gis smras pa/ bdag cag kyang mkhan po la brten te bcom ldan 'das de'i gsung rab la rab tu byung nas nyon mongs pa thams cad spangs pas dgra bcom pa nyid mngon du bgyid par gyur cig /
275b4('dul ba): ri brags de na gnas pa'i skye bo'i tshogs des de ltar 'phags pa na'o zhes thos nas de dag de'i gan du song ste dris pa/ 'phags pas yon tan gyi tshogs 'ga' zhig thob pa mchis sam/ 'ga' yang med do/ /'phags
275b5('dul ba): pas smon lam ji ltar btab/ kho bos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od srung gi bram ze'i khye'u bla ma la bram ze'i khye'u khyod ma 'ongs pa'i dus na skye dgu'i
275b6('dul ba): tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha
275b7('dul ba): d ang mi rnams kyi ston pa sangs rgyas bcom ldan 'das shAkya thub pa zhes bya bar 'gyur ro zhes nges par skal ba dang ldan pa nyid du lung bstan pa de'i gsung rab la bdag rab tu byung nas nyon mongs pa thams cad spangs pas
275b8('dul ba): dgra bcom pa nyid mngon du byed par gyur cig ces smon lam btab bo/ /de dag gis smras pa/ bdag cag kyang 'phags pa la brten te bcom ldan 'das de'i gsung rab la bden pa dag mthong bar gyur cig /dge slong dag de'i tshe
276a1('dul ba): de'i dus na dge slong zhal ta byed par gyur pa gang yin pa de ni ma 'gags pa 'di yin te/ 'dis der chos dang ldan pas zhal ta byas pa'i las de'i rnam par smin pas ni phyug pa/ nor mang ba/ longs spyod che ba'i khyim du
276a2('dul ba): skyes shing nga'i bstan pa la rab tu byung nas nyon mongs pa thams cad spangs pas dgra bcom pa nyid mngon du byas so/ /de'i tshe de'i dus na de'i lhan cig gnas pa dang / nye gnas lnga brgya po gang dag yin pa de dag ni dge slong lnga
276a3('dul ba): brgya po 'di dag yin te/ 'di dag gis der smon lam de skad btab pa'i dbang gis da ltar ma 'gags pa la brten te nga'i bstan pa la rab tu byung nas nyon mongs pa thams cad spangs pas dgra bcom pa nyid mngon sum du
276a4('dul ba): byas so/ /de'i tshe de'i dus na ri brags de na gnas pa'i skye bo'i tshogs gang dag yin pa de dag ni da ltar ri brags na gnas pa'i skye bo'i tshogs 'di dag yin te/ 'di dag gis der smon lam de skad btab pa'i dbang gis da ltar ma
276a5('dul ba): 'gags pa la brten te nga'i gsung rab la bden pa dag mthong bar gyur to/ /btsun pa tshe dang ldan pa ma 'gags pas las ci zhig bgyis na las de'i rnam par smin pas lha'i mig dang ldan par gyur/ dge slong dag sngon byung
276a6('dul ba): ba bskal pa chen po bzang po 'di nyid la skye dgu'i tshe lo bzhi khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang ldan pa/ zhabs su ldan pa/ bde bar gshegs pa/ 'jig
276a7('dul ba): rten mkhyen pa/ skyes bu gdul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das 'khor ba 'jig ces bya ba 'jig rten du byung ste/ des sangs rgyas kyi mdzad pa mtha' dag mdzad nas
276a8('dul ba): phung po'i lhag ma med pa'i mya ngan las 'das pa'i dbyings su yongs su mya ngan las 'das nas rgyal po mdzes pas de'i mchod rten rin po che sna bzhi las byas pa/ rgyar dpag tshad gcig pa/ 'phang du dpag tshad phyed
276b1('dul ba): pa byed du bcug nas des de la dus ston bya ba yang bshams so/ /der dus ston la bab pa na chom rkun pa 'joms par 'dod pa lnga brgya der lhags nas de na chom rkun pa'i dmag dpon gyi lham ral nas de dang ha cang mi ring ba na
276b2('dul ba): d ri gtsang khang 'dug pa de na mar me tshod du mi gsal bar 'bar ba chom rkun pa'i dmag dpon des mthong nas de dri gtsang khang der zhugs te lham drub par brtsams pa na mar me'i 'od tshod du mi gsal bar 'bar nas des mar
276b3('dul ba): me'i snying po bskul ba dang / mar me de shin du 'od gsal bar 'bar bar gyur nas/ ji tsam na des sku gzugs mthong ngo / /mthong nas kyang de shin du dad pa skyes nas des dbyig gis mchod pa byas te/ bdag gis
276b4('dul ba): dge ba'i rtsa ba 'di bdag lha'i mig dang ldan par gyur cig ces smon lam btab bo/ /dge slong dag de'i tshe de'i dus na chom rkun pa'i dmag dpon gang yin pa de ni dge slong ma 'gags pa 'di yin te/ 'dis mar
276b5('dul ba): me'i snying po bskul cing sems dad pa bskyed pa'i las de'i rnam par smin pas lha'i mig dang ldan par gyur to/ /btsun pa tshe dang ldan pa ma 'gags pas las ci zhig bgyis na las de'i rnam par smin pas bcom ldan
276b6('dul ba): 'das kyis lha'i mig can rnams kyi mchog tu bstan/ dge slong dag de yang smon lam gyi dbang gis te/ gang du smon lam btab ce na/ dge slong dag sngon byung ba bskal pa chen po bzang po 'di nyid la skye dgu'i tshe lo nyi
276b7('dul ba): khri thub pa na ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu gdul ba'i kha lo sgyur ba bla na med
276b8('dul ba): pa/ lha dang mi rnams kyi ston pa/ sangs rgyas bcom ldan 'das 'od srung 'jig rten du byung ste de bA rA Na sI na drang srong smra ba ri dgas kyi nags na nye bar rten cing bzhugs so/ /de'i bstan pa la 'di rab tu byung nas
277a1('dul ba): dge slong gang gis de rab tu phyung ba'i dge slong de de bzhin gshegs pa yang dag par rdzogs pa'i sangs rgyas 'od srung gis lha'i mig can rnams kyi mchog tu bstan to/ /de na 'dis tshe ji srid par tshangs par spyod pa spyad
277a2('dul ba): n a yon tan gyi tshogs 'ga' yang ma thob nas de'i 'og tu 'chi ba'i tshe smon lam 'di skad ces bdag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon gnas bla na med pa
277a3('dul ba): 'od srung la tshe ji srid par tshangs par spyod pa spyad na yon gyi tshogs 'ga' yang ma thob ste/ bdag gis tshe ji srid par tshangs par spyod pa spyad pa'i dge ba'i rtsa ba 'dis bcom ldan 'das de bzhin gshegs pa dgra bcom
277a4('dul ba): p a yang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u khyod ma 'ongs pa'i dus na skye dgu'i tshe lo brgya thub pa na de bzhin gshegs pa dgra bcom pa yang dag par rdzogs pa'i sangs
277a5('dul ba): rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das shAkya thub pa zhes bya bar
277a6('dul ba): 'gyur ro zhes nges pa nyid du lung bstan pa de'i bstan pa la bdag rab tu byung nas nyon mongs pa thams cad spangs pas dgra bcom pa nyid mngon du byed cing / ji ltar mkhan po 'di bcom ldan 'das de bzhin gshegs pa
277a7('dul ba): dgra bcom pa yang dag par rdzogs pa'i sangs rgyas 'od srung gis lha'i mig can rnams kyis mchog tu bstan pa de bzhin du bdag kyang bcom ldan 'das shAkya thub pa/ shAkya'i seng ge/ shAkya'i rgyal
277a8('dul ba): p o'i gtso bo des lha'i mig can rnams kyi mchog tu bstan par gyur cig ces gdab par brtsams pas smon lam de'i dbang gis da ltar de bzhin gshegs pas lha'i mig can rnams kyi mchog tu
277b1('dul ba): bstan to/ /dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin la/ las gcig tu dkar ba rnams kyi rnam par smin pa yang gcig tu dkar ba yin/ las 'dren ma
277b2('dul ba): rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa rnams dang 'dren ma rnams spangs te las gcig tu dkar ba rnams la brtsal bar bya ste/ dge slong dag de ltar khyod kyis
277b3('dul ba): bslab par bya'o/ /bud med dang lhan cig nyal ba'i ltung byed de drug bcu rtsa lnga pa rdzogs so// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs
277b4('dul ba): so/ /gang gi tshe tshe dang ldan pa maud gal gyi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par byas pa de'i tshe na de dag drug sde dag la sten
277b5('dul ba): par byed/ bsnyen par byed/ bsnyen bkur byed do/ /de nas 'char kas de dag la smras pa/ bcu bdun sde dag tshur shog 'di dang 'di gyis shig /de dag gis smras pa/ khyod kho bo cag gi slob dpon nam/ mkhan po
277b6('dul ba): yin nam ci/ mi byed do/ /'char kas smras pa/ glen pa dag 'o na gzhan ci byed ces des de dag gnya' ba dag nas bzung ste bskrad do/ /de dag gis smras pa/ tshe dang ldan pa dag bdag cag drug sde dag gis gang
277b7('dul ba): cung zad brnyas par gyur pa de dag thams cad ni bdag cag thos pa nyung ba las gyur pa yin gyis bdag cag thos pa 'dzin du 'dong dang / des na phyin cad drug sde dag la cung zad kyang dri bar mi bya'o/ /zhes de
277b8('dul ba): dag dge slong zhig gi gan du dong ste smras pa/ btsun pa bdag cag klog tu stsol cig / des de dag la thabs yin no zhes smras nas de dag gis de las klag par brtsams so/ /nye dgas smras pa/
278a1('dul ba): btsun pa 'char ka bcu bdun sde dag de bar bdag cag la sten par mi byed/ bsnyen par mi byed/ bsnyen bkur mi byed do/ /'char kas smras pa/ de dag kho bos bskrad nas thos pa 'dzin par brtsams so/ /
278a2('dul ba): btsun pa 'char ka khyod kyis bdag cag gi sbrul nyal ba lcag gis gzhus so/ /ji srid du glen pa de dag thos pa nyung bar gyur pa de srid du de dag bdag cag la sten par byed/ bsnyen par byed/ bsnyen bkur
278a3('dul ba): byed kyi/ gang gi tshe de dag mang du thos par gyur cing mdo sde 'dzin pa dang / 'dul ba 'dzin pa dang / ma mo 'dzin pa dang / gdug cing pha rol gnon par gyur pa de'i tshe na de dag bdag cag la gnod pa bya bar sems
278a4('dul ba): par 'gyur ro/ /'char kas smras pa/ kho bos ci nas kyang de dag gis rtogs par mi 'gyur zhing / rtogs pa las kyang yongs su nyams par 'gyur ba de ltar bya'o/ /bcu bdun sde dag me khang du mar me btsugs te kha ton
278a5('dul ba): bya bar brtsams pa dang / ji tsam na tshe dang ldan pa 'char ka la ba zhig spu phyir bstan te gyon nas me khang du zhugs te mar me bsad nas 'byung po'o 'byung po'o/ /zhes smras pa dang / de dag sngangs shing skrag nas me
278a6('dul ba): khang nas phyir byung ste mtha' gcig tu 'khod do/ /de dag slob dpon gyis mthong nas des smras pa/ gzhon nu dag ci'i phyir kha ton mi byed par kha rog ste 'khod/ de dag gis smras pa/ slob dpon bdag cag mi
278a7('dul ba): ma lags pas gtses so/ /des bsams pa/ rgyal byed kyi tshal gnod sbyin gos sngon po gyon pa lnga brgyas rtag tu mi stong bas 'di na mi ma yin pa yod re skan/ lhung bzed nag po can gnas ngan len kun
278a8('dul ba): du spyod pa 'ga' zhig gis 'di dag bsdigs so snyam nas/ des smras pa/ gzhon nu dag khyod cag mi ma yin pa de 'dzin par 'dod dam/ de dag gis smras pa/ 'tshal lo/ /des smras pa/ gzhon nu
278b1('dul ba): dag me khang gi grwa bzhir mar me btsugs te rdza mas khob la dbus su mar me btsugs te kha ton gyis shig dang / gal te de 'ongs te dbus kyi mar me bsad nas 'byung po'o 'byung po'o zhes zer ba na sgo chod
278b2('dul ba): la me khang gi grwa bzhi'i mar me phye la zung shig / de dag gis de ltar byas pa dang ji tsam na tshe dang ldan pa 'char ka la ba zhig spu phyir bstan te gyon nas me khang du zhugs te dbus kyi mar me bsad nas 'byung
278b3('dul ba): po'o 'byung po'o/ /zhes smras pa/ de dag gis sgo bcad nas me khang gi grwa bzhi'i mar me phye ste bzung nas brdeg par brtsams pa dang / des smras pa/ 'char ka'o 'char ka'o/ /de dag gis smras pa/ khyod kyi snying lam na 'char
278b4('dul ba): ka kho bo cag gi grogs yin pas de yin no zhes byas na btang bar 'gyur snyam 'am/ shi drod kyis ma bzung gi bar du mi gtong ngo / /de dag gis smras pa/ tshe dang ldan pa dag mi ma yin pa ni shin du chen po zhig bsad kyang
278b5('dul ba): nyes pa sbom por 'gyur bar zad pas bdag cag gis ltung ba mthol zhing bshags par byas/ te por brdeg go zhes de dag gis te por gtal gtal te btang nas/ 'char ka 'phyes 'khrud de rang gi gnas su phyin
278b6('dul ba): nas/ de phyi de nyin par lus dag 'bru mar gyis bsku mnye byas nas khri la nyal zhing 'dug pa dang / dge slong rnams kyis de la smras pa/ tshe dang ldan pa 'char ka khyod ci nyes/ 'char kas smras pa/ tshe dang ldan pa dag
278b7('dul ba): kho bos ku re cung zhig byas na nyes dmigs 'di lta bu byung bar gyur to/ /ci byas/ des skabs de rgyas par brjod pa dang / dge slong rnams kyis de la smras pa/ khyod dge slong la sngangs par byed du rung ngam/ gang gi phyir mi
278b8('dul ba): rung ba de nyid kyi phyir nyes dmigs 'di lta bu byung bar gyur to/ /dge slong don nyung ngu dag ci'i phyir dge slong dag dge slong la sngangs par byed ces smod par byed/ phyar ka gtong bar byed/ kha zer bar byed pa'i skabs de
279a1('dul ba): dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma
279a2('dul ba): bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste/ zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa 'char ka la rmas pa/ 'char ka
279a3('dul ba): khyod dge slong la sngangs par byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu
279a4('dul ba): byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par
279a5('dul ba): gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/
279a6('dul ba): yang dge slong gang dge slong la sngangs par byed dam/ sngangs par byed du 'dzud na tha na bzhad gad bya bar bsams kyang rung ste ltung byed do/ /yang dge slong gang zhes bya ba ni 'char ka 'am/ gzhan yang de lta bu gang yin pa'o/ /
279a7('dul ba): dge slong la zhes bya ba chos 'di pa la'o/ /sngangs par byed dam zhes bya ba ni bdag nyid kyis so/ /sngangs par byed du 'dzud na zhes bya ba ni gzhan no/ /tha na bzhad gad bya bar bsams kyang rung ste zhes bya ba ni tha na ku re bya bar
279a8('dul ba): bsams kyang rung ste'o/ /ltung byed do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji
279b1('dul ba): srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis dge slong la sdangs par bya ba'i
279b2('dul ba): bsam pas 'di lta ste dper na yi dags dang / sha za dang / grul bum dang / lus srul po gzugs la ba nag po dang / sol ba dang / ka ba tshig pa lta bu gzugs yid du mi 'ong ba dag yod de/ de dag gis khyod khrid par 'gyur/
279b3('dul ba): de dag gis khyod gsod par 'gyur/ de dag gis khyod srog dang bral bar byed par 'gyur ro zhes nye bar sgrub par byed na/ dge slong 'jigs pa skyes kyang rung ma skyes kyang rung dge slong la ltung byed du 'gyur ro/ /dge slong gis
279b4('dul ba): dge slong la sngangs par bya ba'i bsam pas 'di lta ste dper na yi dags dang / sha za dang / grul bum dang / lus srul po sgra seng ge dang / stag dang / gung dang / mtsha' dang / gzig dang / wa'i skad lta bu sgra yid du mi 'ong ba dag yod de/
279b5('dul ba): de dag gis khyod khrid par 'gyur/ de dag gis khyod gsod par 'gyur/ de dag gis khyod srog dang bral bar byed par 'gyur ro/ /zhes nye bar sgrub par byed na/ dge slong 'jigs pa skyes kyang rung ma skyes kyang rung dge slong la ltung byed
279b6('dul ba): du 'gyur ro/ /dge slong gis dge slong la sngangs par bya ba'i bsam pas 'di lta ste/ dper na yi dags dang / sha za dang / grul bum dang / lus srul po dri bshang ba dang / gci ba dang / ra dang / ra'i ze ba'i dri lta bu dri yid du mi 'ong ba
279b7('dul ba): dag yod de/ de dag gis khyod khrid par 'gyur/ de dag gis khyod gsod par 'gyur/ de dag gis khyod srog dang bral bar byed par 'gyur ro zhes nye bar sgrub par byed na/ dge slong 'jigs pa skyes kyang rung ma skyes kyang
279b8('dul ba): rung dge slong la ltung byed du 'gyur ro/ /dge slong gis dge slong la sngangs par bya ba'i bsam pas 'di lta ste dper na yi dags dang / sha za dang / grul bum dang / lus srul po reg pa seg dang / re lde dang / phyar ba'i reg pa
280a1('dul ba): lta bu reg pa yid du mi 'ong ba dag yod de/ de dag gis khyod khrid par 'gyur/ de dag gis khyod gsod par 'gyur/ de dag gis khyod srog dang bral bar byed par 'gyur ro zhes nye bar sgrub par byed na/ dge
280a2('dul ba): slong 'jigs pa skyes kyang rung ma skyes kyang rung dge slong la ltung byed du 'gyur ro/ /dge slong gis dge slong la sngangs par bya ba'i bsam pas 'di lta ste dper na lha dang / klu dang / dri za dang / gnod sbyin dang / mi 'am
280a3('dul ba): ci dang / lto 'phye chen po gzugs rgyal po dang / blon po chen po dang / bram ze dang / khyim bdag dang / nor can dang / tshong dpon dang / ded dpon lta bu gzugs yid du 'ong ba dag yod de/ de dag gis khyod khrid par 'gyur/ de dag
280a4('dul ba): gis khyod gsod par 'gyur/ de dag gis khyod srog dang bral bar byed par 'gyur ro zhes nye bar sgrub par byed na/ dge slong 'jigs pa skyes kyang rung ma skyes kyang rung dge slong la nyes byas su 'gyur ro/ /dge slong
280a5('dul ba): gis dge slong la sngangs par bya ba'i bsam pas 'di lta ste/ dper na lha dang / klu dang / dri za dang / gnod sbyin dang / mi 'am ci dang / lto 'phye chen po sgra pi bang dang / 'od ma dang / pa la ri dang / ma ha ti dang / su g+ho sha ka'i sgra lta
280a6('dul ba): bu yid du 'ong ba dag yod de/ de dag gis khyod khrid par 'gyur/ de dag gis khyod gsod par 'gyur/ de dag gis khyod srog dang bral bar byed par 'gyur ro/ /zhes nye bar sgrub par byed na/ dge slong 'jigs pa
280a7('dul ba): skyes kyang rung ma skyes kyang rung dge slong la nyes byas su 'gyur ro/ /dge slong gis dge slong la sngangs par bya ba'i bsam pas 'di lta ste dper na/ lha dang / klu dang / dri za dang / gnod sbyin dang / mi 'am ci dang / lto 'phye
280a8('dul ba): chen po dri a ga ru dang / tsan dan dang / gur gum dang / ta ma la'i lo ma'i dri lta bu dri yid du 'ong ba dag yod de/ de dag gis khyod khrid par 'gyur/ de dag gis khyod gsod par 'gyur/ de dag gis khyod srog dang bral bar byed
280b1('dul ba): par 'gyur ro zhes sgrub par byed na/ dge slong 'jigs pa skyes kyang rung ma skyes kyang rung dge slong la nyes byas su 'gyur ro/ /dge slong gis dge slong la sngangs par bya ba'i bsam pas 'di lta ste/ dper na lha dang /
280b2('dul ba): klu dang / dri za dang / gnod sbyin dang / mi 'am ci dang / lto 'phye chen po reg pa dar dang / ras yug chen dang / be'u ras dang / dar la dang / du gu la'i ras dang / ko tam pa'i ras kyi reg pa lta bu reg pa yid du 'ong ba dag
280b3('dul ba): yod de/ de dag gis khyod khrid par 'gyur/ de dag gis khyod gsod par 'gyur/ de dag gis khyod srog dang bral bar byed par 'gyur ro zhes nye bar sgrub par byed na/ dge slong 'jigs pa skyes kyang rung ma skyes
280b4('dul ba): kyang rung dge slong la nyes byas su 'gyur ro/ /skyo bar bya ba'i ched du sems can dmyal ba'i gtam dang / dud 'gro'i gtam dang / yi dags kyi gtam dang / lha'i gtam dang / mi'i gtam zer ba la ni ltung ba
280b5('dul ba): med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /sngangs par byed pa'i ltung byed de drug bcu rtsa drug pa rdzogs s+ho// //'dul ba rnam par
280b6('dul ba): 'byed pa/ bam po drug bcu rtsa gnyis pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa maud gal gyi bu
280b7('dul ba): chen pos nye bar 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par byas pa de'i tshe na de dag drug sde dag la bsten par byed/ bsnyen par byed/ bsnyen bkur
280b8('dul ba): byed do/ /khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs nas sangs rgyas la sogs pa dge slong gi dge 'dun ni gshegs so/ /drug sde dag
281a1('dul ba): dang bcu bdun sde dag phyi bzhin 'brang zhing 'dong ngo / /de na lam ga na rdzing bu chus gang ba zhig 'dug nas drug sde dag gis bcu bdun sde dag la smras pa/ bcu bdun sde dag kye ma khyed cag dang kho bo cag lhan cig shin du
281a2('dul ba): 'gran pa yin na tshur sheg yu bu cag chu'i nang du gang yun ring du nub cing 'dug phod pa lta'o/ /de dag gis smras pa/ de ltar bya'o zhes de dag thams cad chur zhugs pa dang / nye dga' chu nas byung ste des bcu bdun sde
281a3('dul ba): dag gi gos dag sa 'bus pa zhig gi 'og tu sbas ste bzhag pa dang / drug sde dag myur ba myur bar rdzing bu nas byung ste gos dag gyon nas dong ngo / /bcu bdun sde dag chu'i steng du byung ba dang / drug sde dag mi snang nas de dag gis
281a4('dul ba): bdag cag pham par byas na mi rung ngo zhes de dag yang chu'i 'og tu zhugs so/ /de dag yang dang yang du steng du byung ste bltas na drug sde dag mi snang nas/ de dag da dung yang chu'i 'og na 'dug go snyam nas de dag
281a5('dul ba): gis smras pa/ tshe dang ldan pa dag drug sde dag gis gos dag sbas te 'dong ngo zhes bgros pa dang / ji tsam na gos gcig kyang mi snang nas de dag gis smras pa/ tshe dang ldan pa dag de dag gis bdag cag tho
281a6('dul ba): brtsams so zhes de dag rdzing bu nas byung ste mtha' gcig na 'khod do/ /tshe dang ldan pa shA ri'i bu dang / maud gal gyi bu chen po gnyis 'khor lnga brgya dang ko sa la dag tu ljongs rgyu zhing 'dong ba na rgyal byed kyi tshal du
281a7('dul ba): phyin pa dang / ji tsam na rgyal byed kyi tshal stong par mthong nas de gnyis kyis smras pa/ sangs rgyas la sogs pa dge slong gi dge 'dun gar gshegs/ khyim bdag cig gis spyan drangs so/ /de gnyis kyis smras pa/
281a8('dul ba): skol cag gnyis kyang der bzhud la bsod snyoms gsol lo zhes de gnyis dong ba dang / ji tsam na tshe dang ldan pa shA ri'i bus bcu bdun sde dag rdzing bu'i 'gram na rtse zhing 'dug pa mthong ngo / /mthong nas kyang tshe dang ldan pa
281b1('dul ba): maud gal gyi bu chen po la smras pa/ slob ma rnams kyi 'byor pa la gzigs/ tshe dang ldan pa maud gal gyi bu chen pos smras pa/ bdag gi mchid mi nyan pas bdag gis ji ltar bgyi/ tshe dang ldan pa maud gal gyi bu chen pos
281b2('dul ba): bcu bdun sde dag la smras pa/ gzhon nu dag gdugs tshod yol na mi rung gis chu rgol cig dang 'dong ngo / /de dag gis smras pa/ mkhan po drug sde dag gis bdag cag gi rad pa dag sbas so/ /tshe dang ldan pa maud gal gyi bu
281b3('dul ba): chen pos ci khyer te dong 'am 'on te 'di nyid du sbas te bzhag snyam du bsams na/ des ji tsam na de nyid du sbas te bzhag par mthong nas des blangs te de dag la byin no/ /bcu bdun sde dag gos dag gyon te der dong ba
281b4('dul ba): dang / tshe dang ldan pa shA ri'i bu dang / maud gal gyi bu gnyis kyis dge slong dag bshugs pa na bcu bdun sde dag kyang dge slong dag 'chugs par byed nas/ dge slong rnams kyis de dag la smras pa/ tshe dang ldan pa dag
281b5('dul ba): tshe dang ldan pa shA ri'i bu dang / maud gal gyi bu chen po gnyis ni gdul ba'i bya ba byas te 'ongs pa yin pas de gnyis kyis re shig dge slong dag bshugs pa ni rigs kyi/ khyed cag gis ci zhig byas na da 'dir
281b6('dul ba): lhags te dge slong dag 'chugs par byed/ de dag gis smras pa/ tshe dang ldan pa dag gal te kho bo cag la mkhan pos ma dgongs su zin na kho bo cag gis zan gcad par byas par 'gyur ro/ /ci'i phyir/ de dag gis skabs
281b7('dul ba): de rgyas par brjod pa dang / dge slong don nyung ngu dag ci'i phyir dge slong dag dge slong gi gos dag sbed par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das
281b8('dul ba): la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen
282a1('dul ba): bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis drug sde dag la smras pa/ dge slong dag khyed dge slong dag gi gos dag sbed pa bden nam/ btsun pa mad do/ /
282a2('dul ba): sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa rung ba ma yin pa/ tshul dang 'thun pa ma yin pa/ de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam
282a3('dul ba): par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /
282a4('dul ba): nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong ngam/ dge slong ma 'am/ dge slob ma 'am/ dge tshul lam/ dge tshul ma'i lhung bzed dam/ gos sam
282a5('dul ba): dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba sbed dam/ sbed du 'jud na ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca'
282a6('dul ba): ba mdzad do/ /dge slong zhig gis dge slong zhig gi lag tu gos dag btams nas 'jigs pa byung ba dang / dge slong des rang gi gos dag ni sbas/ dge slong de'i gos dag ni ma sbas pa dang / de dag ma byin par len pa
282a7('dul ba): dag gis phrogs nas dge slong de phongs par gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na de 'dra ba'i rkyen ma gtogs
282a8('dul ba): so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas/ dge slong rnams la de'i shas che ba dang / de dang 'thun pa
282b1('dul ba): dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la
282b2('dul ba): bslab pa'i gzhi 'di ltar gdon par bya ste yang dge slong gang dge slong ngam/ dge slong ma 'am/ dge slob ma 'am/ dge tshul lam/ dge tshul ma'i lhung bzed dam/ gos sam/ dra ba 'am/ phor bu 'am/ ska rags sam/ dge sbyong gi 'tsho
282b3('dul ba): ba'i yo byad gang yang rung ba sbed dam sbed du 'dzud na de 'dra ba'i rkyen ma gtogs te ltung byed do/ /yang dge slong gang zhes bya ba ni shAkya'i bu nye dga' 'am/ gzhan yang de lta bu gang yin pa'o/ /dge slong ngam/ dge slong ma
282b4('dul ba): 'am/ dge slob ma 'am/ dge tshul lam/ dge tshul ma'i zhes bya ba ni chos 'di pa'i'o/ /lhung bzed ces bya ba ni lhung bzed nyid do/ /gos shes bya ba ni bdun po dag las gang yang rung ba'o/ /dra ba zhes bya ba ni lhung
282b5('dul ba): bzed kyi snod do/ /phor bu zhes bya ba ni kham phor ro/ /ska rags ces bya ba ni shur bu dang / cag pod dang / rgya cang dang / shur bu phre'u 'o/ /dge sbyong gi 'tsho ba'i yo byad gang yang rung ba zhes bya ba ni de dag las gzhan pa gang
282b6('dul ba): yang rung ba'o/ /sbed dam zhes bya ba ni bdag nyid kyis so/ /sbed du 'dzud na zhes bya ba ni gzhan no/ /de 'dra ba'i rkyen ma gtogs te zhes bya ba ni de 'dra ba'i rkyen bzhag ste'o/ /ltung byed do zhes bya ba ni sems can
282b7('dul ba): dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na
282b8('dul ba): dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad dge slong ngam/ dge slong ma 'am/ dge slob ma 'am/
283a1('dul ba): dge tshul lam/ dge tshul ma'i lhung bzed dam/ gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba sbed dam/ sbed du mdzud na thams cad du ltung byed du
283a2('dul ba): 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /sbed pa'i ltung byed de drug bcu rtsa bdun pa rdzogs s+ho// // sangs rgyas bcom
283a3('dul ba): ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa 'char kas ni nyon mongs pa thams cad spangs nas dgra bcom pa nyid mngon du byas
283a4('dul ba): tshe dang ldan pa 'dun pa ni kau sham+bir song ste snying las chung ngur 'dug 'gro mgyogs dang / nab so gnyis ni dus la bab/ dga' bo dang / nye dga' gnyis ni dge 'dun gyi nang na 'khod pa de'i tshe na tshe dang ldan pa nye dga'
283a5('dul ba): rgas par gyur nas de la lhan cig gnas pa dang / nye gnas 'ga' yang mi nyan pas de'i chos gos dag dri ma can du gyur kyang des 'khru ba dang / kha bsgyur bar mi nus nas/ de la blo byung ba/ thabs shig bya'o snyam
283a6('dul ba): nas des chos gos de dag lhan cig gnas pa dang / nye gnas dag la/ la la la snam sbyar byin/ la la la bla gos byin/ la la la mthang gos byin no/ /de dag gis smras pa/ mkhan po ci 'di dag bkrus shing
283a7('dul ba): kha bsgyur te slar dbul lam/ des smras pa/ bu dag kho bo rgas pas 'di dag khyed nyid kyi yin no/ /de dag gis rang gi sred pas chos gos de dag legs par bkrus shing legs par kha bsgyur ba byas so/ /de nas bcom ldan
283a8('dul ba): 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la de bzhin gshegs pa ko sa la dag tu ljongs rgyur gshegs kyis khyed cag las gang de bzhin gshegs pa dang thabs gcig
283b1('dul ba): ko sa la dag tu ljongs rgyur 'gro bar spro ba des chos gos kyi las gyis shig ces sgo shig / tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas/ dge slong rnams la tshe
283b2('dul ba): d ang ldan pa dag de bzhin gshegs pa ko sa la dag tu ljongs rgyur gshegs kyis khyed cag las gang de bzhin gshegs pa dang thabs gcig ko sa la dag tu ljongs rgyur 'gro bar spro ba des chos gos kyi las
283b3('dul ba): gyis shig ces bsgo'o/ /de dag gis de skad bsgo ba thos nas chos gos de dag khyer te dge slong zhig gi gan du dong nas smras pa/ btsun pa bdag cag gi chos gos 'di dag re shig khyod la gtams so/ /bdag cag ni
283b4('dul ba): bcom ldan 'das dang thabs gcig ljongs rgyur 'gro'o/ /des smras pa/ ci khyed kyi mkhan po yang 'gro 'am/ de dag gis smras pa/ mi 'gro'o/ /des smras pa/ deng la de nyid la thoms shig /kho bo la 'khor 'byed par byed do/ /
283b5('dul ba): zhes zer dang mi rung ngo / /de dang nye dga'i gan du song ste smras pa/ mkhan po chos gos 'di dag re shig mkhan po'i gan du gtams so/ /bdag cag ni bcom ldan 'das dang thabs gcig ljongs rgyur mchi'o/ /nye dgas smras pa/
283b6('dul ba): tshe dang ldan pa dag kho bo ni dge slong tshul khrims dang ldan pa rtswas bcings na yang dus byed par 'gyur ba yin pas kho bo 'jog par mi spros dge slong mdza' bo gzhan 'ga' zhig gi lag tu thoms shig /de dag gis smras pa/ mkhan
283b7('dul ba): po bdag cag la mkhan po las ches lhag pa'i dge slong mdza' bo su zhig mchis/ mkhan po nyid kyi phyag du gzhag go/ /nye dgas smras pa/ gal te de lta na mtshan ma legs par thob la zhog shig dang phyir lhags nas rang rang
283b8('dul ba): gis blang sla bar 'gyur ro/ /de dag gis chos gos der bzhag nas dang thabs gcig ljongs rgyur dong ngo / /nye dgas gtur bu gcig nas snam sbyar zhig phyung ste ji tsam gyis shin du dri ma can du gyur pa de tsam du gyon gyon nas gtur bu de nyid kyi
284a1('dul ba): nang du phyir bcug go/ /de bzhin du gtur bu gcig nas bla gos phyung ste gyon zhing de bzhin du chos gos thams cad spyad nas ji tsam na shin du dri ma can du gyur pa dang / des de dag snga ma kho na bzhin du bcings te bzhag
284a2('dul ba): go/ /ji tsam na bcom ldan 'das ljongs rgyus nas mnyan yod du gshegs pa dang / khyim bdag cig gis bcom ldan 'das dge slong gi dge 'dun dang thabs gcig ljongs brgyus nas mnyan yod du byon ces thos
284a3('dul ba): nas/ des sangs rgyas la sogs pa dge slong gi dge 'dun glo bur du gshegs pa rnams gdugs tshod la spyan drangs so/ /de dag gis bsams pa/ lam gyi chos gos dag bzhag ste/ chos gos gzhan dag gyon
284a4('dul ba): la 'dong ngo snyam nas de dag nye dga'i gan du dong ste chos gos gtams pa dag phyung ste bltas pa dang / dri ma can du gyur pas ngo ma shes nas de dag gis smras pa/ mkhan po bdag cag gi chos gos de dag 'di dag
284a5('dul ba): lags sam/ nye dgas smras pa/ tshe dang ldan pa dag kho bos khyed la kho bo ni dge slong tshul khrims dang ldan pa yin pa rtswas bcings na yang dus byed par 'gyur gyis/ mtshan ma legs par thob la zhog shig dang
284a6('dul ba): phyir lhags pa na rang rang gis blang sla bar 'gyur ro/ /zhes ma smras sam/ ji tsam na dge slong cig gis rang gi chos gos srubs las ngo shes nas des smras pa/ tshe dang ldan pa dag chos gos 'di dag ni kho
284a7('dul ba): bo'i yin na mkhan pos spyad do/ /nye dgas smras pa/ bkren pa dag khyed cag de ltar mi dga' bar bya'o/ /de dag gis smras pa/ tshe dang ldan pa dag 'di dag pas ni lam gyi chos gos dag ches bzang gi de dag
284a8('dul ba): gyon te 'dong ngo zhes de dag lam gyi chos gos dag gyon te der dong ba dang / dge slong rnams kyis de dag la smras pa/ tshe dang ldan pa dag khyed cag gis chos gos dag cig gtams te bzhag na ci'i phyir lam gyi chos gos dag
284b1('dul ba): gyon te 'ongs/ de dag gis smras pa/ gtams te bzhag go/ /'o na ci'i phyir de dag gyon/ de dag gis skabs de rgyas par brjod pa dang / dge slong don nyung ngu dag ci'i phyir dge slong dag dge slong la chos gos byin nas de'i 'og tu rdeng
284b2('dul ba): med par spyod par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang /
284b3('dul ba): skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/
284b4('dul ba): sangs rgyas bcom ldan 'das kyis shAkya'i bu nye dga' la rmas pa/ nye dga' khyod dge slong la chos gos byin nas de'i 'og tu rdeng med par spyod pa bden nam/ btsun pa mad do/ /sangs rgyas bcom ldan 'das kyis
284b5('dul ba): dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs
284b6('dul ba): du mas rnam par smad nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos kyi bslab pa'i gzhi bca' bar bya ste zhes bya ba la sogs
284b7('dul ba): pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong la gos byin nas de'i 'og tu rdeng med par spyod na ltung byed do/ /yang dge slong gang
284b8('dul ba): zhes bya ba ni shAkya'i bu nye dga' 'am/ gzhan yang de lta bu gang yin pa'o/ /dge slong la zhes bya ba ni chos 'di pa la'o/ /gos shes bya ba ni snam sbyar dang / bla gos dang / mthang gos dang gsum las gang yang rung ba'o/ /byin nas zhes bya
285a1('dul ba): ba ni blang ba med par byin nas so/ /de'i 'og tu zhes bya ba ni dus gzhan du'o/ /rdeng med par zhes bya ba ni ma blangs par ro/ /spyod na zhes bya ba ni gyon na'o/ /ltung byed do zhes bya ba ni sems can dmyal ba dang / dud 'gro dang /
285a2('dul ba): yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib
285a3('dul ba): par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad dge slong la gos byin nas de 'og tu rdeng med par spyod na thams cad du ltung byed du 'gyur ro
285a4('dul ba): dga' ba dang / gcugs pa dang / yid du 'ong ba yin zhing thos nas mchog tu dga' ba bskyed par 'gyur na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la
285a5('dul ba): ltung ba med do/ /byin pas nye bar 'tsho ba'i ltung byed de drug bcu rtsa brgyad pa rdzogs s+ho// // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe tshe dang ldan pa gyad bu
285a6('dul ba): nor rgyal po'i khab na bya rgod phung po'i ri la 'dug ste/ de dang ha cang mi ring ba na rdzing bu rdo rtsigs can zhes bya ba 'dug pa de'i 'gram na tshe dang ldan pa gyad bu nor nyin mo gnas par byed do/ /gang gi tshe ut+pa la'i mdog dge ba'i
285a7('dul ba): b shes gnyen tshe dang ldan pa maud gal gyi bu chen po la brten te legs par gsungs pa'i chos 'dul ba la rab tu byung zhing dgra bcom pa rnam par rgyal bar bya ba las rnam par rgyal bar gyur pa de'i tshe na de shes nas
285a8('dul ba): dang ba dang ldan pas bcom ldan 'das dang / dge slong gnas brtan gnas brtan rnams la yang dang yang du blta ba'i phyir 'gro zhing lhag par yang tshe dang ldan pa gyad bu nor la 'di 'di ltar dgra bcom pa rnam par thar pa brgyad la
285b1('dul ba): bsam gtan par gyur kyang bsam gtan dang / rnam par thar pa dang / ting nge 'dzin la snyoms par 'jug pa'i bde ba dag spangs te dge 'dun gyi chos dang ldan pa'i zhal ta'i las dag la brtson par gyur pa ni dka' ba byed pa yin no snyam
285b2('dul ba): nas yang dang yang du de lta ba'i phyir 'gro'o/ /de dus gzhan zhig na bcom ldan 'das dang / dge slong gnas brtan gnas brtan rnams kyi zhabs la phyag 'tshal nas/ tshe dang ldan pa gyed bu nor ga la ba der song ste phyin nas tshe dang ldan pa
285b3('dul ba): gyad bu nor gyi rkang pa gnyis la mgo bos phyag 'tshal te chos mnyan pa'i phyir mdun du 'dug go/ /de'i tshe na dge slong mdza' bo dang / sa laskyes gnyis kyis phyag dar khrod cig rnyed cing de gnyis tshe dang ldan pa gyad bu nor dang tshe rabs
285b4('dul ba): tshe rabs su khon byung ste rtag tu klan ka tshol ba la brtson pa yin pas mdza' bos smras pa/ sa laskyes phyag dar khrod rnyed pa 'di gang du 'khrur gzhug sa laskyes kyis smras pa/ rdzing bu rdo rtsigs can ni rgyun lugs nyung zhing nyen
285b5('dul ba): kor gtsang ba yin pas der 'dong ngo / /de gnyis phyag dar khrod khyer te rdzing bu rdo rtsigs can du dong nas de gnyis kyis phyag dar khrod der 'khrur bcug nas nyi ma la bting ste 'khod do/ /de'i tshe na tshe dang ldan pa gyad bu nor gyi
285b6('dul ba): chos gos kyi grwa rlung gis bskyod nas dge slong ma ut+pa la'i mdog gi mgo la reg go/ /de mdza' bos mthong nas des smras pa/ sa laskyes gyad bu nor 'di la dge slong ma ut+pa la'i mdog dang lhan cig lus kyis
285b7('dul ba): reg pa'i dge 'dun lhag ma byung gis 'dong la dge slong rnams la brjod par bya'o/ /sa laskyes kyis smras pa/ tshe dang ldan pa mdza' bo de'i tshe yang re shig bdag cag gnyis gnas nas dbyung ba'i las byas na ci da yang
285b8('dul ba): gnas nas dbyung ba'i las byed du 'dzud par 'dod dam/ mdza' bos smras pa/ tshe dang ldan pa sa laskyes de'i tshe na ni yang dag pa ma yin pas yin gyi/ da ni yang dag pas yin te/ bcom ldan 'das kyis lan bu zhes bya ba ni skra dag dang
286a1('dul ba): de dang 'brel ba'i gos yin no zhes ma gsungs sam/ tshe dang ldan pa 'di la brdzun du smra ba ga la yod kyis tshur shog 'dong la dge slong rnams la brjod par bya'o/ /sa laskyes de mdza' bos bslus pa na btub par
286a2('dul ba): gyur nas/ de gnyis gtsug lag khang du dong ste dge slong rnams la smras pa/ tshe dang ldan pa dag 'di ltar bdag cag gnyis kyis tshe dang ldan pa gyad bu nor la dge slong ma ut+pa la'i mdog dang lhan cig lus kyis reg
286a3('dul ba): pa'i dge 'dun lhag ma byung ba mthong ste/ 'di la bdag cag gnyis gang gi dad pa 'am/ yid ches pas 'gro bar bya/ dge slong rnams kyis smras pa/ tshe dang ldan pa gnyis ci khyed gnyis lha dang mi rnams gcig
286a4('dul ba): tu yongs su btang zhing sems can dmyal ba dang / yi dags dang / dud 'gro rnams su gcig tu gnas sam/ ci na dge slong dgra bcom pa rnam par thar pa brgyad la bsam gtan pa mi'i chos bla ma'i rdzu 'phrul
286a5('dul ba): gyi cho 'phrul rnam par ston pa de la khyed gnyis gzhi med pa'i dge 'dun lhag ma'i chos kyis skur pa 'debs par byed/ de gnyis kyis smras pa/ tshe dang ldan pa dag de ni bdag cag gnyis kyis ma nyes kyi 'di ltar
286a6('dul ba): bdag cag gnyis kyi mig dag gis mthong bas mig dbyung bar bya grang / bcom ldan 'das kyis de gnyis la ci zhig mthong / ji ltar mthong / gang du mthong / khyed gnyis don ci la der son pas der mthong zhes legs
286a7('dul ba): par rab tu gleng bar gyis shig brtag par gyis shig ces bka' stsal pas/ dge slong rnams kyis de gnyis la ci zhig mthong / ji ltar mthong / gang du mthong / khyed gnyis ci'i phyir der son pas der mthong zhes legs par
286a8('dul ba): rab tu glengs shing brtags so/ /dge slong rab tu mang po dag gis legs par rab tu glengs shing brtags pa na/ de gnyis kyis smras pa/ tshe dang ldan pa dag tshe dang ldan pa gyad bu nor la dge slong ma ut+pa la'i mdog dang lhan
286b1('dul ba): cig lus kyis reg pa'i dge 'dun lhag ma ma byung ste 'di ltar bdag cag gnyis kyis tshe dang ldan pa gyad bu nor la 'dun pas smras/ zhe sdang dang / gti mug dang / 'jigs pas smras so/ /dge slong don nyung ngu dag
286b2('dul ba): ci'i phyir dge slong dag dge slong dag pa ltung ba med pa la gzhi med par dge 'dun lhag ma'i chos kyis skur pa 'debs par byed ces smod par byed/ phyar ka gtong bar byed/ kha zer bar byed pa'i skabs de dge slong rnams
286b3('dul ba): kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan
286b4('dul ba): 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis mdza' bo dang / sa laskyes gnyis la rmas pa/ dge slong dag khyed gnyis khros shing
286b5('dul ba): zhe sdang bar gyur nas dge slong dag pa ltung ba med pa la gzhi med par dge 'dun lhag ma'i chos kyis skur pa 'debs pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes
286b6('dul ba): su 'thun pa ma yin pa rung ba ma yin pa/ tshul dang 'thun pa yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka'
286b7('dul ba): stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la
286b8('dul ba): bslab pa'i gzhi 'di ltar gdon par bya ste/ yang dge slong gang khros shing zhe sdang bar gyur nas dge slong dag pa ltung ba med pa la gzhi med par dge 'dun lhag ma'i chos kyis skur na ltung byed do/ /yang dge slong gang zhes bya ba ni mdza'
287a1('dul ba): bo 'am/ sa laskyes sam/ gzhan yang de lta bu gang yin pa'o/ /khros shing zhes bya ba ni 'khrugs shing ngo / /zhe sdang bar gyur nas zhes bya ba ni yid mi dga' bar gyur nas te/ 'khrugs pa ma gsal bar ro/ /dge slong dag pa zhes bya
287a2('dul ba): ba ni tshe dang ldan pa gyad bu nor ram/ gzhan yang de lta bu gang yin pa'o/ /ltung ba med pa la zhes bya ba ni gzhi de'i ltung ba med pa la'o/ /gzhi med par zhes bya ba ni gzhi gsum po mthong ba'i gzhi dang / thos pa'i gzhi dang / dogs pa'i gzhi
287a3('dul ba): med par ro/ /dge 'dun lhag ma'i chos kyis zhes bya ba ni bcu gsum po gang yang rung ba ste/ de ni chos ma yin pa chos kyi sgrar gsungs pa yin no/ /skur na zhes bya ba ni skur pa 'debs na'o/ /ltung byed do zhes bya ba ni sems can dmyal
287a4('dul ba): ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib
287a5('dul ba): par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ gang zag dag pa la skur pa 'debs pa la gzhi bcus ni ltung bar 'gyur la/ gzhi lngas ni ltung bar mi 'gyur ro/ /ji ltar gzhi bcus ltung bar
287a6('dul ba): 'gyur zhe na/ des ma mthong ba dang / ma thos pa dang / mi dogs par des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ngo / /bdag gis thos so/ /bdag dogs so zhes zer na
287a7('dul ba): brjod do cog ltung byed du 'gyur ro/ /des thos la de yang brjod pa dang / de dogs la de yang brjed bzhin du des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis thos te de yang
287a8('dul ba): ma brjed do/ /bdag dogs te de yang ma brjed do zhes zer na brjod do cog ltung byed du 'gyur ro/ /thos pa la yid ches nas bdag gis mthong ngo zhes zer ba dang / thos pa la yid ma ches par bdag gis mthong ngo zhes zer ba dang / thos pa la dogs
287b1('dul ba): pa na bdag gis mthong ngo zhes zer ba dang / thos pa la mi dogs pa na bdag gis mthong ngo zhes zer ba dang / dogs pa la dogs pa na bdag gis mthong ngo zhes zer na brjod do cog ltung byed du 'gyur te/ de ltar gzhi bcus ltung byed du 'gyur ro/ /
287b2('dul ba): ji ltar gzhi lngas ltung bar mi 'gyur zhe na/ des ma mthong ba dang / ma thos pa dang / mi dogs pa la des 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag gis mthong ngo / /thos
287b3('dul ba): so/ /dogs so zhes zer na ltung bar mi 'gyur ro/ /des thos la de yang brjed pa dang / de dogs la de yang brjed pa la des 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad
287b4('dul ba): ces bdag gis thos te de yang brjed do/ /bdag dogs te de yang brjed do/ /zhes zer na ltung bar mi 'gyur te/ de ltar gzhi lngas ltung bar mi 'gyur ro/ /ji ltar gang zag dag pa la skur pa 'debs pa la gzhi bcus ltung bar
287b5('dul ba): 'gyur la/ gzhi lngas ltung bar mi 'gyur ba de bzhin du gang zag dag pa ma dag pa ltar bcos pa la skur pa 'debs pa la yang gzhi bcus ltung bar 'gyur la/ gzhi lngas ltung bar mi 'gyur ro/ /gang zag ma dag pa la skur pa
287b6('dul ba): 'debs pa la ni gzhi bcu gcig gis ltung bar 'gyur la/ gzhi drug gis ltung bar mi 'gyur ro/ /ji ltar gzhi bcu gcig gis ltung bar 'gyur zhe na/ des ma mthong ba dang / ma thos pa dang / mi dogs pa la des 'du shes bsgyur cing
287b7('dul ba): bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ngo / /bdag gis thos so/ /bdag dogs so zhes zer na brjod do cog ltung byed du 'gyur ro/ /des
287b8('dul ba): mthong la de yang brjed pa dang / de dogs la de yang brjed pa la des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ste de yang
288a1('dul ba): ma brjed do/ /bdag gis thos te de yang ma brjed do/ /bdag dogs te de yang ma brjed do/ /zhes zer na brjod do cog ltung byed du 'gyur ro/ /thos pa la yid ches nas bdag gis mthong ngo zhes zer ba dang / thos pa la yid ma ches
288a2('dul ba): par bdag gis mthong ngo zhes zer ba dang / thos pa la dogs pa na bdag gis mthong ngo zhes zer ba dang / thos pa la mi dogs pa na bdag gis mthong ngo zhes zer ba dang / dogs pa la dogs pa na bdag gis mthong ngo zhes zer na
288a3('dul ba): brjod do cog ltung byed du 'gyur te/ de ltar gzhi bcu gcig gis ltung bar 'gyur ro/ /ji ltar gzhi drug gis ltung ba med par 'gyur zhe na/ des ma mthong ba dang / ma thos pa dang / mi dogs pa la des 'du shes ma bsgyur cing bzod
288a4('dul ba): pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag gis mthong ngo / /thos so dogs so zhes zer na ltung bar mi 'gyur ro/ /des mthong la de yang brjed pa dang / des thos la de yang brjed
288a5('dul ba): pa dang / de dogs la de yang brjed pa la des 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag gis mthong ste de yang ma brjed do/ /bdag gis thos te de yang ma
288a6('dul ba): brjed do/ /bdag dogs te de yang ma brjed do/ /zhes zer na ltung bar mi 'gyur te/ de ltar gzhi drug gis ltung bar mi 'gyur ro/ /ji ltar gang zag ma dag pa la skur pa 'debs pa la gzhi bcu gcig gis ltung bar 'gyur la/
288a7('dul ba): gzhi drug gis ltung bar mi 'gyur ba de bzhin du gang zag ma dag pa dag pa ltar bcos pa la skur pa 'debs pa la yang gzhi bcu gcig gis ltung bar 'gyur la/ gzhi drug gis ltung bar mi 'gyur ro/ /dril bsgrags pa
288a8('dul ba): la ni ltung ba med do/ /ngos la ri mor bris pa phan cad la yang ltung ba med de/ ji ltar bdag gis shes pa de bzhin du 'jig rten thams cad kyis kyang shes so snyam na'o/ /las dang po pa dang / smyos pa dang sems 'khrugs
288b1('dul ba): pa dang / tshor ba dag gis nyen pa la ltung ba med do/ /skur pa 'debs pa'i ltung byed de drug bcu rtsa dgu pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga'
288b2('dul ba): ra ba na bzhugs so/ /rgyal po'i khab na tha ga pa spyi cer zhes bya ba zhig 'dug pa des mnyan yod pa'i tha ga pa zhig gi bu mo bag mar blang nas de bu mo de la yang dang yang du khu tshur dang thal lcag gis rdeg par byed
288b3('dul ba): do/ /de'i sdum tshes bud med rgan mo zhig 'dug nas bu mo de bud med rgan mo de'i gan du song ste smras pa/ yum bdag la khyim thab 'di yang dang yang du khu tshur dang thal lcag dag gis rdeg par bgyid pas bdag
288b4('dul ba): 'bros so/ /rgan mos smras pa/ bu mo khyod la ji srid du bu ma btsas pa de srid du khyod la khyim thab 'di rdeg par byed kyi gang gi tshe khyod la bu btsas par gyur pa de'i tshe na 'di khyod la byams par 'gyur gyis ma 'bros par sdod
288b5('dul ba): cig dang kho mos bzlog par bya'o zhes bud med rgan mo des tha ga pa spyi cer la smras pa/ bu khyod bu mo 'di la yang dang yang du khu tshur dang thal lcag dag gis rdeg pas 'di 'bros par gyur na mi rung gis phyin cad ma
288b6('dul ba): rdeg shig tha ga pa de de ltar bud med rgan mo des bzlog kyang ma btub ste phyin cad yang dang yang du bu mo de la khu tshur dang thal lcag dag gis rdeg par byed do/ /de nas dus gzhan zhig na tha ga pa de tshong khang du chang 'thungs te
288b7('dul ba): ra ro nas rang gi khyim ga la ba der song ste phyin nas des bu mo de shin du brdeg pa dang / bu mo des bsams pa/ bdag bu btsas par ma gyur gyi bar skabs su 'dis bsad par gyur na mi rung gis bdag la bu med kyang blas bdag
288b8('dul ba): bros te 'gro'o snyam nas/ bu mo des tha ga pa de gnyid log par rig nas sgo dang po phye ba kho na nas byung ste bros so/ /dge slong zhig rgyal po'i khab tu dbyar gnas par khas blangs nas mnyan yod du bcom ldan 'das kyi
289a1('dul ba): zhabs la phyag 'tshal du 'phags pa/ de yang sgo dang po phye ba kho na nas byung ste song ba dang / bu mo des dge slong de mthong nas des smras pa/ 'phags pa gar bzhud/ dge slong des smras pa/ sring mo mnyan yod du 'gro'o/ /
289a2('dul ba): bu mo des smras pa/ bdag kyang mnyan yod du mchis/ bdag 'phags pa dang lhan cig 'grogs te mchi'o/ /de ltar gyis shig /bu mo de dge slong de dang lhan cig 'grogs te 'gro bar brtsams so/ /ji tsam na tha ga pa spyi
289a3('dul ba): cer ra ro ba sangs te sad nas bu mo de mi snang nas de bud med rgan mo'i gan du song ste dris pa/ yum bu mo de mi snang ngo / /rgan mos smras pa/ bu kho mos dang po nyid nas khyod la de bros par gyur na mi rung gis ma rdeg shig
289a4('dul ba): ces ma byas sam/ de bros te song ba snyam gyis sgo ba la dris shig /tha ga pa de song ste sgo ba la dris pa/ kye nang rje sgo 'di nas bu mo zhig phyir byung ngam/ sgo bas smras pa/ sgo dang po phye ba kho na nas byung ste song ngo / /
289a5('dul ba): tha ga pa de ra ba la 'dzegs te phyi bzhin bltas pa dang / ji tsam na thag ring po kho na nas song ba mthong nas de myur ba myur bar babs te bsnyags pa dang / ji tsam na dge slong zhig dang lhan cig 'gro ba
289a6('dul ba): mthong nas/ des bsams pa/ bdag ni gcig pu yin la/ 'di gnyis ni gnyis yin pas gal te de gzung na 'di gnyis log ste bdag brdegs par 'gyur ba gang yin pa de lta bu'i gnas
289a7('dul ba): yod par 'gyur gyis/ gang gi tshe grogs rnyed par gyur pa de'i tshe na gzung bar bya'o snyam nas/ de de gnyis kyi phyi bzhin 'brang zhing song ba dang / ji tsam na ri brags shig tu phyin nas/ ri brags
289a8('dul ba): de na tha ga pa lnga brgya tsam 'khod nas tha ga pa spyi cer song ste smras pa/ shes ldan dag khyed kho bo'i nye du yin na kho bo'i chung ma shAkya'i bu'i dge sbyong gis phrogs kyi de la grogs gyis shig
289b1('dul ba): ces ra mda' zlog du bcug go/ /tha ga pa dag ni yongs su mi rtog pa yin pas de dag gis thag zangs lnga brgya tsam thogs te ri brags nas phyir byung nas de dag gis dge slong de shin du brdegs te lhung
289b2('dul ba): bzed kyang bcag / phor bu dang / khar ba yang bcag /chos gos dag kyang dral nas shi'o snyam du bsams te bor ro/ /bu mo des dge slong de la smras pa/ 'phags pa khyed cag gis rgyal po las gzhon
289b3('dul ba): nu'i yongs su spangs pa thob pa lags kyis/ rgyal po'i gan du bzhud de gsungs la/ 'di dag gi lag pa dang rkang pa dag gcod du gsol cig /de dag skrag nas dge slong de la bzod pa gsol bar
289b4('dul ba): brtsams te smras pa/ 'phags pa bdag cag la bzod pa mdzad du gsol/ dge slong gi snying ni mar dang 'dra bas des smras pa/ bzod par bya'o/ /bu mo des smras pa/ gal te 'phags pas bzod kyang bdag
289b5('dul ba): gis mi bzod do/ /de dag gis bu mo de la smras pa/ sring mo khyod bdag cag gi nye du yin pas khyod kyis kyang bzod par gyis shig /bu mo des smras pa/ khyed cag la ni bzod na tha ga pa spyi cer 'di la mi
289b6('dul ba): bzod de/ bdag gis 'di'i lag pa dang rkang pa dag gcad par bya'o/ /de dag gis smras pa/ 'di la yang bzod par gyis shig /bu mo des smras pa/ dam tshig gis bzod par bya ste/ gal te phyin cad
289b7('dul ba): bdag la mi rdeg na bzod do/ /tha ga pa des smras pa/ phyin cad mi rdeg go/ /bu mo des smras pa/ gal te de ltar na bzod par bya'o/ /dge slong de mthar gyis mnyan yod du phyin nas dge slong rnams kyis de la
289b8('dul ba): smras pa/ tshe dang ldan pa 'ongs pa legs so 'ongs pa legs so/ /ji lta bde bar brgyus sam/ tshe dang ldan pa dag ji ltar bde bar brgyus/ kho bo tha ga pa dag gis had por srog dang de'u phral lo/ /ci'i phyir/
290a1('dul ba): des skabs de rgyas par brjod pa dang / dge slong rnams kyis smras pa/ khyod skyes pa med par bud med dang lhan cig 'gron lam du 'gror rung ngam/ gang gi phyir mi rung ba de nyid kyi phyir nyes dmigs 'di lta bu byung ngo / /
290a2('dul ba): dge slong don nyung ngu dag ci'i phyir dge slong dag skyes pa med par bud med dang lhan cig 'gron lam du 'gro zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan
290a3('dul ba): 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas
290a4('dul ba): bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong de la rmas pa/ dge slong khyod skyes pa med par
290a5('dul ba): bud med dang lhan cig 'gron lam du 'gro ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang
290a6('dul ba): 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge
290a7('dul ba): slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams
290a8('dul ba): kyis 'dul ba la bslab pa'i gzhi 'di ltar gdon par bya ste/ yang dge slong gang skyes pa med par bud med dang lhan cig 'gron lam du 'gro na tha na grong bar du yang rung ste ltung byed do/ /yang
290b1('dul ba): dge slong gang zhes bya ba ni chos 'di pa 'am gzhan yang de lta bu gang yin pa'o/ /skyes pa med par zhes bya ba ni de dang de'o/ /bud med dang lhan cig ces bya ba ni bud med dam/ gzhon nu ma mi tshangs par spyod
290b2('dul ba): pa 'khrigs pa'i chos sten nus pa dang ngo / /'gron lam du 'gro na zhes bya ba ni dgon pa'i lam du 'gro na'o/ /tha na grong bar du yang rung ste zhes bya ba ni tha na rgyang grags kyi bar du yang rung ste'o/ /ltung byed
290b3('dul ba): do zhes bya ba ni sems can dmyal ba dang / dud 'gro dang / yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid
290b4('dul ba): du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam
290b5('dul ba): cung zad skyes pa med par bud med dang lhan cig 'gron lam du 'gro na thams cad du ltung byed du 'gyur ro/ /rgyang grags kyis bar du chod pa'i grong bdun las grong nas dgon par 'gro na rgyang grags phyed
290b6('dul ba): phyed du ni nyes byas su 'gyur la/ rgyang grags re rer ni ltung byed du 'gyur ro/ /dgon pa nas grong du 'gro na yang rgyang grags phyed phyed du ni nyes byas su 'gyur la/ rgyang grags re rer ni ltung
290b7('dul ba): byed du 'gyur ro/ /bud med bsel byed du 'dzud pa dang / lam nor ba bud med kyis lam du 'dzud pa dang / 'gro mi nus pa bud med kyis khrid pa la ni ltung ba med do/ /las dang po pa dang / smyos
290b8('dul ba): pa dang / sems 'khrugs pa dang / tshor ba dag gis nyen pa la ltung ba med do/ /bud med dang lhan cig 'gro ba'i ltung byed de bdun bcu pa rdzogs s+ho// // sdom la/ rku dang
291a1('dul ba): nyi shu ma lon dang / /rko dang mgron dang bslab pa dang / /'thab dang mi smra 'gro ba dang / /mi gus chang 'thung dus min pa'o/ /
291a2('dul ba): sangs rgyas bcom ldan 'das mnyan yod na rgyal byed kyi tshal mgon
291a3('dul ba): med zas sbyin gyi kun dga' ra ba na bzhugs so/ /dge slong zhig rgyal po'i khab 'od ma'i tshal ka lan da ka'i gnas su dbyar gnas par khas blangs so/ /de nas dge slong des dbyar gyi zla ba gsum
291a4('dul ba): po dag 'das nas chos gos byas pa dang ldan/ chos gos zin pa dang ldan zhing lhung bzed dang chos gos thogs te/ bcom ldan 'das kyi zhabs la phyag 'tshal du 'phags nas mnyan yod
291a5('dul ba): du 'gro ba'i don 'thun btsal ba dang / des tshong pa sho gam 'dral ba dag mthong nas des smras pa/ shes ldan dag gar 'dong / de dag gis smras pa/ 'phags pa mnyan yod du mchi'o/ /des smras pa/ shes ldan
291a6('dul ba): dag kho bo yang khyed dang lhan cig mnyan yod du 'gro'o/ /de dag gis smras pa/ 'phags pa de ltar mdzod cig /de dag gis thabs yin no zhes byas nas 'gyod pa skyes te de dag gis smras pa/ 'phags
291a7('dul ba): pa bdag cag ni tshong pa sho gam 'dral ba dag lags pas dus su yang mchi/ dus ma lags par yang mchi/ shul du yang mchi/ shul gol bar yang mchi bas khyod kyis bdag cag dang lhan cig bzhud
291a8('dul ba): mi spyod do/ /des smras pa/ ci khyed cag stong par 'dong ngam/ 'on te khur dag gis 'dong / de dag gis smras pa/ khur dag gis mchi'o/ /des smras pa/ khyed cag khur dag gis 'dong na kho bo stong par
291a9('dul ba): 'gro ba ci'i phyir khyed kyi phyi bzhin 'gro mi nus/ de dag gis smras pa/ gal te spyod na bzhud kyis phyogs 'dir bzhud la bdag cag ma mchis kyi bar du gzhes shig /de der song ste bsdad pa dang /
291b1('dul ba): ji tsam na tshong pa sho gam 'dral ba de dag 'ongs nas de de dag dang lhan cig 'phags so/ /ji tsam na ri brags shig tu sho gam gyi gnas su phyin pa dang / tshong pa sho gam 'dral ba de dag sho gam gcod
291b2('dul ba): pa dag gis 'jigs pas lam gol ba nas 'gro bar brtsams pa dang / dge slong de yang mdun du song ngo / /de dag lam gol ba nas 'dong ba na de dag sho gam pa dag gis mthong nas/ de dag gis smras pa/
291b3('dul ba): kwa'i tshong pa sho gam 'dral ba dag gar 'dong / de dag gis dge slong de mdun du 'gro ba mthong nas/ de dag gis smras pa/ shes ldan dag tshong pa sho gam 'dral ba 'di dag gis ma nyes kyi shAkya'i bu'i
291b4('dul ba): dge sbyong mdun du 'gro ba 'dis nyes kyis 'di bsad par bya'o zhes de dag gis dge slong de shin tu brdegs te lhung bzed kyang bcag / phor bu dang / khar ba dag kyang bcag /chos gos dag kyang dral te shi'o snyam nas bor ro/ /tshong pa
291b5('dul ba): sho gam 'dral ba de dag gis dge slong de la smras pa/ 'phags pa khyed kyis rgyal po las gzhon nu'i yongs su spang ba thob pa lags kyis rgyal po'i gan du bzhud de gsungs la/ sho gam pa
291b6('dul ba): 'di dag gi lag pa dang rkang pa dag gcod du stsol cig / sho gam pa de dag skrag nas dge slong de la bzod pa gsol bar brtsams te smras pa/ 'phags pa bdag cag la bzod pa mdzad du gsol/
291b7('dul ba): dge slong gi sems ni mar dang 'dra bas des smras pa/ bzod do/ /tshong pa sho gam 'dral ba dag gis smras pa/ gal te 'phags pas bzod kyang bdag cag gis mi bzod do/ /sho gam pa dag gis
291b8('dul ba): smras pa/ khyed kyang bzod par gyis shig /sho gam 'dral ba dag gis smras pa/ dam tshig gis bzod par bya ste/ khyed cag sho gam pa ji snyed pa dag gis kho bo cag tshong pa ji snyed pa dag sho gam 'jal
292a1('dul ba): du mi 'jug na kho bo cag gis kyang bzod par bya'o/ /sho gam pa de dag gis tshong pa de dag la gnang ngo / /dge slong de yang mthar gyis mnyan yod du phyin nas/ dge slong rnams kyis de la smras pa/ tshe dang ldan pa
292a2('dul ba): 'ongs pa legs so 'ongs pa legs so/ /ji lta bde bar brgyus sam/ tshe dang ldan pa dag ji ltar bde bar brgyus/ kho bo sho gam pa dag gis had por de'u bsad do/ /ci'i phyir/ des skabs de rgyas par brjod
292a3('dul ba): pa dang / dge slong rnams kyis smras pa/ khyod don 'thun rkun ma dang lhan cig mgron lam du 'gror rung ngam/ gang gi phyir mi rung ba de nyid kyi phyir nyes dmigs 'di lta bu dag byung bar gyur to/ /dge slong don nyung ngu dag
292a4('dul ba): ci'i phyir dge slong dag don 'thun rkun ma dang lhan cig 'gron lam du 'gro'o zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /
292a5('dul ba): de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni
292a6('dul ba): mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong de la rmas pa/ dge slong khyod don 'thun rkun ma dang lhan cig 'dron lam du
292a7('dul ba): 'gro ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa/ de ni rab tu byung bas
292a8('dul ba): bya ba ma yin no zhes rnam par smad par mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu
292b1('dul ba): yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar
292b2('dul ba): gdon par bya ste/ yang dge slong gang don 'thun rkun ma dang lhan cig 'gron lam du 'gro na tha na grong bar du yang rung ste ltung byed do/ /yang dge slong gang zhes bya ba ni chos 'di pa 'am/ gzhan yang de
292b3('dul ba): lta bu gang yin pa'o/ /don 'thun rkun ma dang lhan cig ces bya ba la/ rkun ma zhes bya ba ni chom rkun pa dang grong 'joms par byed pa dag dang / tshong pa sho gam 'dral ba dag go/ /'gron lam du 'gro na zhes
292b4('dul ba): bya ba ni dgon pa'i lam du 'gro na'o/ /tha na grong bar du yang rung ste zhes bya ba ni tha na rgyang grags kyi bar du yang rung ste'o/ /ltung byed do zhes bya ba ni sems can dmyal ba dang / dud 'gro dang / yi dags
292b5('dul ba): ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams
292b6('dul ba): la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam cung zad don 'thun rkun ma dang lhan cig 'gron lam du 'gro na thams cad du ltung byed
292b7('dul ba): du 'gyur ro/ /grong bdun po rgyang grags kyis bar du chod pa dag las dge slong grong nas dgon par 'gro na rgyang grags phyed phyed du ni nyes byas su 'gyur la/ rgyang grags re rer ni ltung byed du 'gyur ro/ /
292b8('dul ba): dgon pa nas grong du 'gro na yang rgyang grags phyed phyed du ni nyes byas su 'gyur la/ rgyang grags re rer ni ltung byed du 'gyur ro/ /rkun ma bsel byed du 'jud pa dang / lam nor ba rkun mas lam du 'dzud pa dang /
293a1('dul ba): 'gro mi nus pa rkun mas khrid du 'dzud pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /rkun ma dang lhan cig 'gro ba'i
293a2('dul ba): ltung byed de bdun bcu rtsa gcig pa rdzogs s+ho/ / // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe tshe dang ldan pa maud gal
293a3('dul ba): g yi bu chen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par byas pa de'i tshe na de dag mtshan mo'i tho rangs kyi dus kyi tshe bkres pa'i nyams
293a4('dul ba): chung bas yongs su gzir nas ngu'o/ /bcom ldan 'das kyis mtshan mo'i tho rangs kyi dus kyi tshe kun dga' ra ba'i nang na byis pa khye'u rab tu mang po dag ngu ba'i sgra gsan to/ /gsan nas kyang tshe dang ldan
293a5('dul ba): pa kun dga' bo la bka' stsal pa kun dga' bo mtshan mo'i tho rangs kyi dus kyi tshe kun dga' ra ba'i nang na byis pa khye'u rab tu mang po ngu ba 'di dag su/ btsun pa 'di dag ni tshe dang ldan pa maud gal gyi bu
293a6('dul ba): c hen pos nye ba 'khor la sogs pa sar pa skyes phran gzhon nu bcu bdun sde'i tshogs dag rab tu phyung rdzogs par bsnyen par bgyis pa de dag mtshan mo'i tho ras kyi dus kyi tshe bkres pa'i nyam chung bas yongs su
293a7('dul ba): gzir te ngu ba lags so/ /kun dga' bo dge slong dag gang zag lo nyi shu ma lon pa dge slong gi dngos por rdzogs par bsnyen par byed dam/ btsun pa bgyid do/ /kun dga' bo gang zag lo nyi shu ma lon pas ni
293a8('dul ba): grang ba dang / tsha ba dang / bkres pa dang / skom pa dang / rlung dang / nyi ma dang / sha sbrang dang / sbrang bu mchu rings dang / sdigs sbrul dag gis reg pa dag dang / gzhan las tshig gi lam ngan pa smras pa dang / ngan pa 'ongs
293b1('dul ba): pa dag dang / lus kyi tshor ba sdug bsngal mi bzad pa/ rtsub pa/ tsha ba/ yid du mi 'ong ba srog 'phrog par byed pa byung ngo cog dag mi bzod cing / zag pa dag la ci mi snyam par bya ba yang mi bzod cing dang du len mi nus pa'i rang bzhin
293b2('dul ba): can yin no/ /gang zag lo nyi shu lon pas ni grang ba dang / tsha ba dang / bkres pa dang / skom pa dang / rlung dang / nyi ma dang / sha sbrang dang / sbrang bu mchu rings dang / sdig sbrul gyi reg pa dag dang / gzhan las tshig gi lam ngan
293b3('dul ba): pa smras pa dang / ngan pa 'ongs pa dag dang / lus kyi tshor ba sdug bsngal mi bzad pa dang / rtsub pa/ tsha ba/ yid du mi 'ong ba srog 'phrog par byed pa byung ngo cog bzod cing zag pa dag la ci mi snyam par bya ba yang bzod cing
293b4('dul ba): dang du len nus pa'i rang bzhin can yin no/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /
293b5('dul ba): sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis tshe dang ldan pa maud gal gyi bu chen po la rmas pa/
293b6('dul ba): maud gal gyi bu khyod gang zag lo nyi shu ma lon pa dge slong gi dngos por rdzogs par bsnyen par byed pa bden nam/ btsun pa mad do/ /sangs rgyas bcom ldan 'das kyis mi brtson pa dang / mi sbyor ba dang /
293b7('dul ba): ma brtags par spyod pa rnam par smad pa mdzad do/ /de nas bcom ldan 'das kyis brtson pa dang / sbyor ba dang / brtags te spyod pa'i bsngags pa brjod nas dge slong rnams la bka' stsal pa/ dge slong
293b8('dul ba): dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab
294a1('dul ba): pa'i gzhi 'di ltar gdon par bya ste/ yang dge slong gang zag lo nyi shu ma lon pa dge slong gi dngos por rdzogs par bsnyen par byed na ltung byed do/ /gang zag de yang rdzogs par bsnyen par mi 'gyur la/ dge
294a2('dul ba): slong de dag kyang smad par 'gyur te/ de la de ni cho ga yin no/ /yang dge slong gang zhes bya ba ni chos 'di pa 'am/ gzhan yang de lta bu gang yin pa'o/ /gang zag ces bya ba ni dge slong du bya ba gang yin pa de'o/ /lo nyi shu
294a3('dul ba): ma lon pa zhes bya ba ni lo nyi shur ma lon pa'o/ /dge slong gi dngos por rdzogs par bsnyen par byed na zhes bya ba ni gsol ba dang bzhi'i las kyis so/ /ltung byed do zhes bya ba ni sems can dmyal ba dang / dud 'gro dang /
294a4('dul ba): yi dags ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la
294a5('dul ba): sgrib par byed pa ste/ des na ltung byed do zhes gsungs so/ /gang zag de yang rdzogs par bsnyen par mi 'gyur la zhes bya ba ni gang zag gang yin pa de'o/ /dge slong de dag kyang smad par 'gyur te zhes bya ba ni de na dge slong gang
294a6('dul ba): dag 'khod pa de dag go/ /de la de ni cho ga yin no zhes bya ba ni de la de ni rjes su 'thun pa'i chos yin no/ /de la ltung bar ji ltar 'gyur zhe na/ lo nyi shu ma lon la lo nyi shu ma lon par yang 'du shes shing de la dge
294a7('dul ba): slong rnams kyis khyod lo nyi shu lon nam zhes dris pa na de 'di skad ces bdag lo nyi shu ma lon no zhes zer ba na/ dge slong rnams kyis gang zag de dge slong gi dngos por rdzogs par bsnyen par byed na gang zag de
294a8('dul ba): dang po nyid nas rdzogs par ma bsnyen cing 'grogs pa dang longs spyod pa la yang ltung bar 'gyur la/ des dge 'dun la yang 'gal tshabs can du 'gyur ro/ /lo nyi shu yang ma lon la lo nyi shu ma lon par yang 'du shes
294b1('dul ba): s hing de la dge slong rnams kyis khyod lo nyi shu lon nam zhes dris pa na de 'di skad ces bdag shes shing dran la yid gnyis mi za ste bdag lo nyi shu ma lon no zhes zer ba na dge slong rnams kyis gang zag de dge slong gi dngos
294b2('dul ba): por rdzogs par bsnyen par byed na gang zag de dang po nyid nas rdzogs par ma bsnyen cing 'grogs pa dang longs spyod pa la yang ltung bar 'gyur la/ des dge 'dun la yang 'gal tshabs can du 'gyur ro/ /lo
294b3('dul ba): n yi shu ma lon la lo nyi shu lon par 'du shes shing de la dge slong rnams kyis khyod lo nyi shu lon nam zhes dris pa na de 'di skad ces bdag lo nyi shu lon no zhes zer ba na dge slong rnams kyis gang zag de dge
294b4('dul ba): s long gi dngos por rdzogs par bsnyen par byed na gang zag de la de'i mod la rab tu 'byung ba dang rdzogs par bsnyen pa dge slong gi dngos po 'chags shing 'grogs pa dang longs spyod pa la yang ltung
294b5('dul ba): bar mi 'gyur la/ des dge 'dun la yang 'gal tshabs can du mi 'gyur ro/ /lo nyi shu ma lon la lo nyi shu lon par 'du shes shing de la dge slong rnams kyi khyod lo nyi shu lon nam zhes dris pa na de
294b6('dul ba): ' di skad ces bdag shes shing dran la yid gnyis mi za ste bdag lo nyi shu lon no zhes zer ba na dge slong rnams kyis gang zag de dge slong gi dngos por rdzogs par bsnyen par byed na gang zag de la
294b7('dul ba): de'i mod la rab tu 'byung ba dang rdzogs par bsnyen pa dge slong gi dngos po 'chags shing 'grogs pa dang longs spyod pa la yang ltung bar mi 'gyur la/ des dge 'dun la yang 'gal tshabs can du
294b8('dul ba): mi 'gyur ro/ /lo nyi shu ma lon la des mi shes/ mi dran/ yid gnyis mi za zhing de la dge slong rnams kyis ma dris sam/ dris kyang lan mi 'debs pa na dge slong rnams kyis gang zag de dge slong gi
295a1('dul ba): d ngos por rdzogs par bsnyen par byed na gang zag de la de'i mod la rab tu 'byung ba dang rdzogs par bsnyen pa dge slong gi dngos po 'chags shing 'grogs pa dang longs spyod pa la yang ltung bar mi
295a2('dul ba): 'gyur la/ des dge 'dun la ni 'gal tshabs can du 'gyur ro/ /lo nyi shu lon la lo nyi shu ma lon par 'du shes shing de la dge slong rnams kyis khyod lo nyi shu lon nam zhes dris pa na de 'di skad ces
295a3('dul ba): b dag lo nyi shu ma lon no zhes zer ba na dge slong rnams kyis gang zag de dge slong gi dngos por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs
295a4('dul ba): pa dang longs spyod pa la yang ltung bar mi 'gyur la/ des dge 'dun la ni 'gal tshabs can du 'gyur ro/ /lo nyi shu lon la lo nyi shu ma lon par 'du shes shing de la dge slong rnams kyis khyod lo nyi shu lon
295a5('dul ba): nam zhes dris pa na/ de 'di skad ces bdag gis shes shing dran la yid gnyis mi za ste/ bdag lo nyi shu ma lon no zhes zer ba na dge slong rnams kyis gang zag de dge slong gi dngos por rdzogs par bsnyen par byed na
295a6('dul ba): gang zag de dang po nyid nas legs par rdzogs par bsnyen cing 'grogs pa dang longs spyod pa la yang ltung bar mi 'gyur la/ des dge 'dun la ni 'gal tshabs can du 'gyur ro/ /lo nyi shu yang lon la
295a7('dul ba): lo nyi shu lon par yang 'du shes shing de la dge slong rnams kyis khyod lo nyi shu lon nam zhes dris pa na/ de 'di skad ces bdag lo nyi shu lon no zhes zer ba na dge slong rnams kyis gang zag de dge slong gi dngos
295a8('dul ba): por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod pa la yang ltung bar mi 'gyur la/ des dge 'dun la yang 'gal tshabs can du
295b1('dul ba): mi 'gyur ro/ /lo nyi shu yang lon la lo nyi shu lon par yang 'du shes shing de la dge slong rnams kyis khyod lo nyi shu lon nam zhes dris pa na/ de 'di skad ces bdag shes shing dran la yid gnyis mi za ste bdag lo nyi shu
295b2('dul ba): lon no zhes zer ba na/ dge slong rnams kyis gang zag de dge slong gi dngos por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod pa la
295b3('dul ba): yang ltung bar mi 'gyur la/ des dge 'dun la yang 'gal tshabs can du mi 'gyur ro/ /lo nyi shu lon la des mi shes/ mi dran/ yid gnyis mi za zhing de la dge slong rnams kyis ma dris sam/ dris kyang
295b4('dul ba): l an mi 'debs pa na dge slong rnams kyis gang zag de dge slong gi dngos por rdzogs par bsnyen par byed na gang zag de dang po nyid nas legs par rdzogs par bsnyen cing 'grogs pa dang longs spyod pa la yang
295b5('dul ba): ltung bar mi 'gyur la/ des dge 'dun la ni 'gal tshabs can du 'gyur ro/ /de la gang zag dang po gnyis po gang dag yin pa de dag ni dang po 'khrugs pa yin pas dang po nyid nas rdzogs par ma bsnyen pa yin te/
295b6('dul ba): gang zag rang bzhin du gnas pa rnams dang lhan cig lan gnyis sam/ gsum gso sbyong ngam/ las nyams su myong bar byed na rku thabs su gnas pa yin te/ gang zag bsnyil bar 'os pa dag yin no/ /de la
295b7('dul ba): gang zag lo nyi shu ma lon la lo nyi shu lon par 'du shes pa rdzogs par bsnyen pa gang yin pa de'i nye du dag 'ongs shing lhags nas ming 'di zhes bya ba de rdzogs par bsnyen tam/ zhes 'dri zhing de ni lo nyi shu
295b8('dul ba): ma lon no zhes zer na de'i mngal na gnas pa'i zla ba dang / shol gyi zla ba dag kyang brtsi bar bya ste/ gal te tshang na de lta na legs/ gal te ma tshang na sa spo bar bya ba 'am/ yang na rdzogs par bsnyen par bya'o/ /
296a1('dul ba): sa spo bar mi byed dam/ yang rdzogs par bsnyen par mi byed par gang zag rang bzhin du gnas pa rnams dang lhan cig lan gnyis sam/ gsum gso sbyong ngam/ las nyams su myong bar byed na rku
296a2('dul ba): thabs su gnas pa yin te/ gang zag bsnyil bar 'os pa yin no/ /de la gang zag lo bcu dgu lon na rdzogs par bsnyen pa gang yin pa des gal te lo ma tshang ba'i dran pa rnyed par gyur na des mngal na
296a3('dul ba): gnas pa'i zla ba dag dang shol gyi zla ba dag kyang brtsi bar bya ste/ gal te tshang na de lta na legs/ gal te ma tshang na sa spo bar bya ba 'am/ yang rdzogs par bsnyen par bya'o/ /sa spo bar mi byed dam/ yang rdzogs
296a4('dul ba): par bsnyen par mi byed par gang zag rang bzhin du gnas pa rnams dang lhan cig lan gnyis sam/ gsum gso sbyong ngam/ las nyams su myong bar byed na rku thabs su gnas pa yin te/ gang
296a5('dul ba): zag bsnyil bar 'os pa yin no/ /gal te lo gcig gi dran pa rnyed na de ltar rdzogs par bsnyen pa ni legs par rdzogs par bsnyen pa yin te/ 'di ltar gang zag legs par gsungs pa'i chos 'dul ba la rab
296a6('dul ba): tu 'byung zhing rdzogs par bsnyen pa dge slong gi dngos po 'thob pa ni dkon pa'i phyir ro/ /de la gang zag lo bcwa brgyad lon na rdzogs par bsnyen pa gang yin pa des gal te lo ma tshang ba'i dran pa rnyed par gyur na
296a7('dul ba): des sa spo bar bya ba 'am/ yang rdzogs par bsnyen par bya'o/ /sa spo bar mi byed dam/ yang rdzogs par bsnyen par mi byed par gang zag rang bzhin du gnas pa rnams dang lhan cig lan gnyis sam/
296a8('dul ba): gsum gso sbyong ngam/ las nyams su myong bar byed na rku thabs su gnas pa yin te/ gang zag bsnyil bar 'os pa yin no/ /gal te lo gcig gi dran pa rnyed par gyur na des mngal na gnas
296b1('dul ba): pa'i zla ba dag dang / shol gyi zla ba dag kyang brtsi bar bya ste/ gal te tshang na de lta na legs/ gal te ma tshang na sa spo bar bya ba 'am/ yang rdzogs par bsnyen par bya'o/ /sa spo bar mi byed dam/ yang rdzogs
296b2('dul ba): par bsnyen par mi byed par gang zag rang bzhin du gnas pa rnams dang lhan cig lan gnyis sam/ gsum gso sbyong ngam/ las nyams su myong bar byed na rku thabs su gnas pa yin te/ gang zag bsnyil
296b3('dul ba): bar 'os pa yin no/ /gal te lo gnyis kyi dran pa rnyed par gyur na de ltar rdzogs par bsnyen pa ni legs par rdzogs par bsnyen pa yin te/ 'di ltar gang zag legs par gsungs pa'i chos 'dul ba la rab tu
296b4('dul ba): 'byung ba dang rdzogs par bsnyen pa dge slong gi dngos po 'thob pa ni dkon pa'i phyir ro/ /de la gang zag lo nyi shu ma lon la des mi shes/ mi dran/ yid gnyis za zhing rdzogs par bsnyen pa gang yin pa de la ni shes par
296b5('dul ba): bya/ dran par bya/ yid gnyis spang bar bya ste/ gang gi tshe des shes pa dang / dran pa dang / yid gnyis spangs par gyur pa na/ de'i mngal na gnas pa'i zla ba dag dang / shol gyi zla ba dag kyang brtsi
296b6('dul ba): bar bya ste/ gal te tshang na de lta na legs/ gal te ma tshang na sa spo bar bya ba 'am/ yang rdzogs par bsnyen par bya'o/ /sa spo bar mi byed dam/ yang rdzogs par bsnyen par mi byed par gang
296b7('dul ba): zag rang bzhin du gnas pa rnams dang lhan cig lan gnyis sam/ gsum gso sbyong ngam/ las nyams su myong bar byed na rku thabs su gnas pa yin te/ gang zag bsnyil bar 'os pa yin no/ /
297a1('dul ba): de la gang zag lo nyi shu lon la/ lo nyi shu ma lon par 'du shes pas rdzogs par bsnyen pa gang yin pa de ni dang po nyid nas legs par rdzogs par bsnyen pa yin no/ /de la gang zag lo nyi shu
297a2('dul ba): lon la lo nyi shu lon par 'du shes pas rdzogs par bsnyen pa gang yin pa de yang dang po nyid nas legs par rdzogs par bsnyen pa yin no/ /las dang po pa dang / smyos pa dang / sems 'khrugs pa dang / tshor
297a3('dul ba): ba dag gis nyen pa la ltung ba med do/ /ma lon par rdzogs par bsnyen par byed pa'i ltung byed de bdun bcu rtsa gnyis pa rdzogs s+ho// //
297a4('dul ba): zhwa dmar cod pan 'dzin pa bzhi pa spyan snga thams cad mkhyen pa'i spyan sngar gtugs te/ dge ba'i bshes gnyen stod lung pa chen po'i thugs dam dang bstun nas dag par byas pa'o// //

