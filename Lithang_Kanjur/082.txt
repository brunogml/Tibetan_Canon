1a1(dkon brtsegs): (ca) @#/ ! /'phags pa dkon mchog brtsegs pa bzhugs so/ /
1a2(dkon brtsegs): (黃) 大寶積經第五部
1b1(dkon brtsegs): @##/ /'phags pa dkon mchog brtsegs pa chen po'i chos kyi rnam grangs le'u stong
1b2(dkon brtsegs): phrag brgya pa las le'u nyi shu pa ste glog thob kyis zhus pa/ bam po dang po/ rgya gar skad du/
1b3(dkon brtsegs): Ar+ya bi d+yu ta prA p+ta pa ri pr-its+tshA nA ma ma hA yA na sU tra/ bod skad du/ 'phags pa glog thob kyis
1b4(dkon brtsegs): zhus pa zhes bya ba theg pa chen po'i mdo/ sangs rgyas dang byang chub sems dpa' thams
1b5(dkon brtsegs): cad la phyag 'tshal lo/ /'di skad bdag gis thos pa dus gcig na/ bcom ldan
1b6(dkon brtsegs): 'das rgyal po'i khab bya rgod phung po'i ri la/ dge slong gi dge 'dun chen po thams cad
1b7(dkon brtsegs): k yang yon tan khyad par du 'phags pa phun sum tshogs shing seng ge'i sgra sgrogs pa stong
1b8(dkon brtsegs): dang / byang chub sems dpa' sems dpa' chen po lnga brgya dang thabs gcig tu
2a1(dkon brtsegs): bzhugs te/ de dag thams cad kyang gzungs rab tu thob pa/ spobs pa thogs pa med par gyur pa/ mi skye ba'i chos la bzod pa mngon sum du byas pa/ phyir mi ldog pa la gnas pa/ ting
2a2(dkon brtsegs): nge 'dzin rnams dang ldan pa/ mngon par shes pas rnam par rtsen pa/ sems can gyi sems kyi spyod pa'i tshul rab tu rtogs pa sha stag la 'di lta ste/ byang chub sems dpa' nyi ma'i rgyal mtshan dang / byang chub
2a3(dkon brtsegs): sems dpa' zla ba'i rgyal mtshan dang / byang chub sems dpa' kun du 'od dang / byang chub sems dpa' zla ba'i rgyal po dang / byang chub sems dpa' shin du mtho gsal dang / byang chub sems dpa' rnam par snang
2a4(dkon brtsegs): byed dang / byang chub sems dpa' seng ge'i blo gros dang / byang chub sems dpa' rin po che'i yon tan 'od dang / byang chub sems dpa' don thams cad grub pa dang / byang chub sems dpa' sngon gyi rkyen dang ldan pa dang /
2a5(dkon brtsegs): byang chub sems dpa' smon lam dang spyod pa phun sum tshogs pa dang / byang chub sems dpa' stong pa'i blo gros dang / byang chub sems dpa' mnyam pa'i sems dang / byang chub sems dpa' dga' sred dang / byang
2a6(dkon brtsegs): chub sems dpa' 'khor lo mos pa dang / byang chub sems dpa' g.yul las rnam par rgyal ba dang / byang chub sems dpa' blo gros spyod pa dang / byang chub sems dpa' glog thob dang / byang chub sems dpa'
2a7(dkon brtsegs): rnam par rgyal ba'i spobs pa dang / byang chub sems dpa' seng ge'i nga ro dang / byang chub sems dpa' rab dbyangs dang / byang chub sems dpa' sad byed dang / byang chub sems dpa' spyod pa sgyur ba la mkhas pa dang /
2a8(dkon brtsegs): byang chub sems dpa' rab tu zhi ba'i spyod pa la sogs pa byang chub sems dpa' sems dpa' chen po 'di dag ni gtso bor gyur to/ /gzhan yang brgya byin lha'i dbang po dang / rgyal po chen po bzhi dang / 'jig rten
2b1(dkon brtsegs): gyi khams mi mjed kyi bdag po tshangs pa'i rgyal po dang / mthu chen po dang ldan pa'i lha dang / glu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po la sogs pa'i
2b2(dkon brtsegs): 'khor tshad med pa rnams dang yang thabs gcig tu bzhugs so/ /de nas de'i tshe byang chub sems dpa' glog thob ces bya bas 'khor mang po rab tu zhi zhing yongs su dag pa dag 'dus par gyur ba mthong ba dang stan las langs
2b3(dkon brtsegs): te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar nas bcom ldan 'das la 'di skad ces gsol to/ /bcom ldan 'das bdag la the
2b4(dkon brtsegs): tshom cung zad cig mchis te deng zhu bar 'tshal na/ de bzhin gshegs pas thugs rjes gsan par mdzad du gsol/ de nas bcom ldan 'das kyis byang chub sems dpa' glog thob la bka' stsal pa/ de bzhin gshegs
2b5(dkon brtsegs): pa dgra bcom pa yang dag par rdzogs pa'i sangs rgyas kyis khyod la skabs phyes/ khyod ci dang ci 'dod pa dris shig dang khyod la yang dag par bstan par bya'o/ /de nas bcom ldan 'das la byang chub sems dpa' glog thob
2b6(dkon brtsegs): kyis 'di skad ces gsol to/ /bcom ldan 'das byang chub sems dpa' chos ji lta bu zhig dang ldan par gyur na sems can thams cad kyi bsam pa yongs su rdzogs par bgyid cing skyon rnams kyis gos par mi 'gyur ba
2b7(dkon brtsegs): dang / dbang po dang rang bzhin ji lta ba bzhin du thabs mkhas pas sems can de dag drangs te lus zhig pa'i 'og tu ngan 'gro rnams su ltung bar mi 'gyur zhing gdon mi 'tshal bar mnyam pa nyid rtogs par 'gyur ba dang /
2b8(dkon brtsegs): 'jig rten na gnas kyang pad ma bzhin skyon gyis gos par mi 'gyur ba dang / chos kyi dbyings las ma g.yos par yang sangs rgyas kyi zhing kun du rgyu zhing rtag par de bzhin gshegs pa'i gzugs kyi sku mthong ba dang
3a1(dkon brtsegs): 'bral bar mi 'gyur ba dang / rnam par thar pa gsum la rab tu gnas kyang snyoms par mi 'jug par sems can gyi mos pa ji lta ba bzhin du sangs rgyas kyi zhing gi bkod pa yongs su sbyangs nas
3a2(dkon brtsegs): skad cig ma gcig la myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags/ de nas byang chub sems dpa' sems dpa' chen po glog thob kyis bcom ldan 'das
3a3(dkon brtsegs): kyi spyan sngar tshigs su bcad de zhu ba zhus pa/ bla na ma mchis mi yi gtso/ /mkhyen dang gzigs pa tshad ma mchis/ /ma 'dres chos la bzhugs nas ni/ /'jig rten rnams la phan 'dogs mdzad/ /sems
3a4(dkon brtsegs): can kun la snyoms par gzigs/ /'jig rten kun gyi mgon skyabs mdzad/ /log dang yang dag lam bstan nas/ /mthar thug bde la 'god par mdzad/ /yon tan mchog ni rab bsags pas/ /rin chen
3a5(dkon brtsegs): sna tshogs phung po 'dra/ /'jig rten shes rab nyi ma khyod/ /khams gsum mchod 'os gtso bo lags/ /theg pa chen po bkas bshad nas/ /byang chub lam ni rdzogs par mdzod/ /zhal mtshan zla ba nya ba 'dra/ /
3a6(dkon brtsegs): zhi gnas dag ni phun sum tshogs/ /nyer zhi chos ni rab bstan nas/ /nyon mongs rnams ni zhi bar mdzad/ /byang chub spyod pa bkas bshad nas/ /sems can rnams la phan mdzad gsol/ /sangs rgyas zhing dang sku
3a7(dkon brtsegs): tshe dang / /gzugs sku dang ni 'khor rnams dang / /phrin las gsum dang chos rnams kyang / /thams cad kun ni rnam par drag /bcom ldan byang chub sems dpa' yi/ /rnam dag spyod pa bkas bshad gsol/ /
3a8(dkon brtsegs): ji ltar bdud ni gdul bar bgyi/ /ji ltar chos ni bstan par bgyi/ /ji ltar dran pa nyams mi 'gyur/ /khyod kyi bkas ni bshad du gsol/ /ji ltar dpa' bo dag gis ni/ /'khor ba kun du zhugs gyur kyang / /
3b1(dkon brtsegs): mtshan nyid gcig la gnas bgyid cing / /chos la rtag tu g.yo mi 'gyur/ /ji ltar sangs rgyas rnams la ni/ /bsten cing mchod pa bgyis nas ni/ /rtag par sangs rgyas sku bltas kyang / /mthar ni mtshan ma spong
3b2(dkon brtsegs): 'gyur lags/ /rnam thar gsum po mngon bgyis kyang / /mkha' la bya ni 'phur ba bzhin/ /yon tan phun tshogs ma gyur par/ /nam yang mya ngan mi 'da' lags/ /dbang po rang bzhin yongs rtogs nas/ /
3b3(dkon brtsegs): 'jigs pa ma mchis rjes 'brang zhing / /mngon par zhen pa ma mchis bar/ /sems can de dag smin bgyid lags/ /sngar ni 'jig rten bde btang nas/ /slad kyis dang ba'i sems bskyed de/ /ye shes gya nom
3b4(dkon brtsegs): phun tshogs pas/ /bla med byang chub 'thob par 'gyur/ /'di 'dra'i zab mo gya nom don/ /de bzhin gshegs pas bkas bshad gsol/ /de nas bcom ldan 'das kyis byang chub sems dpa' sems dpa' chen
3b5(dkon brtsegs): po glog thob la bka' stsal pa/ rigs kyi bu khyod kyis sems can tshad med pa rnams la phan zhing bde bar bya ba dang / da ltar gyi lha dang bcas pa'i 'jig rten dang / ma 'ongs pa'i byang chub sems dpa' rnams yongs
3b6(dkon brtsegs): su bzung ba'i phyir de bzhin gshegs pa la don 'di lta bu zhus pa legs so legs so/ /de'i phyir glog thob shin du legs par nyon la yid la zung shig dang khyod la yang dag par bstan par bya'o/ /byang chub sems
3b7(dkon brtsegs): dpa' glog thob kyis bcom ldan 'das de bzhin du thos par 'tshal lo zhes gsol pa dang / bcom ldan 'das kyis bka' stsal pa/ glog thob byang chub sems dpa' sems dpa' chen po rnams ni gter chen po
3b8(dkon brtsegs): dang / zad mi shes pa'i gter dang / kun du zad mi shes pa'i gter dang / mtha' med pa'i gter rnam pa lnga dang ldan pa ste/ byang chub sems dpa' de lta bu'i gter phun sum tshogs par gyur bas rgud pa rnams gtan/
4a1(dkon brtsegs): spong zhing gong du bstan pa lta bu'i yon tan khyad par du 'phags pa yang yongs su rdzogs par byed la tshegs chung ngus myur du bla na med pa yang dag par rdzogs pa'i byang chub kyang 'thob par 'gyur ro/ /lnga
4a2(dkon brtsegs): gang zhe na/ 'di lta ste/ 'dod chags spyod pa'i gter dang / zhe sdang spyod pa'i gter dang / gti mug spyod pa'i gter dang / cha mnyam pa spyod pa'i gter dang / chos thams cad kyi gter gang yin pa'o/ /glog thob byang chub
4a3(dkon brtsegs): sems dpa' sems dpa' chen po rnams kyi 'dod chags spyod pa'i gter zhes bya ba ji lta bu yin zhe na/ 'di lta ste/ sems can rnams ni 'dod chags kyi spyod pa'i rjes su 'thun zhing phyin ci log gis bcings pas mtshan
4a4(dkon brtsegs): ma rnams kyi rjes su gzugs dang / sgra dang / dri dang / ro dang / reg bya dang / chos la sogs pa'i yul dag la rnam pa sna tshogs su rnam par brtags nas brtan pa nyid du mngon par zhen pa dang / bde ba la chags shing myos
4a5(dkon brtsegs): par gyur ba yin la/ byang chub sems dpa' ni sems can dag gi sems kyi spyod pa rnam pa sna tshogs gang yin pa yang dag pa ji lta ba bzhin du rab tu shes pas sems can de dag gang la mos shing 'dun pa dang / spyod yul gang la
4a6(dkon brtsegs): chags shing goms pas mthu can du gyur ba dang / dad pa ji lta bu dang ldan zhing phun sum tshogs par gyur ba dang / sngon dge ba'i rtsa ba ji lta bu bskyed pa dang / theg pa gang la gzhol bar byed pa dang / dge ba'i rtsa ba ji snyed
4a7(dkon brtsegs): yod pa dag nam zhig na yongs su smin par gyur ba yang rab tu shes te/ byang chub sems dpa' ni sems can de dag gi 'dod pa thams cad yongs su spang ba'i phyir dang / de dag gi dge ba'i sems rtag par rgyun mi 'chad
4a8(dkon brtsegs): par bya ba'i phyir shin du legs par brtags nas yongs su gso bar byed de/ glog thob sems can rnams kyi dbang po dang / spyod pa'i bye brag ni shin du shes par dka' bar rig par bya ste/ nyan thos dang / rang
4b1(dkon brtsegs): sangs rgyas thams cad kyis kyang rig par mi nus na so so'i skye bo dang / mu stegs can rnams kyis lta smos kyang ci dgos/ glog thob sems can kha cig ni 'dod pa rnams la mngon par zhen par gyur kyang bla na med pa yang
4b2(dkon brtsegs): dag par rdzogs pa'i byang chub yongs su smin par byed pa yang yod do/ /sems can kha cig ni 'dod pa'i yul la reg pa tsam 'am/ 'dod pa'i sems kyis tshig smras pa tsam gyis bla na med pa yang dag par rdzogs pa'i byang
4b3(dkon brtsegs): chub yongs su smin par byed pa yang yod do/ /sems can kha cig ni gzugs sdug gu dag mthong nas 'dod chags kyi sems skyes pa las gzugs de rnam par 'gyur zhing zhig par mthong ba nyid kyis gzugs mi
4b4(dkon brtsegs): rtag par khong du chud par gyur nas 'dod pa'i gdung ba nye bar zhi ste/ mi rtag pa nyid shin du yid la byed pa nyid kyis bla na med pa yang dag par rdzogs pa'i byang chub yongs su smin par byed pa yang yod do/ /sems can kha
4b5(dkon brtsegs): cig ni bud med mthong ba na mngon par zhen pa skyes ba med kyang phyis yid la dran pa'i dbang gis 'dod chags kyi sems skyes nas de'i kha dog dang dbyibs yid la byas nas rjes su chags pa skye bar 'gyur ba yang yod do/ /
4b6(dkon brtsegs): sems can kha cig ni rmi lam na gzugs yid du 'ong ba rnams mthong ba'i dbang gis 'dod chags kyi mngon par zhen pa skyes nas yid la byed cing yongs su gnyer bar byed pa yang yod do/ /sems can kha cig ni bud
4b7(dkon brtsegs): med kyi sgra thos pa tsam gyis 'dod chags kyi sred pa skyed par byed la/ res 'ga' ni mthong ba tsam gyis 'dod chags kyi sems dang bral nas bla na med pa yang dag par rdzogs pa'i byang chub yongs su smin par byed
4b8(dkon brtsegs): pa yang yod pas de'i phyir glog thob byang chub sems dpa' ni 'dod chags kyi nad rnam pa sna tshogs gang yin pa dang / 'dod chags kyi sman gang yin pa de dag thabs mkhas pas legs par khong du chud kyang
5a1(dkon brtsegs): chos kyi dbyings la gnyis su 'dzin pa'i mtshan ma yang med la/ chos kyi dbyings la rmongs par gyur ba'i sems can de dag la yang snying rje chen po skyed par byed do/ /glog thob 'dod chags dang /
5a2(dkon brtsegs): zhe sdang dang / gti mug ces bya ba dang / chos kyi dbyings kyi ye shes zhes bya ba'i chos cung zad tsam yang dmigs su med pas byang chub sems dpa' 'di snyam du bdag gis mthong ba ltar na sems can rnams
5a3(dkon brtsegs): ni mtshan ma med pa/ rang bzhin gyis stong zhing dben pa/ btags pa tsam du rnam par gzhag pa tshogs shing 'dus pa'i chos 'di la 'dod chags dang / zhe sdang dang / gti mug skyed par byed pas bdag gis 'di
5a4(dkon brtsegs): dag yang dag pa ji lta ba bzhin du so sor brtags nas 'dod chags kyis rmongs par gyur ba'i sems can de dag gi ched du snying rje chen po la gnas nas sngon gyi smon lam yongs su rdzogs par byed do/ /chos kyi
5a5(dkon brtsegs): dbyings las ma g.yos par rtsol ba med pa'i ye shes kyis yongs su smin par bya'o snyam du sems so/ /skyes pa gang zhig bud med dag la yang dag pa ma yin pas sdug pa'i 'du shes bskyed nas 'dod chags
5a6(dkon brtsegs): lci ba skyes par gyur na/ byang chub sems dpas bud med shin du sdug cing mdzes pa/ gzugs kyi mtshan khyad par du 'phags pa/ rin po che'i rgyan phreng dang ldan pa/ rgyan rnam pa sna tshogs kyis rab
5a7(dkon brtsegs): tu brgyan pas lha'i bu mo dang 'dra bar gyur ba sngon ma mthong ba dag tu bsgyur nas sems can de dag gis ji ltar sred cing rjes su chags pa dang / shin du mngon par zhen par gyur ba ston par byed de/ de dag gi
5a8(dkon brtsegs): n us pa dang sbyar nas thabs kyis 'dod chags kyi dug mda' dbyung ba'i ched du rang dbang du gyur ba'i mthus bud med kyi gzugs su bsgyur nas de'i mdun du snang bar byas nas chos bstan pa nyid kyis sems
5b1(dkon brtsegs): can de dag chos kyi dbyings rtogs par byas te mi snang bar 'gyur ro/ /bud med gang zhig skyes pa dag la 'dod chags kyi sems skyes par gyur na byang chub sems dpas skyes pa'i lus bstan nas 'dod chags
5b2(dkon brtsegs): kyi dug mda' dbyung ba'i ched du chos bstan pa nyid kyis chos kyi dbyings la zhugs par byas nas mi snang bar byed de/ glog thob 'dod chags kyi spyod pa nyi khri chig stong dang / spyod pa gzhan de dag kyang gtogs
5b3(dkon brtsegs): par brgyad khri bzhi stong du gyur ba de dag byang chub sems dpas rtsol ba med pa'i ye shes kyis chos kyi sgo mo bye ba stong phrag tshad med pa bskyed de/ sems can rnams kyi sems khong du chud par byas nas
5b4(dkon brtsegs): thams cad rnam par grol bar gyur kyang bdag gis sems can dag la 'di lta bu'i chos bstan to snyam du sems pa yang med la/ sems can rnam par grol bar gyur ba yang mi dmigs so/ /glog thob 'di
5b5(dkon brtsegs): lta ste dper na mtsho ma dros pa'i klu'i rgyal po ni las kyi mthu'i dbang gis de'i pho brang gi nang nas chu klung chen po bzhi byung nas sems can chu dang skam la gnas pa dag dbyar tsha ba'i dus kyi tshe bsil ba dang / rlan
5b6(dkon brtsegs): gyis me tog dang / 'bras bu dag rgyas shing 'bru rnams 'phel bar gyur nas sems can mang po shin du bde bar byed kyang / klu'i rgyal po de bdag gis chu bo 'di dag phyung ngo / /dbyung bar bya'o snyam du mi sems
5b7(dkon brtsegs): mod kyi/ 'on kyang chu klung bzhi po dag rtag tu 'bab cing sems can rnams nye bar spyod par byed do/ /byang chub sems dpa' yang de bzhin du sngon gyi smon lam yongs su rdzogs par gyur ba'i dbang gis
5b8(dkon brtsegs): r tsol ba med pa'i ye shes kyis 'phags pa'i bden pa bzhi bstan nas 'khor ba'i yongs su gdung ba thams cad bsal te lha dang mi rnams la 'phags pa'i rnam par grol ba'i bde ba sbyin par byed kyang byang chub
6a1(dkon brtsegs): sems dpa' de bdag gis chos bstan to/ /bstan par bya'o snyam du mi sems mod kyi/ 'on kyang rang gi ngang gis snying rje chen po'i bsam ba la gnas nas sems can rnams la so
6a2(dkon brtsegs): sor brtags te ci rigs par chos ston par byed do/ /gzhan yang glog thob 'di lta ste dper na brgya byin lha'i dbang po la lha'i bu mo khrag khrig phrag bcu gnyis yod pa de dag brgya byin lha'i dbang po'i rang dbang gi mthu'i dbang gis
6a3(dkon brtsegs): lus mang po bstan nas lha'i bu mo de dag de dang lhan cig 'dod pa'i bde ba yongs su rdzogs par myong bas de dag so so nas 'di snyam du bdag gcig pu ni/ deng lha'i dbang po dang lhan cig rtses so snyam du sems kyang
6a4(dkon brtsegs): yang dag par lha'i dbang po de la mngon par zhen par gyur ba ci yang med do/ /byang chub sems dpa' yang de bzhin du sems can gang yongs su bzla ba'i 'os su gyur ba de dag gi bsam pa ji lta ba bzhin du yongs
6a5(dkon brtsegs): su smin par byed kyang / byang chub sems dpa' la mngon par zhen par gyur ba med do/ /gzhan yang glog thob 'di lta ste dper na nyi ma'i dkyil 'khor ri mthon po'i rtse mo la shar ba'i tshe 'od kyis 'dzam bu'i gling
6a6(dkon brtsegs): kun du snang bar byed pas gang du snang bar byas pa'i gnas de dag tu kha dog sngon po dang / ser po dang / dmar po dang / dkar po rnams pa sna tshogs rab tu ston par byed kyang nyi ma'i dkyil 'khor de ni kha dog gcig
6a7(dkon brtsegs): pa/ 'od gcig pa nyid de tha dad pa'i mtshan ma med do/ /byang chub sems dpa' yang de bzhin du shes rab kyi nyi ma'i dkyil 'khor gyis chos kyi dbyings snang bar byas nas sems can gyi mngon par zhen pa'i
6a8(dkon brtsegs): ri'i rtse mo de dag tu shar ba na dmigs pa'i mtshan nyid gcig tu gyur cing de dag gi mos pa ji lta ba bzhin du chos ston par byed kyang / chos kyi dbyings la gnyis su gyur ba'i mtshan nyid med de/ glog thob 'di ni byang
6b1(dkon brtsegs): chub sems dpa' sems dpa' chen po rnams kyi 'dod chags kyi spyod pa'i gter zhes bya'o/ /byang sems dpa' gang gis gter 'di thob par gyur na bskal pa 'am/ bskal pa las lhag par sems can
6b2(dkon brtsegs): rnams kyi mos pa sna tshogs ji lta ba bzhin du lus tshad med pa bstan nas tshig rnam pa sna tshogs kyis chos ston par byed kyang chos kyi dbyings la gnyis su gyur ba'i mtshan nyid med do/ /gzhan yang glog thob
6b3(dkon brtsegs): ' di lta ste dper na gser yang dag pa ni mgar ba'i thabs mkhas pa'i mthu'i dbang gis mos pa ji lta ba bzhin du rgyan rnam pa sna tshogs su byas te mtshan nyid tha dad par gyur kyang gser gyi rang bzhin la ni tha dad du gyur
6b4(dkon brtsegs): pa ci yang med do/ /byang chub sems dpa' yang de bzhin du chos kyi dbyings shin du legs par brtags nas sems can mos pa sna tshogs pa ji lta ba bzhin du lus tshad med pa dag bstan nas tshig rnam pa sna tshogs kyis
6b5(dkon brtsegs): chos ston par byed kyang chos kyi dbyings la ni gnyis su gyur ba'i mtshan nyid med de/ 'di ni rtag par chos kyi dbyings la zhugs pas mtshan nyid gcig tu gyur ba zhes bya'o/ /byang chub sems dpa' gang gis gter 'di lta
6b6(dkon brtsegs): b u thob par gyur na sems can gyi ched du rnam pa sna tshogs kyi sgo nas chos ston par byed pas de dag gis chos thos pa'i dbang gis 'phags pa'i nor phun sum tshogs pa'i dbang phyug dang ldan par gyur bas 'khor ba'i
6b7(dkon brtsegs): rgud pa dag gtan du yongs su spong bar byed do/ /gzhan yang glog thob byang chub sems dpa' sems dpa' chen po rnams kyi zhe sdang spyod pa'i gter zhes bya ba ji lta bu zhe na/ 'di lta ste/ sems can rnams ni nga rgyal dang
6b8(dkon brtsegs): mtshungs par ldan pa/ bdag dang bdag gir 'dzin pa dang bcas pa/ bdag dang bdag gi mtshan ma la gnas pas yun ring po nas byams pa dang / bzod pa ma bsgoms pa zhe sdang gi gdung bas rang gi sems bshig
7a1(dkon brtsegs): par gyur pa/ sangs rgyas dang / chos dang / dge 'dun rjes su dran par ma gyur pa/ zhe sdang gi gdug pas g.yogs pas chos nyid la rmongs par gyur ba yin yang byang chub sems dpa' ni zhe
7a2(dkon brtsegs): sdang mang ba'i sems can de dag la nam yang gnod sems dang rnam par 'tshe ba skyed par mi byed kyi/ 'di snyam du kye ma sems can 'di dag ni gti mug gis rmongs pas chos rnams gzod ma nyid nas rab tu dben zhing zhi ba/
7a3(dkon brtsegs): dri ma dang rnyog pa med pa/ 'dum pa med pa/ rtsod pa med pa/ rab tu dben pa'i chos nyid la phyin ci log dang mtshungs par ldan par gyur ba'i dbang gis yang dag pa ma yin pa'i zhe sdang dang / 'khon du 'dzin pa rgyas par gyur
7a4(dkon brtsegs): to snyam du sems pa kho nar zad do/ /de snyam du bsams nas kyang snying rje chen po la gnas te rtag par bdag nyid 'gyod cing bshags par yang byed la/ gal te lus kyi yan lag dang nying lag gcod pa zhig yong na yang
7a5(dkon brtsegs): zhe sdang spyod pa'i sems can de dag 'dul bar 'dod pa'i phyir bzod pa la rab tu gnas par byed do/ /gal te zhe sdang spyod pa'i sems can tshad med pa de dag phan tshun gcig la gcig rgyab kyis phyogs shing zhe sdang dang /
7a6(dkon brtsegs): 'khon du 'dzin pa'i las yongs su rdzogs pa'i dbang gis sbrul gdug pa ngan 'gro'i lus su ltung bar gyur ba dag la ni byang chub sems dpa' bzod pa la rab tu gnas pa des 'di ltar byams pa dang / dran pa'i stobs
7a7(dkon brtsegs): kyis sems can de dag btul nas ngan 'gro'i rnam par smin pa len par mi 'gyur zhing / gdon mi za bar mnyam pa nyid rtogs par byed pa gang yin pa 'di ni byang chub sems dpa' thabs mkhas pas sems can
7a8(dkon brtsegs): gyi zhe sdang gi spyod pa yongs su bsal bar byed pa zhes bya'o/ /gzhan yang glog thob byang chub sems dpa' ni gal te sems can zhe sdang can dag mthong bar gyur na/ 'di snyam du chos thams cad ni rang bzhin gyis
7b1(dkon brtsegs): rnam par dag pa yin na/ kye ma sems can 'di dag ni zhe sdang gi rjes su 'brangs nas yang dag pa ma yin pas rnam par rtog pa bskyed nas mnyam zhing rtsod pa med pa'i chos nyid 'di la zhe sdang gi bsam pa bskyed pas
7b2(dkon brtsegs): sems can 'di dag chos kyi dbyings nyid ma rtogs par gyur to/ /gal te sems can 'di dag chos nyid mthong bar gyur na ni gzhan dag la gnod sems bskyed par mi 'gyur ba zhig na/ chos kyi dbyings kyi ngo bo nyid ma rtogs
7b3(dkon brtsegs): pas de'i phyir zhe sdang skyes par gyur to zhes byang chub sems dpa' des zhe sdang mang ba'i sems can de dag la lhag par snying brtse ba bskyed nas snying rje chen po la gnas te/ sngon gyi smon lam yang yongs su rdzogs par byed
7b4(dkon brtsegs): la/ rtsol ba med pa'i ye shes kyis sems can gyi zhe sdang gi spyod pa rnam par gzhig pa'i phyir chos kyi sgo mo rnam pa sna tshogs yang dag par ston par byed kyang bdag gis sems can gyi zhe sdang bsal ba'i phyir chos
7b5(dkon brtsegs): bstan to snyam du mi sems so/ /de ci'i phyir zhe na/ byang chub sems dpas chos kyi dbyings kyi mtshan nyid shin du legs par rtogs pa'i phyir ro/ /'di ni byang chub sems dpa' chos kyi dbyings dbyer med pa'i mtshan
7b6(dkon brtsegs): nyid la gnas nas nyon mongs pa'i spyod pa rab tu bsal ba zhes bya'o/ /glog thob 'di lta ste/ dper na mun pa bsal nas snang ba 'thob par 'gyur yang mun pa sel bar byed pa med de/ 'di ltar mun pa dang snang ba ngo bo nyid
7b7(dkon brtsegs): nam mkha' dang mtshungs shing dbyer med pa yin no/ /de bzhin du byang chub sems dpa' yang chos kyi dbyings dbyer med pa'i ye shes de la brten nas thabs mkhas pas chos bstan te/ zhe sdang spyod pa'i sems can
7b8(dkon brtsegs): rnam pa sna tshogs 'dul zhing zhi bar byed kyang chos kyi dbyings la tha dad du gyur ba med do/ /glog thob 'di lta ste dper na nyi ma'i dkyil 'khor shar nas 'od kyis gang dang gang du snang bar byas pa de dag thams cad ni nyi
8a1(dkon brtsegs): ma'i dkyil 'khor gyis bsdus pa yin no/ /de bzhin du byang chub sems dpa' yang zhe sdang gi spyod pa gdul zhing bsal ba'i phyir ji tsam du tshig tu brjod pa thams cad chos kyi 'khor lo yin yang
8a2(dkon brtsegs): chos kyi dbyings la ni tha dad du gyur ba med do/ /'di ltar zhe sdang gi spyod pa nyi khri chig stong dang / spyod pa gzhan gtogs pa brgyad khri bzhi stong du gyur ba de dag byang chub sems dpa' rtsol ba med pa'i ye shes yongs su
8a3(dkon brtsegs): grub pas sems can de dag gi zhe sdang gi spyod pa rnam pa sna tshogs kyi rjes su chos ston par byed kyang bdag gis sems can la chos bstan to/ /ston to/ /ston par 'gyur ro snyam du sems pa med do/ /'di ni byang
8a4(dkon brtsegs): chub sems dpa' sems dpa' chen po rnams kyi zhe sdang spyod pa'i gter zhes bya'o/ /byang chub sems dpa' gang gis gter 'di thob par gyur na bskal pa 'am/ bskal pa las lhag par sems can gyi mos pa rnam
8a5(dkon brtsegs): pa sna tshogs kyi rjes su tshig 'bru dang / yi ge dang / brjod pa rnam pa sna tshogs kyi thabs mkhas pas chos ston par byed kyang zhe sdang spyod pa'i mtha' rnyed par mi 'gyur la/ byang chub sems dpa' de'i shes rab dang /
8a6(dkon brtsegs): spobs pa yang gtugs par mi 'gyur te/ 'di ni byang chub sems dpa' chos kyi dbyings dbyer med pa'i mtshan nyid legs par bshad pas thob pa'i zhe sdang spyod pa'i gter zhes bya'o/ /gzhan yang glog thob byang
8a7(dkon brtsegs): chub sems dpa' sems dpa' chen po rnams kyi gti mug spyod pa'i gter zhes bya ba ji lta bu zhe na/ glog thob byang chub sems dpa' rnams kyi spyod pa 'di lta bu 'di ni shin du dka' ba'i dngos po yin te/ 'di ltar
8a8(dkon brtsegs): sems can rnams ni nyon mongs pa'i rjes su 'brang ba/ gzhan la gnod pa byed pa/ ma rig pa'i mngal gyi sgo ngas kun du dkrigs pa dar gyi srin bu bzhin du bdag nyid bcings pas chos kyi dbyings rtogs pa'i thabs
8b1(dkon brtsegs): med pa/ bya ba dag la legs par so sor mi rtog pa bdag tu lta ba la mngon par zhen pa/ lam log par zhugs pa/ byis pa'i spyod pa la gnas pa/ nges par 'byung ba dka' ba yin pas 'di lta bu la sogs pas rmongs
8b2(dkon brtsegs): par gyur ba'i sems can dag gi ched du dang po sems bskyed pa nas sbyor ba chen po bskyed de/ ngal zhing sdug bsngal ba yang med/ le lo yang med par rkyen gang dang / mos pa gang dang / chos bstan pa ji lta bu zhig gis
8b3(dkon brtsegs): sems can 'di dag byang chub sems dpa'i spyod pa la btsud de rnam par grol ba thob par 'gyur snyam du sems te/ byang chub sems dpa' sngon chos kyi dbyings legs par so sor brtags par rtsol ba med pa'i ye shes
8b4(dkon brtsegs): kyis snying rje chen po la gnas te/ sems can de dag chos kyi dbyings la rmongs par gyur bar rig nas ci nus ci lcogs kyis chos bstan nas rab tu dul bar byed kyang bdag gis chos bstan to/ /ston to/ /ston par
8b5(dkon brtsegs): 'gyur ro snyam du sems pa med de/ 'on kyang de'i sngon gyi smon lam gyi mthus rten cing 'brel bar 'byung ba legs par so sor brtags nas rang gi ngang gis chos kyi sgo mo brgya stong du ma bstan te/ sems can de dag
8b6(dkon brtsegs): gi ma rig pa'i las kyi 'du byed bsal nas rnam par grol ba 'thob par byed do/ /glog thob 'di lta ste dper na sman pa bzang po nad mang po gso ba la mkhas pa/ sngar sman dpyad rnams la shin du goms par gyur ba
8b7(dkon brtsegs): ni nad kyi mtshan ma mthong ma thag tu sngags dang sman btang ba thams cad rab tu rtogs par gyur bas des gsos pa gang yang mi sos pa med do/ /de bzhin du byang chub sems dpa' yang 'di ltar chos kyi dbyings shin
8b8(dkon brtsegs): du legs par rtogs pas rtsol ba med pa'i ye shes kyis gti mug gi spyod pa bsags pa'i sems can de dag gi dbang po dang / rang bzhin ji lta ba bzhin du chos kyi sgo mo brgya stong du ma bstan nas thams cad rab tu
9a1(dkon brtsegs): gsal bar rtogs par byed de/ glog thob 'di ni byang chub sems dpa' sems dpa' chen po rnams kyi gti mug spyod pa'i gter zhes bya'o/ /byang chub sems dpa' gang gis gter 'di thob par
9a2(dkon brtsegs): gyur na rten cing 'brel bar 'byung ba shin du legs par so sor brtags nas gti mug spyod pa'i sems can de dag gi ched du bskal pa 'am/ bskal pa las lhag par de dag gi rang bzhin dang / 'dun pa ji lta ba bzhin
9a3(dkon brtsegs): du tshig 'bru dang / yi ge dang / rjod pa sna tshogs kyi thabs mkhas pas chos ston par byed kyang gti mug spyod pa'i mtha' yang rnyed par mi 'gyur la/ byang chub sems dpa' de'i shes rab dang spobs pa yang gtugs par
9a4(dkon brtsegs): mi 'gyur te/ 'di ni byang chub sems dpa' chos thams cad dbyer med pa'i mtshan nyid legs par bshad pas thob pa'i gti mug spyod pa'i gter zhes bya'o/ /'di ltar gti mug gi spyod pa nyi khri chig stong dang / spyod
9a5(dkon brtsegs): p a gzhan gtogs par brgyad khri bzhi stong du gyur ba de dag byang chub sems dpas yongs su spang ba'i phyir chos kyi sgo mo brgya stong du ma rab tu phye nas yang dag par ston pa gang yin pa 'di ni byang chub sems dpa'i gti
9a6(dkon brtsegs): mug spyod pa'i gter ces bya'o/ /gzhan yang glog thob byang chub sems dpa' sems dpa' chen po rnams kyi cha mnyam pa'i spyod pa'i gter zhes bya ba ji lta bu yin zhe na/ 'di lta ste dper na me long gi dkyil 'khor
9a7(dkon brtsegs): s hin du dag cing yongs su gsal ba dri ma med pa lam gyi bzhi mdor bzhag na gzugs brnyan rnams der snang zhing 'phel ba dang 'grib pa med kyang me long gi dkyil 'khor de bdag gis gzugs brnyan rnam pa sna
9a8(dkon brtsegs): tshogs 'di dag ston par byed do zhes mi sems mod kyi/ 'on kyang me long gi dkyil 'khor de shin du legs par byi dor byas na gzugs brnyan gyi rnam pa thams cad rang gi ngang gis rab tu snang bar 'gyur ro/ /de
9b1(dkon brtsegs): b zhin du byang chub sems dpa' yang chos kyi dbyings kyi me long gi dkyil 'khor shin du legs par byi dor byas pas rtsol ba med pa'i ting nge 'dzin la gnas nas sems can rnams kyi spyod pa'i bye brag ji lta
9b2(dkon brtsegs): ba bzhin du chos kyi sgo mo brgya stong du ma rnam par phye ste bstan nas de dag thams cad rab tu rtogs shing rnam par grol ba thob par byas kyang chos kyi mtshan ma dang sems can gyi mtshan ma skyed par mi byed do/ /de ci'i phyir zhe na
9b3(dkon brtsegs): byang chub sems dpa' des chos kyi dbyings kyi mtshan nyid shin du legs par rtogs pa'i phyir dang / spyod pa bzhi po 'di dag dang mtshungs par ldan pa'i sems can gang yin pa de dag yang dag pa ji lta ba bzhin du rab tu rtogs
9b4(dkon brtsegs): pas de dag gi dbang po dang / rang bzhin ji lta ba bzhin du chos ston par byed kyang chos kyi dbyings dang / sems can gyi khams yang dag pa ji lta ba bzhin du so sor rtog par byed pas gnyis su 'gyur ba'i mtshan nyid kyang
9b5(dkon brtsegs): med de/ chos kyi dbyings dang / sems can gyi khams ji snyed pa de dag gnyis su med cing tha dad pa med par gsal bar mthong ba'i phyir ro/ /glog thob 'di lta ste dper na nam mkha' la ni tha dad pa rnam pa sna
9b6(dkon brtsegs): tshogs kyi mtshan ma yang med la rnam par gzhag pa yang med do/ /de bzhin du byang chub sems dpa' yang chos kyi dbyings shin du legs par so sor brtags nas chos thams cad mtshan nyid gcig tu
9b7(dkon brtsegs): 'jug par rtogs pa dang / sngon gyi smon lam gyi mthus sems can gyi spyod pa ji lta ba bzhin du chos rnam pa sna tshogs ston par byed kyang chos kyi dbyings la ni tha dad du gyur ba med do/ /glog thob cha mnyam pa'i
9b8(dkon brtsegs): spyod pa 'di la nyi khri chig stong yod pa dang / spyod pa gzhan gtogs pa brgyad khri bzhi stong du gyur ba de dag kyang byang chub sems dpas so sor brtags nas thams cad gsal bar rtogs par 'gyur te/ 'di lta ste
10a1(dkon brtsegs): d per na sman pa mkhas pa nad dang sman gtong ba rab tu shes pa bzhin du rtsol ba med pa'i ye shes kyis chos rnam pa sna tshogs ston par byed pa gang yin pa 'di ni byang chub sems dpa' sems dpa'
10a2(dkon brtsegs): chen po rnams kyi cha mnyam pa spyod pa'i gter zhes bya'o/ /byang chub sems dpa' gang gis gter 'di thob par gyur na sems can rnams kyi ched du bskal pa 'am/ bskal pa las lhag par de dag mos pa
10a3(dkon brtsegs): ji lta ba bzhin du brjod pa rnam pa sna tshogs kyi thabs mkhas pas chos ston par byed kyang spyod pa de dag gi mtha' yang rnyed par mi 'gyur la/ byang chub sems dpa' de'i shes rab dang spobs pa yang gtugs par mi 'gyur te/
10a4(dkon brtsegs): 'di ni byang chub sems dpa'i chos kyi dbyings dbyer med pa'i mtshan nyid legs par bshad pas thob pa'i cha mnyam pa'i spyod pa'i gter zhes bya'o// // bam po gnyis pa ste tha ma/ gzhan yang glog thob
10a5(dkon brtsegs): byang chub sems dpa' des de lta bu'i ye shes yongs su rdzogs par gyur bas sems can rnams kyi dbang po dang / spyod pa dang / bsam pa yang thabs mkhas pas rab tu rtogs pas gal te 'dod chags mang ba'i
10a6(dkon brtsegs): sems can mthong bar gyur na de dag rab tu gdul zhing de dag gi nad gso ba'i phyir so so'i skye bo dang 'thun par 'dod pa rnams la yongs su spyod pa dang / bu dang / chung ma dang / khyim gyi so chis phun sum tshogs pa
10a7(dkon brtsegs): ston par byed kyang pad ma bzhin du des gos zhing mngon par zhen par gyur ba med do/ /sems can gang gti mug cing blo dang mi ldan pa de dag ni byang chub sems dpa' thabs mkhas pa mi shes pas 'di snyam du blo dang
10a8(dkon brtsegs): ldan pa su zhig so so'i skye bo dang tha mi dad par 'dod pa rnams nyams su len par byed ces byang chub sems dpa' de la 'di ni byang chub spangs pa yin no snyam du sems par byed do/ /sems can de lta bu de dag ni
10b1(dkon brtsegs): s ems yongs su mi gtsang ba'i phyir zhe sdang chen po skyes nas gus par mi 'gyur bas las de'i dbang gis lus zhig ste shi ba'i 'og tu sems can dmyal ba chen por lhung bar gyur kyang 'di ltar byang chub sems
10b2(dkon brtsegs): dpa' shin du gsang bas gdul ba'i rgyu dang rkyen gyis kha na ma tho ba'i rnam pa yongs su zad nas gdon mi za bar mnyam pa nyid 'thob pa la rab tu 'god par byed do/ /glog thob 'di lta ste dper na me rab tu 'bar ba
10b3(dkon brtsegs): ni rtswa dang shing dang phrad par gyur ba na thams cad rab tu 'bar zhing me'i phung po nyid du mngon par 'grub par 'gyur ro/ /de bzhin du byang chub sems dpa' yang ye shes kyi me 'bar bar gyur ba na sems can rnams kyi 'dod
10b4(dkon brtsegs): chags dang / zhe sdang dang / gti mug dang / dge ba dang / mi dge ba ji snyed pa de dag kyang byang chub sems dpa' dang lhan cig 'grogs shing thams cad rab tu 'bar nas shes rab nyid du mngon par 'grub par 'gyur te/
10b5(dkon brtsegs): 'di ni byang chub sems dpa'i ma 'dres pa'i chos shes bya'o/ /gzhan yang 'di lta ste/ dper na ri'i rgyal po ri rab kyi ma 'dres pa'i mtshan nyid ni 'di lta ste/ rin po che sna bzhi las mngon par grub pa yin te/ sems
10b6(dkon brtsegs): can rnams kyang de'i rjes su kha dog sngon po dang / ser po dang / dmar po dang / dkar po rnam pa sna tshogs kyi mtshan nyid du gyur bar byed de/ gal te bai dUr+ya'i ngos su phyin na ni thams cad kyang bai dUr+ya'i kha dog gcig pa nyid
10b7(dkon brtsegs): du 'gyur bar byed do/ /gser gyi kha dog gi ngos su phyin na ni thams cad gser gyi kha dog nyid du 'gyur bar byed do/ /dngul dang / chu shel gyi kha dog tu 'gyur ba yang de bzhin no/ /de bzhin du byang chub sems
10b8(dkon brtsegs): dpa' yang ma 'dres pa'i chos thob pas sems can rnams kyi 'dod chags dang / zhe sdang dang / gti mug dang / dge ba dang / mi dge ba ji snyed pa de dag byang chub sems dpa'i thad du phyin cing lhan cig
11a1(dkon brtsegs): 'grogs par gyur na thams cad byang chub sems dpa'i ye shes la 'jug pa nyid du 'gyur bar byed kyang / de'i sems mi gtsang zhing rang gi sdig pa'i las kyi dbang gis sems can dmyal ba dang / dud 'gro'i
11a2(dkon brtsegs): skye gnas dang / gshin rje'i 'jig rten du lhung bar gyur bas 'di ltar byang chub sems dpa'i ma 'dres pa'i yon tan dang smon lam gyi stobs kyis kha na ma tho ba'i rnam par smin pa zad pa'i 'og tu gdon mi za bar bla na med
11a3(dkon brtsegs): pa yang dag par rdzogs pa'i byang chub thob par 'gyur ba la 'god par byed do/ /glog thob sngon byung ba 'das pa'i bskal pa tshad med/ dpag tu med/ grangs med pa na snyigs ma lnga'i dus kyi tshe de bzhin gshegs pa
11a4(dkon brtsegs): dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ bla na med pa skyes bu 'dul ba'i kha lo sgyur ba/ lha dang mi rnams kyi ston pa/ sangs
11a5(dkon brtsegs): rgyas bcom ldan 'das rin po che'i phung po yon tan gyi sgra zhes bya ba byung ste/ de'i tshe skye dgu rnams tshe lo brgya nyi shu tham par gyur te/ da ltar nga ji lta ba bzhin no/ /de'i tshe sems can rnams 'dod chags dang / zhe sdang
11a6(dkon brtsegs): dang / gti mug shin du che ste/ nyon mongs pa rnams kyis zil gyis non pas pha ma dang / phu nu dang / grogs po'i yid dang 'gal bar byed pa/ mkhan po dang / slob dpon gyi rjes su mi 'brang ba/ byas pa drin du mi
11a7(dkon brtsegs): gzo ba/ rtag par gnod sems dang bcas pa/ g.yo sgyu dang rkun bu'i sems dang ldan pa/ phan tshun gcig la gcig gnod pa byed pa/ tshul bzhin ma yin par spyod pa/ sangs rgyas dang / chos dang / dge 'dun la
11a8(dkon brtsegs): gus pa med pa/ ser snas zil gyis non pas yi dags kyi chos spyod pa'i sems can de lta bu sha stag sangs rgyas kyi zhing de na gnas par gyur bas ni shin du gdul dka' bar gyur to/ /de'i tshe bcom ldan
11b1(dkon brtsegs): 'das de yang sngon gyi smon lam gyi mthus dus ngan pa de'i tshe bla na med pa yang dag par rdzogs pa'i byang chub mngon par rdzogs par sangs rgyas par gyur te/ bcom ldan 'das de la nyan thos chen po'i tshogs ni nyi khri
11b2(dkon brtsegs): nyis stong mnga' bar gyur to/ /de'i tshe de'i dus na rgyal po rgya cher byin pa zhes bya ba 'dzam bu'i gling la dbang ba'i dbang phyug dang ldan ba/ sangs rgyas kyi bstan pa la sems shin du dang bar gyur ba zhig yod pa des
11b3(dkon brtsegs): de bzhin gshegs pa de nyan thos kyi dge 'dun dang bcas par dbyar zla ba gsum spyan drangs te mchod pa rgya cher bshams nas mchod cing rim gro byas so/ /de'i tshe dge slong dri ma med pa zhes bya ba spobs pa phun sum
11b4(dkon brtsegs): tshogs pa/ chos ston pa'i thabs la mkhas pas 'khor mang po rnams nyan par spro ba/ sems can yongs su smin par byed pa la rtag par ngal ba med pa/ re ba med par chos ston pa/ mdog gsal zhing gsong por smra ba/
11b5(dkon brtsegs): gzugs dang stobs phun sum tshogs pa/ byang bzhin sdug cing mdzes pa/ sems can rnams kyis mthong bar mos shing rim gro dang / bkur sti dang / bla mar byed cing bsngags pa brjod pa zhig yod de/ dge slong
11b6(dkon brtsegs): gsar bu dag kyang rtag par dri ma med pa'i rjes su 'brang zhing rgyal po'i pho brang 'khor du 'byung zhing 'jug pa dag la thogs pa med par gyur bas gos dang / bza' ba dang / btung ba dang / mal stan dang / na ba'i gsos
11b7(dkon brtsegs): sman rnam pa sna tshogs kyis kyang rim gro byas par gyur to/ /de'i tshe 'khor mang po de las dge slong phal cher lus gyi sdom pa dang / sems kyi shes rab bsgom pa mi shes pa/ sangs rgyas dang / chos dang / dge 'dun
11b8(dkon brtsegs): la gus pa med pa/ rtag par lta ba dang / chad par lta ba dang / bdag tu lta ba la sogs pa dang ldan pa/ sangs rgyas kyi chos la skur ba 'debs pa/ rnam par g.yeng zhing gdul dka' ba/ dbang po rnams mi sdom
12a1(dkon brtsegs): pa/ chos bzhin ma yin pa la gnas pa/ dge sbyong gi tshul med par bdag nyid dge sbyong du khas 'che ba/ lus dang ngag dang yid kyi las thams cad log par zhugs par sha stag gnas par gyur to/ /
12a2(dkon brtsegs): de'i tshe bcom ldan 'das de dbyar 'das nas yongs su mya ngan las 'das pa dang / rgyal po rgya cher byin pas tsan dan dmar pos sku zhugs la gzhen nas mchod pa byas te ring bsrel gyi mchod rten ngos bzhi kun du tsan dan
12a3(dkon brtsegs): dmar po'i mu khyud kyis bskor ba/ pad ma gser gyi kha dog dang ldan pa bye ba phrag brgyad bcu brtsigs so/ /de'i tshe dge slong dri ma med pa ni bcom ldan 'das des mang du thos pa'i mchog tu lung bstan pas de bzhin
12a4(dkon brtsegs): gshegs pa de yongs su mya ngan las 'das pa'i 'og tu dam pa'i chos rgya cher spel te/ grong dang / grong khyer dang / grong rdal gang dang gang du song ba der sems can brgya stong tshad med pa snyed yongs su btul nas bla na med pa
12a5(dkon brtsegs): yang dag par rdzogs pa'i byang chub la bkod par gyur to/ /de'i tshe dge slong sdig can mang po rnams rnal 'byor khong du ma chud pa/ rtag par phrag dog dang bcas pa/ bdud kyis bslus pa rnams rgyal po de ga la ba der
12a6(dkon brtsegs): dong ste 'di skad du rgyal pos bkur ba'i dge slong dri ma med pa ni rgyal po'i pho brang du 'byung zhing 'jug pa la thags thogs ma mchis te/ dge slong 'di 'dod chags dang bral ba yang ma lags la/ dus ma lags par
12a7(dkon brtsegs): yang zas 'tshal te/ spos dang phreng ba dag gis kyang lus brgyan par bgyid pas yang dag par tshangs par spyod pa ma lags pas mchod pa mdzad pa'i mi rigs so/ /bdag cag ni don 'di'i slad du 'dir mchis nas
12a8(dkon brtsegs): rgyal po la gsol ba lags kyis/ slad kyis 'gyod par yang ma mdzad cig /sangs rgyas kyi yang dag pa'i bstan pa la thugs mi ches pa yang mi bskyed du gsol zhes smras so/ /de'i tshe bdud sdig can zhes
12b1(dkon brtsegs): bya ba zhig kyang bdag nyid dge slong gi gzugs su bsgyur nas rgyal po de ga la ba der song ste snga ma bzhin du smras so/ /de'i tshe rgyal po rgya cher byin pas yang dang yang du de skad smras pa thos kyang 'di snyam du dge slong dri ma med
12b2(dkon brtsegs): pa ni rab tu brtson zhing blo dang ldan pas bdag gis bla mar bkur ba yin te/ dngos po 'di lta bu byed pa ni gnas med do snyam mo/ /de nas de'i tshe bdud kyi 'khor rnams par snang las lus phyed bstan nas rgyal po de la
12b3(dkon brtsegs): tshigs su bcad de smras pa/ rgyal po bzo yi sgyu rtsal slobs/ /dus tshod dag la mkhas par gyis/ /rgyal pos de ni ma shes na/ /mi rgyal rtags dang ldan ma yin/ /sangs rgyas nyan thos dgra bcom pa/ /ye shes
12b4(dkon brtsegs): chen po ldan pa yi/ /tshig dag la ni mi rten par/ /ci yi phyir na chad par lta/ /dge slong rnams ni phan gdags phyir/ /khyod la bden tshig smra ba yin/ /chad smra ngan 'gror 'gro ba'i mi/ /yang dag tshangs spyod ma yin
12b5(dkon brtsegs): pas/ /de ni rgyal po'i pho brang du/ /btsun mo dag dang lhan cig rtse/ /rgyal po 'khor dang bcas pa yis/ /legs par rtogs la the tshom sol/ /rgyal pos dngos po 'di thos pas/ /sems la skrag cing mya ngan
12b6(dkon brtsegs): skyes/ /'khor rnams dang ni lhan cig tu/ /myur zhing rings par pho brang dong / /de tshe dri med pho brang nang / /chos rnams rang bzhin stong pa dang / /bdag dang sems can med pa yi/ /dam pa'i don ni ston par byed/ /
12b7(dkon brtsegs): rgyal po dmag 'khor bcas pa rnams/ /thams cad bdud kyis bslus pas na/ /pho brang nang gi btsun mo rnams/ /dge slong yongs bskor mthong ba dang / /zhe sdang glang chen myos 'dra bas/ /gshed ma dag la
12b8(dkon brtsegs): rab bsgo ba/ /dge slong nga yi btsun mo bslus/ /sdug bsngal chos kyis chad pas chod/ /blon po 'khor dang bcas pa rnams/ /thams cad bdud kyis zin pas na/ /dge slong nyes pa med pa la/ /sems kyis
13a1(dkon brtsegs): gnod pa bya bar bsams/ /gshed ma mtshon thogs 'ongs pa dang / /dri med snying brtse mchi ma byung / /rgyal pos khyod ni chos min na/ /ci yi phyir na mchi ma byung / /dri med rgyal po la smras pa/ /dngos
13a2(dkon brtsegs): po 'di ni yid ches dka'/ /re shig skad cig sdod cig dang / /bdag gsang ba yi long yod do/ /rgyal pos dge slong tshig thos nas/ /gshed ma dag la sdod cig bsgo/ /bden pa'i dngos po ci zhig yod/ /khyod kyis
13a3(dkon brtsegs): myur du smra ba'i rigs/ /lhag pa'i bsam pa ldan gyur cing / /snying rjes 'jig rten phan 'dogs pas/ /sor mo bcu yi thal sbyar te/ /bden pa'i tshig ni 'di skad smras/ /rgyal po chen pos mkhyen par mdzod/ /
13a4(dkon brtsegs): gal te yang dag nyes med na/ /sa 'di rnam pa drug tu g.yos/ /mkha' las me tog char phob shig /de skad tshig ni smras ma thag /sa chen rnam pa drug tu g.yos/ /mkha' las lha yi me tog bab/ /bdud
13a5(dkon brtsegs): 'khor mya ngan skyes par gyur/ /de tshe rgyal po dang ba skyes/ /rkang la phyag byas bzod pa gsol/ /bdag ni dmyal bar ltung 'gyur na/ /mgon med bdag la skyabs mdzod cig /kye hud sdig pa'i grogs phrad pas/ /
13a6(dkon brtsegs): gdug pa'i sems ni skyes par gyur/ /sdig pa'i grogs po rjes 'brangs pas/ /mgon dang skyabs byed su yang med/ /ston pa chen po ma gtogs par/ /phyogs bcu bdag gi mgon byed med/ /bdag gis rgyal
13a7(dkon brtsegs): srid spangs nas ni/ /nam 'tsho'i bar du skyabs su mchis/ /dge slong des ni rgyal po dang / /g.yog 'khor bsam pa rig gyur nas/ /dam pa'i don ni rab tu bshad/ /rgyal pos thos nas dang ba thob/ /'khor ni bye ba
13a8(dkon brtsegs): brgya stong dang / /rgyal srid spangs nas rab tu byung / /sbyangs pa'i sdom pa blangs pas na/ /gzhan gyis 'gron gnyer yong mi len/ /de tshe rgyal po'i pho brang nang / /btsun mo 'khor bcas brgyad khri rnams/ /dam pa'i don ni
13b1(dkon brtsegs): thos pas na/ /phyir mi ldog la gnas par gyur/ /rgyal pos sangs rgyas gsungs pa bzhin/ /lo ni nyi shu rtsa bzhi'i bar/ /nyin mtshan rtag par sdig bshags kyang / /'on kyang sdig pa'i las ma zad/ /
13b2(dkon brtsegs): lo ni bye mang sdug bsngal myong / /sdig zad de bzhin gshegs dang phrad/ /sngon ni skrag par byas pa'i rgyus/ /rnam smin lhag ma rtag par dman/ /mthar gyis rnal 'byor rab bsgoms te/ /sangs rgyas bye ba
13b3(dkon brtsegs): stong mchod nas/ /so sor zhing khams gzhan dag tu/ /thams cad mngon par rdzogs sangs rgyas/ /thams cad kun kyang mtshan 'thun par/ /yon tan grags pa zhes byar gyur/ /de tshe rgyal po rgya cher byin/ /
13b4(dkon brtsegs): dge sbyong byams bzod de la ni/ /gdug pa'i sems ni bskyed pas na/ /lo ni bye ba mang por yang / /sngon gyi sdig las mngon gyur pas/ /ngu 'bod chen por lhung bar gyur/ /rnam smin de ni zad nas kyang / /slar
13b5(dkon brtsegs): yang mi lus thob gyur te/ /de bzhin gshegs pa kun spyan phrang / /rtag tu bsnyen bkur rim gro byas/ /gzhan yang sangs rgyas bye ba phrag /brgyad bcu dag la rim gro byas/ /de yi 'og tu sangs rgyas pa/ /
13b6(dkon brtsegs): de ni nga bdag nyid yin no/ /chos smra nyes pa med pa la/ gnod pa byas pa'i dge slong ni/ /ma 'ongs mngon par 'tshang rgya ba/ /byang chub sems dpa' byams pa yin/ /de tshe rgyal po pho brang nang / /btsun
13b7(dkon brtsegs): mo'i 'khor ni brgyad khri rnams/ /shin du dang bas dge rtsa bskyed/ /sangs rgyas tshad med rim gro byas/ /de ltar spyod pa rab bskyed nas/ /sems can phan gdags smon lam btab/ /sangs rgyas bye ba
13b8(dkon brtsegs): stong mchod nas/ /so sor mngon par 'tshang rgya yang / /ngas deng khyed la bsgo ba ni/ thams cad gnod sems ma skyed cig /gang zhig byams bsgoms sangs rgyas bsngags/ /myur du byang chub chen po 'thob/ /de lta bas na glog
14a1(dkon brtsegs): thob sems can rnams kyi dbang po dang / rang bzhin dang / bsam pa dag la mi mkhas pa dag gis dus thams cad du gnod sems bskyed par mi bya'o/ /glog thob 'di lta ste dper na ri
14a2(dkon brtsegs): rnams kyi nang na ri rab mchog tu gyur ba de bzhin du de bzhin gshegs pa'i ye shes kyang ye shes rnams kyi nang na mchog dang gtso bo dang / bla na med par gyur ba yin no/ /'di lta ste dper na chu bo thams cad kyi nang na
14a3(dkon brtsegs): rgya mtsho mchog tu gyur ba de bzhin du de bzhin gshegs pa'i ye shes kyang ye shes rnams kyi nang na mchog tu zab cing rgya che bar gyur ba yin no/ /gzhan yang 'di lta ste dper na rgyal po rnams kyi nang na 'khor los sgyur
14a4(dkon brtsegs): ba'i rgyal po mchog dang / gtso bo dang / bla mar gyur ba de bzhin du de bzhin gshegs pa'i ye shes kyang ye shes rnams kyi nang na gong na med par gyur ba yin no/ /glog thob de bzhin gshegs pa ni de lta bu'i
14a5(dkon brtsegs): mkhyen pa dang ldan pa'i phyir sems can thams cad kyi 'dod chags dang / zhe sdang dang / gti mug spyod pa'i sems dang sems las byung ba 'jug cing 'gyur ba ji snyed pa de dag thams cad de bzhin gshegs pas
14a6(dkon brtsegs): rab tu mkhyen cing se gol gtogs pa gcig la thams cad yongs su sdud par mdzad do/ /glog thob de bzhin gshegs pa ni rnam pa thams cad mkhyen pa nyid dang ldan pas 'di lta ste dper na skyes bu mig
14a7(dkon brtsegs): d ang ldan pas rtsol ba la mi ltos par rang gi lag mthil na skyu ru ra'i 'bras bu gsal bar mthong zhing the tshom med pa de bzhin du de bzhin gshegs pa yang sems can thams cad kyi sems can gyi spyod pa ji
14a8(dkon brtsegs): snyed pa de dag thams cad rab tu mkhyen pas 'khor mang po'i nang du chos rnam pa sna tshogs yang dag par ston par mdzad do/ /sangs rgyas kyi zhing 'jig rten gyi khams tshad med grangs med pa dag na 'dod
14b1(dkon brtsegs): c hags kyi spyod pa dang mtshungs par ldan pa'i sems can rnams 'dod chags kyis yongs su gdungs nas nyin mtshan du yid la byed cing don med par dus las 'da' bar byed pa yang ngas rab tu mkhyen cing gzigs
14b2(dkon brtsegs): so/ /'dod chags kyis gdung bas lus dang ngag gi las rnam pa sna tshogs slong bar byed pa dag kyang ngas rab tu mkhyen cing gzigs so/ /zhe sdang spyod pa'i sems can de dag zhe sdang gis zil gyis non nas gcig
14b3(dkon brtsegs): la gcig zhe sdang gis phrag dog byed pa dang / gnod pa byas pa'i phyir mnar med pa'i gnas su ltung bar 'gyur ba dag kyang rab tu mkhyen cing gzigs so/ /gti mug spyod pa dang mtshungs par ldan pa'i sems can rnams
14b4(dkon brtsegs): ma rig pa'i mun nag gis bsgribs shing rmongs pas mngon par zhen pa dang / log par lta ba'i rjes su 'brang ba la mos par 'gyur ba dag kyang rab tu mkhyen to/ /'os su 'gyur ba dang / 'os su mi 'gyur ba dang / 'phel zhing
14b5(dkon brtsegs): rtsol ba dang bcas pa dang / ldog cing nyams par gyur ba dang / de bzhin gshegs pa'i theg par dge ba'i rtsa ba bskyed pa dang / rang sangs rgyas kyi theg par dge ba'i rtsa ba bskyed pa dang / nyan thos kyi theg par dge ba'i
14b6(dkon brtsegs): rtsa ba bskyed pa dag kyang ngas rab tu mkhyen to/ /de bzhin gshegs pa ni de lta bu'i mkhyen pa dang ldan pas 'khor mang po'i nang du bzhugs nas sems can gyi sems kyi spyod pa'i bye brag kyang rab tu mkhyen pas gal
14b7(dkon brtsegs): te dus la ma bab par rig par gyur na ni cang mi gsung zhing btang snyoms su bzhag nas sems can 'di dag ni chos la rmongs par gyur pas/ khong du chud par mi 'gyur ro snyam du dgongs so/ /de bzhin gshegs pa ni dbang
14b8(dkon brtsegs): po dang stobs khyad par du 'phags pa phun sum tshogs shing dus rab tu mkhyen pa'i phyir gdul ba'i 'os su gyur ba dang / bsam pa mchog tu gyur ba dang / bzod par nus pa'i 'os su gyur ba dang / tshig legs
15a1(dkon brtsegs): par nyan par gyur ba dag kyang ngas rab tu mkhyen te/ de ltar mkhyen par gyur nas kyang sems can de dag yongs su sdud cing phan 'dogs par byed do/ /de lta bas na glog thob byang chub sems
15a2(dkon brtsegs): dpa' las dang po pa yang dag pa'i gnas skabs su ma zhugs pa sems can rnams kyi lhag pa'i bsam pa legs par khong du ma chud pa dag gis khyim na gnas pa'am/ rab tu byung ba yang rung ste/ thams cad kun
15a3(dkon brtsegs): la smod cing gnod sems bskyed nas yun ring por bdag nyid la gnod par 'gyur ba mi bya'o/ /de'i phyir byang chub sems dpa' sems dang po bskyed pa nas theg pa chen po la gnas pa thams cad la sangs rgyas kyi
15a4(dkon brtsegs): 'du shes bskyed par bya'o/ /sems can gzhan dag sdig pa mi dge ba'i las byed pa mthong na yang gnod sems bskyed par mi bya'o/ /de ci'i phyir zhe na/ de bzhin gshegs pas rtag tu sems can gang rnam
15a5(dkon brtsegs): par dkar zhing yongs su dag pa'i chos las cung zad cig nyan par gyur na nam yang yongs su mya ngan las mi 'da' bar mi 'gyur ro zhes gsungs pas so/ /byang chub sems dpa' ni gal te 'dod chags spyod pa'i
15a6(dkon brtsegs): sems can mthong bar gyur na sems can 'di dag 'dod chags kyi gdung bas bsregs par gyur ba yang bdag gis nyes pa yin no snyam du sems so/ /zhe sdang dang / gti mug gis gdung bas bsregs par gyur ba de dag
15a7(dkon brtsegs): mthong na yang 'di dag thams cad ni bdag gis nyes pa yin no snyam du sems so/ /de ci'i phyir zhe na/ bdag gis sems can thams cad na ba'i sdug bsngal dang ldan par gyur ba dag mthong bar gyur na sman yongs su
15a8(dkon brtsegs): btsal te thabs mkhas pas yongs su gso ba'i rig pa las/ bdag sngon sems can gyi nad bsal bar yid dam bcas nas deng yal bar bor ba 'di nyid bdag gi nyes pa yin no snyam du sems pas so/ /
15b1(dkon brtsegs): byang chub sems dpa' ni de lta bu'i bsam pa dang ldan pas bdag nyid kyi nyes pa la lta zhing sems can rnams la byams pa'i sems skyed par byed do/ /gal te gsod pa 'am/ lus kyi yan lag dang nying lag gcod cing gtub
15b2(dkon brtsegs): pa zhig dang phrad par gyur na yang pha rol gnod pa byed pa de dag la lan bya'o snyam pa'i bsam pa med do/ /glog thob byang chub sems dpa' de ltar yang dag par sgom pa na 'das pa'i mi dge ba'i las ji snyed pa dag kyang gtan du zad
15b3(dkon brtsegs): cing ma lus par 'byang bar 'gyur la/ ma 'ongs pa'i mi dge ba rnams ni yang ldang bar mi 'gyur ro/ /glog thob sngon byung ba 'das pa'i bskal pa tshad med grangs med pa de bzhin gshegs pa mar me mdzad kyi yang ches snga rol na de
15b4(dkon brtsegs): bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ bla na med pa skyes bu 'dul ba'i kha lo sgyur ba/ lha dang mi rnams kyi
15b5(dkon brtsegs): ston pa/ sangs rgyas bcom ldan 'das mchog tu skyes pa zhes bya ba 'jig rten du byung ngo / /'jig rten gyi khams de ni 'od zer can zhes bya ste/ rgyal po'i grong khyer rab tu bde ba zhes bya ba'i tshal na bzhugs so/ /
15b6(dkon brtsegs): de'i tshe shan pa 'jigs su rung ba zhes bya ba khro gtum che zhing gsod pa la dga' ba/ bzod pa dang byams pa'i sems med pa/ lag pa khrag gis bskus pa/ mthong ba thams cad skrag par 'gyur ba zhig yod de/
15b7(dkon brtsegs): de'i tshe shan pa des glang zhig khang pa'i nang du bcings te nang du zhugs nas bsad par byas pa las glang des de mthong nas shin du skrag pas thag pa bcad de bros nas de bzhin gshegs pa mchog tu skyes pa bzhugs
15b8(dkon brtsegs): pa'i tshal ga la ba der song ngo / /de'i tshe shan pa de yang mtshon thogs nas phyi bzhin du bsnyags pas glang de skrag nas g.yang sa zab mo zhig tu lhung bas srog chad la thug pa tsam du na zhing sdug bsngal bas sgra
16a1(dkon brtsegs): phyung ngo / /de'i tshe shan pas glang de mthong nas zhe sdang cher skyes te/ g.yang sa zab mo de nyid du zhugs nas mtshon thogs te bsad par byas pa las mtshon ma btab pa'i bar skabs su/ de'i
16a2(dkon brtsegs): tshe de bzhin gshegs pa mchog tu skyes pa tshal der 'khor mang po brgya stong tshad med pas yongs su bskor ba dag la rten cing 'brel bar 'byung ba'i chos kyi rnam grangs 'di lta ste/ ma rig pa'i rkyen gyis 'du byed/ 'du byed
16a3(dkon brtsegs): kyi rkyen gyi rnam par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/
16a4(dkon brtsegs): sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams
16a5(dkon brtsegs): 'byung bar 'gyur te/ de ltar na rten cing 'brel bar 'byung ba 'di dag thams cad ni sdug bsngal gyi phung po chen po 'ba' zhig go zhes rgya cher rnam par phye ste/ ston par mdzad pas/ glog thob rten cing 'brel bar 'byung ba 'di
16a6(dkon brtsegs): la ma rig pa yang 'du byed la mi sems mi rtog la/ 'du byed kyang ma rig pa la mi sems mi rtog go/ /de bzhin du skye ba yang rga shi la mi sems mi rtog la/ rga shi yang skye ba la mi sems mi rtog pas de ltar na chos
16a7(dkon brtsegs): thams cad ni rang bzhin dmigs su med pas mngon par 'du bya ba med pa/ dran pa med pa/ bdag dang bdag gi ba med pa/ rang bzhin gyis rnam par dag pa/ phan tshun gcig gis gcig mi rig pa yin no/ /so so'i
16a8(dkon brtsegs): skye bo rnams 'di lta bu'i chos ma thos pa'i phyir gzugs ni bdag yin no/ /bdag ni gzugs rnams dang ldan no/ /gzugs ni bdag gi yin no zhes 'dzin par byed de/ tshor ba dang / 'du shes dang / 'du
16b1(dkon brtsegs): byed dang / rnam par shes pa'i bar la yang de bzhin no/ /bdag dang bdag gir 'dzin pa la mngon par zhen pa'i dbang gis mi rtag pa la rtag par 'dzin par byad/ sdug bsngal ba la bde bar 'dzin par byed/ mi sdug
16b2(dkon brtsegs): pa la sdug pa nyid du 'dzin par byed/ bdag med pa la bdag tu 'dzin cing phyin ci log bzhi skyed par byed do/ /phyin ci log tu lta ba'i phyir ma rig pas rmongs nas yang dag par tshul bzhin du yid la mi byed cing sems kyi
16b3(dkon brtsegs): rjes su mngon par zhen par gyur bas srid pa'i sred pa 'ching ba gcod par mi nus shing 'khor ba'i 'khor bar rgyun mi 'chad par 'khor bar 'gyur ba yin no/ /mkhas pa dag ni chos kyi dbyings kyi mtshan nyid la shin du legs
16b4(dkon brtsegs): par rtog par byed pa'i phyir bdag dang / gang zag dang / sems can zhes bya ba nas srog ces bya ba'i bar du cung zad tsam yod par yang dag par rjes su mi mthong la/ skye ba dang / rga ba dang / na ba dang / 'chi ba dang / gsod
16b5(dkon brtsegs): pa dang / gnod pa byed pa dag kyang mi dmigs so zhes gsungs pa dang / glog thob de'i tshe shan pa 'jigs su rungs bas rgyang nas de bzhin gshegs pas chos bshad pa'i sgra thos nas go bar gyur bas de ma thag tu
16b6(dkon brtsegs): gsod pa'i sems nye bar zhi bar gyur nas mtshon cha spangs te g.yang sa nas byung nas bcom ldan 'das de ga la ba der song ste/ bcom ldan 'das kyi zhabs gnyis la mgo bos gtugs nas phyag byas te phyogs
16b7(dkon brtsegs): gcig tu 'dug nas bcom ldan 'das de la 'di skad ces gsol to/ /bcom ldan 'das bdag ni deng de bzhin gshegs pa'i bstan pa la rab tu byung nas lam bsgrub par 'tshal lo zhes gsol pa dang / bcom
16b8(dkon brtsegs): ldan 'das kyis bka' stsal pa de rigs so/ /dge slong legs par 'ongs so zhes gsungs ma thag tu dge slong gi dngos por gyur nas rdzogs par bsnyen par gyur to/ /de nas de bzhin gshegs pa mchog tu
17a1(dkon brtsegs): skyes pas de'i lhag pa'i bsam pa thugs kyis mkhyen nas mthar gyis yongs su smin par mdzad cing / byang chub sems dpa'i spyod pa rnams rgya cher yang dag par bstan pa 'jigs su rung ba
17a2(dkon brtsegs): thos pas mi skye ba'i chos la bzod pa thob nas sangs rgyas kyi bstan pa la phyir mi ldog pa thob par gyur to/ /slar de yang de bzhin gshegs pa des rten cing 'brel bar 'byung ba'i chos kyi tshig ston pa'i gsung sgra
17a3(dkon brtsegs): shin du gya nom pa thos nas sems la rab tu dga' ba skyes pas shi 'phos pa'i 'og tu dga' ldan lha'i gnas su skyes nas tha mar byams pa dang phrad de yang dag pa'i dad pa dang ldan par gyur to/ /glog thob de ltar na
17a4(dkon brtsegs): sems can rnams kyi spyod pa ni shin du zab pa dang / rnam par rig par dka' zhing shes par dka' ba yin te/ de'i phyir glog thob byang chub sems dpa' gang gis bla na med pa yang dag par rdzogs pa'i byang chub yongs
17a5(dkon brtsegs): su gnyer bar 'dod pas sems can gyi dbang po dang / spyod pa dag la shin du mkhas par byas nas sems can thams cad la mnyam pa'i sems dang / thogs pa med pa'i sems la rab tu gnas te chos
17a6(dkon brtsegs): thams cad la rtag tu mngon par zhen pa med par bya'o/ /ci bdog pa rnams yongs su spangs te tshul khrims rnam par dag pa bsgrub par bya'o/ /bzod pa la gnas par bya'o/ /brtson 'grus bskyed par
17a7(dkon brtsegs): bya'o/ /bsam gtan dang / ting nge 'dzin mnyam par bzhag par bya'o/ /yang dag pa ji lta ba bzhin du chos thams cad kyi ngo bo nyid la so sor brtag par bya'o/ /glog thob byang chub sems dpa'
17a8(dkon brtsegs): gang chos drug po 'di dag yongs su rdzogs par gyur na myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /ji ltar yongs su rdzogs par byed ce na/
17b1(dkon brtsegs): 'di lta ste/ thams cad mkhyen pa'i ye shes la brten nas mngon par sgrub par byed pa'i phyir ro/ /glog thob byang chub sems dpa' rnams kyi gter gang zhe na/ 'di lta ste/ byang chub sems dpas
17b2(dkon brtsegs): gzugs thams cad yang dag pa ji lta ba bzhin du rab tu rtogs shing / gzod ma nyid nas skye ba med pa dang / rang bzhin gyis rnam par dag par mthong ba gang yin pa'o/ /byang chub sems dpa' ni gzugs la mkhas
17b3(dkon brtsegs): pa thob pa'i phyir so so yang dag par rig pa bzhi dang ldan par 'gyur ro/ /bzhi gang zhe na/ 'di lta ste/ don so so yang dag par rig pa dang / chos so so yang dag par rig pa dang / nges pa'i tshig so so yang dag par rig
17b4(dkon brtsegs): pa dang / spobs pa so so yang dag par rig pa'o/ /de la don so so yang dag par rig pa ni gzugs kyi don rnams la thogs pa med par gyur ba'i phyir ro/ /gzugs kyi don gang zhe na/ 'di lta ste/ don dam pa
17b5(dkon brtsegs): gang yin pa'o/ /don dam pa gang zhe na/ 'di lta ste/ gzugs dmigs su med pa gang yin pa ste/ don dam pa'i ye shes 'di lta bu dang ldan pa gang yin pa de ni don so so yang dag par rig pa zhes bya'o/ /chos
17b6(dkon brtsegs): so so yang dag par rig pa ni gzugs kyi chos rnams yang dag pa ji lta ba bzhin du so sor brtags nas yang dag pa ji lta ba bzhin du rab tu shes pa gang yin pa de ni chos so so yang dag par rig pa zhes bya'o/ /nges
17b7(dkon brtsegs): pa'i tshig so so yang dag par rig pa ni 'di lta ste/ gzugs rnams la thogs pa med pa'i ye shes kyi thabs la mkhas pas nges pa'i tshig rnam pa sna tshogs kyis rnam par 'byed pa gang yin pa de ni nges pa'i
17b8(dkon brtsegs): tshig so so yang dag par rig pa zhes bya'o/ /spobs pa so so yang dag par rig pa ni 'di lta ste/ gzugs kyi chos rnams sems can gyi dbang po ji lta ba bzhin du rnam par phye ste ston par byed kyang kun nas
18a1(dkon brtsegs): nyon mongs pa med cing mngon par zhen pa med pa gang yin pa de ni spobs pa so so yang dag par rig pa zhes bya'o/ /byang chub sems dpa' ni 'di lta bu'i ye shes dang ldan pas gzugs kyi chos la rmongs shing
18a2(dkon brtsegs): mngon par zhen par gyur ba'i sems can thams cad kyi rang bzhin dang / 'dun pa ji lta ba bzhin du rtsol ba med pa'i ye shes kyis ci rigs par chos ston par byed kyang chos kyi dbyings la mtshan nyid gnyis su gyur ba med de/ sgra dang /
18a3(dkon brtsegs): dri dang / ro dang / reg bya dang / chos kyi bar la yang de bzhin du rgyas par sbyar te/ glog thob 'di ni byang chub sems dpa' sems dpa' chen po rnams kyi chos kyi gter zhes bya'o/ /byang chub sems dpa' gang gis gter 'di
18a4(dkon brtsegs): thob par gyur na spyod yul rnams la rmongs par gyur ba'i sems can de lta bu dag yongs su gdul bar 'dod pa'i phyir de dag gi mos pa ji lta bu bzhin du de dag re re la yang bskal pa'am/ bskal pa las lhag par tshig rnam pa sna
18a5(dkon brtsegs): tshogs kyis thabs la mkhas pas chos ston par byed kyang de dag gi mtha' yang rnyed par mi 'gyur la/ byang chub sems dpa' de'i shes rab la yang 'grib pa med cing chos kyi dbyings dang mi 'gal bar gnyis su med cing dbyer med pa'i rjes
18a6(dkon brtsegs): su 'brang ba gang yin pa 'di ni byang chub sems dpa' thabs la mkhas pas chos thams cad dbyer med pa'i mtshan nyid bstan pas 'thob pa'i chos kyi gter zhes bya'o/ /chos kyi gter 'dis sems can dag la ci rigs par chos
18a7(dkon brtsegs): bstan nas zad mi shes pa'i chos kyi gter phun sum tshogs par gyur te/ 'khor ba'i rgud pa gtan du spong ba gang yin pa 'di ni glog thob byang chub sems dpa' sems dpa' chen po rnams kyi gter chen po dang / zad mi shes pa'i
18a8(dkon brtsegs): gter dang / kun du zad mi shes pa'i gter dang / mtha' med pa'i gter rnam pa lnga zhes bya'o/ /byang chub sems dpa' gang gter 'di lta bu dang ldan par gyur na yon tan khyad par du 'phags pa rnams yongs su rdzogs par 'gyur
18b1(dkon brtsegs): ba'i phyir tshegs chung ngus myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /chos kyi gter bstan pa'i chos kyi rnam grangs 'di bstan pa'i tshe byang chub sems dpa' glog thob ni gzungs
18b2(dkon brtsegs): rab tu thob par gyur to/ /byang chub sems dpa' lnga brgya ni glog gi 'od zer zhes bya ba'i ting nge 'dzin thob par gyur to/ /lha'i bu sum khri drug stong ni bla na med pa yang dag par rdzogs pa'i byang chub tu sems bskyed par gyur to/ /
18b3(dkon brtsegs): de nas bcom ldan 'das la byang chub sems dpa' zla ba'i rgyal mtshan gyis 'di skad ces gsol to/ /bcom ldan 'das kyis 'di skad du rtsol ba ma mchis pa'i ye shes zhes gang gsungs pa de'i don ji lta bu lags/
18b4(dkon brtsegs): bcom ldan 'das kyis bka' stsal pa/ byang chub sems dpa' gang gis dge ba'i chos rnams la lus dang sems kyi rjes su 'thun pas dmigs shing mngon par 'du byed pa gang yin pa de ni rtsol ba dang bcas pa zhes bya'o/ /
18b5(dkon brtsegs): byang chub sems dpa' gang lus dang sems rab tu dul bar gyur nas dran pa med pa/ gnas pa med pa/ rnal 'byor bsgom pa'i mtshan ma dang bral bar gyur ba dang / de sngon gyi smon lam dang / ye shes yongs su rdzogs par gyur bas
18b6(dkon brtsegs): sangs rgyas kyi zhing bye ba stong phrag mang po rnams su rnam pa sna tshogs su ston par byed kyang chos kyi dbyings las g.yo ba med pa dang / rtag tu chos ston par byed kyang chos kyi mtshan ma cung zad tsam yang med pa dang / bsdu ba'i dngos po
18b7(dkon brtsegs): bzhis sems can yongs su smin par byas kyang sems can gang yang yongs su bzlas pa med pa dang / sangs rgyas kyi zhing yongs su sbyangs kyang sangs rgyas kyi zhing yongs su dag pa yang dag par rjes su mi mthong ba dang / rtag par
18b8(dkon brtsegs): sangs rgyas rnams rjes su dran par byed kyang gzugs kyi mtshan nyid du mi lta ba dang / sangs rgyas kyi zhing kun du rgyu bar byed kyang chos kyi dbyings dang mi 'bral ba gang yin pa 'di ni byang chub sems dpa'i rtsol ba med pa'i ye shes
19a1(dkon brtsegs): shes bya'o/ /byang chub sems dpa' rnams ni 'di lta bu'i ye shes dang ldan pa'i phyir sems can thams cad kyi re ba yongs su rdzogs par byas kyang gang byas pa de dag la mngon par zhen pa yang med do/ /de'i tshe
19a2(dkon brtsegs): bcom ldan 'das kyis rtsol ba med pa'i ye shes 'di bstan pa na stong gsum gyi stong chen po'i 'jig rten gyi khams 'di rnam pa drug tu g.yos par gyur to/ /brgya byin lha'i dbang po yang sum bcu rtsa gsum gyi lha rnams dang bcas par
19a3(dkon brtsegs): steng gi bar snang las me tog man dA ra ba dang / ud pa la dang / ku mu da dang / pad ma dang / pun da ri ka dang / tsan dan gyi phye ma'i char mngon par phab ste/ bcom ldan 'das la mngon par gtor to/ /lha'i rnga rnams kyang rang sgra byung bar 'gyur to/ /ngo
19a4(dkon brtsegs): mtshar rmad du byang ba'i snang ba chen pos kyang kun du snang bar byas te/ sems can gang la reg par gyur ba de'i lus kyang shin du bsil bar gyur to/ /de nas bcom ldan 'das kyis byang chub sems dpa' glog thob la bka' stsal pa/
19a5(dkon brtsegs): glog thob 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang gnas 'dir chos kyi rnam grangs 'di lta bu gsungs so/ /ma byon pa'i de bzhin gshegs pa rnams 'jig rten du
19a6(dkon brtsegs): 'byung ba'i tshe yang gnas 'dir chos kyi rnam grangs 'di lta bu gsung bar 'gyur ro/ /'jig rten gyi khams tshad med grangs med pa dag na da ltar bzhugs pa'i de bzhin gshegs pa rnams kyang chos kyi rnam grangs 'di rgyun mi 'chad
19a7(dkon brtsegs): par mdzad pa'i phyir 'od zer chen po 'gyed par mdzad do/ /de nas tshe dang ldan pa kun dga' bo stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs
19a8(dkon brtsegs): su thal mo sbyar nas bcom ldan 'das la 'di skad ces gsol to/ /bcom ldan 'das chos kyi rnam grangs 'di'i ming ci lags/ bdag gis ji ltar yongs su gzung bar bgyi/ bcom ldan 'das kyis bka' stsal pa/ kun dga'
19b1(dkon brtsegs): bo chos kyi rnam grangs 'di ni mi zad pa'i gter bstan pa zhes bya'o/ /chos thams cad dbyer med pa'i mtshan nyid bstan pa zhes kyang bya ste/ khyod kyis de ltar ming yongs su gzung bar bya'o/ /bcom ldan 'das kyis de skad ces
19b2(dkon brtsegs): bka' stsal nas/ byang chub sems dpa' glog thob dang / tshe dang ldan pa kun dga' bo dang / 'khor bzhi po rnams dang / lha dang / mi dang / lha ma yin dang / dri zar bcas pa'i 'jig rten thams cad bcom ldan 'das kyis gsungs
19b3(dkon brtsegs): pa la yi rangs te mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las mi zad pa'i gter bstan pa'i le'u zhes bya ba ste 'dus pa nyi shu pa rdzogs so// //
19b4(dkon brtsegs): 'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u nyi shu rtsa gcig pa ste sgyu ma mkhan bzang po lung bstan pa/ bam po gcig pa/
19b5(dkon brtsegs): rgya gar skad du/ Ar+ya b+ha dra mA yA kA ra byA ka ra Na nA ma ma hA yA na sU tra/ bod skad du/ 'phags pa sgyu ma mkhan bzang po lung bstan pa zhes bya ba theg pa chen po'i mdo/ sangs rgyas dang byang chub sems dpa'
19b6(dkon brtsegs): thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la/ dge slong stong nyis brgya lnga bcu'i dge slong gi dge 'dun chen po dang / byang chub sems
19b7(dkon brtsegs): dpa' sems dpa' chen po mngon par grags pa/ mngon par shes pa thob pa/ rdzu 'phrul gyi cho 'phrul thob pa/ mi skye ba'i chos la bzod pa thob pa lnga stong la 'di lta ste/ byang chub sems dpa' sems dpa' chen po seng ge dang /
19b8(dkon brtsegs): byang chub sems dpa' sems dpa' chen po seng ge blo gros dang / byang chub sems dpa' sems dpa' chen po tsan dan bzang po dang / byang chub sems dpa' sems dpa' chen po kha lo sgyur ba dang / byang chub sems dpa' sems
20a1(dkon brtsegs): dpa' chen po kha lo sgyur ba chen po dang / byang chub sems dpa' sems dpa' chen po 'od dpal dang / byang chub sems dpa' sems dpa' chen po 'od byed dang / byang chub sems dpa' sems dpa'
20a2(dkon brtsegs): chen po 'od gzi brjid dang ldan zhing nga ro snyan pa dang / byang chub sems dpa' sems dpa' chen po 'od bkod pa dang / byang chub sems dpa' sems dpa' chen po blo gsal dang / byang chub sems dpa' sems dpa' chen po
20a3(dkon brtsegs): sems can gyi snying po dang / byang chub sems dpa' sems dpa' chen po sems can kha lo sgyur ba dul ba dang ldan pa dang / byams pa la sogs pa bskal pa bzang po'i byang chub sems dpa' sems dpa' chen po thams
20a4(dkon brtsegs): cad dang / 'jam dpal gzhon nur gyur ba dang / de dag la sogs pa byang chub sems dpa' sems dpa' chen po lnga stong dang thabs gcig tu bzhugs te/ lha rnams kyi dbang po brgya byin dang yang thabs gcig go/ /mi mjed
20a5(dkon brtsegs): kyi bdag po tshangs pa dang yang thabs gcig go/ /rgyal po chen po bzhi dang yang thabs gcig go/ /lha dang / klu dang / gnod sbyin dang / lha ma yin dang / nam mkha' lding dang / dri za dang / mi 'am ci dang / lto 'phye chen po du mas
20a6(dkon brtsegs): kyang yongs su bskor to/ /de nas bcom ldan 'das ni rgyal po'i khab kyi grong khyer chen po la rten cing bzhugs te/ rgyal po dang / blon po chen po rnams dang / bram ze dang / khyim bdag dang / grong rdal dang / ljongs kyi mi rnams
20a7(dkon brtsegs): kyis ni gus par byas/ bla mar byas/ bsnyen bkur byas/ mchod pa byas so/ /bcom ldan 'das kyis chos gos dang / zhal zas dang / gzims cha dang / gdan dang / snyun gsos dang / sman zong ni brnyes/ bcom
20a8(dkon brtsegs): ldan 'das kyi grags pa dang / snyan pa dang / tshigs su bcas pa rgya chen po ni mngon par 'phags te/ 'di ltar de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde
20b1(dkon brtsegs): bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das de ni thams cad mkhyen pa/ thams cad gzigs pa dang ldan pa ste/ thams cad
20b2(dkon brtsegs): ni mkhyen/ thams cad ni gzigs/ de bzhin gshegs pa'i stobs bcu dang ni ldan/ de bzhin gshegs pa'i mi 'jigs pa bzhi dang ni ldan/ so so yang dag par rig pa bzhi dang ni ldan/ sangs rgyas kyi chos ma 'dres pa
20b3(dkon brtsegs): bcwa brgyad dang ni ldan/ byams pa chen po dang / snying rje chen po dang ni ldan/ sangs rgyas kyi spyan nyams pa mi mnga' ba dang ni ldan/ spyan lnga dang ni ldan/ cho 'phrul yang brnyes te/ kun rdzong pa'i cho 'phrul ni brnyes/ rjes su
20b4(dkon brtsegs): bstan pa'i cho 'phrul ni brnyes/ rdzu 'phrul gyi cho 'phrul ni brnyes so/ /bzhed na stong gsum gyi stong chen po'i 'jig rten gyi khams grong khyer dang bcas pa/ grong rdal dang bcas pa/ sa dang bcas pa/ 'gro ba dang
20b5(dkon brtsegs): bcas pa/ ri rab dang bcas pa/ rgya mtsho'i mthas gtugs pa/ lha'i gnas dang bcas pa/ khor yug dang 'obs su bcas pa/ rtswa dang / shing dang rir bcas pa 'di nam mkha' la bskal pa 'am/ bskal pa bas kyang
20b6(dkon brtsegs): lhag par skra'i rtse mo'i cha shas kyis 'dzin par mdzad do/ /yang de'i tshe rgyal po'i khab kyi grong khyer chen po na sgyu ma mkhan bzang po zhes bya ba bstan bcos la shin du mkhas pa/ gsang sngags la shin du mkhas pa/ bzo
20b7(dkon brtsegs): dang rig pa la 'byam pa/ las kyi mtha' byas zin pa/ rab tu byed pa byas pa/ sgra grags pa/ yul ma ga d+hA na sgyu ma mkhan nam/ sgyu ma mkhan gyi slob ma ji snyed pa de dag gi mchog tu grags pa/ phul du grags pa zhig
20b8(dkon brtsegs): gnas te/ des yul ma ga d+hA ril gyi skye bo'i tshogs thams cad 'dun par byas/ rmongs par byas/ mgo 'khor bar byas nas ya mtshan gyi chos la bkod de/ bden pa thob pa rnams dang / dang ba dang / chos kyi rjes su
21a1(dkon brtsegs): 'brang ba rnams dang / dge bsnyen dang / dge bsnyem ma rnams ni ma gtogs so/ /des sgyu mas rmongs par byed pa'i rig pa'i stobs bskyed pas rnyed pa dang / bkur sti dang / tshigs su bcas pa yang lhag par rnyed do/ /
21a2(dkon brtsegs): sgyu ma mkhan bzang pos bcom ldan 'das kyi grags pa dang / snyan pa dang / tshigs su bcas pa lhag par mngon par 'phags te/ 'di ltar de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs
21a3(dkon brtsegs): su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das de ni thams cad mkhyen pa/ thams cad gzigs pa ste/
21a4(dkon brtsegs): thams cad ni mkhyen/ thams cad ni gzigs/ de bzhin gshegs pa'i stobs bcu dang ni ldan/ de bzhin gshegs pa'i mi 'jigs pa bzhi dang ni ldan/ so so yang dag par rig pa bzhi dang ni ldan/ sangs rgyas kyi chos ma
21a5(dkon brtsegs): 'dres pa bcwa brgyad dang ni ldan/ byams pa chen po dang / snying rje chen po dang ni ldan/ sangs rgyas kyi spyan nyams pa mi mnga' ba dang ni ldan/ spyan lnga dang ni ldan/ cho 'phrul yang brnyes te/ kun brjod pa'i cho 'phrul ni brnyes/
21a6(dkon brtsegs): rjes su bstan pa'i cho 'phrul ni brnyes/ rdzu 'phrul gyi cho 'phrul ni brnyes so/ /bzhed na stong gsum gyi stong chen po'i 'jig rten gyi khams grong khyer dang bcas pa/ grong rdal dang bcas pa/ sa dang bcas pa/ 'gro ba dang bcas
21a7(dkon brtsegs): pa/ ri rab dang bcas pa/ rgya mtsho'i mthas gtugs pa/ lha'i gnas dang bcas pa/ khor yug dang 'obs su bcas pa/ rtswa dang shing dang rir bcas pa 'di nam mkha' la bskal pa'am/ bskal pa bas lhag par
21a8(dkon brtsegs): skra'i rtse mo'i cha shas tsam la 'dzin par mdzad do zhes thos so/ /thos nas kyang yang de 'di snyam du sems te/ yul ma ga d+hA ril kyi skye bo thams cad bdag gis 'dun par byas/ rmongs par byas/ mgo 'khor bar byas
21b1(dkon brtsegs): nas ya mtshan gyi chos la bkod de/ bram ze dang / khyim bdag chen po gang dag yin pa de dag kyang bdag gi ming gis rab tu mgu par gyur na/ de bzhin gshegs pa dgra bcom pa yang dag par rdzogs pa'i sangs rgyas de gcig pu da dung
21b2(dkon brtsegs): ma bgams/ rmongs par ma byas/ mgo 'khor bar ma byas kyis/ ma la bdag de bzhin gshegs pa dgra bcom pa yang dag par rdzogs pa'i sangs rgyas ga la ba der 'gro bar bya'o/ /song nas kyang bgam par bya ste/ gal
21b3(dkon brtsegs): te rmongs pa'am/ mgo 'khor ba bya nus pa lta na/ de lta na yul ma ga d+hA thams cad bdag la gcig tu 'dul/ bdag gi rnyed pa dang / bkur sti yang ches stobs dang ldan par 'gyur ro snyam mo/ /de nas yang sgyu ma mkhan bzang
21b4(dkon brtsegs): po sngon gyi dge ba'i rtsa bas bskul ba dang / sangs rgyas kyi mthus rgyal po'i khab kyi grong khyer chen po nas byung ste/ bya rgod kyi phung po'i ri ga la ba dang / bcom ldan 'das ga la ba der song ngo / /song nas kyang sgyu ma mkhan bzang pos
21b5(dkon brtsegs): de bzhin gshegs pa nyi ma bye ba phrag 'bum pas lhag pa'i 'od zer 'bar ba/ zhal zla ba bye ba phrag 'bum pas lhag par dri ma med pa/ sku shing n+ya gro d+ha'i rgyal po ltar chu zheng gab pa/ mdzod spu nor bu dri ma med pa'i 'od dag bltar
21b6(dkon brtsegs): gsal ba/ spyan pad ma dang / ud pa la sngon po kha phye ba lta bu'i bkrag yod pa/ spyi gtsug tshangs bas kyang bltar mi mthong ba/ 'khor gyi nang na gsung dbyangs yan lag drug bcu dang ldan pas chos ston pa mthong ngo / /mthong
21b7(dkon brtsegs): nas kyang de'i sku de lta bu mthong / gsung gi phrin las de lta bu thos nas sems dang bar gyur cing de 'di snyam du sems te/ ma la bdag gis 'di ci thams cad mkhyen la thams cad gzigs pa dang ldan pa zhig yin nam/ 'on
21b8(dkon brtsegs): te ma yin pa bgam par bya gor ma chag snyam mo/ /de nas yang sgyu ma mkhan bzang pos bcom ldan 'das kyi zhabs la mgo bos phyag 'tshal nas bgam pa'i bsam pas sang gi gdugs tshod la spyan 'dren to zhes gsol
22a1(dkon brtsegs): to/ /'di snyam du yang sems te/ ci 'dis bdag gi sems shes sam/ 'on te mi shes zhig gu/ gal te shes na ni der 'ong bar mi 'gyur ro/ /ci ste mi shes na ni 'ong bar 'gyur ro snyam mo/ /de nas
22a2(dkon brtsegs): bcom ldan 'das kyis sgyu ma mkhan bzang po gdul ba'i dbang du yang mdzad/ rgyal po'i khab kyi grong khyer chen po'i skye bo phal po che gdul ba'i dbang du yang mdzad nas mkhyen bzhin du sgyu ma mkhan bzang po la dge slong gi dge 'dun dang
22a3(dkon brtsegs): bcas te cang mi gsung bas gnang bar mdzad do/ /de nas yang sgyu ma mkhan bzang po 'di snyam du sems te/ 'di bdag rnam par mtho 'tsham pa'i bsam pa dang ldan pa la 'dir khas len pa dang sbyar na 'di ni thams cad mkhyen pa yang ma
22a4(dkon brtsegs): yin la thams cad gzigs pa dang ldan pa yang ma yin no snyam nas de nas sgyu ma mkhan bzang po bcom ldan 'das kyi zhabs la mgo bos phyag 'tshal nas bcom ldan 'das kyi thad nas song ngo / /de nas bcom ldan 'das la tshe dang
22a5(dkon brtsegs): ldan pa maud gal gyi bu chen pos 'di skad ces gsol to/ /sgyu ma mkhan bzang pos ni sgyu ma'i za ma tog gis dge 'dun 'di la 'tho 'tsham par 'gyur lags so/ /bcom ldan 'das kyis bka' stsal pa/ maud gal gyi bu
22a6(dkon brtsegs): khyod snying las chung bar gyis shig dang / ngas yun ring po nas spyad pa bsgrubs pas na de bzhin gshegs pa ni 'dir dus mkhyen pa yin te/ de bzhin gshegs pa la ni lha dang bcas pa'i 'jig rten gyis kyang mtho brtsam bar mi
22a7(dkon brtsegs): nus so/ /maud gal gyi bu gzhan yang 'dod chags ni mtho 'tsham par byed pa yin/ zhe sdang ni mtho 'tsham bar byed pa yin/ gti mug ni mtho 'tsham par byed pa yin na/ de dag ni de bzhin gshegs pa la bag la nyal dang bcas
22a8(dkon brtsegs): te zad bral yongs su gyur/ gzod ma nas ma skyes pa'i chos can yin te/ des na de bzhin gshegs pa la lha dang bcas pa'i 'jig rten gyis kyang mtho brtsam par mi nus so/ /maud gal gyi bu gzhan yang sgyu ma mkhan
22b1(dkon brtsegs): bzang po'i sgyu ma ni phyogs gcig pa yin pas sgyu ma yang dag pa ma yin gyi/ de bzhin gshegs pa'i sgyu ma ni yang dag pa yin te/ des na chos thams cad sgyu ma lta bur mngon par rdzogs par sangs rgyas so/ /maud gal gyi bu
22b2(dkon brtsegs): sems can gyi khams su gdags par 'dogs pa ji snyed pa de dag thams cad 'di lta ste/ sgyu ma mkhan bzang po'i sgyu ma 'di lta bu dang ldan par gyur kyang de dag thams cad kyis de bzhin gshegs pa'i sgyu ma la brgya'i char
22b3(dkon brtsegs): yang nye bar mi 'gro/ stong gi char yang nye bar mi 'gro/ bye ba 'bum gyi char yang / grangs su yang / char yang / bgrang bar yang / dper yang nye bar mi 'gro'o/ /maud gal gyi bu 'di ji snyam du sems/ sgyu ma mkhan bzang
22b4(dkon brtsegs): pos stong gsum gyi stong chen po'i 'jig rten gyi khams 'di rgyan thams cad kyis brgyan par kun du ston nus sam/ gsol pa/ ma lags so/ /bcom ldan 'das kyi bka' stsal pa/ de bzhin gshegs pa ni bzhed na
22b5(dkon brtsegs): 'jig rten gyi khams gang gA'i klung gi bye ma snyed brgyan cing de thams cad kyang skra'i rtse mo'i cha shas tsam la kun du ston par mdzad kyang / de bzhin gshegs pa'i sgyu ma ril kyis bstan par ni mi 'gyur ro/ /maud gal gyi bu phyogs
22b6(dkon brtsegs): bcu na rlung gi dkyil 'khor gang dag yod pa 'di lta ste/ rlung gi dkyil 'khor rnam par 'thor byed ces bya ba dang / rlung gi dkyil 'khor yongs su gcod byed ces bya ba gang dag gis stong gsum gyi stong chen po'i 'jig rten gyi khams 'di
22b7(dkon brtsegs): yongs su gcod par byed cing yongs su bcad nas kyang 'jig par byed pa dang / rlung gi dkyil 'khor kun du 'thor byed dang / rnam par 'thor byed ces bya ba 'jig rten gyi bar na rgyu ba gang dag yin pa dang / rlung gi dkyil 'khor kun
22b8(dkon brtsegs): nas yongs su 'jog pa zhes bya ba srid pa'i rtse mo na rgyu ba gang dag yin pa dang / rlung gi dkyil 'khor rnam par 'jig pa zhes bya ba ri'i rgyal po ri rab kyang rnam par 'jig par byed na/ ri phal pa lta smos kyang ci dgos pa gang dag
23a1(dkon brtsegs): yin pa dang / rlung gi dkyil 'khor 'bar byed ces bya ba sreg pa'i bskal pa'i tshe ldang zhing gang gis na me lce de dag tshangs pa'i 'jig rten gyi bar du 'phen par byed pa dang / rlung gi dkyil 'khor rnam par sgrub byed
23a2(dkon brtsegs): ces bya ba gang gis sreg pa'i bskal pa'i me de zhi bar byed pa dang / rlung gi dkyil 'khor rab tu tshim byed ces bya ba gang gis stong gsum gyi stong chen po'i 'jig rten gyi khams 'di sprin gyi dra ba gcig gis kun du khebs par byed pa
23a3(dkon brtsegs): dang / rlung gi dkyil 'khor chus 'debs shes bya ba gang gis na sreg pa'i bskal pa'i tshe char 'bebs par byed pa dang / rlung gi dkyil 'khor lhag par skems shes bya ba gang gis na chus 'jig pa de lhag par skems par
23a4(dkon brtsegs): byed pa yod do/ /maud gal gyi bu ngas rlung gi dkyil 'khor las brtsams te bskal pa'am/ bskal pa las lhag par chos bstan kyang de bzhin gshegs pas rlung gi dkyil 'khor las brtsams te chos bstan pa la
23a5(dkon brtsegs): mtha' thug pa med do/ /maud gal gyi bu 'di ji snyam du sems/ sgyu ma mkhan bzang pos rlung gi dkyil 'khor de dag gi nang du 'dug par nus sam/ gsol pa/ ma lags so/ /bcom ldan 'das kyis bka' stsal
23a6(dkon brtsegs): pa/ maud gal gyi bu nga ni rlung gi dkyil 'khor de dag thams cad kyi nang du spyod lam bzhis gnas par byed do/ /de bzhin gshegs pa ni bzhed na rlung gi dkyil 'khor thams cad yungs 'bru gcig gi nang du 'jog par mdzad/ 'jug
23a7(dkon brtsegs): par mdzad la/ yungs 'bru de yang rnam par 'jig par mi 'gyur zhing / yungs 'bru de'i nang du rlung gi dkyil 'khor de dag thams cad kyi bya ba thams cad kyang nye bar ston par mdzad la/ rlung de dag phan tshun thug par yang mi
23a8(dkon brtsegs): 'gyur/ ltung bar yang mi 'gyur ro/ /maud gal gyi bu nga ni sgyu ma'i chos nyid de lta bu dang de ma yin pa gzhan yang tshad med pa dang ldan no/ /de nas tshe dang ldan pa maud gal gyi bu chen po dang / thams cad dang ldan pa'i 'khor
23b1(dkon brtsegs): de ngo mtshar du gyur nas bcom ldan 'das kyi zhabs la mgo bos phyag 'tshal te dag 'thun par tshig tu smras pa/ bcom ldan 'das bdag cag gis rnyed pa legs par rnyed de/ ston pa 'di ltar rdzu 'phrul che ba/ 'di ltar dbang che
23b2(dkon brtsegs): bar grags pa/ 'di ltar mthu che ba ni bdag cag gis rnyed pa legs par rnyed lags so/ /bcom ldan 'das gang dag de bzhin gshegs pa'i cho 'phrul 'di thos nas mos par bgyid cing mos par bgyis nas kyang bla na
23b3(dkon brtsegs): med pa yang dag par rdzogs pa'i byang chub tu sems bskyed par bgyid pa de dag kyang rnyed pa legs par rnyed pa lags so/ /de nas sgyu ma mkhan bzang po rgyal po'i khab kyi grong khyer chen po ga la ba der song ste/ de nyid kyi
23b4(dkon brtsegs): nub mo rgyal po'i khab kyi grong khyer chen po'i phyogs gang na grong khyer thams cad kyi btsog dgu dang / mi mthun pa thams cad 'bab pa dang 'byung ba'i sa phyogs der 'khor gyi khyams chen po dar gyi lda ldi dang / gdugs
23b5(dkon brtsegs): dang / rgyal mtshan dang / ba dan bsgreng bas brgyan pa/ gzhi lag mthil ltar mnyam pa/ me tog bkram pa/ spos bzang po mchog gis bdugs pa/ steng du bla re bres pa zhig mngon par sprul to/ /
23b6(dkon brtsegs): 'khor gyi khyams de'i nang du yang rin po che'i shing ljon pa me tog dang 'bras bur bcas
23b7(dkon brtsegs): pa brgyad stong mngon par sprul to/ /rin po che'i shing ljon pa thams cad kyi drung du yang seng ge'i khri ras bcos bu du mas g.yogs pa rin po che'i ba dan thams cad kyis brgyan pa mngon par sprul to/ /seng ge'i khri'i
23b8(dkon brtsegs): g.yas g.yon du yang rin po che'i shing ljon pa me tog dang 'bras bur bcas pa bzhi bzhi mngon par sprul to/ /bcom ldan 'das dang dge slong gi dge 'dun gyis yongs su longs spyad par bya ba'i zhal zas
24a1(dkon brtsegs): ro brgya dang ldan pa yang mngon par sprul to/ /rim gro byed pa gos dkar po bgos pa/ rgyan thams cad kyis brgyan pa lnga brgya yang mngon par sprul to/ /sgyu ma mkhan bzang pos bkod pa de lta bu sprul ma thag tu de nas
24a2(dkon brtsegs): de'i mod la rgyal po chen po bzhi lus chen por sprul nas sgyu ma mkhan bzang po'i 'khor gyi khyams gyi bkod pa ga la ba der song nas sgyu ma mkhan bzang po la 'di skad ces smras so/ /bzang po khyod kyis de bzhin gshegs pa sang gdugs tshod la spyan drangs pa dang / khyod kyis de bzhin gshegs pas yongs
24a3(dkon brtsegs): su longs spyad par bya ba'i 'khor gyi khyams kyi bkod pa 'di lta bu 'di mngon par sprul pa ni rnyed pa legs par rnyed do/ /bzang po gzhan yang kho bo cag kyang de bzhin gshegs pa la mchod pa bya ba'i las bya ba la bcom ldan
24a4(dkon brtsegs): 'das kyis yongs su longs spyad pa dang / khyod la bstang ba'i phyir 'khor gyi khyams kyi bkod pa 'di lta bu gnyis pa cung zhig ston par byed na kho bo cag la gnang bar gyis shig /da nas sgyu ma mkhan bzang po shin du ngo mtshar
24a5(dkon brtsegs): du gyur nas rgyal po chen po bzhi la gnang ba dang / de nas rgyal po chen po bzhis bcom ldan 'das kyis yongs su longs spyad par bya ba'i 'khor gyi khyams de lta bu zhig mngon par sprul to/ /de nas yang lha rnams kyi dbang po brgya
24a6(dkon brtsegs): byin lha'i bu sum khri dang lhan cig bzang po'i 'khor gyi khyams kyi bkod pa ga la ba der song nas sgyu ma mkhan bzang po la 'di skad ces smras so/ /bzang po khyod kyis de bzhin gshegs pa sang gdugs tshod la spyan
24a7(dkon brtsegs): drangs pa dang / de bzhin gshegs pas yongs su longs spyad par bya ba'i 'khor gyi khyams kyi bkod pa 'di lta bu 'di mngon par sprul pa ni rnyed pa legs par rnyed do/ /bzang po kho bo cag kyang / de bzhin gshegs
24a8(dkon brtsegs): pa la mchod pa'i las bya zhing bcom ldan 'das kyis yongs su longs spyad pa dang / khyod la bstang ba'i phyir 'khor gyi khyams kyi bkod pa 'di lta bu gnyis pa cung zhig ston par byed na kho bo cag la gnang bar gyis
24b1(dkon brtsegs): shig / de nas sgyu ma mkhan bzang po shin du ngo mtshar du gyur nas lha rnams kyi dbang po brgya byin la gnang ba dang / de nas lha rnams kyi dbang po brgya byin gyis bcom ldan 'das kyis yongs su longs spyad par bya ba sum bcu
24b2(dkon brtsegs): rtsa gsum pa'i lha rnams kyi khang bzangs rnam par rgyal ba dang / yongs 'du sa brtol bas ches khyad par du 'phags pa'i 'khor gyi khyams zhig mngon par sprul te/ 'khor gyi khyams des sgyu ma mkhan bzang po'i bkod pa dang /
24b3(dkon brtsegs): rgyal po chen po bzhi'i bkod pa yang mog mog por byas par gyur to/ /de nas sgyu ma mkhan bzang po 'di snyam du sems te/ lha'i bu 'di lta bu 'di dag kyang bcom ldan 'das la rim gro bya ba dang / mchod pa'i las bya ba'i
24b4(dkon brtsegs): phyir mngon par brtson te lhags pa dang sbyar na/ sems can 'di ni tha mal pa ma yin pas bdag gis sems can mchog de lta bu la mtho brtsams par gyur na mi rung gis bya ba 'di lta bu 'di dag dor gor ma chag snyam mo/ /de nas
24b5(dkon brtsegs): sgyu ma mkhan bzang po sprul pa'i bya ba de dag 'dor bar byed/ de dag med par byed de/ gsang sngags dang rig sngags kyi stobs bskyed pa thams cad kyis med par byed cing mi snang bar bya bar brtsal kyang zhal zas dang / rim
24b6(dkon brtsegs): gro dang / 'khor gyi khyams kyi bkod pa dang / seng ge'i khri yang de kho na bzhin du snang ste/ gsang sngags dang / rig sngags kyi stobs bskyed pa thams cad kyis med par bya ma nus pa dang / de shin du ngo mtshar du gyur
24b7(dkon brtsegs): nas 'di snyam du sems te/ bdag sngon chad ni 'dod na sgyu ma ston par yang byed/ 'dod na sgyu ma med par yang byed na/ da ni de bzhin gshegs pa'i ched du gnas kyi bkod pa byas pa med par byed ma nus so snyam
24b8(dkon brtsegs): mo/ /de nas lha rnams kyi dbang po brgya byin gyis sgyu ma mkhan bzang po'i sems kyi rnam par rtog pa sems kyis yongs su shes nas sgyu ma mkhan bzang po la 'di skad ces smras so/ /bzang po ji ltar khyod kyis
25a1(dkon brtsegs): d e bzhin gshegs pa'i phyir gnas kyi bkod pa byas pa 'di med par bya mi nus pa de bzhin du bzang po gang dag de bzhin gshegs pa la sems bskyed pa 'ga' tsam thob pa de dag gi sems bskyed pa
25a2(dkon brtsegs): de yang med par mi 'gyur te/ de dag gi de ni yongs su mya ngan las 'das pa'i bar gyi rgyur 'gyur ro/ /de nas sgyu ma mkhan bzang po dga' mgu yi rangs te/ rab tu dga' zhing yid bde bar gyur nas de nyid kyi mtshan mo
25a3(dkon brtsegs): 'das pa dang / bcom ldan 'das la gdugs tshod la bab pa skul bar byed do/ /bcom ldan 'das gdugs tshod lags pa'i dus dang tshod la bab na da gdugs tshod la bab par dgongs su gsol zhes gsol to/ /de
25a4(dkon brtsegs): nas bcom ldan 'das snga dro'i dus kyi tshe sham thabs mnabs/ chos gos gsol/ lhung bzed thogs te/ dge slong gi dge 'dun gyis yongs su bskor cing dge slong gi dge 'dun gyi dang la gshegs te/ rgyal
25a5(dkon brtsegs): po'i khab kyi grong khyer chen por gshegs nas/ sgyu ma mkhan bzang po'i 'khor gyi khyams ga la ba der gshegs te/ gang gis na sgyu ma mkhan bzang po yang de bzhin gshegs pa ni bdag gis sprul pa'i bkod pa na
25a6(dkon brtsegs): bzhugs so snyam du shes/ rgyal po chen po bzhi yang de bzhin gshegs pa ni bdag cag gis sprul pa'i bkod pa na bzhugs so snyam du shes/ lha rnams kyi dbang po brgya byin yang de bzhin gshegs pa ni bdag gis sprul
25a7(dkon brtsegs): pa'i bkod pa na bzhugs so snyam du shes par 'gyur ba de lta bu'i rdzu 'phrul mngon par 'du mdzad pa mngon par 'du mdzad do/ /rgyal po'i khab kyi grong khyer chen po de na gzhan mu stegs can dang / spyod pa pa dang / kun du rgyu dang
25a8(dkon brtsegs): bram ze dang / khyim bdag gang dag gis thos pa de dag ni ngo mtshar du gyur nas 'khor gyi khyams der dong ste/ de ring dge sbyong gau ta ma la mtho 'tsham pa blta bar bya'o snyam mo/ /rgyal po'i khab kyi grong khyer chen po de na dad
25b1(dkon brtsegs): pa'i dge slong dang / dge slong ma dang / dge bsnyen dang / dge bsnyen ma gang dag 'khod pa de dag ni 'khor gyi dkyil 'khor der dong nas de ring de bzhin gshegs pa la bgam pa yang mnyan par bya/ cho 'phrul chen po yang blta
25b2(dkon brtsegs): bar bya'o snyam mo/ /de nas sgyu ma mkhan bzang pos nga rgyal dang / rgyags pa dang / khengs pa nges par bcom nas bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /
25b3(dkon brtsegs): bcom ldan 'das rnam par mtho 'tsham pa'i bsam pa chen pos de bzhin gshegs pa 'dir gshegs su gsol ba gang lags pa'i nongs pa 'chags so/ /bcom ldan 'das gzhan yang zhal zas sprul pa dang /
25b4(dkon brtsegs): rim gro bgyid pa sprul pa dang / seng ge'i khri sprul pa dang / 'khor gyi khyams sprul pa de la bdag 'di snyam du sems can mchog de lta bu de la bslus par gyur na mi rung gis bya ba 'di ma mchis par bgyi snyam ste shin du
25b5(dkon brtsegs): spangs kyang ma mchis par ma btub/ gsang sngags dang / rig sngags kyi stobs bskyed pa thams cad kyis kyang ma mchis par bgyi rngo ma thog nas zhal zas dang / rim gro bgyid pa dang / seng ge'i khri dang /
25b6(dkon brtsegs): 'khor gyi khyams kyi bkod pa yang de kho na bzhin du gda'o/ /de skad ces gsol pa dang / bcom ldan 'das kyis sgyu ma mkhan bzang po la 'di skad ces bka' stsal to/ /bzang po sems can thams
25b7(dkon brtsegs): cad kyi nye bar spyad pa dang / yongs su spyad pa yang 'di lta ste/ las kyi sgyu mas sprul pa yin no/ /bzang po dge slong gi dge 'dun 'di yang 'di lta ste/ chos kyi sgyu mas sprul pa yin no/ /bzang po nga
25b8(dkon brtsegs): yang 'di lta ste/ ye shes kyi sgyu mas sprul pa yin no/ /bzang po stong gsum gyi stong chen po'i 'jig rten gyi khams 'di yang 'di lta ste/ sna tshogs mngon par 'grub par byed pa'i sgyu mas sprul pa yin no/ /bzang
26a1(dkon brtsegs): po chos thams cad kyang 'di lta ste/ rkyen tshogs pa'i sgyu mas sprul pa yin no/ /bzang po 'on kyang nga de'i dus la bab par shes na ji ltar sprul pa'i bza' ba dang / bca' ba dang / myang ba dang /
26a2(dkon brtsegs): bldag pa dag khyod kyis phul cig /de nas sgyu ma mkhan bzang po sprul pa'i rim gro pa de dag dang / rgyal po chen po bzhi dag dang / lha'i dbang po brgya byin 'khor dang bcas pa dang lhan cig sprul pa'i bza' ba dang /
26a3(dkon brtsegs): bca' ba dang / myang ba dang / bldag pa des bcom ldan 'das dang / dge slong gi dge 'dun yang dag par tshim par byed do/ /de nas de'i tshe gnas brtan 'od srung chen pos tshigs su bcad pa 'di smras so/ /sbyin
26a4(dkon brtsegs): pa 'di ni ci 'dra dang / /len par byed pa ci 'dra ba/ /de 'dra'i chos nyid thob 'gyur bar/ /yon ni rnam par sbyong gyur cig /maud gal gyi bu chen pos smras pa/ /gdan ni ji ltar bshams pa dang / /de la gang dag
26a5(dkon brtsegs): bzhugs pa rnams/ /mi mnyam ma mchis mtshungs pa ste/ /mchod sbyin dge ba bla na med/ /shA ri'i bus smras pa/ rim gro byed pa'i sems gang dang / /len par byed pa'i sems gang dang / /sbyin par byed pa ji
26a6(dkon brtsegs): lta bar/ /yon ni myur du sbyong bar shog /rab 'byor kyis smras pa/ gtong med sbyin pa 'di btang ba/ /len pa med pa rnams kyis blangs/ /gang dag 'dir ni gshegs pa rnams/ /de dag yon sbyong byed pa
26a7(dkon brtsegs): yin/ /kun dga' bos smras pa/ 'di ni nam mkha'i sbyin pa ste/ bsam gyis mi khyab rnams kyis spyad/ /gang dag sems lus grol ba de/ /'jig rten dag na yon sbyong mchog /byang chub sems dpa'
26a8(dkon brtsegs): 'od tog gis smras pa/ ji lta bur na sgyu ma'i mkhan/ /bzang pos bkod pa sprul byas pa/ /dngos kun de dang 'dra ba ste/ /byis pas de ni mi rtogs so/ /byang chub sems dpa' 'od bkod pas smras pa/
26b1(dkon brtsegs): ji ltar gdan dang ljon shing dag /du ma mngon par sprul byas pa/ /yid kyi sgyu ma lta bur stong / /'di la khyad par 'ga' yang med/ /byang chub sems dpa' seng ge'i sgras smras pa/ seng ge'i sgra ni ma thos na/ /
26b2(dkon brtsegs): wa ni nags tshal nang na sgrogs/ /de yis seng ge'i sgra thos nas/ /phyogs bcu dag tu 'bros par 'gyur/ /de bzhin sgyu mkhan bzang po yang / /de bzhin gshegs pa ma mthong na/ /mu stegs nang du rgyal ba
26b3(dkon brtsegs): bas/ /bdag nyid mchog ces sgrogs par byed/ /bzang po de bzhin gshegs pa yi/ /sgyu mas sgyu mar rtogs byed pa/ /tshad mar gyur ba gsungs nas ni/ /de la bdud kyi gting mi dpogs/ /byang chub sems
26b4(dkon brtsegs): dpa' seng ge'i blo gros kyis smras pa/ zhal zas 'di ni sprul pa ste/ /bsnyen bkur byed pa'ang sprul pa yin/ /spyod par byed pa'ang sprul pa ste/ /sbyin pa dge ba bla na med/ /byang chub sems dpa' byams pas
26b5(dkon brtsegs): smras pa/ /me ni mar dang til mar gyis/ /phyi phyir zhing ni rab tu mched/ /de bzhin bzang po'i sgyu ma yis/ /sangs rgyas sgyu ma nges par bstan/ /'jam dpal gzhon nur gyur bas smras pa/ /ji ltar 'di ni
26b6(dkon brtsegs): sngon gnas pa/ /thams cad byed pa med pa ltar/ /de bzhin chos rnams thams cad ni/ /sngon gyi mtha' nas rtag tu mnyam/ /de nas bcom ldan 'das kyis sgyu ma mkhan bzang po shin du gdul ba'i
26b7(dkon brtsegs): dbang du mdzad nas khyim bdag cig sprul te/ 'khor gyi khyams de'i nang du zhugs nas sgyu ma mkhan bzang po la 'di skad ces smras so/ /bzang po ci byed/ smras pa/ dge sbyong gau ta ma 'di gdugs tshod gsol
26b8(dkon brtsegs): bar byed do/ /des smras pa/ bzang po thong de skad ma zer de bzhin gshegs pa de ni dge slong gi de 'dun dang thabs gcig tu rgyal po ma skyes dgra'i khab na gdugs tshod gsol zhing bzhugs so/ /sgyu
27a1(dkon brtsegs): ma mkhan bzang pos kyang sangs rgyas kyi mthus de bzhin gshegs pa dge slong gi dge 'dun dang thabs gcig tu rgyal po ma skyes dgra'i khab na gdugs tshod gsol bar mthong ngo / /de nas
27a2(dkon brtsegs): yang bcom ldan 'das kyis khyim bdag gnyis pa zhig mngon par sprul nas de nang du zhugs te/ sgyu ma mkhan bzang po la 'di skad ces smras so/ /bzang po ci byed/ smras pa/ dge sbyong gau ta ma 'di gdugs tshod gsol ba byed
27a3(dkon brtsegs): do/ /des smras pa/ thod de skad ma zer de bzhin gshegs pa de ni dge slong gi dge 'dun dang thabs gcig tu kun du rgyu'i srang na bsod snyoms kyi phyir rgyu zhing bzhugs so/ /sgyu ma mkhan bzang pos kyang sangs rgyas kyi
27a4(dkon brtsegs): mthus de bzhin gshegs pa dge slong gi dge 'dun dang thabs gcig tu kun du rgyu'i srang na bsod snyoms kyi phyir rgyu bar mthong ngo / /de nas yang bcom ldan 'das kyis khyim bdag gzhan zhig sprul te/ de nang du
27a5(dkon brtsegs): zhugs nas sgyu ma mkhan bzang po la 'di skad ces smras so/ /bzang po ci byed/ smras pa/ de bzhin gshegs pa ni gdugs tshod gsol bar byed do/ /des smras pa/ bzang po thod de skad ma zer de bzhin gshegs
27a6(dkon brtsegs): pa de ni 'tsho byed kyi bskyed mos tshal na 'khor bzhi la chos ston cing bzhugs so/ /sgyu ma mkhan bzang pos kyang sangs rgyas kyi mthus de bzhin gshegs pa 'tsho byed kyi bskyed mos tshal na 'khor bzhi la chos ston
27a7(dkon brtsegs): par mthong ngo / /de nas lha rnams kyi dbang po brgya byin sgyu ma mkhan bzang po ga la ba der song ste phyin nas sgyu ma mkhan bzang po la 'di skad ces smras so/ /bzang po ci byed/ smras pa/ dge sbyong gau ta ma 'di gdugs
27a8(dkon brtsegs): tshod gsol bar byed do/ /des smras pa/ bzang po thod de skad ma zer de bzhin gshegs pa de ni sum bcu rtsa gsum pa'i gnas na shing yongs 'du'i drung na sum bcu rtsa gsum pa'i lha rnams la chos ston cing
27b1(dkon brtsegs): bzhugs so/ /bzang pos kyang de bzhin gshegs pa sum bcu rtsa gsum pa'i gnas na shing yongs 'du'i drung na chos ston par mthong ngo / /de nas sgyu ma mkhan bzang pos shing ljon pa sprul pa ji snyed pa de thams cad
27b2(dkon brtsegs): kyi lo ma thams cad dang / me tog thams cad la de bzhin gshegs pa'i sku mtshan gyis brgyan pa/ dge slong gi dge 'dun gyis yongs su bskor ba mthong ngo / /sgyu ma mkhan bzang pos seng ge'i khri sprul pa gang dag
27b3(dkon brtsegs): yin pa dang / rgyal po chen po bzhis seng ge'i khri sprul pa gang dag yin pa de dag thams cad la yang de bzhin gshegs pa'i sku mtshan gyis brgyan pa/ dge slong gi dge 'dun gyis yongs su bskor ba mthong ngo / /rgyal
27b4(dkon brtsegs): po'i khab kyi grong khyer chen po na rtsig pa'am/ khyim 'am/ khang bzangs sam/ srang ngam/ lam po che ji snyed yod pa de dag thams cad na yang de bzhin gshegs pa'i sku mtshan gyis brgyan pa mthong ngo / /de bzhin
27b5(dkon brtsegs): gshegs pa dgra bcom pa yang dag par rdzogs pa'i sangs rgyas de dag thams cad kyi spyan snga na yang sgyu ma mkhan bzang po bdag nyid phyag 'tshal nas nyes pa 'chags par mthong zhing / de nas sgyu ma mkhan bzang
27b6(dkon brtsegs): po'i mig lam na gang cung zad ci snang ba de thams cad de bzhin gshegs pa ma gtogs pa gzhan cung zad kyang ma mthong nas de tshim zhing mgu la yi rangs te/ rab tu dga' zhing dga' ba dang yid bde bar gyur to/ /de
27b7(dkon brtsegs): dga' ba dang yid bde ba de nyid kyis dad pa rjes su dran pa'i ting nge 'dzin thob bo/ /de ting nge 'dzin de las langs ma thag tu thal mo sbyar te bcom ldan 'das kyi spyan sngar 'dug nas tshigs su bcad pa 'di dag
27b8(dkon brtsegs): gsol to/ /bzhed na brgya phrag stong las lhag gyur cing / /dper na gang gA'i klung gi bye snyed kyi/ /sangs rgyas mang po sprul par mdzad pa yi/ /de bzhin gshegs pa'i rdzu 'phrul de la mos/ /bdag
28a1(dkon brtsegs): gis sngon bslabs sgyu ma'i sa ma lags/ /'dzam bu'i gling na bdag 'dra med snyam na/ /de ring rgyal ba'i rdzu 'phrul 'di mthong nas/ /'di yi grangs dang char yang ma phod do/ /bdag gi sha yi mig gis
28a2(dkon brtsegs): gang mthong ba/ /thams cad rgyal ba'i mtshan gyis brgyan pa'i sku/ /chos kyi rgyal po la ni 'di dag zhus/ /rgyal ba yang dag gang lags bka' stsol cig /gang zhig mchod na legs par mchod pa lags/ /gang la
28a3(dkon brtsegs): 'bras bu chen por 'gyur ba lags/ /gang gi byang chub 'thun par gzung ba 'di/ /kun du spyan gyis bdag la bka' stsol cig /de ring 'jig rten mgon bgam bgyis pa yi/ /nongs pa gang lags de 'dir kun du 'chags/ /
28a4(dkon brtsegs): gang dag sems can mchog la gus mi gnas/ /sems can de dag rgyal ba'i bde las nyams/ /bdag la lha dang brgya byin tshangs pa dang / /'khor 'dus gyur ba 'di dag kun gson cig /sems can thams cad rab tu
28a5(dkon brtsegs): dgrol slad du/ /byang chub sems ni bdag gis bskyed par bgyi/ /bdag gis sems can thams cad 'gron du gnyer/ /bdud rtsi bde bas yang dag tshim par bgyi/ /gnyid kyis rab log sems can shes rab kyi/ /
28a6(dkon brtsegs): mthu dang sgrub pas rnam par sad par bgyi/ /rnam par 'phrul ba 'di 'dra mthong gyur cing / /bde bar gshegs bka' yid 'ong ye shes dang / /chags pa med pa'i spyod mchog thos nas ni/ /su zhig dag pa'i rgyu sems
28a7(dkon brtsegs): bskyed mi bgyid/ /byang chub sems mkhas ji ltar spyod pa yi/ /byang chub lam ni bdag la bshad du gsol/ /gang la nyan thos rnams kyis mi dpogs pa'i/ /de dag rnams kyi spyod pa ji lta bu/ /mnyan par 'dod
28a8(dkon brtsegs): la gus pa ji lta bu/ /des pa rnams kyi spyod lam ci 'dra ba/ /bdag la the tsom ma mchis de bzhin gsungs/ /ji ltar thos pa tshol la goms pa lags/ /thos pa snying por bgyid pa'i dang po gang / /gzhan la
28b1(dkon brtsegs): gsal bar ston pa ji lta bu/ /srog chags thams cad ji ltar chos la dad/ /ji ltar 'di dag shes kyi khe mi tshol/ /zang zing med pa'i sems la ji ltar gnas/ /byas pa shes shing rab tu phan 'dogs dang / /sems can
28b2(dkon brtsegs): mi phyed gnas par ji ltar 'gyur/ /grogs po gang dag bsten bgyi ji lta bu/ /sdig pa'i grogs rnams ji ltar rnam par spong / /ji ltar sangs rgyas rnams dang phrad par 'gyur/ /de dag mthong nas ji ltar mchod par bgyi/ /ji
28b3(dkon brtsegs): ltar bslab pa dag la gus pa lags/ /de yi bslab pa bca' ba gang zhig lags/ /tshul khrims ji ltar rnam par dag par 'gyur/ /ting 'dzin rnam par dag pa ji ltar 'thob/ /ji ltar tshul bzhin rab tu sbyor ba
28b4(dkon brtsegs): lags/ /tshul bzhin ma lags ji ltar spong ba lags/ /ji ltar shin du nges par bsams yid dang / /nyon mongs bdud kyi 'ching bas mi thub lags/ /ji ltar dad ldan don ni sems bgyid cing / /sems kyis
28b5(dkon brtsegs): sems can rnams ni mi gtong lags/ /ji ltar sems can yongs su smin bgyid cing / /nor mchog 'dzin pa med la dpa' ba lags/ /ji ltar sems can spyod la 'jug pa dang / /thabs dang byams pa'i snying rje gnas
28b6(dkon brtsegs): pa lags/ /mngon par shes pa ji ltar yongs rdzogs 'gyur/ /dran dang blo gros gang gis rnam dag cing / /so so yang dag rig gzungs bzod par 'gyur/ /smon lam rnam dag spyod las mi ldog cing / /zab mo shes
28b7(dkon brtsegs): ldan don dam mkhas pa lags/ /smon lam thams cad ji ltar 'grub par 'gyur/ /ji ltar de dag pha rol phyin 'phags shing / /de bzhin byang chub rjes su 'thun par 'gyur/ /byang chub sems dpa'i spyod pa kun
28b8(dkon brtsegs): shes shing / /byang chub phyir ni spyod pa mi ldog pa/ /kun mkhyen legs par don bsams shes rab mtsho/ /ye shes 'byung gnas 'di ni bdag la gsungs/ /bcom ldan phan yon bdag la bstan du gsol/ /
29a1(dkon brtsegs): bdag gis nan tan snying por bgyi bar 'tshal/ /de nas bcom ldan 'das kyis sgyu ma mkhan bzang po la slar tshigs su bcad de bka' stsal pa/ chos kun sprul bar gang gis shes pa de/ /sangs rgyas bye
29a2(dkon brtsegs): ba phrag stong sprul par byed/ /sprul pa de dag zhing rnams bye bar 'gro/ /de dag song nas sems can bye ba 'grel/ /ji ltar bzang po khyod kyis gzugs med las/ /sna tshogs mtha' yas gzugs ni ston byed cing / /de dag
29a3(dkon brtsegs): skye ba med cing 'gag med la/ /'gro med 'ong med gnas pa med pa ltar/ /bzang po skyes bu khyu mchog rgyal ba yis/ /phung po dge 'dun tshogs bcas sprul de 'dra/ /de dang ye shes med par mi 'gyur te/ /sangs rgyas
29a4(dkon brtsegs): bsam yas rnams kyi rdzu 'phrul yin/ /ji ltar sgyu mas rmongs byas skye bo ni/ /sems can yod min de la nga rgyal med/ /'di la grub pa med cing rdzas yod min/ /phyin ci log gi sems kyis mthong ba ltar/ /de bzhin sangs
29a5(dkon brtsegs): rgyas gzugs med kha dog dang / /dbyibs min spyod pa ston yang spyod lam med/ /'jig tshogs lta bas kun nas bslang ba yin/ /sangs rgyas sangs rgyas snyam du 'du shes shing / /sangs rgyas gzugs su mi blta mtshan
29a6(dkon brtsegs): dang ni/ /na tshod rigs su ma yin sgra dang ni/ /'chang bar 'gyur ba ma yin sems dang ni/ /rnam shes yid kyis rab tu phye ba min/ /chos nyid gang yin sangs rgyas bcom ldan 'das/ /dus gsum stong zhing mtshan yang
29a7(dkon brtsegs): ma skyes pa/ /rtag tu sgyu ma'i rang bzhin rnam par grol/ /de la bgrang bas rab tu phye ba med/ /sangs rgyas 'byung gang chos nyid 'byung ba med/ /de la phung po yod min khams mi 'byung / /chos de gnas pa mi g.yo
29a8(dkon brtsegs): ston pa med/ /de ni mig lnga'i gnas kyang ma yin no/ /gang zhig bdag gis sangs rgyas blta snyam sems/ /des ni gzhar yang sangs rgyas mthong mi 'gyur/ /'dren pa mthong ba med pa mthong ba ste/ /
29b1(dkon brtsegs): dper na nam mkha' la ni bya rjes bzhin/ /bzang po gang khyod cung zad sangs rgyas lta/ /de kun don gcig yin par shes par gyis/ /nga dang gzhan gang yin pa de kun mtshungs/ /bar snang mthong dang 'dra bar mnyam pa yin/ /
29b2(dkon brtsegs): de dag ting 'dzin mnyam zhing shes rab mnyam/ /de dag rnam par grol bar mnyam pa yin/ /rnam grol ye shes mthong dang stobs dang ni/ /rgyal ba'i yon tan kun gyis mnyam pa yin/ /de dag stong don go 'phang gnas par
29b3(dkon brtsegs): mnyam/ /thams cad chags pa med pa'i chos nyid gnas/ /kun kyang sgyu ma'i rang bzhin rnam par grol/ /de dag 'byung ba med par 'gyur ba yin/ /bzang po rgyal ba gcig la mchod byed na/ /phyogs bcu'i sangs
29b4(dkon brtsegs): rgyas la ni mchod 'gyur te/ /'di ltar de dag nga yi chos dbyings dang / /tha dad bya ba nam yang yod ma yin/ /de dag thams cad yon bzhes sbyong bar mdzad/ /kun la phul ba'ang 'bras bu che bar 'gyur/ /de kun chos nyid
29b5(dkon brtsegs): dag pa mnyam pa brnyes/ /sangs rgyas rnams la tha dad bya ba'ang med/ /rgyal ba yang dag gang yin bshad bya yis/ /rtse gcig sems dang dran pa nyer gzhag cing / /chos tshul rtogs pa rnam par lta bas de/ /legs
29b6(dkon brtsegs): par nges bsams sems kyis nga las nyon/ /bzang po de kun ma bskyed yang dag min/ /phyin ci log gis de kun mthong bar zad/ /gal te dngos po'i ngo bo yang dag na/ /dngos po thams cad du ni zad mi 'gyur/ /de
29b7(dkon brtsegs): phyir shin du ma skyes yang dag min/ /de dag skye med zad la gnas pa med/ /des na bltar med ngo bo de dag snang / /rnam par bltas na gnas pa yod ma yin/ /ji ltar bzang pos rgyal ba mthong ba dang / /ji ltar phyogs su
29b8(dkon brtsegs): mngon par sprul mthong ba/ /gang dag phung po rgya chen rten stobs dang / /phung po lnga po'ang de dang 'dra bar ltos/ /chos rnams thams cad rang bzhin med pa ste/ /sems can dang ni sangs rgyas mtshan nyid med/ /mtshan
30a1(dkon brtsegs): nyid med la mtshan du 'dod pa de/ /sangs rgyas las ni shin du ring bar 'gyur/ /chos yod ma yin kun du rtog pas bslad/ /dngos po med par yang ni brten nas shes/ /byed pa med cing byed pa
30a2(dkon brtsegs): po las 'das/ /ming du 'dzin pas stong pa rab tu ston/ /gang gis rgyu dang byed po rkyen min shes/ /des ni chags bral gyur ba'i chos kyang shes/ /'dod chags bral ba'i chos ni shes gyur na/ /des ni rnam
30a3(dkon brtsegs): dag mig gis sangs rgyas mthong / /yang de'i tshe tshigs su bcad pa dag brjod de bstan pa na sgyu ma mkhan bzang po chos la nges par rtog pa dang 'thun pa'i bzod pa chung ngu skyes so/ /srog chags lnga stong ni bla na
30a4(dkon brtsegs): med pa yang dag par rdzogs pa'i byang chub kyi sems sngon ma bskyed pa skyes so/ /byang chub sems dpa' nyis brgya ni mi skye ba'i chos la bzod pa thob par gyur to/ /de nas yang bcom ldan 'das kyis zhal zas
30a5(dkon brtsegs): sprul pa de gsol nas sgyu ma mkhan bzang po'i yon yongs su sbyang bar bya ba'i phyir de'i tshe tshigs su bcad pa 'di dag bka' stsal to/ /gang gis sbyin dang gang la sbyin/ /sbyin pa ji ltar mi rtog pa/ /sbyin pa mnyam
30a6(dkon brtsegs): pa de nyid ni/ /bzang po la ni yongs rdzogs shog /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das 'khor gyi khyams 'di rgyan gyis brgyan bzhin du dgung bdun du
30a7(dkon brtsegs): gnas shing mi gda' bar mi 'gyur bar byin gyis brlab tu gsol/ /de skad ces gsol ba dang / bcom ldan 'das kyis 'khor gyis khyams de ji ltar rgyan gyis brgyan bzhin du zhag bdun du gnas shing mi snang bar mi 'gyur bar
30a8(dkon brtsegs): byin gyis brlab par mdzad do/ /de nas bcom ldan 'das dge slong gi dge 'dun dang bcas te gdan las bzhengs nas gshegs so/ /de nas yang bcom ldan 'das nang du yang dag 'jog las bzhengs nas chos bstan pa'i
30b1(dkon brtsegs): phyir bzhugs so/ /dge slong de dag dang / byang chub sems dpa' de dag dang / lha dang / klu dang / gnod sbyin dang / dri za de dag kyang chos mnyan pa'i phyir bcom ldan 'das kyi thad du dong ngo / /de nas sgyu ma mkhan bzang po yang
30b2(dkon brtsegs): bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te bcom ldan 'das la lan gsum bskor ba byas nas gus pa dang bcas/ zhe sa dang bcas par thal mo sbyar te phyogs gcig
30b3(dkon brtsegs): tu 'dug go/ /phyogs gcig tu 'dug nas kyang bcom ldan 'das la sgyu ma mkhan bzang pos 'di skad ces gsol to/ /bcom ldan 'das byang chub sems dpa' lam gang la zhugs na byang chub kyi snying por mchi bar 'gyur
30b4(dkon brtsegs): ba'i byang chub sems dpa' rnams kyi lam bshad du gsol/ /de skad ces gsol ba dang / bcom ldan 'das kyis sgyu ma mkhan bzang po la 'di skad ces bka' stsal to/ /bzang po de'i phyir legs par rab tu nyon la yid la
30b5(dkon brtsegs): zung shig dang ngas bshad do/ /sgyu ma mkhan bzang pos bcom ldan 'das legs so zhes gsol nas bcom ldan 'das la nyan pa dang / bcom ldan 'das kyis de la 'di skad ces bka' stsal to/ /bzang po bzhi po 'di
30b6(dkon brtsegs): dag ni byang chub sems dpa' lam gang la zhugs na byang chub kyi snying por 'gro bar 'gyur ba'i byang chub sems dpa' rnams kyi lam yin te/ bzhi gang zhe na/ thams cad mkhyen pa nyid kyi sems mi 'dor ba dang /
30b7(dkon brtsegs): sems can yongs su mi gtong ba dang dge ba'i rtsa ba thams cad tshol ba la ngoms mi shes pa nyid dang / dam pa'i chos yongs su bsrung ba'i phyir brtson 'grus rtsom pa ste/ bzang po bzhi po de dag ni byang chub sems
30b8(dkon brtsegs): dpa' lam gang la zhugs na byang chub kyi snying por 'gro bar 'gyur ba'i byang chub sems dpa' rnams kyi lam yin no/ /bzang po bzhi po 'di dag ni byang chub sems dpa' rnams kyi spyod pa yongs su dag pa yin te/
31a1(dkon brtsegs): bzhi gang zhe na/ sdom pa gsum yongs su dag pa dang / gnas yongs su dag pa dang / shes pa yongs su dag pa dang / skye ba yongs su dag pa ste/ bzhi po de dag yin no/ /bzang po bzhi po 'di
31a2(dkon brtsegs): dag ni gang la nyan thos dang / rang sangs rgyas thams cad kyis gting mi dpogs pa'i byang chub sems dpa' rnams kyi chos yin te/ bzhi gang zhe na/ bsam gtan zlog pa dang / sems kyis rnam par 'byed pa dang /
31a3(dkon brtsegs): sems can rnams la snying rje ba dang / spobs pa dang / skad sna tshogs pa nyid de/ bzhi po de dag yin no/ /bzang po bzhi po 'di dag ni byang chub sems dpa' rnams kyi 'phags pa'i spyod pa yin te/ bzhi gang zhe na/
31a4(dkon brtsegs): dgon pa na gnas pa dang / 'du 'dzi la mi dga' ba dang / de na gnas na sems can rnams la byams pa dang / 'du byed rnams gang nas kyang mi 'ong / gang du yang mi 'gro bar shes pa ste bzhi po de dag yin no/ /
31a5(dkon brtsegs): bzang po byang chub sems dpa' chos bzhi dang ldan na sri zhu che zhing gus pa la gnas pa zhes brjod par bya ste/ bzhi gang zhe na/ byang chub sems dpa' lus dang srog la mi lta ba dang / sems rtag du dga' ba dang /
31a6(dkon brtsegs): nga rgyal dang / dregs pa spong ba dang / ji skad smras pa de bzhin du sgrub pa ste/ bzhi po de dag yin no/ /bzang po byang chub sems dpa' chos bzhi dang ldan na spyod lam phun sum tshogs pa yin te/ bzhi gang zhe na/ dus
31a7(dkon brtsegs): shes pa dang / tshod shes pa dang / rab tu dben pa dang / yang dag pa nyid de/ bzhi po de dag yin no/ /bzang po byang chub sems dpa' chos bzhi dang ldan na the tshom med pa yin te/ bzhi gang zhe na/ 'gyod pa kun
31a8(dkon brtsegs): nas ldang ba rnam par gnon pa dang / mkhas pa dang shes rab chen po la bsnyen bkur byed pa dang / thos pa'i don sems pa dang / gzhan gyi nyes pa mi gleng zhing gleng pa gang yin pa yang byams pas gleng gi skyon
31b1(dkon brtsegs): gtsor byed pas ma yin pa ste/ bzhi po de dag yin no/ /bzang po byang chub sems dpa' phan yon bzhi po 'di dag mthong na thos pa tshol bar byed de/ bzhi gang zhe na/ bdag dang gzhan gyi shes rab sbyong ba dang /
31b2(dkon brtsegs): phyogs bzhi nas lhags pa rnams kyi the tshom gcod pa dang / dam pa'i chos 'dzin pa dang / sangs rgyas kyis bsngags pa zad mi shes pa ste/ bzhi po de dag yin no/ /bzang po bzhi po 'di ni byang chub sems
31b3(dkon brtsegs): dpa' rnams kyi mang du thos pa'i snying po yin no/ /bzhi gang zhe na/ thos nas chos bye brag tu shes pa 'di ni 'di'i snying po yin no/ /thos nas bya ba ma yin pa mi byed pa 'di ni 'di'i snying po yin no/ /thos nas gzhan
31b4(dkon brtsegs): la ston par byed pa 'di ni 'di'i snying po yin no/ /thos nas don de nyid rnam par grol ba 'di lta ste/ sangs rgyas bcom ldan 'das rnams kyi byang chub la gtod par byed pa 'di ni 'di'i snying po yin te/ bzhi po de dag
31b5(dkon brtsegs): yin no/ /bzang po bzhi po 'di dag ni byang chub sems dpa' chos ston par byed pa'i phan yon yin te/ bzhi gang zhe na/ las byas nas kyang zas la yongs su spyod pa dang / chos gos dang / bsod snyoms
31b6(dkon brtsegs): dang / mal cha dang / stan dang / nad gsos dang / sman zong rnams rnyed pa dang / gzhan gyi phyogs mthu chung bar byed pa dang / chos 'dod pa'i lha rnams phyi bzhin 'brang zhing de dag gis bsrungs pas bdud kyis
31b7(dkon brtsegs): glags mi rnyed pa ste/ bzang po bzhi po de dag ni byang chub sems dpa' chos ston par byed pa'i phan yon yin no/ /byang chub sems dpa' chos bzhi dang ldan na gzhan dag la chos ston par byed cing 'di'i tshig gi
31b8(dkon brtsegs): lam gzung bar 'os par yang 'gyur te/ bzhi gang zhe na/ 'dod pa chung ba dang / chog shes pa dang / ngang tshul bzang zhing mnyen pa dang / bdag nyid kyi chos sgrub pa ste/ bzhi po de dag yin no/ /bzang
32a1(dkon brtsegs): po byang chub sems dpa' chos bzhi dang ldan na shes kyi khe las 'byol zhing zang zing med par chos ston pa yang yin te/ bzhi gang zhe na/ 'khor ba las 'jigs bskyed pa dang / 'jig rten gyi zang zing dang
32a2(dkon brtsegs): 'du 'dzi don du gnyer ba dang / pha rol rjes su srung ba dang / 'phags pa'i rigs la gnas pa ste/ bzhi po de dag yin no/ /bzang po byang chub sems dpa' chos bzhi dang ldan na byas pa gzo ba dang / byas pa tshor ba dang /
32a3(dkon brtsegs): byas pa la lan du phan 'dogs pa yin te/ bzhi gang zhe na/ gzhan byang chub yang dag par len du 'jug pa dang / las byas pa chud mi gzon pa dang / bdag nyid la byams pa ltar gzhan la yang byams pa dang / skyes bu dam pa'i
32a4(dkon brtsegs): rtsal don du gnyer ba ste/ bzhi po de dag yin no/ /bzang po byang chub sems dpa' chos bzhi dang ldan na sems can rnams la mdza' bshes mi phyed par 'gyur te/ bzhi gang zhe na/ bzod pa'i stobs kyi go bgos pa dang / lan du phan
32a5(dkon brtsegs): 'dogs par cung zad kyang re ba med pa dang / snying rje chen po mi 'dor ba dang / log par zhugs pa rnams mi spong ba ste/ byang chub sems dpa' chos bzhi po de dag dang ldan na sems can rnams la mdza' bshes mi phyed par 'gyur ro/ /
32a6(dkon brtsegs): bzang po bzhi po 'di dag ni byang chub sems dpas bsten par bya ba'i grogs po yin te/ bzhi gang zhe na/ sbyor ba phun sum tshogs pa dang / bsam pa phun sum tshogs pa dang / spyod pa phun sum tshogs pa dang / gang dag 'di'i byang
32a7(dkon brtsegs): chub nye bar ston par byed pa ste/ bzhi po de dag yin no/ /bzang po bzhi po 'di dag ni byang chub sems dpa' rnams kyi mi dge ba'i grogs po yin par rig par bya ste/ bzhi gang zhe na/ theg pa dman pa ston pa dang / byang chub kyi
32a8(dkon brtsegs): sems la 'dun pa zlog par byed pa dang / gang dag bstan na mi dge ba'i chos 'phel bar 'gyur ba dang / dge ba'i chos rnams yongs su nyams par 'gyur ba ste/ bzhi po de dag yin no/ /bzang po byang chub sems dpa' chos
32b1(dkon brtsegs): bzhi dang ldan na sangs rgyas bcom ldan 'das rnams dang phrad par 'gyur ro/ /bzhi gang zhe na/ dran pa rtse gcig pa dang / sangs rgyas bcom ldan 'das rnams kyi bsngags pa yang dang yang du sgrogs pa dang / tshul khrims yongs su dag
32b2(dkon brtsegs): pa dang / lhag pa'i bsam pas smon lam 'debs pa ste/ bzhi po de dag yin no/ /bzang po byang chub sems dpa' phan yon bzhi po 'di dag mthong na de bzhin gshegs pa la mchod pa bya bar spro bar 'gyur te/ yon gnas mchog la
32b3(dkon brtsegs): mchod par 'gyur ba dang / bdag mthong nas sems can gzhan dag kyang de bzhin du mchod pa byed par 'gyur ba dang / de bzhin gshegs pa legs par mchod na byang chub kyi sems brtan par 'gyur ba dang / skyes bu chen po'i
32b4(dkon brtsegs): mtshan sum bcu rtsa gnyis dang ldan pa mngon sum du mthong na dge ba'i rtsa ba sogs par 'gyur ba ste/ bzang po byang chub sems dpas phan yon bzhi po de dag mthong na de bzhin gshegs pa la mchod pa bya bar spro bar 'gyur ro/ /bzang po
32b5(dkon brtsegs): de bzhin du byang chub sems dpas don gyi dbang bzhi mthong na bslab pa lhur len par 'gyur te/ bzhi gang zhe na/ ngan 'gro las yang dag par 'da' ba dang / bde 'gro 'thob par 'gyur ba dang / de bzhin gshegs pa la gus pa dang / smon lam yongs
32b6(dkon brtsegs): su rdzogs par 'gyur ba ste/ bzhi po de dag yin no/ /bzang po bzhi po 'di dag ni byang chub sems dpa' rnams kyi bslab pa yin te/ bzhi gang zhe na/ byang chub kyi sems mi 'dor ba dang / sems can thams cad la mnyam par sbyor ba dang / pha
32b7(dkon brtsegs): rol tu phyin pa yongs su tshol ba dang / sangs rgyas kyi chos tshad med pa mnyan pa la mi sgrag pa ste/ bzang po bzhi po de dag ni byang chub sems dpa' rnams kyi bslab pa yin no/ /bzang po bzhi po 'di dag ni byang chub sems dpa' rnams
32b8(dkon brtsegs): kyi bslab pa yongs su dag pa yin te/ bzhi gang zhe na/ bya ba ma yin pa mi spyod pa dang / stong pa nyid la mos pa dang / sangs rgyas kyi byang chub mi spong ba dang / lta ba bag la nyal dang bcas par yang dag par 'joms pa ste/ bzang po bzhi
33a1(dkon brtsegs): po de dag ni byang chub sems dpa' rnams kyi bslab pa yongs su dag pa yin no/ /bzang po bzhi po 'di dag ni byang chub sems dpa' rnams kyi ting nge 'dzin gyi rigs yin te/ bzhi gang zhe na/ 'du 'dzi med pa dang / rab tu dben pa dang /
33a2(dkon brtsegs): sems kyi rnyog pa med pa dang / dge ba'i rtsa ba nye bar rton pa ste/ bzang po bzhi po de dag ni byang chub sems dpa' rnams kyi ting nge 'dzin gyi rigs yin no/ /bzang po bzhi po 'di dag ni byang chub sems dpa' rnams kyi tshul bzhin rab tu sbyor ba yin
33a3(dkon brtsegs): te/ bzhi gang zhe na/ dge ba'i rtsa ba skyes nas byang chub kyi sems mngon du byed pa dang / nang du yang dag 'jog pa la sgrib pa med pa dang / rnam par thar pa'i sgo dag la 'dris par byed pa dang / nges pa la mi 'jug pa ste/ bzang po bzhi po 'di dag ni byang chub
33a4(dkon brtsegs): sems dpa' rnams kyi tshul bzhin rab tu sbyor ba yin no/ /bzang po bzhi po 'di dag ni byang chub sems dpa' rnams kyi tshul bzhin ma yin pa'i sems skye ba bzlog par bya ba yin te/ bzhi gang zhe na/ 'khor ba'i 'jigs pas skrag pa dang / rnal
33a5(dkon brtsegs): 'byor spyod pa dag la ma mos pa dang / dgongs pa dag la mi dga' ba dang / dge ba'i rtsa ba rnams mngon par 'du mi byed pa ste/ bzang po bzhi po de dag ni tshul bzhin ma yin pa'i sems skye ba bzlog pa bya ba yin no/ /bzang po bzhi po 'di
33a6(dkon brtsegs): dag ni byang chub sems dpa' rnams kyis sems kyi nges par bsam pa yin te/ bzhi gang zhe na/ sems can 'ga'i don gyi phyir yang bskal pa phyi ma'i mthar thug par 'khor ba na 'khor bar bya'o snyam pa 'di ni sems kyis nges par bsam pa dang
33a7(dkon brtsegs): po yin no/ /bdag gis sems can thams cad kyi sems kyi spyod pa rnams shes par bya zhing de dag gi nyon mongs pa rab tu zhi bar bya ba dang / dbang po mchog dang mchog ma yin pa shes par bya ba'i phyir chos bstan par bya'o/ /snyam pa 'di ni sems
33a8(dkon brtsegs): kyis nges par bsam pa gnyis pa yin no/ /bdag gis mi dge ba'i chos thams cad spangs shing dge ba'i rtsa ba thams cad dang ldan par byas nas byang chub kyi snying po la 'dug ste/ bdud kyi dpung pham bar byas nas bla na med pa yang dag
33b1(dkon brtsegs): par rdzogs pa'i byang chub mngon par rdzogs par 'tshang rgya bar bya'o snyam pa 'di ni sems kyis nges par bsam pa gsum pa yin no/ /stong gsum gyi stong chen po'i 'jig rten gyi khams skad cig gis go bar byas te chos bstan par bya'o snyam
33b2(dkon brtsegs): pa 'di ni sems kyis nges par bsam pa bzhi pa yin te/ bzang po bzhi po de dag ni byang chub sems dpa' rnams kyi sems kyis nges par bsam pa yin no/ /bzang po chos bzhi po 'di dag ni byang chub sems dpa' rnams kyi bdud 'dul
33b3(dkon brtsegs): ba yin te/ bzhi gang zhe na/ chos la sgyu ma lta bur so sor rtog pa dang / tshul bzhin du sbyor ba dang / chos thams cad la rnam par mi rtog pa dang / mtshan ma thams cad la mi gnas pa ste/ bzang po chos bzhi po de dag ni bdud 'dul ba yin no/ /bzang po bzhi po 'di dag ni byang chub
33b4(dkon brtsegs): sems dpa' rnams kyi don sems pa yin te/ bzhi gang zhe na/ gang zag med pa'i phyir chos rnams brten nas skye ba yin gyi chos 'ga' yang rgyu med par ni mi skye ba dang / brten nas skye ba'i chos gang yin pa de ma skyes pa dang / dngos po med
33b5(dkon brtsegs): pa dang / byang chub kyi phyir chud mi za ba ste/ bzang po bzhi po de dag ni byang chub sems dpa' rnams kyi don sems pa yin no/ /bzang po byang chub sems dpa' chos bzhi dang ldan na sems can rnams mi gtong ba yin te/ bzhi gang zhe na/
33b6(dkon brtsegs): sngon gyi smon lam mi 'dor ba dang / yongs su skyo ba bzod pa dang / lus dang srog la mi lta ba dang / bsdu ba'i dngos pos sdud pa ste/ bzhi po de dag yin no/ /bzang po bzhi po 'di dag ni byang chub sems dpa' rnams kyi yongs su smin
33b7(dkon brtsegs): par byed pa yin te/ bzhi gang zhe na/ 'jig rten gyi zang zing sbyin pa yongs su gtong ba dang / yongs su smin pa la chos ston pa yongs su gtong ba dang / dus dus su skul bas dran par byed pa yongs su gtong ba dang / bdag nyid kyi
33b8(dkon brtsegs): bde ba spangs nas gzhan gyi dge ba'i rtsa ba ston pa dang / yongs su smin par byed pa ste/ bzang po bzhi po de dag ni byang chub sems dpa' rnams kyi yongs su smin par byed pa yin no/ /bzang po byang chub sems dpa' chos bzhi
34a1(dkon brtsegs): dang ldan na ma bsdus pa sdud par byed pa la mi 'jigs pa yin te/ bzhi gang zhe na/ dge ba'i rtsa ba chung ngu la yang mos pa dang / rtag tu rgyun mi 'chad par gzhan gyi don byed par spro ba dang / sbyin pa dang / dul ba dang / nges
34a2(dkon brtsegs): pa phun sum tshogs pa dang / rnyed pa dang / bkur sti dang / tshigs su bcad pa thams cad la don du gnyer ba med pa ste/ bzhi po de dag yin no/ /bzang po byang chub sems dpa' chos bzhi dang ldan na sems can gyi spyod pa la 'jug
34a3(dkon brtsegs): pa yin te/ bzhi gang zhe na/ mngon par shes pa thob pa dang / ye shes thob pa dang / ting nge 'dzin chen por gyur ba tshad med pa la 'jug pa dang / rnam pa thams cad kyi mchog dang ldan pa'i stong pa nyid sgom zhing rnam par grol ba dang ma
34a4(dkon brtsegs): 'dres pa ste/ bzhi po de dag yin no/ bzang po byang chub sems dpa' chos bzhi dang ldan na thabs la mkhas pa yin par rig par bya ste/ bzhi gang zhe na/ sems bskyed pa thams cad la byang chub kyi sems sngon du 'gro ba ste/ tha na nyon
34a5(dkon brtsegs): mongs pa'i sems la yang rung na dge ba'i sems la lta smos kyang ci dgos pa dang / sems can thams cad chos kyi snod nyid yin par lta ba dang / ngo bo nyid med par khong du chud pas chos thams cad log pa nyid du nges pa yin par lta ba
34a6(dkon brtsegs): dang / rnam par grol bar 'dod pas snyoms par 'jug pa thams cad la mngon par zhen pa med pa'i 'du shes sgom par byed pa ste/ byang chub sems dpa' chos bzhi po de dag dang ldan na thabs la mkhas pa yin par
34a7(dkon brtsegs): rig par bya'o/ /bzang po bzhi po 'di dag ni byang chub sems dpa' rnams kyi byams pa sgom pa yin te/ bzhi gang zhe na/ bdag gis sems can thams cad bskyab par bya'o snyam du byams pa sgom pa dang / bdag
34a8(dkon brtsegs): gis sems can thams cad bsgral bar bya'o snyam du byams pa sgom pa dang / bdag gis sems can thams cad bskul bar bya'o snyam du byams pa sgom pa dang / bdag gis sems can thams cad yongs su mya
34b1(dkon brtsegs): ngan las bzla'o snyam du byams pa sgom pa ste/ bzang po de dag ni byang chub sems dpa' rnams kyi byams pa sgom pa yin no/ /bzang po bzhi po de dag ni byang chub sems dpa' rnams kyi snying rje yin te/
34b2(dkon brtsegs): bzhi gang zhe na/ ngan song du skyes pa rnams bde 'gro'i lam la 'god pa'i snying rje dang / sdig pa'i las dang ldan pa rnams dge ba'i chos la sbyor ba'i snying rje dang / theg pa dman pa la mos pa rnams theg pa chen po yang dag par
34b3(dkon brtsegs): len du 'jug pa'i snying rje dang / sems can thams cad yongs su mya ngan las bzla'o snyam pa'i snying rje ni bzhi pa yin te/ bzhi po de dag yin no/ /bzang po byang chub sems dpa' chos bzhi dang ldan na mngon par shes pa 'thob
34b4(dkon brtsegs): par 'gyur te/ bzhi gang zhe na/ lus dang sems yang ba dang / sgyu ma'i rang bzhin du rnam par 'byed pa dang / sems can thams cad la gus pa dang / rim gro'i sems bskyed pa dang / zhi gnas la rtse gcig tu gyur bas rnam
34b5(dkon brtsegs): par g.yeng ba med pa yin no/ /bzang po byang chub sems dpa' chos bzhi dang ldan na so so yang dag par rig pa 'thob par 'gyur te/ bzhi gang zhe na/ don la rton pa yin gyi tshig 'bru la mi rton pa dang / chos la
34b6(dkon brtsegs): rton pa yin gyi gang zag la mi rton pa dang / chos thams cad bdag med pa'i nges pa'i tshig dang / yi ge mi zad par shes nas chags pa med cing thogs pa med par ston pas ston par byed pa ste bzhi po de dag yin
34b7(dkon brtsegs): no/ /bzang po byang chub sems dpa' chos bzhi dang ldan na gzungs 'thob par 'gyur te/ bzhi gang zhe na/ mang du thos pas ngoms mi shes pa dang / mang du thos pa rnams la chos bzhin du gus par bsnyen bkur byed
34b8(dkon brtsegs): pa dang / rtag du gzhan dag la chos ston par brtson pa dang / tshig dang yi ge thams cad gtan la dbab pa'i phyir de bzhin gshegs pas dgongs te gsungs pa la 'jug pa yin no/ /bzang po byang chub sems dpa' chos bzhi
35a1(dkon brtsegs): dang ldan na bzod pa 'thob par 'gyur te/ bzhi gang zhe na/ mos pa dang / phyir mi ldog pa dang / tshogs pa dang / yongs su mi skyo ba ste/ bzhi po de dag yin no/ /bzang po byang chub sems dpa'
35a2(dkon brtsegs): chos bzhi dang ldan na spobs pa dag pa 'thob par 'gyur te/ bzhi gang zhe na/ chos smra ba gzhan dag gis bshad pa dang 'gal bar mi byed pa dang / chos smra ba la gus pa dang bcas shing zhe sa dang bcas
35a3(dkon brtsegs): par chos nyan pa dang / thos pas khengs pa med pa dang / thos pa nyung ngu rnams la brnyas par mi byed pa ste bzhi po de dag yin no/ /bzang po bzhi po 'di dag ni byang chub sems dpa' rnams kyi sgyur ba ste/ bzhi
35a4(dkon brtsegs): gang zhe na/ 'dod chags dang / zhe sdang dang / gti mug sgyur ba dang / nyan thos las sgyur ba dang / rang sangs rgyas las sgyur ba dang / dge ba'i rtsa ba'i chos la 'du shes sgyur ba ste/ bzhi po de dag yin no/ /
35a5(dkon brtsegs): bzang po chos bzhi po 'di dag ni byang chub sems dpa' rnams kyi don zab mo la sbyor ba yin te/ bzhi gang zhe na/ rten cing 'brel bar 'byung bar rtogs par byed pa dang / dgongs pa rtogs par byed
35a6(dkon brtsegs): pa dang / bdag gi ngo bo nyid rtogs par byed pa dang / 'di ltar stod pa'i don du chos de dag thams cad don gcig par rtogs par byed pa ste/ bzhi po de dag ni byang chub sems dpa' rnams kyi don zab mo la sbyor
35a7(dkon brtsegs): ba yin no/ /bzang po byang chub sems dpa' chos bzhi dang ldan na smon lam 'grub par 'gyur te/ bzhi gang zhe na/ tshul khrims dang bslab pa yongs su dag pa dang / las kyi sgrib pa rnam par sbyong ba dang / g.yo
35a8(dkon brtsegs): sgyu med pa dang / dge ba'i rtsa ba skyed pa la sems dbang byed pa ste/ bzhi po de dag ni byang chub sems dpa' rnams kyi smon lam 'grub par 'gyur ba'o/ /bzang po byang chub sems dpa' chos bzhi dang ldan na pha rol tu phyin
35b1(dkon brtsegs): pa thams cad kyis 'phags shing phyir mi ldog pa'i chos can du 'gyur te/ bzhi gang zhe na/ thabs mkhas pa dang ldan pas pha rol tu phyin pa gcig gi nang du pha rol tu phyin pa gzhan thams cad kyang sdud
35b2(dkon brtsegs): par byed pa dang / thabs mkhas pa dang ldan pas sems can gcig gi rang bzhin rtogs pas de las gzhan pa'i sems can thams cad kyang shes pa dang / thabs mkhas pa dang ldan pas chos rnam par dag pa gcig gi tshul rtogs
35b3(dkon brtsegs): pas chos gzhan dag gi rnam par dag pa yang shes pa dang / chos nyid yin pas sangs rgyas thams cad sangs rgyas gcig tu mos pa ste/ bzang po byang chub sems dpa' chos bzhi po de dag dang ldan na pha rol du phyin pa thams cad
35b4(dkon brtsegs): kyis 'phags shing phyir mi ldog pa'i chos can du 'gyur ro/ /bcom ldan 'das kyis bzhi pa sgrub pa 'di bshad pa na sgyu ma mkhan bzang po mi skye ba'i chos la bzod pa thob nas tshim zhing mgu la yi rangs te/ rab tu dga' zhing
35b5(dkon brtsegs): dga' ba dang / yid bde bar gyur nas dga' ba dang / mchog tu dga' ba de nyid kyis shing ta la bdun srid tsam gyi steng gi nam mkha' la 'phags so/ /de nas bcom ldan 'das kyis de'i tshe 'dzum pa mdzad do/ /'dzum pa mdzad
35b6(dkon brtsegs): pa'i zhal gyi sgo nas 'od zer grangs med dpag tu med pa bkye pas sangs rgyas kyi zhing thams cad 'od zer des khyab par byas nas slar yang bcom ldan 'das kyi dbu'i gtsug tu nub bo/ /de nas tshe dang ldan pa kun dga' bo stan
35b7(dkon brtsegs): las langs te chos gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /btsun pa bcom ldan 'das
35b8(dkon brtsegs): de bzhin gshegs pa ni rgyu ma mchis pa dang / rkyen ma mchis par 'dzum pa mi mdzad na 'dzum pa mdzad pa'i rgyu gang lags/ rkyen gang lags/ de'i tshe tshigs su bcad pa 'di dag kyang gsol to/ /ye shes 'byung gnas gzi brjid gzhal yas shes rab grags/ /
36a1(dkon brtsegs): 'jig rten gsum du yon tan pha rol phyin brnyes grags/ /rgyal ba rang byung gang gi slad du 'dzum bstan pa/ /mi yi dbang pos de ni bdag la bka' stsal gsol/ /phyogs rnams na ni 'gro bar sems can ji snyed gnas/ /de dag kun
36a2(dkon brtsegs): gyi sems kyi spyod pa rnams dang ni/ /dman dang mchog dang tha ma bar ma rgyu ldan mkhyen/ /ji slad 'dzum pa mdzad pa bdag la bstan du gsol/ /lha dang de bzhin zhugs 'bar sgra ni gang lags dang / /mi 'am ci dang mi dang brgya byin lha min dang / /
36a3(dkon brtsegs): mkha' lding lto 'phye tshangs pa'i sgra dang sgra gzhan rnams/ /sangs rgyas rdul bral gsung sgra'i char yang ga la spyod/ /'od bzang nyi ma'i 'od dang nor bu'i 'od rnams dang / /brgya byin 'od dang tshangs pa'i 'od rnams ji snyed pa/ /ji ltar sangs
36a4(dkon brtsegs): rgyas 'od kyis khyab par gda' pa ltar/ /'od rnams de dag thams cad rnam par gsal ma lags/ /sangs rgyas zhing de zab mo'i chos ni rjes su thob/ /stong pa bdag med sems can gang zag med mkhyen nas/ /yod dang med
36a5(dkon brtsegs): pa'i mtha' gnyis rnam par spangs nas su/ /dus gsum chu zla 'dra bar rab tu mkhyen pa po/ /deng 'dir su zhig theg pa'i mchog la sems btud de/ /su zhig sangs rgyas rigs dang chos kyi rigs la gnas/ /su zhig dkon
36a6(dkon brtsegs): mchog gsum po rgya cher skyed par bgyid/ /gang gi ched du 'dzum pa mdzad pa legs par gsungs/ /gal te rgyal ba nyan thos rnams la don ldan gsung / /de tshe bde gshegs 'dzum pa zhabs kyi pus mor nub/ /gal te rkyen gyi theg
36a7(dkon brtsegs): pa gsung na phrag par nub/ /gal te sangs rgyas theg gsung de tshe spyi bor nub/ /ji ltar khyod kyis 'od zer 'bum snyed rab btang ba/ /bde bar gshegs kyi gtsug tu nub par gyur lags na/ /phan mdzad lha yi lha ste
36a8(dkon brtsegs): phan pa mdzad pa po/ /'di ni sangs rgyas theg par lung ston dgos ma mchis/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis rigs kyi bu bzang
36b1(dkon brtsegs): po mthong ngam/ gsol ba/ bcom ldan 'das mthong lags so/ /bka' stsal pa/ kun dga' bo rigs kyi bu bzang po 'di ni bskal pa dgu khri nyis stong na bskal pa legs par sprul pa la 'jig rten gyi khams bkod pa chen por de bzhin
36b2(dkon brtsegs): gshegs pa dgra bcom pa yang dag par rdzogs pa'i sangs rgyas rnam par 'phrul ba'i rgyal po zhes bya bar 'jig rten du 'byung bar 'gyur te/ kun dga' bo de bzhin gshegs pa dgra bcom pa yang dag par rdzogs pa'i sangs rgyas rnam
36b3(dkon brtsegs): par 'phrul ba'i rgyal po de'i 'jig rten gyi khams bkod pa chen po de ni 'byor par 'gyur/ rgyas pa dang / bde ba dang / lo legs pa dang / nyams dga' ba dang / mi dang skye bo mang pos gang bar 'gyur zhing lag mthil ltar mnyam
36b4(dkon brtsegs): pa dang / ka tsa lin di ltar reg na 'jam pa dang / me tog gi shing ljon pas brgyan pa dang / rol mo sna tshogs sgrogs pa dang / spos sna tshogs kyis bdugs pa dang / rtag tu rgyun mi 'chad par gdugs dang / rgyal mtshan dang / ba dan bsgreng
36b5(dkon brtsegs): bar 'gyur ro/ /kun dga' bo bza' ba dang / btung ba ni dper na sum bcu rtsa gsum pa'i lha rnams kyi longs spyod ltar bsams pa tsam gyis 'grub ste/ mi de dag gi nye bar spyad pa dang / yongs su spyad pa ni de lta bur 'gyur ro/ /kun dga' bo
36b6(dkon brtsegs): de'i tshe 'jig rten gyi khams bkod pa chen po de rtag tu bkod pa thams cad nye bar ston par byed de/ des na 'jig rten gyi khams de bkod pa chen po zhes bya'o/ /kun dga' bo sangs rgyas kyi zhing der sems can gang dag
36b7(dkon brtsegs): skyes pa de dag thams cad rgya chen po la mos pa/ theg pa chen po la yang dag par zhugs pa sha stag tu 'gyur ro/ /kun dga' bo de bzhin gshegs pa rnam par 'phrul pa'i rgyal po'i tshe'i tshad ni lo khrir 'gyur ro/ /yongs su mya ngan
36b8(dkon brtsegs): las 'das nas kyang dam pa'i chos lo bye bar gnas par 'gyur ro/ /kun dga' bo gang gi tshe de bzhin gshegs pa rnam par 'phrul pa'i rgyal po yongs su mya ngan las 'da' ba de'i tshe yang byang chub sems dpa' sgra rnam par grags pa'i
37a1(dkon brtsegs): ' og tu de bzhin gshegs pa dgra bcom pa yang dag par rdzogs pa'i sangs rgyas kun gyi khyab bdag ces bya bar 'jig rten du 'byung bar 'gyur ro zhes byang chub sems dpa' sgra rnam par grags pa lung bstan nas yongs su mya
37a2(dkon brtsegs): ngan las 'da'o/ /de nas rigs kyi bu bzang po bar snang de las babs nas bcom ldan 'das kyi zhabs la mgo bos phyag 'tshal te/ bcom ldan 'das la 'di skad ces gsol to/ /bcom ldan 'das bdag deng slan chad de bzhin gshegs
37a3(dkon brtsegs): pa dgra bcom pa yang dag par rdzogs pa'i sangs rgyas bye ba 'bum phrag du ma dang / chos dang / dge slong gi dge 'dun skyabs su mchi'o/ /de bzhin gshegs pa de bzhin nyid gang gis de bzhin nyid las slar ma log pa'i de bzhin gshegs
37a4(dkon brtsegs): pa'i de bzhin nyid dang / dbyer ma mchis pa'i de bzhin nyid dang / ma tshang ba ma mchis pa'i de bzhin nyid dang / rnam par rtog pa'i de bzhin nyid dang / skye ba ma mchis pa'i de bzhin nyid dang / mngon par 'du bgyi ba ma mchis pa'i de bzhin nyid kyis de bzhin nyid
37a5(dkon brtsegs): gsung ba bzhin du bdag kyang de skad mchi'o/ /de nas tshe dang ldan pa kun dga' bos rigs kyi bu bzang po la 'di skad ces smras so/ /bzang po khyod de bzhin gshegs pa'i chos nyid rjes su thob bam ci na khyod ji ltar de bzhin gshegs
37a6(dkon brtsegs): pa de bzhin nyid gsung ba ltar khyod de skad smra/ bzang pos smras pa/ kun dga' bo chos thams cad kyang de bzhin gshegs pa'i chos nyid thob pa yin no/ /de ci'i phyir zhe na/ kun dga' bo 'di ltar de bzhin gshegs pas de bzhin
37a7(dkon brtsegs): nyid dbyer med pa nyid du thugs su chud de/ de bzhin nyid dbyer med pa gang yin pa der kho bo yang chud cing ji ltar kho bo chud pa de bzhin du sems can thams cad kyang chud la/ ji ltar sems can thams cad chud pa de bzhin
37a8(dkon brtsegs): du chos thams cad kyang chud pa'i phyir te/ btsun pa kun dga' bo de bzhin gshegs pa'i chos nyid ni gnyis kyis rab tu phye ba ma yin no/ /btsun pa kun dga' bo gnyis su med pa ni gang na kun du shes pa med pa nyid dang / yongs su
37b1(dkon brtsegs): shes pa med pa nyid do/ /de ci'i phyir zhe na/ 'du shes yongs su shes pa'i shes pa ni sangs rgyas kyi ye shes yin pa'i phyir ro/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das rigs kyi bu bzang po ni lha dang bcas
37b2(dkon brtsegs): pa'i 'jig rten mgo rmongs par bgyid pa ste/ sngon yang sgyu ma'i chos nyid kyis mgo rmongs par bgyis so/ /da yang shes rab dang / ye shes kyis mgo rmongs par bgyid do/ /de ci'i slad du zhe na/ 'di'i shes rab dang / ye shes kyi spobs pa ni de lta bu lags pa'i slad du'o/ /de nas
37b3(dkon brtsegs): bcom ldan 'das kyis sgyu ma mkhan bzang po la 'di skad ces bka' stsal to/ /bzang po khyod lha dang bcas pa'i 'jig rten mgo rmongs par byed pa bden nam/ gsol pa/ bcom ldan 'das kyis ji ltar mgo rmongs par mdzad pa de bzhin du bdag kyang mgo rmong
37b4(dkon brtsegs): par bgyid lags so/ /de ci'i slad du zhe na/ bcom ldan 'das 'di lta ste/ bdag med pa nyid kyis sems can du tha snyad btags te chos ston pa dang / srog med pa dang / gang zag med pa nyid kyis gang zag tu chos ston pa 'di ni mgo rmongs par bgyid pa chen
37b5(dkon brtsegs): po lags pa'i slad du'o/ /de bzhin gshegs pas ni byang chub kyi snying po la bzhugs nas chos 'ga' yang 'chi 'pho ba 'am/ 'gro ba 'am/ skye ba ma gzigs mod kyi/ 'chi 'pho ba dang / 'gro ba dang / skye ba'i chos ston par yang mdzad de/
37b6(dkon brtsegs): bcom ldan 'das de lta lags pas de bzhin gshegs pa yang dag par gsung ba bka' stsol ba lta lha dang bcas pa'i 'jig rten gyi yul ga la lags/ de nas bcom ldan 'das kyis sgyu ma mkhan bzang po la legs so zhes bya ba
37b7(dkon brtsegs): byin te/ rigs kyi bu legs so legs so/ /khyod ji skad smra ba de kho na bzhin te/ 'di lta ste/ bdag med pa nyid kyis sems can du tha snyad btags te chos ston pa dang / srog med pa dang / gang zag med pa nyid kyis gang zag tu chos ston pa
37b8(dkon brtsegs): 'di ni mgo rmongs pa chen po yin no/ /de bzhin gshegs pas ni byang chub kyi snying po la bzhugs nas chos 'ga' yang 'chi 'pho ba 'am/ 'gro ba 'am/ skye ba ma gzigs mod kyi/ 'chi 'pho ba dang 'gro ba dang / skye ba'i chos ston par yang mdzad de/ 'di la yongs su mya ngan las 'da' ba'am/
38a1(dkon brtsegs): yongs su mya ngan las bzla ba'i phyir chos ston pa'i chos ni 'ga' yang med do/ /de nas rigs kyi bu bzang pos bcom ldan 'das la rab tu 'byung bar gsol ba dang / bcom ldan 'das kyis byang
38a2(dkon brtsegs): chub sems dpa' byams pa la bka' stsal pa/ byams pa khyod kyis rigs kyi bu bzang po rab tu phyung shig /de nas byams pas rigs kyi bu bzang po rab tu phyung rdzogs par bsnyen par byas so/ /rab tu rdzogs
38a3(dkon brtsegs): par bsnyen nas kyang bcom ldan 'das la 'di skad ces gsol to/ /bcom ldan 'das byang chub sems dpa' rnams ni kha dog dang / rtags dang / tshul gyis rab tu byung ba ma lags so/ /bcom ldan 'das de ci'i slad du zhe
38a4(dkon brtsegs): na/ byang chub sems dpa' gang zhig mtshan ma thams cad la chags pa ma mchis la sems can yongs su smin par bgyi ba'i slad du khams gsum na yang mi gnas na de ni byang chub sems dpa' rnams kyi rab tu byung ba lags
38a5(dkon brtsegs): so/ /yang de'i tshe bstan pa 'di bshad pa na srog chags lnga stong gis ni bla na med pa yang dag par rdzogs pa'i byang chub tu sems bskyed do/ /dge slong nyis brgya ni len pa med par zag pa rnams las sems rnam
38a6(dkon brtsegs): par grol lo/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di'i ming ji skad gzung bar bgyi/ bcom ldan 'das kyis bka'
38a7(dkon brtsegs): stsal pa/ sgyu ma mkhan bzang po lung bstan pa zhes bya bar zung shig /rim gyis byang chub yang dag par 'byung ba zhes bya bar yang zung shig /kun dga' bo byang chub sems dpa' gang de bzhin gshegs pa lta bar 'dod pa dang / sems can rnams la sangs rgyas kyi
38a8(dkon brtsegs): mdzad pa bya bar 'dod pa de chos kyi rnam grangs 'di gzung bar bya bcad par bya bklag par bya gzhan dag la yang bstan par bya'o/ /de ci'i phyir zhe na/ kun dga' bo gang gis 'di bzung ba dang / bcangs pa dang / bklag pa dang / gzhan dag la yang rab tu bstan pa des ni de bzhin gshegs
38b1(dkon brtsegs): pa mthong ba yin/ des ni sems can rnams la sangs rgyas kyi mdzad pa yang byas pa yin no/ /kun dga' bo de lta bas na khyod kyis skye bo mang po la bde ba dang / 'jig rten la snying brtse ba dang / 'di lta ste/ lha dang mi rnams kyi don dang / phan pa dang / bde ba'i
38b2(dkon brtsegs): phyir chos kyi rnam grangs 'di zung shig / chongs shig /lhogs shig /kun chub par gyis shig /kun dga' bo chos gang dag gis byang chub yang dag par 'byung ba dang / theg pa chen po 'di yang yang dag par 'byung bar 'gyur ba de dag ni theg pa
38b3(dkon brtsegs): chen po 'di las yang dag par rab tu ston to/ /des na chos kyi rnam grangs 'di byang chub yang dag par 'byung ba zhes/ kun dga' bo khyod mos par bya'o/ /khong du chud par bya'o/ /gang zhig chos kyi rnam grangs 'di glegs bam du byed pa 'am/ lus
38b4(dkon brtsegs): la srel ba de'i lus la de bzhin gshegs pa yod pa yin na gang dag gis thos nas de bzhin nyid du sgrub pa lta smos kyang ci dgos/ de nas bcom ldan 'das la rigs kyi bu bzang pos 'di skad ces gsol to/ /bcom ldan 'das
38b5(dkon brtsegs): chos kyi rnam grangs 'di ni sngon gyi dge ba'i rtsa ba skul ba zhes bgyi lags so/ /de ci'i slad du zhe na/ bcom ldan 'das 'di ltar bdag gis chos kyi rnam grangs 'di thos nas dge ba'i rtsa ba sngon bsags pa thams cad
38b6(dkon brtsegs): mngon sum du gyur ba'i slad du lags so/ /bcom ldan 'das kyis de skad ces bka' stsal nas/ rigs kyi bu bzang po dang / tshe dang ldan pa kun dga' bo dang / thams cad dang ldan pa'i 'khor de dang / lha dang / mi dang / lha ma
38b7(dkon brtsegs): yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa dkon mchog brtsegs pa chen po'i chos kyi rnam grangs le'u stong phrag brgya pa
38b8(dkon brtsegs): las sgyu ma mkhan bzang po lung bstan pa zhes bya ba ste/ le'u nyi shu rtsa gcig pa rdzogs so// //rgya gar gyi mkhan po dzi na mi tra dang / pra dz+nyA barma dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa// //
39a1(dkon brtsegs): @#/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u nyi shu rtsa gnyis pa ste cho 'phrul chen po bstan pa/ bam po dang po/
39a2(dkon brtsegs): rgya gar skad du/ Ar+ya ma hA pra te hAr+ya nir de sha nA ma ma hA yA na sU tra/ bod skad du/ 'phags pa cho 'phrul chen po bstan pa zhes bya ba theg pa chen po'i mdo/ sangs rgyas dang byang chub sems
39a3(dkon brtsegs): dpa' thams cad la phyag 'tshal lo/ 'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong
39a4(dkon brtsegs): stong nyis brgya lnga bcu'i dge slong gi dge 'dun chen po dang / byang chub sems dpa' brgyad stong dang thabs gcig tu bzhugs so/ /de nas lha'i bu ded dpon zhes bya ba 'khor de nyid du 'dus par gyur te
39a5(dkon brtsegs): 'dug go/ /'jam dpal gzhon nur gyur ba yang 'khor de nyid du 'dus par gyur te 'dug go/ /de nas bcom ldan 'das la lha'i bu ded dpon gyis 'di skad ces gsol to/ /bcom ldan 'das de bzhin
39a6(dkon brtsegs): gshegs pa cho 'phrul du zhig gis sems can rnams 'dul bar mdzad lags/ bcom ldan 'das kyis bka' stsal pa/ lha'i bu nga ni cho 'phrul rnam pa gsum gyis sems can rnams 'dul
39a7(dkon brtsegs): bar byed do/ /gsum gang zhe na/ 'di lta ste/ kun rdzod pa'i cho 'phrul dang / rjes su bstan pa'i cho 'phrul dang / rdzu 'phrul gyi cho 'phrul lo/ /de la de bzhin gshegs pa'i kun rdzod pa'i cho 'phrul gang zhe na/
39a8(dkon brtsegs): thogs pa med pa'i ye shes kyis ma 'ongs pa'i dus gzigs pa gang yin pa dang / sems can thams cad kyi sems kyi spyod pa mkhyen cing gzigs pa dang / dkon mchog gsum po rnams la ma dad pa rnams
39b1(dkon brtsegs): dad par mdzad pa dang / las kyi rnam par smin pa la 'jug pa mkhyen pa dang / de bzhin gshegs pas gang zag gang la da ltar byung ba na nyes par spyad pa'i gzhi ngan song dang / ngan 'gro gang yang rung ba dag skye
39b2(dkon brtsegs): bar 'gyur ba de ni de kho na bzhin du 'gyur gyi gzhan du ma yin no/ /zhes kun rdzod par mdzad pa dang / gang zag de sngon dge ba'i rtsa ba yang dag par blangs pa'i rgyus ngan song rnams las thar nas lha dang mi dag tu
39b3(dkon brtsegs): skye bar 'gyur zhing / theg pa gang gis nges par 'byung bar 'gyur ba yang na nyan thos kyi theg pa 'am/ yang na rang sangs rgyas kyi theg pa 'am/ yang na theg pa chen pos nges par 'byung bar 'gyur ba dang /
39b4(dkon brtsegs): de bzhin du bde ba dang / sdug bsngal myong bar 'gyur ba dang / bskal pa ji snyed cig gis nges par 'byung bar 'gyur ba dang / spyod pa ji lta bus sangs rgyas bcom ldan 'das ji snyed cig mthong bar 'gyur zhing
39b5(dkon brtsegs): mnyes bar byed par 'gyur ba de dag thams cad de bzhin gshegs pas rab tu mkhyen to/ /mkhyen nas kyang de ni de kho na bzhin du 'gyur gyi gzhan du ma yin no/ /zhes de kho na bzhin du kun rdzod par mdzad pa dang
39b6(dkon brtsegs): gang zag gang dge ba'i rtsa ba yang dag par blangs pa'i rgyus 'dod pa'i khams rnams su skye bar 'gyur ba dang / gzugs kyi khams dang / gzugs med pa'i khams kyi skye mched gang yang rung ba dag
39b7(dkon brtsegs): tu skye bar 'gyur ba de yang de bzhin gshegs pas rab tu mkhyen to/ /theg pa gang gis nges par 'byung bar 'gyur ba dang / bskal pa ji snyed cig gis nges par 'byung bar 'gyur ba dang / spyod pa ji lta
39b8(dkon brtsegs): bus sangs rgyas bcom ldan 'das ji snyed cig mthong bar 'gyur zhing mnyes par byed par 'gyur ba di dag thams cad kyang de bzhin gshegs pas rab tu mkhyen to/ /mkhyen nas kyang de kho na bzhin du
40a1(dkon brtsegs): kun rjod cing lung ston par mdzad pa dang / dge ba 'am/ mi dge ba 'am/ dman pa 'am/ bar ma 'am/ mchog gam/ tha na sems bskyed pa gcig kyang mi gda' ste/
40a2(dkon brtsegs): de ni de bzhin gshegs pa'i kun rjod pa'i cho 'phrul yin no/ /de la de bzhin gshegs pa'i rjes su bstan pa'i cho 'phrul gang zhe na/ bslab pa bsrung ba'i don gyi phyir rjes su ston par mdzad pa gang
40a3(dkon brtsegs): yin pa ste/ 'di ni bya ba'o/ /'di ni bya ba ma yin pa'o/ /'di ni bsten par bya ba'o/ /'di ni bsten par bya ba ma yin pa'o/ /'di ni sgrub pa'o/ /'di ni log par sgrub pa'o/ /chos 'di dag ni
40a4(dkon brtsegs): kun nas nyon mongs pa'i cha dang 'thun pa'o/ /chos 'di dag ni rnam par byang ba'i cha dang 'thun pa'o zhes de ltar yon tan thams cad yang dag par blang ba rjes su ston pa dang / mi dge ba thams cad sbang
40a5(dkon brtsegs): pa rjes su ston pa dang / dge ba'i lam gyi tshogs thams cad rjes su ston pa dang / lam 'di ni nyan thos kyi theg pa yongs su rdzogs par 'gyur ba'o/ /lam 'di ni sangs rgyas kyi theg pa yongs
40a6(dkon brtsegs): su rdzogs par 'gyur ba'o/ /lam 'di ni theg pa chen po yongs su rdzogs par 'gyur ba'o/ /zhes rjes su ston pa gang yin pa ste/ de dag ji skad bstan pa bzhin du bsgrubs na gnas gang yin pa de rjes su 'thob
40a7(dkon brtsegs): par mi 'gyur ba'i gnas ma yin/ skabs ma yin te/ de ni gnas med do/ /las 'di yang dag par blangs na ni sems can dmyal ba rnams su khrid par byed do/ /las 'di yang dag par blangs na ni dud
40a8(dkon brtsegs): 'gro'i skye gnas rnams su khrid par byed do/ /las 'di yang dag par blangs na ni gshin rje'i 'jig rten rnams su khrid par byed do/ /las 'di yang dag par blangs na ni lha rnams su khrid par byed do/ /las 'di
40b1(dkon brtsegs): yang dag par blangs na ni mi rnams su khrid par byed do/ /de la gang dag mi dge ba spangs nas dge ba yang dag par blang ba'i phyir 'jug pa dang / 'phags pa'i lam du 'jug pa de dag ni lha dang mi rnams su
40b2(dkon brtsegs): skyes nas rim gyis yongs su mya ngan las 'da' ba'i chos can du 'gyur ba dang / tshul de lta bus kha na ma tho ba med pa dang / rmongs pa med pa rjes su ston par mdzad pa gang yin pa ste/ de ni de bzhin gshegs
40b3(dkon brtsegs): pa'i rjes su bstan pa'i cho 'phrul yin no/ /de la de bzhin gshegs pa'i rdzu 'phrul gyi cho 'phrul gang zhe na/ gang dag rdzu 'phrul gyis 'dul ba'i sems can nga rgyal dang / rgyags pa dang / dregs pas
40b4(dkon brtsegs): bcom pa rnams la rdzu 'phrul gyi cho 'phrul kun tu ston par mdzad de/ 'di lta ste/ gcig tu gyur nas du mar 'gyur ro/ /du mar gyur nas gcig tu 'gyur ro/ /snang bar gyur cing mi snang bar yang 'gyur ro/ /rtsig
40b5(dkon brtsegs): pa la yang thad kar 'gro'o/ /ra ba la yang thad kar 'gro'o/ /ri la yang mi thogs par thad kar 'gro'o/ /sa la yang steng du 'byung ba dang byi'u zul byed de dper na chu la bya ba bzhin no/ /chu la yang mi nub
40b6(dkon brtsegs): par 'gro ste/ dper na sa la bya ba bzhin no/ /nam mkha' la yang 'gro ste dper na mdab chags bya ba bzhin no/ /lus kyi stod nas me 'bar bar byed cing lus kyi smad nas chu'i rgyun bab par byed do/ /lus
40b7(dkon brtsegs): kyi smad nas me 'bar bar byed cing lus kyi stod nas chu'i rgyun 'bab par byed do/ /nyi ma dang zla ba 'di gnyis 'di ltar rdzu 'phrul che la/ 'di ltar mthu che ba/ 'di ltar gzi brjid che ba la yang lag pas 'dzin cing
40b8(dkon brtsegs): kun du nyug par byed do/ /tshangs pa'i 'jig rten gyi bar du yang lus kyis dbang sgyur ro/ /stong gsum gyi stong chen po'i 'jig rten gyi khams 'di yang kun tu 'bar bar ston te/ sems can yongs su smin par bya
41a1(dkon brtsegs): ba'i phyir rdzu 'phrul gyi rnam par 'phrul pa'i khyad par ci dang ci lta bus sems can rnams 'dul bar 'gyur ba de dang de lta bu'i rdzu 'phrul gyi rnam pa dag mngon par sgrub par byed do/ /de ni de
41a2(dkon brtsegs): bzhin gshegs pa'i rdzu 'phrul gyi cho 'phrul yin no/ /lha'i bu nga ni cho 'phrul gsum po de dag gis sems can rnams 'dul bar byed do/ /de nas bcom ldan 'das la lha'i bu ded dpon gyis 'di skad
41a3(dkon brtsegs): ces gsol to/ /bcom ldan 'das cho 'phrul de dag ma lags pa'i cho 'phrul dam pa gzhan ci zhig mnga' lags sam/ bcom ldan 'das kyis bka' stsal pa/ lha'i bu yod do/ /de nas bcom ldan
41a4(dkon brtsegs): 'das kyis 'jam dpal gzhon nur gyur ba la bka' stsal pa/ 'jam dpal cho 'phrul bstan pa'i chos kyi rnam grangs gang thos na zab mo la spyod pa'i byang chub sems dpa' sems dpa' chen po rnams
41a5(dkon brtsegs): bzod pa thob par 'gyur ba dang / bdud kyi phyogs kyang shin du tshar bcad par 'gyur ba dang / de bzhin gshegs pa rnams kyi byang chub 'di yang yun ring du gnas par 'gyur ba'i cho 'phrul bstan pa zhes bya
41a6(dkon brtsegs): ba'i chos kyi rnam grangs la khyod spobs par gyis shig de skad ces bka' stsal pa dang / bcom ldan 'das la 'jam dpal gzhon nur gyur bas 'di skad ces gsol to/ /bcom ldan 'das de bzhin gshegs
41a7(dkon brtsegs): p a ni bzhed na stong gsum gyi stong chen po'i 'jig rten gyi khams kyi rgya mtsho chen po'i chab kyi phung po gang lags pa de thams cad phyag gi khyor ba ya cig tu stsal kyang chab kyi sems can rnams la yang gnod par
41a8(dkon brtsegs): mi 'gyur te/ bcom ldan 'das de bzhin gshegs pa la ni cho 'phrul 'di mnga' lags so/ /yang 'di ni cho 'phrul dam pa lags te/ gang de bzhin gshegs pas brjod du ma mchis pa dang / yi ge ma
41b1(dkon brtsegs): mchis pa dang / bsnyad du ma mchis pa dang / skye ba ma mchis pa dang / 'byung ba ma mchis pa dang / ming ma mchis pa dang / mtshan ma ma mchis pa dang / sgra ma mchis pa dang / dbyangs ma mchis pa dang /
41b2(dkon brtsegs): tshig gi lam ma mchis pa dang / rgyu mtshan ma mchis pa dang / mtshan nyid ma mchis pa dang / spyod pa ma mchis pa dang / rgyu ba ma mchis pa dang / kun tu 'byung ba ma mchis pa dang / rnam pa rig ba
41b3(dkon brtsegs): ma mchis pa dang / 'dus ma bgyis pa dang / sems dang / yid dang / rnam par shes pa dang bral ba dang / tha snyad thams cad yang dag par chad pa dang / zhi ba dang / byang ba dang / phra ba dang / mthong bar
41b4(dkon brtsegs): dka' ba dang / brtag tu ma mchis pa dang / rtog ge'i spyod yul ma lags pa'i chos mngon par rdzogs par sangs rgyas nas yi ge dang / nges ba'i tshig dang / brda dang / tha snyad kyi lam de dang de dag gis
41b5(dkon brtsegs): chos de dag gzhan dag la rnam par rig par mdzad pa de ni de bzhin gshegs pa'i cho 'phrul chen po lags so/ /lha dang bcas pa'i 'jig rten gyis de'i gting mi rtogs shing / dmigs pa dang / mtshan ma
41b6(dkon brtsegs): dang / yongs su rtog pa dang bcas pa'i dge sbyong dang / bram ze thams cad dngang zhing 'jug par mi 'gyur ba de yang de bzhin gshegs pa'i cho 'phrul chen po lags so/ /bcom ldan 'das gzhan yang de
41b7(dkon brtsegs): bzhin gshegs pa ni bzhed na stong gsum gyi stong chen po'i 'jig rten gyi khams 'di zhal gyi sgor stsal kyang gling chen po bzhi pa'i sems can rnams dang / dgung zla dang / gdugs dag dang / khor yug rnams
41b8(dkon brtsegs): dang / ran dang / shing gel ba dang / sman dang / nags tshal rnams la yang sgrib par mi 'gyur ba dang / slar phyung ste/ gnas ji lta ba bzhin du bkod kyang sems can rnams kyis 'di ltar bdag cag yul gang
42a1(dkon brtsegs): du bkod pa dang / bdag cag yul gang nas bton pa yang ma 'tshal to/ /bcom ldan 'das de yang de bzhin gshegs pa'i cho 'phrul chen po lags so/ /'di ni cho 'phrul chen
42a2(dkon brtsegs): po dam pa lags te/ gang de bzhin gshegs pas brjod du ma mchis pa dang / yi ge ma mchis pa dang / bsnyad du ma mchis pa dang / ming ma mchis pa dang / mtshan ma mchis pa dang / de
42a3(dkon brtsegs): bzhin du sbyar te/ sems dang / yid dang / rnam par shes pa dang bral ba dang / tha snyad thams cad yang dag par chad pa dang / zhi ba dang / byang ba dang / phra ba dang / mthong bar dka' ba dang / brtag
42a4(dkon brtsegs): tu ma mchis pa dang / rtog ge'i spyod yul ma lags pa'i bar gyi chos thams cad mngon par rdzogs par sangs rgyas nas yi ge dang / nges pa'i tshig dang / brda dang / tha snyad kyi lam de dang de dag gis
42a5(dkon brtsegs): chos de bstan pa de yang de bzhin gshegs pa'i cho 'phrul chen po lags so/ /bcom ldan 'das gzhan yang gang dag de bzhin gshegs pa'i sku dang ldan pa'i cho 'phrul de dag thams cad ni mtshan ma'i
42a6(dkon brtsegs): dngos po dang bcas pa'i sems can rnams kun nas 'dren par mdzad pa lags so/ /'di yang de bzhin gshegs pa'i cho 'phrul chen po lags te/ 'di lta ste/ bdag ma mchis pa la bdag tu tha snyad
42a7(dkon brtsegs): 'dogs pa dang / sems can ma mchis pa la sems can du tha snyad 'dogs pa dang / srog ma mchis pa la srog tu tha snyad 'dogs pa dang / gso ba ma mchis pa la gso bar tha snyad 'dogs pa
42a8(dkon brtsegs): dang / gang zag ma mchis pa la gang zag tu tha snyad 'dogs pa dang / shed las skyes ma mchis pa la shed las skyes su tha snyad 'dogs pa dang / shed bu ma mchis pa la shed bur tha snyad 'dogs
42b1(dkon brtsegs): pa dang / ming ma mchis pa la ming du tha snyad 'dogs pa dang / gzugs ma mchis pa la gzugs su tha snyad 'dogs pa dang / tshor ba ma mchis pa la tshor bar tha snyad 'dogs pa dang / 'du
42b2(dkon brtsegs): shes ma mchis pa la 'du shes su tha snyad 'dogs pa dang / 'du byed rnams ma mchis pa la 'du byed rnams su tha snyad 'dogs pa dang / rnam par shes pa ma mchis pa la rnam par shes
42b3(dkon brtsegs): par tha snyad 'dogs pa dang / phung po ma mchis pa la phung por tha snyad 'dogs pa dang / khams ma mchis pa la khams su tha snyad 'dogs pa dang / skye mched ma mchis pa la skye mched du tha
42b4(dkon brtsegs): snyad 'dogs pa dang / mig stong zhes bgyi bar tha snyad 'dogs kyang mig ni 'di snyam du bdag stong ngo / snyam du mi sems pa dang / gzugs stong zhes bgyi bar tha snyad 'dogs kyang gzugs
42b5(dkon brtsegs): ni 'di snyam du bdag stong ngo snyam du mi sems pa dang / mig gi rnam par shes pa stong zhes bgyi bar tha snyad 'dogs kyang mig gi rnam par shes pa 'di snyam du bdag stong ngo snyam du mi sems pa
42b6(dkon brtsegs): dang / de bzhin du rna ba dang / sgra dang / rna ba'i rnam par shes pa dang / sna dang / dri dang / sna'i rnam par shes pa dang / lce dang / ro dang / lce'i rnam par shes pa dang / lus dang / reg bya dang /
42b7(dkon brtsegs): lus kyi rnam par shes pa dang / yid stong zhes bgyi bar tha snyad 'dogs kyang yid ni 'di snyam du bdag stong ngo snyam du mi sems pa dang / chos rnams stong zhes bgyi bar tha snyad 'dogs kyang
42b8(dkon brtsegs): chos rnams ni 'di snyam du bdag cag stong ngo snyam du mi sems pa dang / yid kyi rnam par shes pa stong zhes bgyi bar tha snyad 'dogs kyang yid kyi rnam par shes pa ni 'di snyam du bdag stong ngo snyam du mi sems te/
43a1(dkon brtsegs): 'di ltar bems po dang / sems pa ma mchis pa dang / dngos po ma mchis pa dang / ming ma mchis pa dang / mtshan ma mchis pa'i chos 'di lta bu 'di dag sems can gzhan
43a2(dkon brtsegs): dang / gang zag gzhan dag la yang dag par go bar mdzad pa gang lags pa 'di ni de bzhin gshegs pa'i cho 'phrul chen po lags te/ cho 'phrul de ni mig dang ldan pa yang ma lags/ gzugs dang ldan
43a3(dkon brtsegs): pa yang ma lags/ mig gi rnam par shes pa dang ldan pa yang ma lags/ rna ba dang ldan pa yang ma lags/ sgra dang ldan pa yang ma lags/ rna ba'i rnam par shes pa dang ldan pa yang ma lags/
43a4(dkon brtsegs): sna dang ldan pa yang ma lags/ dri dang ldan pa yang ma lags/ sna'i rnam par shes pa dang ldan pa yang ma lags/ lce dang ldan pa yang ma lags/ ro dang ldan pa yang ma lags/ lce'i rnam par
43a5(dkon brtsegs): shes pa dang ldan pa yang ma lags/ lus dang ldan pa yang ma lags/ reg bya dang ldan pa yang ma lags/ lus kyi rnam par shes pa dang ldan pa yang ma lags/ yid dang ldan pa yang ma lags/
43a6(dkon brtsegs): chos rnams dang ldan pa yang ma lags/ yid kyi rnam par shes pa dang ldan pa yang ma lags te/ de lta bu'i cho 'phrul de ni yul ma mchis pa'i cho 'phrul lags so/ /de ni yul dang bral ba'i cho 'phrul
43a7(dkon brtsegs): lags te/ cho 'phrul de ni lus dang ldan par blta ba ma lags/ sems dang / yid dang / rnam par shes pa dang ldan par blta ba ma lags te/ de'i slad du cho 'phrul de ni 'jig rten thams cad glo ba
43a8(dkon brtsegs): mi ches par 'gyur ba lags so/ /de ci'i slad du zhe na/ 'jig rten zhes bgyi ba ni phung po lnga po dag lags te/ phung po lnga po mi rtag pa de la byis pa rnams mngon par zhen cing / de dag gis phung po
43b1(dkon brtsegs): lnga po dag rtag par bzung ba'i slad du ste/ de'i slad du cho 'phrul de ni 'jig rten thams cad glo ba mi ches par 'gyur ba lags so/ /'jig rten ni phung po lnga po dag rtag ces bgyi bar glo ba ches pas na de dag
43b2(dkon brtsegs): mi rtag go zhes bshad na 'jig rten thams cad glo ba mi ches lags so/ /'jig rten ni phung po lnga po dag bde zhes bgyi bar glo ba ches pas na de dag sdug bsngal lo zhes bshad na 'jig rten thams cad glo ba mi
43b3(dkon brtsegs): ches lags so/ /'jig rten ni phung po lnga po dag bdag ces bgyi bar glo ba ches pas na de dag bdag ma mchis so zhes bshad na 'jig rten thams cad glo ba mi ches lags so/ /'jig rten ni phung po lnga po
43b4(dkon brtsegs): dag sdug ces bgyi bar glo ba ches pas na de dag mi sdug go zhes bshad na 'jig rten thams cad glo ba mi ches lags so/ /'jig rten ni phung po lnga po dag bdag gi zhes bgyi bar glo ba ches pas na de dag bdag
43b5(dkon brtsegs): po ma mchis so zhes bshad na 'jig rten thams cad glo ba mi ches lags so/ /'jig rten ni phung po lnga po dag yang dag pa zhes bgyi bar glo ba ches pas na de dag yang dag pa ma lags so zhes bshad na
43b6(dkon brtsegs): 'jig rten thams cad glo ba mi ches lags te/ de'i slad du de bzhin gshegs pa'i cho 'phrul de ni 'jig rten thams cad glo ba mi ches par 'gyur ba lags so/ /cho 'phrul de la ni sems rangs par mi 'gyur
43b7(dkon brtsegs): lags te/ cho 'phrul de ni bsam gyis mi khyab pa lags so/ /cho 'phrul de ni mig tu bgrang ba ma lags/ gzugs su bgrang ba ma lags te/ cho 'phrul de ni mig dang gzugs kyi yul
43b8(dkon brtsegs): las yang dag par 'das pa lags so/ /cho 'phrul de ni rna bar bgrang ba ma lags/ sgrar bgrang ba ma lags te/ cho 'phrul de ni rna ba dang sgra'i yul las yang dag par 'das pa lags so/ /de bzhin du sbyar
44a1(dkon brtsegs): te/ cho 'phrul de ni yid du bgrang ba ma lags/ chos su bgrang ba ma lags te/ cho 'phrul de ni yid dang chos kyi yul las yang dag par 'das pa lags so/ /cho
44a2(dkon brtsegs): 'phrul de ni shes pa'i spyod yul ma lags/ rangs par bgyid pa ma lags te/ cho 'phrul de ni rnam par rig par bgyi ba ma lags so/ /stong pa nyid ni brjod du ma mchis pa lags na stong pa nyid rjod pa de
44a3(dkon brtsegs): ni cho 'phrul lags so/ /mtshan ma ma mchis pa ni brjod du ma mchis pa lags na mtshan ma mchis pa brjod pa de ni cho 'phrul lags so/ /smon pa ma mchis pa ni brjod du ma mchis pa
44a4(dkon brtsegs): lags na smon pa ma mchis pa brjod pa de ni cho 'phrul lags so/ /mngon par 'du bgyi ba ma mchis pa ni brjod du ma mchis pa lags na mngon par 'du bgyi ba ma mchis pa brjod pa de ni cho 'phrul lags so/ /
44a5(dkon brtsegs): skye ba ma mchis pa ni brjod du ma mchis pa lags na skye ba ma mchis pa rjod pa de ni cho 'phrul lags so/ /'byung ba ma mchis pa ni brjod du ma mchis pa lags na 'byung ba ma mchis pa rjod pa de ni cho 'phrul lags
44a6(dkon brtsegs): so/ /dngos po ma mchis pa ni brjod du ma mchis pa lags na dngos po ma mchis pa rjod pa de ni cho 'phrul lags so/ /mtshan nyid ma mchis pa ni brjod du ma mchis pa lags na mtshan nyid ma mchis pa brjod pa de ni
44a7(dkon brtsegs): cho 'phrul lags so/ /'gag pa ma mchis pa ni brjod du ma mchis pa lags na 'gag pa ma mchis pa rjod pa de ni cho 'phrul lags so/ /mya ngan las 'das pa ni brjod du ma mchis pa lags na mya ngan las
44a8(dkon brtsegs): 'das pa rjod pa de ni cho 'phrul lags so/ /'di lta ste/ bdag tu dmigs pa ma mchis pa dang / sems can du kun du 'byung ba ma mchis pa dang / byang chub la rlom sems ma mchis pa'i 'khor gsum
44b1(dkon brtsegs): yongs su dag pa'i sbyin pa de ni cho 'phrul lags so/ /'di lta ste/ lus g.yo ba ma mchis pa dang / ngag rjod pa ma mchis pa dang / sems rgyu ba ma mchis pa'i 'khor gsum yongs su dag pa'i
44b2(dkon brtsegs): tshul khrims de ni cho 'phrul lags so/ /'di lta ste/ sred par sgro 'dogs pa ma mchis pa dang / sems skad cig tu 'jig pa dang / lus dang sems rnam par mi rtog pa'i 'khor gsum yongs
44b3(dkon brtsegs): su dag pa'i bzod pa de ni cho 'phrul lags so/ /'di lta ste/ blang ba ma mchis pa dang / dor ba ma mchis pa dang / gnas pa ma mchis pa'i 'khor gsum yongs su dag pa'i brtson 'grus de ni cho
44b4(dkon brtsegs): 'phrul lags so/ /'di lta ste/ nang nye bar zhi ba dang / phyi rol tu rgyu ba ma mchis pa dang / sems bsags pa ma mchis pa'i 'khor gsum yongs su dag pa'i bsam gtan de ni cho 'phrul lags
44b5(dkon brtsegs): so/ /'di lta ste/ ngar 'dzin pa rnam par spangs pa dang / nga yir 'dzin pa bor ba dang / lta ba'i rnam pa thams cad dang bral ba'i 'khor gsum yongs su dag pa'i shes rab de ni cho 'phrul lags so/ /chos
44b6(dkon brtsegs): thams cad ni rnam par bral ba ma mchis pa lags na de dag rnam par bral bar bshad pa ni cho 'phrul lags so/ /chos thams cad ni dngos po ma mchis pa lags na rang gi ngo bo dang bral bar bshad pa de ni cho
44b7(dkon brtsegs): 'phrul lags so/ /chos thams cad ni dbyer ma mchis pa lags na yi ges kun du phye ste/ bshad pa ni cho 'phrul lags so/ /chos thams cad ni 'ong ba ma mchis pa dang / 'gro ba ma mchis pa lags na 'ong
44b8(dkon brtsegs): ba dang 'gro bar bshad pa ni cho 'phrul lags so/ /chos thams cad ni 'byung ba ma mchis pa lags na 'byung bar bshad pa ni cho 'phrul lags so/ /chos thams cad ni mngon par rtogs pa gcig pa
45a1(dkon brtsegs): lags na 'bras bu rnam par dgod pa bshad pa ni cho 'phrul lags so/ /chos thams cad ni ro gcig pa lags na theg pa gsum du rnam par dgod pa bshad pa ni cho 'phrul lags so/ /chos
45a2(dkon brtsegs): kyi dbyings dbyer ma mchis pa lags na chos thams cad rnam par dgod pa bshad pa ni cho 'phrul lags so/ /sangs rgyas thams cad ni sangs rgyas gcig pa lags na sangs rgyas dpag tu ma mchis par bshad
45a3(dkon brtsegs): pa ni cho 'phrul lags so/ zhing thams cad ni zhing gcig pa lags na zhing sna tshogs bshad pa ni cho 'phrul lags so/ /sems can thams cad ni sems can gcig pa lags na sems can gyi
45a4(dkon brtsegs): rim pa bshad pa ni cho 'phrul lags so/ /chos thams cad ni chos gcig pa lags na tha ma dang mchog dang bar mar bshad pa ni cho 'phrul lags so/ /chos thams cad ni rnam par bsgrubs pa ma mchis
45a5(dkon brtsegs): pa lags na rnam par bsgrubs pa'i mtshan nyid bshad pa ni cho 'phrul lags so/ /chos thams cad ni rnam par rig pa ma mchis pa lags na gzhan la rnam par rig par bshad pa ni cho 'phrul lags so/ /
45a6(dkon brtsegs): de nas lha'i bu ded dpon gyis 'jam dpal gzhon nur gyur ba la 'di skad ces smras so/ /'jam dpal khyod kyis ji skad smras pa'i don kho bos shes pa ltar na ji tsam du brjod pa'i chos de dag thams cad ni cho 'phrul yin
45a7(dkon brtsegs): no/ /'jam dpal gyis smras pa/ lha'i bu de de bzhin no/ /ji skad smras pa de bzhin te/ chos thams cad ni brjod du med pa yin pas de dag la rjod pa gang yin pa de ni cho 'phrul chen po yin no/ /bstan pa 'di bshad
45a8(dkon brtsegs): pa na lha'i bu khri nyis stong bla na med pa yang dag par rdzogs pa'i byang chub tu sems skyes so/ /byang chub sems dpa' lnga brgya ni mi skye ba'i chos la bzod pa thob par gyur to/ /de nas tshe dang ldan pa shA ra dwa ti'i bus
45b1(dkon brtsegs): lha'i bu ded dpon la 'di skad ces smras so/ /lha'i bu ci khyod cho 'phrul bstan pa 'di thos na skrag par mi 'gyur ram/ lha'i bu smras pa/ btsun pa shA ra dwa ti'i bu kho bo nyid kyang cho 'phrul yin na de la kho bo
45b2(dkon brtsegs): skrag par 'gyur du ci yod/ shA ra dwa ti'i bus smras pa/ lha'i bu khyod ci las bsams te de skad smras/ lha'i bus smras pa/ btsun pa shA ra dwa ti'i bu chos thams cad ni 'pho ba med pa yin na de la dge
45b3(dkon brtsegs): ba dang mi dge ba'i chos 'pho ba gang yin pa de ni cho 'phrul chen po yin no/ /btsun pa shA ra dwa ti'i bu dge ba'i las mngon par 'du bya ba gang gis kho bo lha rnams kyi nang du skyes te/ bdag nyid chen po 'di yang thob pa'i
45b4(dkon brtsegs): dge ba'i las mngon par 'du bya ba gang yin pa de ni sems par mi byed cing rnam par shes par mi byed do/ /de lta bas na sems can thams cad kyi 'chi 'pho dang skye ba yang sems par mi byed cing rnam par shes par mi
45b5(dkon brtsegs): byed de/ sems par mi byed cing rnam par shes par mi byed pa gang yin pa de ni cho 'phrul chen po yin te/ bcom ldan 'das kyis ji skad du las rnams kyi las kyi rnam par smin pa ni bsam gyis mi khyab bo/ /
45b6(dkon brtsegs): klu rnams kyi klu'i yul yang bsam gyis mi khyab bo/ /bsam gtan pa rnams kyi bsam gtan gyi yul bsam gyis mi khyab bo/ /sangs rgyas bcom ldan 'das rnams kyi sangs rgyas kyi yul yang
45b7(dkon brtsegs): bsam gyis mi khyab bo zhes gsungs pa lta bu ste/ de lta bas na chos thams cad ni bsam gyis mi khyab pa ste/ bsam gyis mi khyab pa gang yin pa de ni cho 'phrul chen po yin no/ /yang gnas brtan shA ra
45b8(dkon brtsegs): dwa ti'i bus 'di skad du lha'i bu ci khyod bcom ldan 'das kyis cho 'phrul bstan pa gang yin pa de thos na skrag par mi 'gyur ram/ zhes zer ba ni btsun pa shA ra dwa ti'i bu ci de bzhin gshegs pas cho 'phrul bstan pa
46a1(dkon brtsegs): gang yin pa des nam mkha'i khams skrag par 'gyur ram/ smras pa/ lha'i bu de ni ma yin no/ /smras pa/ btsun pa shA ra dwa ti'i bu gal te de bzhin gshegs pas cho 'phrul bstan pa des
46a2(dkon brtsegs): nam mkha'i khams skrag par mi 'gyur na kho bo yang skrag par mi 'gyur ro/ /smras pa/ lha'i bu ci khyod nam mkha' yin nam/ smras pa/ btsun pa shA ra dwa ti'i bu kho bo ni nam mkha' yin no/ /smras
46a3(dkon brtsegs): pa/ lha'i bu khyod ci las bsams te de skad smra/ smras pa/ btsun pa shA ra dwa ti'i bu ci bcom ldan 'das kyis nang gi nam mkha'i khams su gsungs pa gang yin pa dang / phyi rol gyi nam mkha'i khams
46a4(dkon brtsegs): su gsungs pa gang yin pa de nyid nam mkha'i khams ma yin nam/ smras pa/ lha'i bu de ni yin no/ smras pa/ btsun pa shA ra dwa ti'i bu de lta bas na sems can thams cad kyang nam mkha'i khams kyi
46a5(dkon brtsegs): rang bzhin can yin no/ /smras pa lha'i bu ji ltar khyod kyis bstan pa bzhin du khyod nyid kyang ring po mi thogs par cho 'phrul de dag nyid nye bar ston par 'gyur ro/ smras pa/ btsun pa shA ra dwa ti'i bu cho 'phrul
46a6(dkon brtsegs): de dag ni nye bar bstan par mi nus so/ /de ci'i phyir zhe na/ cho 'phrul de dag ni yul thams cad las yang dag par 'das pa yin pa'i phyir ro/ /de nas bcom ldan 'das la tshe dang ldan pa shA ra dwa ti'i
46a7(dkon brtsegs): bus 'di skad ces gsol to/ /bcom ldan 'das lha'i bu ded dpon 'di de lta bu ston pa las na 'dis ni sngon gyi rgyal ba la lhag par bgyi ba bgyis shing 'jam dpal gzhon nur gyur ba la yang bsnyen
46a8(dkon brtsegs): bkur bgyis pa lags so/ /bcom ldan 'das kyis bka' stsal pa/ shA ra dwa ti'i bu de de bzhin no/ /ji skad smras pa de bzhin te/ shA ra dwa ti'i bu lha'i bu ded dpon 'di ni 'jam dpal gzhon nur gyur bas
46b1(dkon brtsegs): yongs su smin par byas pa yin no/ /shA ra dwa ti'i bu sngon byung ba 'das pa'i dus na bskal pa grangs med pa'i yang ches grangs med pa 'das par gyur ba de'i tshe de'i dus na bskal pa mngon par dga' ba zhes
46b2(dkon brtsegs): bya ba la 'jig rten gyi khams bde ba zhes bya bar de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa bde bar gshegs pa/ 'jig rten mkhyen pa/ skyes
46b3(dkon brtsegs): bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das ri rab lta bu zhes bya ba 'jig rten du byung bar gyur to/ /shA ra dwa ti'i bu 'jig rten gyi khams bde
46b4(dkon brtsegs): ba zhes bya ba de yang 'jig rten gyi khams de na sems can rnams bde ba thams cad dang ldan par gnas shing sdug bsngal ba dang / yid mi bde ba'i sgra 'ga' tsam yang med la 'jig rten gyi khams de
46b5(dkon brtsegs): yang rin po che sna bzhi gser dang / dngul dang / bai dur+ya dang / shel las grub cing lag mthil ltar mnyam la ka tsa lin di'i gos ltar reg na 'jam zhing mi khom pa dang / ngan song rnams dang bral la lha dang
46b6(dkon brtsegs): mi rnams kyis kun du gang zhing yid la bsams pa tsam gyis bza' ba dang btung ba dag 'byor la bde ba tshad med pa dang ldan pas na de'i phyir 'jig rten gyi khams de bde ba zhes bya'o/ /de bzhin gshegs pa
46b7(dkon brtsegs): de'i dge 'dun ni byang chub sems dpa' 'ba' zhig ste/ brtson 'grus 'bar ba/ shes rab kyi snang ba thob pa/ gzungs dang mdo sde'i rgyal po thob pa/ spobs pa mi tshod pa/ tshig thams cad rab tu 'byed
46b8(dkon brtsegs): cing ston pa'i shes pa la mkhas pa/ mngon par shes pas rnam par shes pa khong du chud pa/ bdud dang phyir rgol ba nges par bcom pa/ sgrib pa med pa'i rnam par thar pa'i ye shes kyi bzod pa dang
47a1(dkon brtsegs): ldan pa/ sems can thams cad kyi sems kyi spyod pa la ji ltar rigs pa bzhin du chos kyi sman sbyor ba la mkhas pa/ bsod nams dang / ye shes kyi tshogs chen po bsags
47a2(dkon brtsegs): pa/ gsol ba ma btab par sems can thams cad kyi dge ba'i bshes gnyen byed pa/ rdzu 'phrul gyis sangs rgyas kyi zhing thams cad du 'gro ba'i shes pa la mkhas pa/ dran pa dang / blo gros dang /
47a3(dkon brtsegs): rtogs pa dang / ngo tsha shes pa dang / brtan pa dang / blo rgya mtsho'i rjes su zhugs pa/ sbyin pa dang / dul ba dang / legs par sdom pa dang / tshul khrims dang / thos pa dang / shes rab la shin du
47a4(dkon brtsegs): gnas pa/ thabs mtha' yas pas dge ba'i rtsa ba yongs su sngo ba la mkhas pa/ stobs dang / mi 'jigs pa dang / sangs rgyas kyi chos thams cad la lhag pa'i bsam pas shin du zhugs
47a5(dkon brtsegs): pa/ bsam gtan dang / rnam par thar pa dang / ting nge 'dzin dang / snyoms par 'jug pas rnam par rtse ba'i byang chub sems dpa' sha stag go/ /shA ra dwa ti'i bu de'i tshe de'i dus na bcom ldan 'das de bzhin
47a6(dkon brtsegs): gshegs pa dgra bcom pa yang dag par rdzogs pa'i sangs rgyas ri rab lta bu de'i gsung rab la 'khor los sgyur ba'i rgyal po dge ba'i bkod pa zhes bya ba chos dang ldan pa/ chos kyi rgyal po/ gling bzhi'i dbang phyug /
47a7(dkon brtsegs): rin po che sna bdun dang ldan pa/ mi'i dbang por gyur ba zhig byung bar gyur to/ /de'i bu stong du tshang bar gyur te/ de dag thams cad kyang bla na med pa yang dag par rdzogs pa'i byang chub la yang dag par zhugs pa sha stag
47a8(dkon brtsegs): go/ /shA ra dwa ti'i bu rgyal po dge ba'i bkod pa de yang btsun mo'i tshogs rnams dang lhan cig tu bla na med pa yang dag par rdzogs pa'i byang chub la yang dag par zhugs par gyur to/ /bcom ldan 'das de bzhin
47b1(dkon brtsegs): gshegs pa dgra bcom pa yang dag par rdzogs pa'i sangs rgyas ri rab lta bu de'i sku tshe'i tshad dang / mi de dag gi tshe'i tshad ni lo dung phyur phrag bdun du gyur to/ /de nas rgyal po dge ba'i bkod pa bu stong
47b2(dkon brtsegs): dang lhan cig / btsun mo'i 'khor dang lhan cig tu chos la dga' ba dang / mchog tu dga' ba dang / dad pa thob nas bcom ldan 'das de bzhin gshegs pa dgra bcom pa yang dag par rdzogs pa'i
47b3(dkon brtsegs): sangs rgyas ri rab lta bu byang chub sems dpa'i dge 'dun dang bcas pa de la lo 'bum tshang bar thugs la dgongs pa bzhin du na bza' dang / zhal zas dang / gzims cha dang / gdan dang / snyun gyi gsos sman
47b4(dkon brtsegs): dang / yo byad rnams dang / bde bar sbyar ba thams cad kyis bsnyen bkur byas so/ /rgyal po dge ba'i bkod pa 'khor dang bcas pas rtag par rgyun du de bzhin gshegs pa de la mngon sum du nyin gcig mi
47b5(dkon brtsegs): 'chad par rang gi lag nas gus par phul zhing rtag tu rgyun mi 'chad par chos nyan pa la yang 'jug par gyur to/ /de bu dang bcas/ btsun mo'i 'khor dang bcas pas lo 'bum 'das nas kyang yang dang yang
47b6(dkon brtsegs): du sangs rgyas mthong zhing yang dang yang du de la chos mnyan pas rjes su dran pa bzhi thob par gyur to/ /bzhi gang zhe na/ sangs rgyas rjes su dran pa dang / chos rjes su dran pa dang / dge 'dun rjes su dran pa dang / sbyin pa dang ldan
47b7(dkon brtsegs): zhing byang chub kyi sems mi brjed pa'i tshul khrims rjes su dran pa ste/ rjes su dran pa bzhi po de dag thob par gyur to/ /rjes su dran pa bzhi po de dag dang ldan pas nyin mtshan du sangs rgyas mthong ba dang / chos
47b8(dkon brtsegs): yang dag par 'gro ba dang / byang chub sems dpa'i dge 'dun mthong ba dang bral bar ma gyur to/ /de nas du gzhan zhig na rgyal po dge ba'i bkod pa bu dang bcas/ btsun mo'i 'khor dang bcas pa de chos
48a1(dkon brtsegs): mnyan pa'i phyir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ri rab lta bu de ga la ba der song ngo / /de'i tshe de'i dus na de bzhin gshegs pa dgra
48a2(dkon brtsegs): bcom pa yang dag par rdzogs pa'i sangs rgyas ri rab lta bu des byang chub sems dpa' de dag la cho 'phrul rnam pa du mas rjes su gdams pa mdzad par gyur to/ /de nas bcom ldan 'das de bzhin gshegs pa
48a3(dkon brtsegs): dgra bcom pa yang dag par rdzogs pa'i sangs rgyas ri rab lta bu de la rgyal po dge ba'i bkod pa des 'di skad ces gsol to/ /bcom ldan 'das cho 'phrul de dag ma lags pa'i cho 'phrul dam pa gzhan mchis
48a4(dkon brtsegs): lags sam/ de skad ces gsol ba dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ri rab lta bu des rgyal po dge ba'i bkod pa de la 'di skad ces bka'
48a5(dkon brtsegs): stsal to/ /rgyal po chen po cho 'phrul de dag ma yin pa'i cho 'phrul dam pa gzhan yang yod do/ /de yang gang zhe na/ 'di lta ste/ sems dang sems las byung ba gzugs can ma yin pa rnams bshad pa dang /
48a6(dkon brtsegs): sems dang sems las byung ba 'gags pa rnams bshad pa dang / da ltar byung ba'i sems dang sems las byung ba mi gnas pa rnams smos pa dang / ma skyes ma byung ba'i lam bshad pa dang / rnam par
48a7(dkon brtsegs): thar pa'i sgo ro gcig pa dang / yan lag gsum du smos pa dang / mngon par rtogs pa gcig tu 'dus pa la bden pa bzhir yongs su brjod pa dang / mtshan ma med pa dang / rnam pa med pa dang /
48a8(dkon brtsegs): 'dus ma byas pa'i byang chub la yongs su sgrub par byed pa dang / stong pa nyid dang / mtshan ma med pa dang / smon pa med pa'i chos rnams bshad pa dang / phyin ci log dang / nyon mongs pas grub pa'i
48b1(dkon brtsegs): sems can rnams yongs su smin par byed pa dang / blang ba med pa dang / dor ba med pa'i chos rnams la sbyin pa'i pha rol tu phyin pa yod pa dang / mngon par 'du byed pa med pa dang / byas pa med pa'i chos
48b2(dkon brtsegs): rnams la tshul khrims kyi pha rol du phyin pa yod pa dang / 'byung ba med cing skad cig pa'i chos rnams la bzod pa'i pha rol tu phyin pa yod pa dang / lus dang sems dben ba'i chos rnams la brtson
48b3(dkon brtsegs): 'grus kyi pha rol tu phyin pa yod pa dang / bsdus pa dang rnam par g.yengs pa med pa'i chos rnams la bsam gtan gyi pha rol du phyin pa yod pa dang / pha rol dang tshu rol med pa'i chos rnams
48b4(dkon brtsegs): la shes rab kyi pha rol du phyin pa yod pa dang / brtag pa dang bsal ba med pa'i chos rnams la thabs la mkhas pa yod pa dang / skye ba med pa dang / rton pa med pa'i chos rnams la byams pa sgom pa dang / bya
48b5(dkon brtsegs): ba med pa dang / gzhig pa med pa'i chos rnams la snying rjes sbyor ba dang / dga' ba med pa'i chos rnams la dga' ba mngon par sgrub pa dang / gnas pa med pa'i chos rnams la btang snyoms sgom pa dang / shes
48b6(dkon brtsegs): pa med pa dang / mthong ba med pa'i chos rnams la lha'i mig mngon par sgrub pa dang / thos pa med pa dang / rnam par rig pa med pa'i chos rnams la lha'i rna ba mngon par sgrub pa dang / dmigs pa dang
48b7(dkon brtsegs): sems dang rnam par bral ba'i chos rnams la pha rol gyi sems shes pa yod pa dang / sngon gyi mtha' dang bral ba'i chos rnams la sngon gyi gnas rjes su dran pa'i shes pa yod pa dang / sems dang
48b8(dkon brtsegs): lus dang / sgra dang / brtson 'grus dang bral ba'i chos rnams la rdzu 'phrul gyi rkang pa 'thob pa dang / gnas pa med pa'i chos rnams la dran pa nye bar gzhag pa sgom pa dang / skye ba med pa dang / 'gag pa
49a1(dkon brtsegs): med pa'i chos rnams la yang dag pa'i spong ba sgom pa dang / dbang po med pa'i chos rnams la dbang po bstan pa dang / stobs med pa dang / nyam chung ba med pa'i chos rnams la
49a2(dkon brtsegs): stobs yongs su rjod pa dang / nye bar zhi ba'i chos rnams la byang chub kyi yan lag bshad pa dang / khyad par med pa'i chos rnams la lam smos pa dang / zhi ba'i mthar song ba'i chos rnams
49a3(dkon brtsegs): la zhi gnas skyed pa dang / rnam par grol ba'i mtshan nyid kyi chos rnams la lhag mthong la mkhas pa dang / rang bzhin gyis yongs su mya ngan las 'das pa'i chos rnams la mya ngan las 'das
49a4(dkon brtsegs): pa smos pa'o zhes bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ri rab lta bu des rgyal po dge ba'i bkod pa de dang / bu stong po de dag dang / btsun mo'i
49a5(dkon brtsegs): tshogs de dag la cho 'phrul bstan pa'i chos kyi rnam grangs de nyid las brtsams te de lta de ltar chos bstan pa dang / srog chags brgyad khri bzhi stong bla na med pa yang dag par rdzogs pa'i byang chub tu sems skyes so/ /rgyal
49a6(dkon brtsegs): po dge ba'i bkod pa dang / de'i bu stong gis ni chos rnams la rjes su 'thun pa'i bzod pa thob par gyur to/ /de dag gis bzod pa thob nas sangs rgyas kyi mthu dang / rang gis spobs pas bcom ldan 'das de bzhin
49a7(dkon brtsegs): gshegs pa dgra bcom pa yang dag par rdzogs pa'i sangs rgyas ri rab lta bu de la tshigs su bcad pa 'di dag gis mngon par bstod do/ /ji ltar rgya mtsho'i dbus na ni/ /lhun po'i rgyal po mdzes pa ltar/ /de
49a8(dkon brtsegs): bzhin dge 'dun dbus na ni/ /chos kyi rgyal po rnam par mdzes/ /ji ltar nyi ma 'char ba yis/ /mun pa thams cad sel ba ltar/ /de bzhin sangs rgyas mdzod spu yang / /sangs rgyas zhing rnams snang bar bgyid/ /
49b1(dkon brtsegs): ji ltar zla ba nya ba yi/ /zla ba yongs rdzogs lhad de ltar/ /sangs rgyas chos rnams rdzogs pa yi/ /'jig rten mgon yang lhad de lags/ /ji ltar me tog pad ma ni/ /chab kyi nang du mi gos ltar/ /de bzhin
49b2(dkon brtsegs): 'jig rten mgon po yang / /'jig rten chos kyis mi gos lags/ /ji ltar seng ge ri dgas rgyal/ /nags na sgra skad sgrogs pa ltar/ /de bzhin skyes bu seng ge yang / /stong pa nyid kyi sgra skad sgrogs/ /mchis
49b3(dkon brtsegs): sam yang na ma mchis dang / /mchis dang ma mchis thams cad dang / /mthar ltar ba las rnam 'das pa/ /nges par seng ge'i sgra zhes bgyi/ /skye ba'am yang na 'jig pa'ang rung / /de dag mtshan mar bstan mdzad
49b4(dkon brtsegs): cing / /mi skye 'gag pa ma mchis pa/ /nges par seng ge'i sgra zhes bgyi/ /pha rol dang ni tshu rol dag /de dag rnam par rtog par bstan/ /chos rnams kun la mi gnas pa/ /nges par seng ge'i sgra zhes bgyi/ /
49b5(dkon brtsegs): kun nas nyon mongs rnams byang ba/ /de gnyis mtshan nyid ma mchis te/ /shin du dri ma ma mchis chos/ /nges par seng ge'i sgra zhe bgyi/ /'dod chags zhe sdang gti mug ni/ /yongs su rtog las byung ba ste/ /rtog
49b6(dkon brtsegs): bral rnam rtog ma mchis pa/ /nges par seng ge'i sgra zhes bgyi/ /'khor ba dang ni mya ngan 'das/ /de dag lam du gzhug pa ste/ /chos rnams shin tu gsog lags pa/ /nges par seng ge'i sgra zhes bgyi/ /skye dang 'chi dang
49b7(dkon brtsegs): 'khor ba ni/ /phyin ci log las byung ba ste/ /mi rtag sdug bsngal bdag med don/ /nges par seng ge'i sgra zhes bgyi/ /lta dang dmigs pa gnas lags te/ /de dag gis ni 'jig rten 'jug /chos rnams stong
49b8(dkon brtsegs): par rab bshad pa/ /nges par seng ge'i sgra zhes bgyi/ /'jig rten mgon pos cho 'phrul ni/ /gang dag ji snyed bstan mdzad pa/ /de dag thams cad bshad pa ni/ /nges par seng ge'i sgra zhes bgyi/ /sems ni mnyam
50a1(dkon brtsegs): pa nyid slad du/ /rjes su mthun dang mi mthun pa/ /gang la'ang sems ni mi 'jug pa/ /de ni rjes 'thun bzod pa lags/ /sangs rgyas rnams kyis bshad pa'i/ /zad cing zhi la 'thun bgyid
50a2(dkon brtsegs): cing / /de la rtsod pa mi bgyid pa/ /de ni rjes 'thun bzod pa lags/ /mi dge thams cad ma gtogs par/ /dge chos rnams la 'jug 'gyur zhing / /de la'ang gnas par mi bgyid pa/ /de ni rjes 'thun bzod pa lags/ /
50a3(dkon brtsegs): stong pa'i sgra dang sems can sgra/ /de bzhin lta ba'i sgra dang ni/ /sgra rnams kun la ma chags pa/ /de ni rjes 'thun bzod pa lags/ /sangs rgyas sgra dang nyon mongs sgra/ /rnam mang chos kyi sgra rnams dang / /gang gi
50a4(dkon brtsegs): sgra la'ang mi rtog pa/ /de ni rjes 'thun bzod pa lags/ /sbyin dang tshul khrims thos pa dang / /brtson 'grus bsam gtan shes rab dang / /de bzhin kun la brtson bgyid pa/ /de ni rjes 'thun bzod pa lags/ /
50a5(dkon brtsegs): thams cad dag la sems mnyam zhing / /byang chub sems ni mi spong la/ /byang chub lam ni ston bgyid pa/ /de ni rjes 'thun bzod pa lags/ /rdzogs sangs rgyas kyis bdag cag la/ /de 'dra'i chos ni bstan mdzad
50a6(dkon brtsegs): de/ /de la som nyi ma mchis pa/ /de ni rjes 'thun bzod pa lags/ /bdag kyang byang chub sangs rgyas shing / /seng ge'i sgra skad bsgrags nas ni/ /ji ltar 'dren pas bstan mdzad pa'i/ /cho 'phrul nges par bstan
50a7(dkon brtsegs): par bgyi/ /zhing 'di bsam gyis mi khyab ste/ /bla med bsod nams zhing de la/ /bdag gis sa bon btab pas na/ /bdag ni slar ldog ma mchis lags/ /dog sa thams cad rdol 'gyur zhing / /rgya mtsho 'dabs par
50a8(dkon brtsegs): 'gyur gda' yi/ /rdzogs sangs rgyas la bskrun pa yi/ /sa bon nam yang chab mi 'tshal/ /sems can rnams kyi sems 'tshal cing / /nam mkha' gzhal bar rdo thog gi/ /byang chub tu ni bskrun pa'i sems/ /de yi
50b1(dkon brtsegs): bsod nams tshad ma mchis/ /bdag gis bsam pa ci 'dra ba'i/ /dpung du lha dang dri za dang / /mi rnams gzhan dag ma mchis te/ /bcom ldan 'das nyid bdag gi dpang / /'dren pa bdag ni longs spyod dang / /
50b2(dkon brtsegs): gzugs dang mtho ris mi 'tshal gyi/ /mi mchog khyod kyi mkhyen pa ni/ /ci 'dra de ltar bdag gyur cig /byang chub la ni dmigs bgyis nas/ /bdag gis dgung lo 'bum du ni/ /ma chags sdang ba ma mchis
50b3(dkon brtsegs): par/ /bdag gis bde gshegs bsnyen bkur bgyis/ /bdag gi byis pa stong rnams dang / /mchis brang yongs su smin bgyis pa/ /gang lags 'di dag sangs rgyas kyi/ /byang chub slad du spro bar mdzod/ /bdag
50b4(dkon brtsegs): gis bde gshegs legs mthong zhing / /chos 'di legs par thos pa dang / /byang chub la ni rtag dga' ba/ /bdag gis rnyed pa legs par rnyed/ /gang zhig byang chub dga' bgyid pa/ /de ni chos la'ang rtag tu
50b5(dkon brtsegs): dga'/ /chos rnams spong bar mi bgyid pa/ /sems can kun la rtag dga' lags/ /de nas 'khor de nyid du chos smra ba'i dge slong chos kyi rgyal mtshan zhes bya ba zhig 'dus te 'dug par gyur ba des rgyal po dge ba'i bkod
50b6(dkon brtsegs): pa la 'di skad ces smras so/ /rgyal po chen po khyod kyis ni de bzhin gshegs pa'i cho 'phrul de dang 'thun par ma byas kyi mi mthun par byas pas na khyod ni gnas ma yin pa la gnas pa yin no/ /de ci'i phyir zhe na/ rgyal
50b7(dkon brtsegs): po chen po byang chub ni chos kyi dbyings kyi gnas la gnas pas 'jug pa med pa'o/ /rgyal po chen po byang chub ni tshor ba thams cad med pa shes pa med pa'i mtshan nyid yin no/ /rgyal po chen po byang chub ni blangs
50b8(dkon brtsegs): pa med cing bor ba med pas blang ba med la dor ba med pa yin no/ /rgyal po chen po byang chub ni nam mkha' la bris pa dang 'dra bas gzugs med pa/ kha dog med pa/ rtags med pa/ dbyibs med pa yin no/ /rgyal
51a1(dkon brtsegs): po chen po byang chub ni rang bzhin gyis yongs su dag pas gnyen po med pa yin no/ /rgyal po chen po byang chub ni chos thams cad dang mnyam pas thams cad kyi rjes su song ba yin no/ /rgyal po
51a2(dkon brtsegs): chen po byang chub ni mtshan ma thams cad dang bral bas g.yo ba med pa yin no/ /rgyal po chen po byang chub ni rab tu zhi ba'i mtshan nyid yin pas zhi ba'o/ /rgyal po chen po byang chub ni brtag pa dang bsal ba dang
51a3(dkon brtsegs): bral bas nye bar zhi ba'o/ /rgyal po chen po byang chub ni mi mthun pa med pas lhag par g.yo ba med pa'o/ /rgyal po chen po byang chub ni yongs su grub pa med pas sems mnyam pa'o/ /rgyal po chen po byang
51a4(dkon brtsegs): chub ni gzod ma nas ma skyes pas sems can dang mtshungs pa'o/ /rgyal po chen po byang chub ni rnam par rig pa'i mtshan nyid ma yin pas skye ba med pas rab tu phye ba'o/ /rgyal po chen po byang chub ni sems dang /
51a5(dkon brtsegs): yid dang / rnam par shes pa dang bral bas rnam par rig pa med pa'o/ /rgyal po chen po byang chub ni yul thams cad las yang dag par 'das pas rgyu ba med pa'o/ /rgyal po chen po byang chub ni rnam par rtog pa
51a6(dkon brtsegs): thams cad dang bral bas spros pa med pa'o/ /rgyal po chen po byang chub ni stong pa nyid kyi mtshan nyid yin pas stong pa'o/ /rgyal po chen po byang chub ni mtshan ma thams cad dang bral bas mtshan ma med pa'o/ /rgyal
51a7(dkon brtsegs): po chen po byang chub ni smon pa dang bral bas smon pa med pa'o/ /rgyal po chen po byang chub ni las kyi rnam par smin pa med pas mngon par 'du byed pa med pa'o/ /rgyal po chen po byang chub ni mtshan nyid gsum dang bral
51a8(dkon brtsegs): bas 'dus ma byas pa ste/ rgyal po chen po gang dag byang chub kyi mtshan nyid de lta bu dang / ngo bo nyid de lta bu la sgrub par byed pa dang / gang dag smon lam 'debs par byed pa dang / gang dag mngon par dga' bar
51b1(dkon brtsegs): byed pa dang / gang dag 'dod par byed pa de dag thams cad ni log par rtsol ba yin no/ /de ci'i phyir zhe na/ rgyal po chen po byang chub ci 'dra bar byang chub sems dpa'i spyod pa yang de 'dra ba yin pas na
51b2(dkon brtsegs): gang dag de ltar spyod pa de dag ni yang dag par spyod pa yin pa'i phyir ro/ / // bam po gnyis pa/ de nas rgyal po dge ba'i bkod pas chos smra ba'i dge slong chos kyi rgyal mtshan la 'di skad ces smras
51b3(dkon brtsegs): so/ /rigs kyi bu khyod byang chub sems dpa' rnams kyi yang dag pa nyid kyi spyod pa la spobs par gyis shig /de skad ces smras pa dang / chos smra ba'i dge slong chos kyi rgyal mtshan gyis rgyal po dge ba'i
51b4(dkon brtsegs): bkod pa la 'di skad ces smras so/ /rgyal po chen po sems can thams cad la rlom sems med pa mnyam pa nyid kyis bdog pa thams cad yongs su gtong ba'i spyod pa ni byang chub sems dpa' rnams kyi
51b5(dkon brtsegs): spyod pa yin no/ /tshul khrims kyis rlom sems su mi byed pa mnyam pa nyid kyis tshul khrims dang / bslab pa dang / sbyangs pa'i yon tan thams cad yang dag par len pa'i spyod pa ni byang chub sems
51b6(dkon brtsegs): dpa' rnams kyi spyod pa yin no/ /bzod pas rlom sems su mi byed pa mnyam pa nyid kyis tha ba dang / khro ba dang / gnod sems dang / 'chab pa'i yongs su gdung ba dang / zhe sdang gi yongs su gdung ba
51b7(dkon brtsegs): thams cad 'byin par byed pa ni byang chub sems dpa' rnams kyi spyod pa yin no/ /brtson 'grus kyis rlom sems su mi byed pa mnyam pa nyid kyis brtson 'grus brtan zhing 'bar ba dang / zhum pa med pa ni byang
51b8(dkon brtsegs): chub sems dpa' rnams kyi spyod pa yin no/ /bsam gtan gyis rlom sems su mi byed pa mnyam pa nyid kyis bsam gtan dang / rnam par thar pa dang / ting nge 'dzin dang / snyoms par 'jug pa sgrub pa ni
52a1(dkon brtsegs): byang chub sems dpa' rnams kyi spyod pa yin no/ /shes rab kyis rlom sems su mi byed pa mnyam pa nyid kyis mnyam pa'i shes rab kyi tshogs yongs su tshol ba ni byang chub sems
52a2(dkon brtsegs): dpa' rnams kyi spyod pa yin no/ /gnyis dang bral ba'i btang snyoms mnyam pa nyid kyis tshangs pa'i gnas pa skyed pa ni byang chub sems dpa' rnams kyi spyod pa yin no/ /mngon par shes pas rlom
52a3(dkon brtsegs): sems su mi byed pa mnyam pa nyid kyis mngon par shes pa skyed pa ni byang chub sems dpa' rnams kyi spyod pa yin no/ /don dang chos la nges par sems pa mnyam pa nyid kyis so so yang dag par rig pa
52a4(dkon brtsegs): la 'jug pa ni byang chub sems dpa' rnams kyi spyod pa yin no/ /chos kyi dbyings g.yo ba med pa mnyam pa nyid kyis rton pa la mos pa ni byang chub sems dpa' rnams kyi spyod pa yin no/ /yang dag
52a5(dkon brtsegs): par skyo ba med pa'i sems kyis nges par sems pa mnyam pa nyid kyis byang chub kyi phyogs kyi chos rnams yang dag par sdud pa ni byang chub sems dpa' rnams kyi spyod pa yin no/ /don 'thun pa mnyam pa
52a6(dkon brtsegs): nyid kyis bsdu ba'i dngos po bzhi yang dag par 'dzin pa ni byang chub sems dpa' rnams kyi spyod pa yin no/ /sems kyis rlom sems su mi byed pa mnyam pa nyid kyis sems can thams cad la sems
52a7(dkon brtsegs): mnyam pa ni byang chub sems dpa' rnams kyi spyod pa yin no/ /nam mkha' yongs su dag pa dang / sems yongs su dag pa dang / zhing yongs su dag pa mnyam pa nyid kyis sangs rgyas kyi zhing yongs su
52a8(dkon brtsegs): dag par byed pa ni byang chub sems dpa' rnams kyi spyod pa yin no/ /mtshan nyid med pa'i chos la so sor rtog pa mnyam pa nyid kyis mtshan sum bcu rtsa gnyis kyi tshogs yang dag par sdud pa ni byang chub
52b1(dkon brtsegs): sems dpa' rnams kyi spyod pa yin no/ /lus dang / ngag dang / sems mnyam pa nyid kyis lus dang / ngag dang / sems brgyan pa ni byang chub sems dpa' rnams kyi spyod pa yin no/ /sems can
52b2(dkon brtsegs): thams cad la bdag med par mnyam pa nyid kyis sems can thams cad kyi ci zhig bya snyam du spro ba ni byang chub sems dpa' rnams kyi spyod pa yin no/ /rmi lam gyi rang bzhin lta bur mos pa mnyam pa nyid kyis
52b3(dkon brtsegs): 'khor bas yongs su mi skyo ba ni byang chub sems dpa' rnams kyi spyod pa yin no/ /las dang las kyi rnam par smin pa la mos pa med pa mnyam pa nyid kyis legs par spyod pa'i las byed pa ni byang chub sems
52b4(dkon brtsegs): dpa' rnams kyi spyod pa yin no/ /chos sgyu ma lta bur so sor rtog pa mnyam pa nyid kyis brtul zhugs dang dka' thub kyi go cha bgos pa ni byang chub sems dpa' rnams kyi spyod pa yin no/ /sdug bsngal skye ba
52b5(dkon brtsegs): med par shes pa mnyam pa nyid kyis sdug bsngal thams cad bzod pa ni byang chub sems dpa' rnams kyi spyod pa yin no/ /mdza' bshes dang mdza' bshes ma yin pa la sems snyom pa mnyam pa nyid kyis
52b6(dkon brtsegs): mdza' ba brtan pa ni byang chub sems dpa' rnams kyi spyod pa yin no/ /lan re ba med pa mnyam pa nyid kyis lhag pa'i bsam pa la sbyor ba ni byang chub sems dpa' rnams kyi spyod pa yin no/ /thos pa dang / sgrub pa
52b7(dkon brtsegs): mnyam pa nyid kyis thos pa tshol bas mi ngoms pa ni byang chub sems dpa' rnams kyi spyod pa yin no/ /zang zing med pa'i chos ston pa mnyam pa nyid kyis chos la slob dpon gyi dpe mkhyud med pa ni byang chub
52b8(dkon brtsegs): sems dpa' rnams kyi spyod pa yin no/ /chos dben pa mnyam pa nyid kyis dam pa'i chos yongs su 'dzin pa ni byang chub sems dpa' rnams kyi spyod pa yin no/ /don dam pa'i bden pa mnyam pa nyid kyis bden
53a1(dkon brtsegs): pa'i shes pa yongs su tshol ba ni byang chub sems dpa' rnams kyi spyod pa yin no/ /sems can la shin du 'dud pa mnyam pa nyid kyis nga rgyal nges par bcom pa ni byang chub sems dpa' rnams
53a2(dkon brtsegs): kyi spyod pa yin no/ /yon tan thams cad yang dag par blangs pas rlom sems med pa mnyam pa nyid kyis yon tan thams cad yang dag par 'du ba yongs su tshol ba ni byang chub sems dpa' rnams kyi spyod
53a3(dkon brtsegs): pa yin no/ /de nas rgyal po dge ba'i bkod pas byang chub sems dpa' rnams kyi yang dag pa nyid kyi spyod pa de dag thos nas dga' ba dang / mgu ba dang / yi rangs pa dang / rab tu dga' ba dang / dga'
53a4(dkon brtsegs): zhing yid bde ba skyes nas gos dang / rgyan ci gyon pa rnams kyis chos smra ba'i dge slong chos kyi rgyal mtshan la mngon par bkab po/ /bu stong po de dag gis kyang rang rang gi rgyan dag gis chos smra ba'i dge slong
53a5(dkon brtsegs): chos kyi rgyal mtshan la bkab nas tshig 'di skad du gang bdag cag gis skyes bu dam pa 'di lta bu la blta ba dang / phyag bya ba dang / bsnyen bkur bya ba dag rnyed pa ni bdag cag gis rnyed pa legs par rnyed do/ /
53a6(dkon brtsegs): sems can thams cad kyis kyang byang chub sems dpa'i spyod pa de lta bu dang / spobs pa de lta bu dag thob par gyur cig ces kyang smras so/ /de nas chos smra ba'i dge slong chos kyi rgyal mtshan gyis rgyal po
53a7(dkon brtsegs): dge ba'i bkod pa la 'di skad ces smras so/ /rgyal po chen po 'di lta ste gos dang / rgyan tsam gyis mchod pa de ni mchod pa chen po ma yin gyi/ de las gzhan pa'i mchod pa khyad par du 'phags pa dag
53a8(dkon brtsegs): kyang yod kyis de dag khyod kyis sgrubs shig / de yang gang zhe na/ de nas de'i tshe chos smra ba'i dge slong chos kyi rgyal mtshan gyis tshigs su bcad pa 'di dag smras so/ /gang dag stong chen sems can de dag
53b1(dkon brtsegs): kun/ /byang chub phyir ni rab tu zhugs gyur cing / /ma zhum sems kyis bskal pa rdzogs par ni/ /bu dang chung ma'i sbyin pa byas pa bas/ /gang gis byang chub phyir ni sems bskyed nas/ /de bzhin
53b2(dkon brtsegs): gshegs pa'i rjes su bslab pa dang / /rab 'byung sems kyis gom pa gcig bor ba/ /de ni de bas bsod nams khyad par 'phags/ /gang dag sngan chad byung ba'i sangs rgyas dang / /gang dag
53b3(dkon brtsegs): ma byon byung dang bzhugs pa rnams/ /de dag skyon mang khab ni ma spongs par/ /bla med byang chub zhi ba thob pa med/ /rab 'byung de bzhin gshegs pa thams cad kyis/ /rab tu bstod cing bsngags
53b4(dkon brtsegs): la bkur ba ste/ /gang zhig sangs rgyas kun la mchod 'dod pa/ /rgyal ba'i bstan la rab 'byung gzung bar gyis/ /gang zhig khyim gnas rin chen khyim brgyan pa'i/ /gang gA'i bye snyed sangs
53b5(dkon brtsegs): rgyas zhing byin dang / /gang zhig rab 'byung nyin dang mtshan gcig tu/ /mi rtag sdug bsngal bdag med sems byed na/ /gang zhig rab 'byung bag yod gyur ba yi/ /byang chub sems dpa' byang chub nye ba dang / /
53b6(dkon brtsegs): bdud kyi dkyil 'khor shin du bcom byas shing / /dge ba'i phyogs kyang mi 'grib 'phel ba yin/ /rab 'byung de ni lam ngan spangs pa dang / /lam gyi rjes 'thun 'phags pa'i skye bos bstod/ /de ni
53b7(dkon brtsegs): dge ba chud za ma yin zhing / /de ni yongs su 'dzin pa spangs pa yin/ /khyim las grol ba nyon mongs mi 'phel zhing / /nyon mongs rnam grol bdud kyi 'ching ba med/ /rnam grol sems ni byang chub spyad
53b8(dkon brtsegs): pa spyod/ /spyod pa dag pas byang chub rnyed mi dka'/ /de nas rgyal po dge ba'i bkod pas tshigs su bcad pa de dag thos pa dang / 'dod pa'i dga' ba dang / longs spyod dang / rgyal srid kyi dbang phyug dag la
54a1(dkon brtsegs): mi lta bar gyur cing skyo la/ 'dod chags dang bral ba skyes par gyur te rab tu 'byung ba la sems gzhol bar gnas nas bcom ldan 'das de bzhin gshegs pa ri rab lta bu de la 'di
54a2(dkon brtsegs): skad ces gsol to/ /bcom ldan 'das bdag legs par gsungs pa'i chos 'dul ba la rab tu 'byung zhing bsnyen par rdzogs pa dge slong gi dngos po 'thob lags sam/ bcom ldan 'das
54a3(dkon brtsegs): de bzhin gshegs pa ri rab lta bu des bka' stsal pa/ rgyal po chen po rab tu 'byung ba ni dgag pa med pa ste/ sems can thams cad la yang bar du mi gcod cing skabs yod do/ /khyim na gnas
54a4(dkon brtsegs): pa ni nyon mongs pa'i nang na gnas pa yin gyis/ /gal te 'dod na ngas khyod la gdams shing rjes su bstan gyis khyod kyis kyang gtams shing rjes su bstan pa bzhin du bsgrub par bya'o/ /de nas
54a5(dkon brtsegs): bcom ldan 'das des rab tu 'byung ba'i skabs phye ba dang / rgyal po dge ba'i bkod pas bu stong po de dag la smras pa/ khyed cag las rgyal srid sgrub pa dang / sems can rnams chos yang dag
54a6(dkon brtsegs): par 'dzin du 'jug par spro ba su yod/ de dag thams cad kyis smras pa/ yab bdag cag kyang dad pas khyim nas khyim ma mchis par rab tu 'byung lags kyis/ bdag cag mi dor bar gsol/ rgyal
54a7(dkon brtsegs): pos smras pa/ gal te khyed cag thams cad rab tu byung na gling bzhi pa'i 'jig rten gyi khams thams cad kyi skye bo'i tshogs thams cad rab tu chud zos par 'gyur gyis khyed cag las gang sems
54a8(dkon brtsegs): can rnams la brtan pa'i snying rje chen po 'jug par 'gyur ba des rgyal srid bsgrubs la sems can rnams chos yang dag par 'dzin tu chug shig / de nas rgyal bu gzhon nu de dag gi nang nas rgyal bu gzhon nu snying
54b1(dkon brtsegs): rje cher sems shes bya ba des rang gi pha de dang / rgan rabs de dag la tshigs su bcas de smras pa/ rab 'byung yon tan du ma bsag pa zhes/ de bzhin gshegs pa rnams kyis gsungs mod kyi/ de
54b2(dkon brtsegs): lta lags kyang snying rjer gyur bas na/ /'gro la phan phyir rgyal srid bdag gis bsgrub/ /ji srid 'tsho bar bdag ni tshangs spyod cing / /gso sbyong yan lag brgyad pa blang bar bgyi/ /me tog rnams dang dri
54b3(dkon brtsegs): dang byug pa dang / /de bzhin chang yang myang bar mi bgyi'o/ /lus la rgyan rnams kyang ni mi thogs shing / /mchil lham mi 'tshal rin chen gtsug phud min/ /khri rkang gser las bgyis par
54b4(dkon brtsegs): mi nyal zhing / /rgyal po'i rkyen gyi gos kyang mi 'tshal lo/ /sil snyan glu dbyangs sgra la mi dga' zhing / /rma bya dang ba'i sgra la'ang dga' mi bgyid/ /skye bos mdun bdar bud med gnas spong zhing / /
54b5(dkon brtsegs): gcig pu mal na mchis nyal rlung mi g.yab/ /bdag ni gling nas gling du mchi bgyi zhing / /dge ba bcu rnams rab tu bshad par bgyi/ /khyim na gnas pa'i nongs pa bstan bgyi zhing / /rab tu 'byung
54b6(dkon brtsegs): ba'i bsngags pa'ang brjod par bgyi/ /gzugs dang longs spyod dbang phyug dregs pa yis/ /sangs rgyas chos dang dge 'dun bgrod mi bgyi/ /byang chub sems ni bskyed par mi bgyi zhing / /rtag
54b7(dkon brtsegs): tu yid byung srid gsum spyad par bgyi/ /sbyin dang snyan smra don spyod don 'thun bas/ /sems can bsdu ba la ni brtson bgyi zhing / /bla med theg chen dam pa 'di la yang / /srog chags bye ba mang po
54b8(dkon brtsegs): yongs smin bgyi/ /chos don mnyan cing bshad par bgyi slad du/ /nyin mo dus gsum mtshan mo dus gsum du/ /ri rab lta bu'i spyan sngar nyer mchi zhing / /de bzhin gshegs pa la ni mchod pa'ang
55a1(dkon brtsegs): bgyi/ /de nas bcom ldan 'das de bzhin gshegs pa ri rab lta bu des rgyal bu gzhon nu snying rje cher sems la legs so zhes bya ba byin te/ skyes bu dam pa legs so
55a2(dkon brtsegs): legs so/ /bslab pa brgyad kyi tshul khrims yang dag par blangs pa'i chos kyi yon tan des na khyim par gyur ba'i byang chub sems dpa' yang rab tu byung ba dang / yon tan mtshungs pa yin no/ /
55a3(dkon brtsegs): khyod kyi snying rje chen po des na rab tu byung ba'i yon tan yang sgrub par byed pa yin no/ /de nas rgyal po dge ba'i bkod pas rgyal bu gzhon nu snying rje cher sems rgyal srid la bzhag nas bu stong du gcig
55a4(dkon brtsegs): gis ma tshang ba dang / lhan cig tu bcom ldan 'das de'i bstan pa la dad pas khyim nas khyim med par rab tu byung bar gyur to/ /de dag rab tu byung nas kyang de bzhin gshegs pa des cho 'phrul
55a5(dkon brtsegs): bstan pa 'di nyid kyis de lta de ltar gdams shing rjes su bstan pas de dag gis ring po ma thogs par mngon par shes pa lnga bskyed par gyur to/ /gzungs dang / dran ba dang / chos mnyan pa'i
55a6(dkon brtsegs): shes pa yang bskyed par gyur to/ /rgyal bu gzhon nu snying rje cher sems kyang rgyal srid la dbang bskur nas zla ba nya'o cog na gling chen po bzhi po dag tu rjes su ston par byed de/ ci nas kyang srog chags
55a7(dkon brtsegs): dung phyur phrag dgu dang / bye ba phrag gnyis bla na med pa yang dag par rdzogs pa'i byang chub tu sems bskyed par 'gyur ba de lta de ltar sems can rnams la chos ston par gyur to/ /de dag thams
55a8(dkon brtsegs): c ad kyang bcom ldan 'das de bzhin gshegs pa ri rab lta bu de'i bstan pa la dad pas khyim nas khyim med par rab tu byung nas theg pa chen po 'dis bla na med pa yang dag par rdzogs pa'i byang chub
55b1(dkon brtsegs): las phyir mi ldog pa sha stag tu gyur to/ /shA ra dwa ti'i bu ji tsam du dge ba'i rtsa ba bskyed pa dang / yongs su sbyang ba byas pa'i sems can rnams kyi rten du gyur cing / dad pa bskyed par
55b2(dkon brtsegs): gyur ba'i gsung rab de la ltos/ shA ra dwa ti'i bu de'i tshe de'i dus na 'khor los sgyur ba'i rgyal po dge ba'i bkod pa zhes bya bar gyur ba de gzhan zhig yin pa snyam du khyod som nyi dang yid gnyis
55b3(dkon brtsegs): za bar gyur na/ shA ra dwa ti'i bu khyod kyis de ltar mi blta ste/ lha'i bu ded dpon 'di nyid de'i tshe de'i dus na 'khor los sgyur ba'i rgyal po dge ba'i bkod pa zhes bya bar gyur to/ /shA ra dwa ti'i bu de'i tshe
55b4(dkon brtsegs): de'i dus na chos smra ba'i dge slong chos kyi rgyal mtshan zhes bya bar gyur ba de gzhan zhig yin bsnyam du khyod som nyi dang yid gnyis za bar gyur na/ shA ra dwa ti'i bu khyod kyis de ltar mi blta ste/ 'jam
55b5(dkon brtsegs): dpal gzhon nur gyur ba 'di nyid de'i tshe de'i dus na chos smra ba'i dge slong chos kyi rgyal mtshan zhes bya bar gyur to/ /shA ra dwa ti'i bu de'i tshe de'i dus na rgyal po dge ba'i bkod pa de'i bu stong tham par gyur ba
55b6(dkon brtsegs): de dag gzhan zhig yin bsnyam du khyod som nyi dang yid gnyis za bar gyur na/ shA ra dwa ti'i bu khyod kyis de ltar mi blta ste/ bskal pa bzang po 'di nyid kyi sangs rgyas stong po dag de'i tshe de'i dus
55b7(dkon brtsegs): na rgyal po dge ba'i bkod pa de'i bu stong tham par gyur to/ /shA ra dwa ti'i bu de'i tshe de'i dus na rgyal bu snying rje cher sems shes bya bar gyur ba de gzhan zhig yin pa snyam du khyod som nyi dang yid
55b8(dkon brtsegs): gnyis za bar gyur na/ shA ra dwa ti'i bu khyod kyis de ltar mi blta ste/ nga nyid de'i tshe de'i dus na rgyal bu gzhon nu snying rje cher sems shes bya bar gyur to/ /shA ra dwa ti'i bu de ltar na sngon gyi byang chub
56a1(dkon brtsegs): sems dpa' bag yod pa rnams ni lhag pa'i bsam pa dang / shes bzhin gyi spyod pas bla na med pa yang dag par rdzogs pa'i byang chub tu nges par 'byung ba yin no/ /bcom
56a2(dkon brtsegs): ldan 'das kyis sngon gyi tshul dang ldan pa'i gtam 'di bshad pa na lha dang mi rnams kyi skye dgu las srog chags sum khri nyis stong bla na med pa yang dag par rdzogs pa'i byang chub tu sems skyes so/ /
56a3(dkon brtsegs): de nas tshe dang ldan pa shA ra dwa ti'i bus 'jam dpal gzhon nur gyur ba la 'di skad ces smras so/ /'jam dpal khyod ni lha'i bu ded dpon 'di dang lhan cig tu yun ring po nas tshangs par spyod pa spyad pa
56a4(dkon brtsegs): dang / sangs rgyas mang po la bsnyen bkur byas shing dge ba'i rtsa ba bskyed pa yin no/ /'jam dpal gyis smras pa/ btsun pa shA ra dwa ti'i bu tshangs par spyod pa zhes bya ba de ni 'phags pa'i yan
56a5(dkon brtsegs): lag brgyad pa'i tshig bla dgas yin la/ lam ni 'dus byas yin gyi/ kho bo ni 'dus ma byas su gtogs pa yin pas de'i phyir kho bo ni yun ring po nas tshangs par spyod pa ma yin no/ /btsun pa
56a6(dkon brtsegs): shA ra dwa ti'i bu tshangs par spyod pa zhes bya ba de ni spyod pa'i mtshan nyid yin gyi/ kho bo ni spyod pa med pa dang / rab tu spyod pa med pa yin te/ de'i phyir kho bo ni yun ring po nas tshangs par spyad pa ma yin no/ /
56a7(dkon brtsegs): btsun pa shA ra dwa ti'i bu tshangs par spyod pa zhes bya ba de ni gnyis su sbyor ba yin gyi/ kho bo ni gnyis su sbyor ba yang ma yin la/ gnyis su med par sbyor ba yang ma yin te/ de'i phyir kho bo ni yun
56a8(dkon brtsegs): ring po nas tshangs par spyad pa ma yin no/ /btsun pa shA ra dwa ti'i bu tshangs par spyod pa zhes bya ba de ni nyon mongs pa'i gnyen po yin gyi/ kho bo ni gnyen pos rab tu phye ba ma yin te/ de'i phyir kho bo ni yun ring
56b1(dkon brtsegs): po nas tshangs par spyad pa ma yin no/ /btsun pa shA ra dwa ti'i bu tshangs par spyod pa zhes bya ba de ni gzugs dang / sgra dang / dri dang / ro dang / reg bya dang / chos las 'byol ba yin gyi/ kho bo ni
56b2(dkon brtsegs): gzugs dang / sgra dang / dri dang / ro dang / reg bya dang / chos las 'byol ba ma yin te/ de'i phyir kho bo ni yun ring po nas tshangs par spyad pa ma yin no/ /btsun ba shA ra dwa ti'i bu tshangs par
56b3(dkon brtsegs): spyod pa zhes bya ba de ni bdud kyi lam las yang dag par 'da' ba yin gyi/ kho bo ni bdud kyi lam las yang dag par 'da' ba ma yin te/ de'i phyir kho bo ni yun ring po nas tshangs par spyad pa ma
56b4(dkon brtsegs): yin no/ /btsun pa shA ra dwa ti'i bu tshangs par spyod pa zhes bya ba de ni dge ba'i bshes gnyen thams cad yin gyi/ kho bo ni dge ba dang sdig pa la nges par sbyor bar mi byed de/ de'i phyir kho bo ni yun ring po
56b5(dkon brtsegs): nas tshangs par spyad pa ma yin no/ /btsun ba shA ra dwa ti'i bu tshangs par spyod pa zhes bya ba de ni nyan thos dang / rang sangs rgyas kyi skyon med pa thob pa yin gyi/ kho bo ni nyan thos dang / rang sangs rgyas kyi skyon
56b6(dkon brtsegs): med pa thob pa ma yin te/ de'i phyir kho bo ni yun ring po nas tshangs par spyad pa ma yin no/ /btsun pa shA ra dwa ti'i bu tshangs par spyod pa zhes bya de ni 'khor ba las 'byol ba yin gyi/ kho bo ni 'khor ba las
56b7(dkon brtsegs): 'byol ba ma yin te/ de'i phyir kho bo ni yun ring po nas tshangs par spyad pa ma yin no/ /btsun pa shA ra dwa ti'i bu tshangs par spyod pa zhes bya ba ni mya ngan las 'das pa'i lam du 'gro ba yin gyi/ kho bo ni mya
56b8(dkon brtsegs): ngan las 'das pa don du gnyer ba ma yin te/ de'i phyir kho bo ni yun ring po nas tshangs par spyad pa ma yin no/ /btsun ba shA ra dwa ti'i bu gang yang khyod 'di skad du 'jam dpal khyod ni sangs rgyas mang po la bsnyen
57a1(dkon brtsegs): bkur byas pa yin no zhes zer ba ni/ btsun ba shA ra dwa ti'i bu de bzhin gshegs pa la ni bsnyen bkur bya bar mi nus so/ /de ci'i phyir zhe na/ de bzhin gshegs pa ni gzugs
57a2(dkon brtsegs): med cing bstan du med pa yin pas de la bsnyen bkur bya bar mi nus pa dang / de bzhin gshegs pa ni tshor ba med cing tshor ba thams cad rgyun bcad pa yin pas de la bsnyen bkur bya bar mi nus pa dang / de bzhin
57a3(dkon brtsegs): gshegs pa ni 'du shes med cing 'du shes kyi mdung pa thams cad dang bral ba yin pas de la bsnyen bkur bya bar mi nus pa dang / de bzhin gshegs pa ni 'du byed rnams med cing 'dus ma byas brnyes pa yin
57a4(dkon brtsegs): pas de la bsnyen bkur bya bar mi nus pa dang / de bzhin gshegs pa ni rnam par shes pa med cing yid gnas pa med pa yin pas de la bsnyen bkur bya bar mi nus pa dang / de bzhin gshegs pa ni mig dang
57a5(dkon brtsegs): gzugs kyi yul ma yin zhing stong pa nyid kyi spyod yul yin pas de la bsnyen bkur bya bar mi nus pa dang / de bzhin gshegs pa ni rna ba dang sgra'i yul ma yin zhing mtshan ma med pa'i yul yin pas de la
57a6(dkon brtsegs): bsnyen bkur bya bar mi nus pa dang / de bzhin gshegs pa ni sna dang dri'i yul ma yin zhing gnyis dang bral ba yin pas/ de la bsnyen bkur bya bar mi nus pa dang / de bzhin gshegs pa ni lce dang ro'i yul
57a7(dkon brtsegs): ma yin zhing rnam par rig pa med pa'i mtshan nyid yin pas de la bsnyen bkur bya bar mi nus pa dang / de bzhin gshegs pa ni lus dang reg bya'i yul ma yin zhing thogs pa med pa'i mtshan nyid yin pas de la
57a8(dkon brtsegs): bsnyen bkur bya bar mi nus pa dang / de bzhin gshegs pa ni yid dang chos kyi yul ma yin zhing chos kyi dbyings su yang dag par 'du ba yin pas de la bsnyen bkur bya bar mi nus pa dang / de bzhin gshegs pa
57b1(dkon brtsegs): ni de bzhin nyid la gnas pa yin pas de la bsnyen bkur bya bar mi nus pa dang / de bzhin gshegs pa ni yang dag pa'i mtha' dang 'thun par zhugs pa yin pas de la bsnyen bkur bya bar mi nus pa dang / de
57b2(dkon brtsegs): bzhin gshegs pa ni chos kyi dbyings kyis rab tu phye ba yin pas de la bsnyen bkur bya bar mi nus pa dang / de bzhin gshegs pa ni chen po stong pa nyid la zhugs pa yin pas de la bsnyen bkur bya bar
57b3(dkon brtsegs): mi nus pa dang / de bzhin gshegs pa ni rang bzhin mnyam pa nyid yin pas de la bsnyen bkur bya bar mi nus pa dang / de bzhin gshegs pa ni spros pa thams cad yang dag par chad pa yin pas
57b4(dkon brtsegs): de la bsnyen bkur bya bar mi nus pa dang / de bzhin gshegs pa ni dmigs pa med pa la zhugs pa yin pas de la bsnyen bkur bya bar mi nus pa dang / de bzhin gshegs pa ni rnam par shes pa
57b5(dkon brtsegs): la mi gnas pa yin pas de la bsnyen bkur bya bar mi nus pa dang / de bzhin gshegs pa ni khams gsum na mi gnas pa yin pas de la bsnyen bkur bya bar mi nus pa dang / de bzhin gshegs
57b6(dkon brtsegs): pa ni zag pa med pa yin pas de la bsnyen bkur bya bar mi nus pa dang / de bzhin gshegs pa ni 'jig rten 'di dang / 'jig rten pha rol la mi gnas pa yin pas de la bsnyen bkur bya bar mi nus pa
57b7(dkon brtsegs): dang / de bzhin gshegs pa ni zhi zhing rab tu zhi la nye bar zhi ba yin pas de la bsnyen bkur bya bar mi nus pa dang / de bzhin gshegs pa ni lus dang ngag dang yid dang bral ba yin pas de la bsnyen bkur bya bar
57b8(dkon brtsegs): mi nus pa dang / de bzhin gshegs pa ni kha dog dang / gzugs dang / dbyibs dang bral ba yin pas de la bsnyen bkur bya bar mi nus pa dang / de bzhin gshegs pa ni thams cad du ma smad cing kha na
58a1(dkon brtsegs): ma tho ba med pa yin pas de la bsnyen bkur bya bar mi nus pa dang / de bzhin gshegs pa ni spyod lam thams cad la yang dag par mi gnas pa yin pas de la bsnyen bkur bya
58a2(dkon brtsegs): bar mi nus pa dang / btsun pa shA ra dwa ti'i bu de bzhin gshegs pa ni thams cad du skur ba gdab tu med cing nam mkha' la bris pa lta bu yin pas de la bsnyen bkur bya bar mi nus pa'i phyir ro/ /btsun pa
58a3(dkon brtsegs): shA ra dwa ti'i bu gang yang khyod 'di skad du 'jam dpal khyod ni dge ba'i rtsa ba yin no zhes zer ba la/ btsun pa shA ra dwa ti'i bu dge ba'i rtsa ba de ni 'jig tshogs kyi rtsa ba ma yin pa dang / ma rig pa
58a4(dkon brtsegs): dang / srid pa'i sred pa rtsa ba ma yin pa dang / 'dod chags dang / zhe sdang dang / gti mug gi rtsa ba ma yin pa dang / phyin ci log bzhi rtsa ba ma yin pa dang / phung po lnga rtsa ba ma yin pa dang / skye mched
58a5(dkon brtsegs): drug rtsa ba ma yin pa dang / rnam par shes pa'i gnas bdun rtsa ba ma yin pa dang / log pa brgyad rtsa ba ma yin pa dang / kun nas mnar sems kyi dngos po dgu rtsa ba ma yin pa dang / sems
58a6(dkon brtsegs): can gyi gnas dgu rtsa ba ma yin pa dang / mi dge ba bcu'i las kyi lam rtsa ba ma yin pa gang yin pa de ni dge ba'i rtsa ba yin no/ /btsun pa shA ra dwa ti'i bu bgrod pa gcig pa'i lam la mngon par zhen pa rtsa
58a7(dkon brtsegs): ba ma yin pa dang / rig pa dang rnam par grol ba la yongs su rtog pa rtsa ba ma yin pa dang / lhag pa'i tshul khrims kyi bslab pa dang / lhag pa'i sems kyi bslab pa dang / lhag pa'i shes
58a8(dkon brtsegs): rab kyi bslab pas rlom sems su byed pa rtsa ba ma yin pa dang / bden pa bzhi po dag la yongs su rtog pa rtsa ba ma yin pa dang / dbang po lngar 'du shes pa rtsa ba ma yin pa dang / mngon par shes pa drug la
58b1(dkon brtsegs): dmigs pa rtsa ba ma yin pa dang / byang chub kyi yan lag bdun la sgro 'dogs pa rtsa ba ma yin pa dang / 'phags pa'i lam yan lag brgyad pas rlom sems su byed pa rtsa ba ma yin pa dang / mthar
58b2(dkon brtsegs): kyis gnas pa'i snyoms par 'jug pa dgu la lta ba skyed pa rtsa ba ma yin pa dang / mi slob pa'i chos bcu la mngon par zhen pa rtsa ba ma yin pa gang yin pa de ni dge ba'i rtsa ba yin no/ /phung po'i bdud
58b3(dkon brtsegs): rtsa ba ma yin pa dang / nyon mongs pa'i bdud rtsa ba ma yin pa dang / 'chi bdag gi bdud rtsa ba ma yin pa dang / lha'i bu'i bdud rtsa ba ma yin pa gang yin pa de ni dge ba'i rtsa ba yin no/ /sgrib pa rtsa ba ma
58b4(dkon brtsegs): yin pa dang / chod pa dang kun nas ldang ba rtsa ba ma yin pa dang / 'gyod pa rtsa ba ma yin pa gang yin pa de ni dge ba'i rtsa ba yin no/ /bdag tu lta ba rtsa ba ma yin pa dang / sems can tu lta ba rtsa ba ma yin
58b5(dkon brtsegs): pa dang / srog tu lta ba rtsa ba ma yin pa dang / gso ba dang / gang zag tu lta ba rtsa ba ma yin pa gang yin pa de ni dge ba'i rtsa ba yin no/ /'byung bar lta ba rtsa ba ma yin pa dang / 'jig par lta ba rtsa ba ma
58b6(dkon brtsegs): yin pa dang / chad par lta ba rtsa ba ma yin pa dang / rtag par lta ba rtsa ba ma yin pa gang yin pa de ni dge ba'i rtsa ba yin no/ /tshul bzhin ma yin pa rtsa ba ma yin pa dang / ma rig pa rtsa ba ma yin pa dang / 'du
58b7(dkon brtsegs): byed rtsa ba ma yin pa dang / rnam par shes pa rtsa ba ma yin pa dang / ming dang gzugs rtsa ba ma yin pa dang / skye mched drug rtsa ba ma yin pa dang / reg pa rtsa ba ma yin pa dang / tshor ba rtsa ba ma yin pa dang /
58b8(dkon brtsegs): sred pa rtsa ba ma yin pa dang / len pa rtsa ba ma yin pa dang / srid pa rtsa ba ma yin pa dang / skye ba rtsa ba ma yin pa dang / rga shi rtsa ba ma yin pa dang / nad dang / sdug bsngal dang / yid mi bde ba dang /
59a1(dkon brtsegs): 'khrug pa rtsa ba ma yin pa gang yin pa de ni dge ba'i rtsa ba yin no/ /'dod pa'i khams rtsa ba ma yin pa dang / gzugs kyi khams rtsa ba ma yin pa dang / gzugs med pa'i
59a2(dkon brtsegs): khams rtsa ba ma yin pa gang yin pa de ni dge ba'i rtsa ba yin no/ /sbyin bas rlom sems su byed pa rtsa ba ma yin pa dang / tshul khrims dang / bzod pa dang / brtson 'grus dang / bsam gtan
59a3(dkon brtsegs): dang / shes rab kyis rlom sems su byed pa rtsa ba ma yin pa gang yin pa de ni dge ba'i rtsa ba yin no/ /byams pa dang / snying rje dang / dga' ba dang / btang snyoms kyis rlom sems su byed
59a4(dkon brtsegs): pa rtsa ba ma yin pa gang yin pa de ni byang chub sems dpa'i dge ba'i rtsa ba yin no/ /nyan thos dang / rang sangs rgyas 'dod pa rtsa ba ma yin pa gang yin pa de ni byang chub sems dpa'i dge ba'i rtsa ba yin
59a5(dkon brtsegs): no/ /byams pa chen po dang / snying rje chen po'i rtsa ba dang / thams cad mkhyen pa nyid kyi sems mi 'dor ba'i rtsa ba dang / sems can yongs su smin par byed pa'i rtsa ba dang / dam pa'i chos yongs
59a6(dkon brtsegs): su 'dzin pa'i rtsa ba dang / bdog pa thams cad yongs su gtong ba'i rtsa ba dang / rnam par smin pa la re ba med pa'i rtsa ba dang / tshul khrims dang / bslab pa thams cad yang dag par len pa'i rtsa ba dang /
59a7(dkon brtsegs): brgya byin dang / tshangs pa dang / 'jig rten skyong ba yang mi 'dod pa'i rtsa ba dang / bzod pa dang / zhi ba dang / dul ba dang / nges pa'i rtsa ba dang / bdag dang / gzhan la yang mi gnod pa'i rtsa ba dang /
59a8(dkon brtsegs): brtan pa'i brtson 'grus chen po rtsom pa'i rtsa ba dang / dman pa'i chos yang dag par mi sdud pa'i rtsa ba dang / bsam gtan gyi rtsa ba dang / bsam gtan gyi ro myang bar mi byed pa'i rtsa ba dang / shes rab kyi rtsa
59b1(dkon brtsegs): ba dang / btang snyom kyang ma yin pa'i rtsa ba dang / thabs kyi rtsa ba dang / thams cad kyi rjes su 'jug pa'i rtsa ba gang yin pa de ni byang chub sems dpa'i dge ba'i rtsa ba yin no/ /dkon mchog gsum
59b2(dkon brtsegs): gyi gdung rgyun mi gcod pa'i rtsa ba dang / stobs bcu dang / mi 'jigs pa'i rtsa ba dang / sangs rgyas kyi chos thams cad yongs su sgrub pa'i rtsa ba gang yin pa de ni byang chub sems dpa'i dge ba'i rtsa
59b3(dkon brtsegs): ba yin no/ /lus dang / ngag dang / sems kyi rgyun gyi rtsa ba gang yin pa de ni byang chub sems dpa'i dge ba'i rtsa ba yin no/ /gzungs kyi shes pa thob pa gang yin pa de ni byang chub sems dpa'i dge ba'i
59b4(dkon brtsegs): rtsa ba yin no/ /spobs pa mi chod pa'i rtsa ba gang yin pa de ni byang chub sems dpa'i dge ba'i rtsa ba yin no/ /mngon par shes pa dang / rig pa thob pa'i rtsa ba gang yin pa de ni byang chub sems dpa'i dge ba'i rtsa
59b5(dkon brtsegs): ba yin no/ /sangs rgyas kyi zhing yongs su dag par byed pa'i rtsa ba gang yin pa de ni byang chub sems dpa'i dge ba'i rtsa ba yin no/ /byang chub kyi snying por 'gro ba byin gyis rlob pa'i rtsa ba gang yin pa dang / lan gsum
59b6(dkon brtsegs): du bzlas te chos kyi 'khor lo rnam pa bcu gnyis su bskor ba'i rtsa ba gang yin pa de ni byang chub sems dpa'i dge ba'i rtsa ba yin no/ /'jam dpal gzhon nur gyur bas don gyi gzhi rnam par nges par
59b7(dkon brtsegs): bstan pa gsum po 'di bshad pa na thams cad dang ldan pa'i 'khor des legs so zhes bya ba byin nas thams cad dang ldan pa'i 'khor des bcom ldan 'das dang / 'jam dpal gzhon nur gyur ba la me
59b8(dkon brtsegs): tog rnam pa sna tshogs dag gis mngon par gtor nas tshig 'di skad du sangs rgyas kyi zhing gang na 'jam dpal gzhon nur gyur ba gnas pa der ni de bzhin gshegs pa gnyis byung ba yin par rig par bya'o/ /
60a1(dkon brtsegs): sems can gang dag 'jam dpal gzhon nur gyur bas bstan pa 'di thos nas mi skrag mi dngang zhing dngang bar mi 'gyur ba de dag ni dge ba'i rtsa ba dan don dang ldan pa ma yin no/ /de dag
60a2(dkon brtsegs): gis ni bdud kyi las thams cad bkag pa ma yin no/ /de ni theg pa chen po 'di la snang ba thob pa yin no zhes kyang smras so/ /de nas bcom ldan 'das kyis thams cad dang ldan pa'i 'khor
60a3(dkon brtsegs): des smras pa la rjes su thugs rang ba mdzad nas lha'i bu ded dpon la 'di skad ces bka' stsal to/ /lha'i bu gang dag 'jam dpal gzhon nur gyur bas bshad pa de thos nas mos par 'gyur
60a4(dkon brtsegs): ba de yang cho 'phrul chen po yin te/ de dag ni de las gzhan pa'i cho 'phrul rnams kyis skrag par mi 'gyur ro/ /de ci'i phyir zhe na/ lha'i bu 'di lta ste/ rtag par 'du shes pa'i sems can rnams
60a5(dkon brtsegs): la mi rtag par bshad pa dang / bde bar 'du shes pa rnams la sdug bsngal bar bshad pa dang / bdag tu 'du shes pa rnams la bdag med par bshad pa dang / sdug par 'du shes pa rnams la mi sdug
60a6(dkon brtsegs): par bshad pa dang / dngos por 'du shes pa rnams la dngos po med par bshad pa dang / lta bar 'du shes pa rnams la stong par bshad pa dang / mtshan mar 'du shes pa rnams la mtshan ma med par bshad pa
60a7(dkon brtsegs): dang / khams gsum par 'du shes pa rnams la smon pa med par bshad pa dang / ngar 'dzin pa dang / nga yir 'dzin pa rnams la lta ba'i rnam pa thams cad dang bral bar bshad pa de ni 'jig rten gyi
60a8(dkon brtsegs): 'jigs pa chen po yin te/ gang dag de la skrag par mi 'gyur ba de dag ni yang dag par dul ba yin pas na yang dag par dul ba rnams ni gang la yang skrag par mi 'gyur ba'i phyir ro/ /de ci'i phyir zhe na/
60b1(dkon brtsegs): de gang las skrag par 'gyur ba'i chos 'di lta ste/ ngar 'dzin pa yongs su 'dzin pa dang / nga yir 'dzin pa yongs su 'dzin pa de dag des yongs su ma bzung bas yongs su bzung ba la rten med
60b2(dkon brtsegs): pa dang / rten med pa la g.yo ba med pa dang / g.yo ba med pa la 'gul ba med pa dang / 'gul ba med pa la blang ba med pa dang / blang ba med pa la dor ba med pa dang / dor ba med pa la 'dzin pa med pa
60b3(dkon brtsegs): dang / 'dzin pa med pa la mchog tu 'dzin pa med pa dang / mchog tu 'dzin pa med pa la phyin ci log med pa dang / phyin ci log med pa la log pa nyid med pa dang / log pa nyid dang bral ba ni yang dag
60b4(dkon brtsegs): par sgrub pa yin pa dang / yang dag par sgrub pa ni yang dag par lta ba yin pa dang / yang dag par lta ba ni yang dag pa'i ting nge 'dzin gyi bar dag yin pa dang / yang dag pa'i ting nge 'dzin la gnas pa la
60b5(dkon brtsegs): rnam par g.yeng ba med pa dang / sems rnam par mi g.yeng ba la gnas pa med pa dang / sems mi gnas pa la gnas med pa dang / sems kyi gnas med pa la rnam par shes pa'i gnas med pa dang /
60b6(dkon brtsegs): rnam par rig pa med pa la brtag cing bsal ba med pa dang / brtag cing bsal ba dang bral bas dmigs pa spangs pa dang / dmigs pa med par gnas pa la sgrib pa med pa dang / sgrib pa med par gnas
60b7(dkon brtsegs): pa la rlom sems med pa dang / gang gis tshe rlom sems med pa de'i tshe lhag par rlom pa med pa dang / gang gi tshe lhag par rlom ba med pa de'i tshe bdag dang gzhan du mthong ba med pa dang / med pa la yongs su
60b8(dkon brtsegs): gdung ba med pa dang / yongs su gdung ba med pa la sgyid lug pa med pa dang / sgyid lug pa med pa la nyon mongs pa'i rgyu med pa dang / nyon mongs pa can ma yin pa'i sems la gsal ba snang ba dang / gsal
61a1(dkon brtsegs): ba thog pas ye shes mthong ba dang / ye shes mthong ba la gnas pa'i sems kyi shes pa rgya che ba dang / sems kyi shes pa rgya chen po gnas pa la bdud kyis glags mi rnyed pa dang /
61a2(dkon brtsegs): bdud dang phyir rgol ba nges par bcom pa la sgrib pa med pa mngon du gyur ba dang / sgrib pa med pa la gnas pa la sangs rgyas kyi chos thams cad mngon du gyur ba'i phyir ro/ /lha'i bu gang byas pa med cing
61a3(dkon brtsegs): skye ba med pa'i chos rnams la chos kyi go rims kyi mtshams sbyar ba de ltar ston pa de yang cho 'phrul chen po yin no/ /de nas tshe dang ldan pa shA ra dwa ti'i bus 'jam dpal gzhon gyur ba la 'di skad
61a4(dkon brtsegs): ces smras so/ /kho bo cag 'jam dpal gzhon nur gyur ba la ci dang ci 'dri ba de dang de nyid kyi tshig gi mtshams las sangs rgyas kyi chos thams cad snang ngo / /'jam dpal gyis smras pa/ btsun
61a5(dkon brtsegs): pa shA ra dwa ti'i bus chos thams cad ni bdag po med pa ste/ de dag ni ji ltar 'dod pa de bzhin du sgrub par byed do/ /btsun pa shA ra dwa ti'i bu chos thams cad ni mi zad pa ste/ de dag ni ji ltar 'dod pa de bzhin
61a6(dkon brtsegs): du ston par byed do/ /btsun pa shA ra dwa ti'i bu chos thams cad ni bems po ste/ de dag ni ji ltar 'dod pa de bzhin du brjod par byed do/ /btsun pa shA ra dwa ti'i bu chos thams cad ni ther zug tu gnas pa ma
61a7(dkon brtsegs): yin pa ste/ de dag ni ji ltar 'dod pa de bzhin du rnam par 'jog par byed do/ /btsun pa shA ra dwa ti'i bu chos thams cad ni mthong ba med pa ste/ de dag ni ji ltar 'dod pa de bzhin du rnam par dgod par byed do/ /
61a8(dkon brtsegs): btsun pa shA ra dwa ti'i bu chos thams cad ni btang snyoms pa ste/ de dag ni ji ltar 'dod pa de bzhin du 'chad par byed do/ /btsun pa shA ra dwa ti'i bu chos de dag ni gang nas kyang ma blangs/ gang du yang ma khrid
61b1(dkon brtsegs): pa ste/ de dag ni bsags pa yang ma yin/ spungs pa yang ma yin no/ /de dag ni bshad kyang rung / ma bshad kyang rung ste/ chos kyi de bzhin nyid mi 'dor ba yin no/ /sems can thams cad kyi
61b2(dkon brtsegs): yi ge 'byung ba gang yin pa dang / sangs rgyas thams cad kyi chos bstan pa'i yi ge 'byung ba gang yin pa'i yi ge de dag thams cad ni lus las kyang ma byung / sems las kyang ma byung ba ste/ rgyu
61b3(dkon brtsegs): dang rkyen nyid las byung ba yin no/ /ji ltar yi ge rnams la bsags pa med pa de bzhin du sems dang sems las byung ba'i chos rnams la yang bsags pa med do/ /ji ltar sems dang sems las
61b4(dkon brtsegs): byung ba'i chos rnams la bsags pa med pa de bzhin du nyon mongs pa'i dmigs pa thams cad la yang bsags pa med do/ /ji ltar nyon mongs pa'i dmigs pa thams cad la bsags pa med pa de
61b5(dkon brtsegs): bzhin du shes pa gang gis nyon mongs pa rnams spangs pa'i shes pa de la yang bsags pa med de/ btsun ba shA ra dwa ti'i bu gang mi gnas pa'i shes pas mi gnas pa'i nyon mongs pa rnams
61b6(dkon brtsegs): spangs pa de yang cho 'phrul chen po yin no/ /de nas lha'i bu ded dpon gyis 'jam dpal gzhon nur gyur ba la 'di skad ces smras so/ /'jam dpal byang chub sems dpa' rnams kyi shes pa gang yin
61b7(dkon brtsegs): 'jam dpal gyis smras pa/ lha'i bu sdug bsngal yongs su shes pa'i shes pa dang / phung po yongs su spangs pa la yongs su skyo ba med pa'i shes pa dang / kun 'byung ba shes pa dang / dge ba'i
61b8(dkon brtsegs): rtsa ba yang dag par bsdu ba shes pa dang / 'gog pa shes pa dang / skye ba shes pa dang / 'byung ba shes pa dang / lam shes pa dang / lam ngan pa rnam par bcad pa shes pa dang / rgyu shes pa dang /
62a1(dkon brtsegs): chud mi za ba shes pa dang / 'bras bu shes pa dang / mngon sum du bya ba shes pa dang / rkyen shes pa dang / tshogs bsags pa shes pa dang / bden pa shes pa dang / sangs
62a2(dkon brtsegs): rgyas kyi ye shes la lta zhing thob par bya ba shes pa dang / rten cing 'brel bar 'byung ba shes pa dang / 'byung ba la mngon par zhen pa med pa shes pa dang / phung po shes pa dang / phung po'i bdud spang ba shes
62a3(dkon brtsegs): pa dang / khams shes pa dang / chos kyi dbyings dbyer med pa shes pa dang / skye mched shes pa dang / grong stong pa lta bur so sor rtog pa shes pa dang / sbyin pa shes pa dang / dus dang dus ma yin
62a4(dkon brtsegs): pa las mi 'da' ba shes pa dang / tshul khrims shes pa dang / tshul khrims 'chal ba'i sems can yongs su smin par bya ba shes pa dang / bzod pa shes pa dang / sems can rjes su srung
62a5(dkon brtsegs): ba shes pa dang / brtson 'grus shes pa dang / legs pa'i las bya ba shes pa dang / bsam gtan shes pa dang / bsam gtan las ldog pa shes pa dang / shes rab shes pa dang / lta ba yongs
62a6(dkon brtsegs): su shes pa dang / thabs shes pa dang / sems can yongs su smin par bya ba shes pa dang / byams pa shes pa dang / sems can bskyab pa shes pa dang / snying rje shes pa dang / yongs su mi skyo ba
62a7(dkon brtsegs): shes pa dang / dga' ba shes pa dang / chos la dga' zhing rab tu dga' la mchog tu dga' ba shes pa dang / btang snyoms shes pa dang / sangs rgyas kyi chos yongs su sgrub pa shes pa dang / sems
62a8(dkon brtsegs): can gzhug pa shes pa dang / tha snyad shes pa dang / dran pa nye bar gzhag pa shes pa dang / gnas med pa la gnas pa shes pa dang / yang dag pa'i spong ba shes pa dang / mnyam pa nyid dang mi 'gal ba
62b1(dkon brtsegs): shes pa dang / rdzu 'phrul gyi rkang pa shes pa dang / mngon par 'du bya ba med par so sor rtog pa shes pa dang / dad pa'i dbang po dang / stobs shes pa dang / chags pa thams cad las yang dag par 'da' ba
62b2(dkon brtsegs): shes pa dang / brtson 'grus kyi dbang po dang / stobs shes pa dang / nyon mongs pa thams cad kyis mi tshugs pa shes pa dang / dran pa'i dbang po dang / stobs shes pa dang / chos thams cad mi
62b3(dkon brtsegs): brjed pa shes pa dang / ting nge 'dzin gyi dbang po dang / stobs shes pa dang / chos thams cad mnyam pa nyid du shes pa dang / shes rab kyi dbang po dang / stobs shes pa dang / sems can thams
62b4(dkon brtsegs): cad kyi dbang po mchog dang mchog ma yin pa shes pa dang / byang chub kyi yan lag shes pa dang / rang byung gi ye shes rjes su rtogs pa shes pa dang / lam shes pa dang / lam thams cad las yang
62b5(dkon brtsegs): dag par 'da' ba shes pa dang / snying rje chen po la lhag par dmigs pa shes pa dang / zad pa shes pa dang / dge ba'i rtsa ba thams cad mi zad pa shes pa dang / skye ba med pa shes pa dang / mi skye ba'i
62b6(dkon brtsegs): chos la bzod pa thob pa shes pa dang / sangs rgyas rjes su dran pa shes pa dang / sangs rgyas kyi sku yongs su 'grub pa shes pa dang / chos rjes su dran pa shes pa dang / chos kyi 'khor lo rab tu bskor ba
62b7(dkon brtsegs): shes pa dang / dge 'dun rjes su dran pa shes pa dang / phyir mi ldog pa'i byang chub sems dpa'i dge 'dun yang dag par 'du ba shes pa dang / gtong ba rjes su dran pa shes pa dang / sems can thams
62b8(dkon brtsegs): cad yongs su mi gtong pa shes pa dang / tshul khrims rjes su dran pa shes pa dang / smon lam thams cad yongs su rdzogs par bya ba shes pa dang / lha rjes su dran pa shes pa dang / sdig pa thams cad mi
63a1(dkon brtsegs): bya bar shes pa dang / sems can gyi dbang po shes pa dang / rim pa rjes su rtogs pa shes pa dang / thos pa'i tshogs yongs su rdzogs par bya ba shes pa dang / tshogs
63a2(dkon brtsegs): thams cad kyis mi ngoms pa shes pa dang / sman thams cad shes pa dang / rkyen ji lta ba bzhin du spyod pa shes pa dang / gnas dang gnas ma yin pa shes pa dang / gnas ma yin pa mi bya bar
63a3(dkon brtsegs): shes pa dang / stobs bcu shes pa dang / nyan thos dang rang sangs rgyas thams cad kyi theg pa dang rjes su 'thun pa shes pa dang / mi 'jigs pa shes pa dang / bar du gcod pa dang / bar du
63a4(dkon brtsegs): gcod pa ma yin pa'i chos rjes su rtogs pa shes pa dang / 'das pa'i dus la ma thogs pa'i shes pa dang / rnam par shes pa mi gnas par shes pa dang / ma 'ongs pa'i dus la ma thogs
63a5(dkon brtsegs): pa'i shes pa dang / chos thams cad las yang dag par mi 'da' ba shes pa dang / da ltar byung ba'i dus la ma thogs pa'i shes pa dang / gnas pa med pa dang / rab tu gnas pa med pa shes
63a6(dkon brtsegs): pa dang / lus sngon du 'gro ba shes pa dang / sems can thams cad kyi lus kyi las 'jug pa dang / ngag sngon du 'gro ba shes pa dang / sems can thams cad kyi sgra rab tu dbye ba shes pa dang /
63a7(dkon brtsegs): yid sngon du 'gro ba shes pa dang / sems can thams cad kyi spyod pa rnam par g.yo ba rjes su rtogs pa'i shes pa dang / 'khrul pa med pa'i shes pa dang / sems can thams cad kyi 'khrul
63a8(dkon brtsegs): pa rjes su rtogs pa'i shes pa dang / nyon mongs pa dang bral ba'i shes pa dang / sems can thams cad kyi nyon mongs pa dang / rtsod pa nye bar zhi bar bya ba shes pa dang / mi brjed pa'i shes pa dang /
63b1(dkon brtsegs): sems rnam par g.yengs pa'i sems can dran pa la 'jog pa shes pa dang / dgongs pa rab tu 'dzin pa shes pa dang / sems can le lo can yongs su gzung ba shes pa dang / sangs rgyas
63b2(dkon brtsegs): kyi chos ma 'dres pa shes pa dang / gdul ba'i sems can 'dul ba rjes su rtogs pa'i shes pa dang / thabs shes pa dang / shes rab shes pa ste/ lha'i bu de ni byang chub sems dpa'i shes
63b3(dkon brtsegs): pa yin te/ shes pa de dang ldan pa'i byang chub sems dpa' ni sangs rgyas kyi ye shes chags pa med pa 'thob bo/ /lha'i bus smras pa/ 'jam dpal ji tsam du byang chub sems dpa' rnams kyi shes
63b4(dkon brtsegs): pa bsam gyis mi khyab pa de dang / 'jig rten gsum po thams cad las khyad par du 'phags pa'i shes pa de ni ngo mtshar to/ /shes pa de ni go cha dan don dang ldan pas yang dag par bsdu bar mi nus so/ /'jam dpal
63b5(dkon brtsegs): gang de lta bu'i shes pa skyed par byed pa de yang cho 'phrul chen po yin no/ / bam po gsum pa ste tha ma/ 'jam dpal ji ltar na byang chub sems dpa' go cha legs par bgos pa yin/
63b6(dkon brtsegs): 'jam dpal gyis smras pa/ lha'i bu gang gi tshe byang chub sems dpa' rang bzhin gyis yongs su mya ngan las 'das pa'i sems can rnams la skrag par mi 'gyur ba de lta bu'i byang chub sems dpa' ni go cha
63b7(dkon brtsegs): legs par bgos pa yin no/ /smras pa/ 'jam dpal ci'i phyir byang chub sems dpa' zhes bya/ smras pa/ lha'i bu byang chub kyi gnas kyi rjes su 'jug pas byang chub sems dpa' zhes bya'o/ /smras
63b8(dkon brtsegs): pa/ 'jam dpal ci'i phyir sems dpa' chen po zhes bya/ smras pa/ lha'i bu brtsams pa chen po nyams 'og tu chud par byed pa dang / ye shes chen po yongs su rdzogs par byed pas sems dpa' chen po
64a1(dkon brtsegs): zhes bya'o/ smras pa/ 'jam dpal ci'i phyir sems can mchog ces bya/ smras pa/ lha'i bu shes rab kyis gzung ba med pa'i chos la 'jug pa dang / thabs kyis chos thams
64a2(dkon brtsegs): cad yang dag par bsdus pas de'i phyir sems can mchog ces bya'o/ /smras pa/ 'jam dpal ci'i phyir sems can dag pa zhes bya/ smras pa/ lha'i bu gang nyon mongs pa'i dri ma rnams dang lhan
64a3(dkon brtsegs): cig mi gnas shing sems can thams cad kyi nyon mongs pa spang ba'i phyir brtson 'grus rtsom par yang byed pas de'i phyir sems can dag pa zhes bya'o/ /smras pa/ 'jam dpal ci'i phyir sems can
64a4(dkon brtsegs): rnam par dag pa zhes bya/ smras pa/ lha'i bu 'di ltar sems can thams cad nges par 'byung ba'i lam rnam par sbyong bar byed pas de'i phyir sems can rnam par dag pa zhes bya'o/ /smras pa/ 'jam
64a5(dkon brtsegs): dpal ci'i phyir 'dren pa zhes bya/ smras pa/ lha'i bu 'di ltar de la gnas nas sems can grangs med dpag tu med pa dag yongs su smin par byed pas de'i phyir 'dren pa zhes bya'o/ /smras pa/
64a6(dkon brtsegs): 'jam dpal ci'i phyir rnam par 'dren pa zhes bya/ smras pa/ lha'i bu 'di ltar gdul ba'i sems can rnams shin du 'dul ba la rab tu 'god par byed pas de'i phyir rnam par 'dren pa zhes bya'o/ /smras pa/
64a7(dkon brtsegs): 'jam dpal ji ltar na byang chub sems dpa' dpa' ba yin/ smras pa/ lha'i bu ji tsam gyis bdud dang phyir rgol ba nges par bcom zhing sems can yongs su smin par bya ba'i phyir srid pa len par byed pa
64a8(dkon brtsegs): de tsam gyis na byang chub sems dpa' dpa' ba yin no/ /smras pa/ 'jam dpal ji ltar na byang chub sems dpa' thul bar dka' ba yin/ smras pa/ lha'i bu 'di ltar sngon dam bcas pa dang / sngon gyi
64b1(dkon brtsegs): bsam pa yongs su rdzogs par byed pas nyan thos dang / rang sangs rgyas kyi theg pa dag la 'dod par mi byed pa de lta bu ni thul bar dka' ba yin no/ /smras pa/ 'jam dpal ji ltar na byang chub
64b2(dkon brtsegs): sems dpa' mngon par 'phags pa yin/ smras pa/ lha'i bu gang gi tshe 'phags pa'i shes rab dang thabs kyis sems can yongs su smin par bya ba dang / dam pa'i chos yongs su gzungs
64b3(dkon brtsegs): ba'i phyir kun du snang ba de tsam gyis na byang chub sems dpa' mngon par 'phags pa yin no/ /smras pa/ 'jam dpal ji ltar na byang chub sems dpa' chos smra ba yin/ smras pa/ lha'i bu gang
64b4(dkon brtsegs): gi tshe sangs rgyas kyis yongs su bzung ba'i tshig gis sems can thams cad kyi nyes par smra ba zil gyis gnon par byed pa de lta bu ni chos smra ba yin no/ /smras pa/ 'jam dpal ji ltar na 'dul
64b5(dkon brtsegs): ba smra ba yin/ smras pa/ lha'i bu gang gi tshe bdag tshul khrims la gnas la sems can thams cad kyi 'gyod pa dang / kun nas ldang ba rnam par bsal ba'i phyir chos ston par byed pa de lta bu ni
64b6(dkon brtsegs): 'dul ba smra ba yin no/ /smras pa/ 'jam dpal ji ltar na don smra ba yin/ smras pa/ lha'i bu gang gi tshe thos pa thams cad la nan tan snying por byed cing don rjes su rtogs pa de lta bu ni don smra ba
64b7(dkon brtsegs): yin no/ /smras pa/ 'jam dpal ji ltar na byang chub sems dpa' sems can thams cad la phan pa'i gzhi phun sum tshogs pa yin/ smras pa/ lha'i bu gang gi tshe dge ba'i rtsa ba yang dag par
64b8(dkon brtsegs): bsgrubs pa thams cad sems can rnams la stobs par byed pa de lta bu ni sems can thams cad la phan pa'i gzhi phun sum tshogs pa yin no/ /smras pa/ 'jam dpal ji ltar na byang chub sems
65a1(dkon brtsegs): dpa' drang po yin/ smras pa/ lha'i bu gang gi tshe bdag gi nyes pa mi 'chab pa de lta bu ni drang po yin no/ /smras pa/ 'jam dpal ji ltar na byang chub sems dpa' dam pa yin/ smras
65a2(dkon brtsegs): pa/ lha'i bu gang gi tshe sems can 'dod chags dang / zhe sdang dang / gti mug gi gya gyu can rnams la khong khro bar mi byed pa de'i phyir dam pa yin no/ /smras pa/ 'jam dpal ji ltar na g.yo
65a3(dkon brtsegs): med pa yin/ smras pa/ lha'i bu gang gi tshe ji skad smras pa'i tshig las mi 'da' ba de lta bu ni g.yo med pa yin no/ /smras pa/ 'jam dpal ji ltar na sgyu med pa yin/ smras pa/ lha'i bu
65a4(dkon brtsegs): gang gi tshe ji ltar sems kyis mngon par sgrub pa de bzhin du tshig tu rjod pa de lta bu ni sgyu med pa yin no/ /smras pa/ 'jam dpal ji ltar na nga rgyal med pa yin/ smras pa/ lha'i bu gang gi tshe
65a5(dkon brtsegs): sems can thams cad la 'dud par byed cing mi dge ba mi byed pa de lta bu ni nga rgyal med pa yin no/ /smras pa/ 'jam dpal ji ltar na byang chub sems dpa' sbyin bdag yin/ smras pa/ lha'i bu gang
65a6(dkon brtsegs): gi tshe yongs su 'dus pa'i byang chub kyang gtong bar byed na dngos po gzhan dag lta smos kyang ci dgos pa'o/ /smras pa/ 'jam dpal ji ltar na tshul khrims dang ldan pa yin/ smras pa/ lha'i bu gang tshul
65a7(dkon brtsegs): khrims 'chal pa mthong na srog gi phyir yang byang chub kyi sems mi gtong ba yin no/ /smras pa/ 'jam dpal ji ltar na bzod pa smra ba yin/ smras pa/ lha'i bu gang gi tshe gnod pa bzod cing gzhan
65a8(dkon brtsegs): la gnod pa mi byed pa yin no/ /smras pa/ 'jam dpal ji ltar na brtson 'grus dang ldan pa yin/ smras pa/ lha'i bu gang rnam par bsams na chos 'ga' yang mi dmigs pa yin no/ /smras pa/ 'jam
65b1(dkon brtsegs): dpal ji ltar na bsam gtan pa yin/ smras pa/ lha'i bu gang 'dod pa'i khams su phyis mi snang ba yin no/ /smras pa/ 'jam dpal ji ltar na shes rab dang ldan pa yin/ smras pa/ lha'i
65b2(dkon brtsegs): bu gang shes rab kyi bya ba sbyin par mi byed pa yin no/ /smras pa/ 'jam dpal ji ltar na byams pa la gnas pa yin/ smras pa/ lha'i bu gang gi tshe sems can gyi khams la stong pa nyid du rnam
65b3(dkon brtsegs): par lta ba yin no/ /smras pa/ 'jam dpal ji ltar na snying rje la gnas pa yin/ smras pa/ lha'i bu gang gi tshe chos thams cad nam mkha' lta bur shes nas/ byang chub la brtson 'grus mi 'dor ba yin
65b4(dkon brtsegs): no/ /smras pa/ 'jam dpal ji ltar na dga' ba la gnas pa yin/ smras pa/ lha'i bu gang gi tshe thub cing zhi la rab tu zhi ba thob cing chos yongs su tshol ba la dga' bas mi ngoms pa yin no/ /smras pa/
65b5(dkon brtsegs): 'jam dpal ji ltar na btang snyoms la gnas pa yin/ smras pa/ lha'i bu sems can yongs su bskyab pa'i phyir 'jig rten na spyod kyang 'jig rten gyi chos rnams kyis mi 'phrogs pa yin no/ /smras
65b6(dkon brtsegs): pa/ 'jam dpal ji ltar na byang chub sems dpa' lus yongs su dag pa yin/ smras pa/ lha'i bu gang gi tshe yid las byung ba'i lus kyi sems can thams cad kyi lus dang 'thun par ston pa
65b7(dkon brtsegs): yin no/ /smras pa/ 'jam dpal ji ltar na ngag yongs su dag pa yin/ smras pa/ lha'i bu gang gi tshe sems can thams cad kyi sgra yongs su rdzogs pas 'bras bu yod par chos ston pa yin no/ /smras
65b8(dkon brtsegs): pa/ 'jam dpal ji ltar na sems yongs su dag pa yin/ smras pa/ lha'i bu gang gi tshe sems gcig gis sems can thams cad kyi sems rnams rab tu shes pa yin no/ /smras pa/ 'jam dpal
66a1(dkon brtsegs): ji ltar na byang chub sems dpa' lha'i mig dang ldan pa yin/ smras pa/ lha'i bu gang gi tshe gzugs snang ba thams cad kyang mthong la gzugs dben par yang ston pa yin no/ /smras
66a2(dkon brtsegs): pa/ 'jam dpal ji ltar na lha'i rna ba thob pa yin/ smras pa/ lha'i bu gang gi tshe sgra thams cad thos la sgra dben par yang ston pa yin no/ /smras pa/ 'jam dpal ji ltar na pha rol gyi
66a3(dkon brtsegs): sems la mkhas pa yin/ smras pa/ lha'i bu gang gi tshe sems skyes pa zhig par gyur ba rnams kyi sems kyi rgyun rab tu shes pa yin no/ /smras pa/ 'jam dpal ji ltar na sngon gyi
66a4(dkon brtsegs): gnas la mkhas pa yin/ smras pa/ lha'i bu gang gi tshe sngon gyi mtha'i mu rjes su dran zhing yang dag pa'i mtha' las kyang mi g.yo ba yin no/ /smras pa/ 'jam dpal ji ltar na rdzu
66a5(dkon brtsegs): 'phrul gyi bya ba shes pa yin/ smras pa/ lha'i bu gang bdud thams cad kyang ston la bdud kyi las rnams kyis kyang mi gos pa yin no/ /smras pa/ 'jam dpal ji ltar na dul ba yin/
66a6(dkon brtsegs): smras pa/ lha'i bu gang gi tshe ma dul ba rnams 'dul ba yin no/ /smras pa/ 'jam dpal ji ltar na bsrungs pa yin/ smras pa/ lha'i bu dbang po thams cad mi g.yeng ba yin no/ /smras pa/
66a7(dkon brtsegs): 'jam dpal ji ltar na rnam par dul ba yin/ smras pa/ lha'i bu gang gi tshe mi 'khrugs pa'i chos su gyur ba yin no/ /smras pa/ 'jam dpal ji ltar na zhi ba yin/ smras pa/ lha'i bu nyon
66a8(dkon brtsegs): mongs pa'i yongs su gdung ba thams cad kyis gdung ba med la sems can thams cad kyi nyon mongs pa spang ba'i phyir yang chos ston pa yin no/ /smras pa/ 'jam dpal ji ltar na dad pa yin/
66b1(dkon brtsegs): smras pa/ lha'i bu sangs rgyas kyi sku'i gzugs kyis phye yang mi phyed pa yin no/ /smras pa/ 'jam dpal ji ltar na byang chub sems dpa' thabs la mkhas pa yin/ smras pa/
66b2(dkon brtsegs): lha'i bu gang gi tshe byang chub sems dpa' sems can thams cad la byang chub la rag las par mthong ba yin no/ /bstan pa 'di bshad pa na srog chags khri nyis stong bla na med pa yang dag
66b3(dkon brtsegs): par rdzogs pa'i byang chub tu sems skyes so/ /byang chub sems dpa' lnga brgya ni mi skye ba'i chos la bzod pa thob par gyur to/ /de nas bcom ldan 'das kyis 'jam dpal gzhon nur gyur ba
66b4(dkon brtsegs): la legs so zhes bya ba byin te/ 'jam dpal legs so legs so/ /khyod kyis byang chub sems dpa' rnams kyi ming bshad pa de dang / skyes bu dam pa de dag gi yon tan de dag legs par
66b5(dkon brtsegs): smras te/ gzhan yang dpag tu med pa dag yod do/ /lha'i bu ded dpon gyis 'jam dpal gzhon nur gyur ba la gzhan yang 'di skad ces smras so/ /'jam dpal khyod kyis sngon gyi de bzhin gshegs
66b6(dkon brtsegs): pa ji snyed cig la bsnyen bkur byas na khyod spobs pa 'di lta bu dang ldan/ 'jam dpal gyis smras pa/ lha'i bu ma sprul pa'i sgyu ma'i skyes bu'i sems dang sems las byung ba ji snyed 'gags pa de
66b7(dkon brtsegs): snyed la'o/ /smras pa/ 'jam dpal sprul pa nyid la yang sems dang sems las byung ba dag med na ma sprul pa la lta ci smos/ smras pa/ lha'i bu de bzhin gshegs pa de dag kyang ngo bo nyid
66b8(dkon brtsegs): de lta bu'i mtshan nyid yin la/ de dag la bsnyen bkur bya ba'i mtshan nyid kyang de lta bu yin no/ /smras pa/ 'jam dpal khyod kyis yun ring po ji srid cig nas sbyin pa'i pha rol tu phyin pa la spyad/ smras pa/
67a1(dkon brtsegs): lha'i bu gal te de bzhin gshegs pa'i sprul pa zhig la khyod kyis yun ring po ji srid cig nas sbyin pa'i pha rol du phyin pa la spyad ces dris na ci de lan ldon par byed dam/ smras pa/
67a2(dkon brtsegs): 'jam dpal de ni cung zad kyang lan ldon par mi byed do/ /smras pa/ lha'i bu kho bo yang sprul pa de nyid kyi mtshan nyid yin pas na kho bos ji skad du kho bos yun ring po 'di tsam zhig nas sbyin pa'i pha
67a3(dkon brtsegs): rol du phyin pa la spyad do/ /zhes lan gdab par bya/ smras pa/ 'jam dpal 'o na ci khyod ser sna can yin nam/ smras pa/ lha'i bu de bzhin te/ kho bo ni ser sna can yin no/ /smras pa/ 'jam
67a4(dkon brtsegs): dpal khyod ci las bsams te de skad smra/ smras pa/ lha'i bu gang yongs su mi gtong ba de ser sna can ma yin nam/ smras pa/ 'jam dpal khyod ci zhig yongs su mi gtong / smras pa/ lha'i bu
67a5(dkon brtsegs): kho bo ni sangs rgyas kyi chos thams cad dang / sems can thams cad yongs su mi gtong ba yin te/ de'i phyir kho bo ni ser sna can yin no/ /smras pa/ 'jam dpal khyod kyis ji skad smras pa'i don kho
67a6(dkon brtsegs): bos shes pa ltar na khyod ni tshul khrims 'chal ba yin no/ /smras pa/ lha'i bu de bzhin te/ kho bo ni tshul khrims 'chal ba yin no/ /smras pa/ 'jam dpal khyod ci las bsams te/ de skad smras/
67a7(dkon brtsegs): smras pa/ lha'i bu gang tshul khrims 'chal pa de ngan song gsum po de dag tu ltung ba ma yin nam/ smras pa/ 'jam dpal de bzhin no/ /smras pa/ lha'i bu kho bo yang sems can yongs su smin par bya
67a8(dkon brtsegs): ba'i phyir bsams bzhin du ngan song rnams su 'gro ste/ de'i phyir kho bo ni tshul khrims 'chal pa yin no/ /smras pa/ 'jam dpal khyod gnod sems kyi sems dang ldan pa yin nam/ smras pa/ lha'i bu de
67b1(dkon brtsegs): bzhin te/ kho bo ni gnod sems kyi sems dang ldan pa yin no/ /smras pa/ 'jam dpal khyod ci las bsams te de skad smra/ smras pa/ lha'i bu gang gnod sems kyi sems dang ldan pa de rjes su chags
67b2(dkon brtsegs): pa med pa ma yin nam/ smras pa/ 'jam dpal de bzhin no/ /smras pa/ lha'i bu kho bo yang nyon mongs pa thams cad dang / byis pa thams cad dang / nyan thos dang / rang sangs rgyas kyis thams cad
67b3(dkon brtsegs): la rjes su chags pa med de/ de'i phyir kho bo ni gnod sems kyi sems dang ldan pa yin no/ /smras pa/ 'jam dpal ci khyod le lo can yin nam/ smras pa/ lha'i bu de bzhin te/ kho bo ni le lo can
67b4(dkon brtsegs): yin no/ /smras pa/ 'jam dpal khyod ci las bsams te de skad smra/ smras pa/ lha'i bu le lo can zhes bya ba ni gang lus dang / ngag dang / yid kyis mi rtsom pa yin la/ kho bo yang rtsom pa med
67b5(dkon brtsegs): cing rnyed par mi byed pa dang / len pa med pa dang / 'dor ba med pa yin te/ de'i phyir kho bo ni le lo can yin no/ /smras pa/ 'jam dpal ci khyod sems rnam par g.yengs pa yin nam/ smras pa/
67b6(dkon brtsegs): lha'i bu de bzhin te/ kho bo ni sems rnam par g.yengs pa yin no/ /smras pa/ 'jam dpal khyod ci las bsams te de skad smra/ smras pa/ lha'i bu gang gi sems rnam par grol ba la mi gnas pa de
67b7(dkon brtsegs): sems rnam par g.yengs pa ma yin nam/ smras pa/ 'jam dpal de bzhin no/ /smras pa/ lha'i bu kho bo yang 'phags pa rnams kyi rnam par grol ba la sems mi gnas pa dang / sems can yongs
67b8(dkon brtsegs): su smin par bya ba'i phyir sems rnam par g.yengs pa yin te/ de'i phyir kho bo ni sems rnam par g.yengs pa yin no/ /smras pa/ 'jam dpal ci khyod shes rab 'chal pa yin nam/ smras pa/ lha'i bu
68a1(dkon brtsegs): de bzhin te/ kho bo ni shes rab 'chal pa yin no/ /smras pa/ 'jam dpal khyod ci las bsams te/ de skad smra/ smras pa/ lha'i bu gang 'khor bas mi skrag cing sems can
68a2(dkon brtsegs): rmongs pa rnams dang lhan cig na dga' ba de shes rab 'chal ba ma yin nam/ smras pa/ 'jam dpal de bzhin no/ /smras pa/ lha'i bu kho bo yang 'khor bas mi skrag cing de dag nyid yongs su smin par bya ba'i
68a3(dkon brtsegs): phyir sems can rmongs pa rnams dang lhan cig na dga' ba yin te/ de'i phyir kho bo ni shes rab 'chal ba yin no/ /smras pa/ 'jam dpal 'jig rten na sbyin gnas su yin/ smras pa/ lha'i bu gang dag
68a4(dkon brtsegs): gsad pa gsod pa'i sems skyed pa rnams so/ /smras pa/ 'jam dpal khyod ci las bsams te de skad smra/ smras pa/ lha'i bu gsad pa zhes bya ba ni 'dod chags dang / zhe sdang dang / gti
68a5(dkon brtsegs): mug rnams te/ gang dag gsod par byed pa de ni gsad pa gsod par byed pa yin pas de ni 'jig rten na sbyin gnas yin no/ /smras pa/ 'jam dpal khyod kyis bshad pa de lta bu ni 'jig rten gnas pa
68a6(dkon brtsegs): skrag par 'gyur ba yin no/ /smras pa/ lha'i bu gal te yang dag pa'i mtha' skrag par 'gyur na ni 'jig rten gnas pa yang skrag par 'gyur ro/ /de ci'i phyir zhe na/ 'jig rten yang dag pa'i mtha' la
68a7(dkon brtsegs): gnas pa yin pa'i phyir ro/ /smras pa/ 'jam dpal gang dag khyod kyis bshad pa 'di spong bar 'gyur ba de dag gang du 'gro bar 'gyur/ smras pa/ lha'i bu de dag ni mya ngan las 'das par 'gro bar 'gyur ro/ /
68a8(dkon brtsegs): smras pa/ 'jam dpal khyod ci las bsams te de skad smra/ smras pa/ lha'i bu pha rol gyi sgra nyan pa ma spangs par ni 'phags pa'i rnam par grol ba thob par mi nus so/ /de ci'i phyir zhe na/ skyon med par
68b1(dkon brtsegs): zhugs pa la ni yi ge'i 'jug pa med pas gang dag mos par 'gyur ba de dag ni rnam par grol bar mi 'gyur ba'i phyir ro/ /smras pa/ 'jam dpal khyod ci las bsams te de skad smra/ smras pa/ lha'i
68b2(dkon brtsegs): bu rnam par grol ba ni yang rnam par grol bar 'gyur ba med do/ /smras pa/ 'jam dpal dam pa'i chos spong ba rnams ni sems can dmyal bar 'gro ba yin no/ /smras pa/ lha'i bu gang dag rnam par
68b3(dkon brtsegs): grol ba de dag thams cad sems can dmyal bar 'gro ba yin nam/ smras pa/ 'jam dpal khyod kyis chos bstan pa ni gnyen po med pa yin no/ /smras pa/ lha'i bu stong pa nyid dang / mtshan ma med
68b4(dkon brtsegs): pa dang / smon pa med pa la ni gnyen po brjod par mi nus so/ /smras pa/ 'jam dpal stong pa nyid la gnas pa ci zhig la gnas pa yin/ smras pa/ lha'i bu stong pa nyid la gnas pa ni sems can
68b5(dkon brtsegs): thams cad la byams par gnas pa yin no/ /de ci'i phyir zhe na/ sems can ma gtogs par stong pa nyid med pa'i phyir ro/ smras pa/ 'jam dpal ji ltar na byang chub sems dpa' sems can gyi
68b6(dkon brtsegs): khams kyi mtha' khong du chud pa yin no/ /smras pa/ lha'i bu gang gi tshe sems can thams cad rten cing 'brel bar 'byung bar mthong zhing de la rtag pa dang chad pa'i mthar lta bar yang mi ltung ba de lta bu ni byang
68b7(dkon brtsegs): chub sems dpas sems can gyi khams kyi mtha' khong du chud pa yin no/ /smras pa/ 'jam dpal sems can gyi khams gang dang ldan pa yin/ smras pa/ lha'i bu sems can gyi khams ni chos kyi dbyings
68b8(dkon brtsegs): kyi khams dang ldan pa yin no/ /smras pa/ 'jam dpal chos kyi dbyings khams gang dang ldan pa yin/ smras pa/ lha'i bu nam mkha'i ngo bo nyid kyi khams dang ldan pa yin no/ /smras pa/ 'jam dpal nam
69a1(dkon brtsegs): mkha'i khams gang dang ldan pa yin/ smras pa/ lha'i bu yul thams cad las yang dag par 'das pa'i khams dang ldan pa yin no/ /smras pa/ 'jam dpal yul gang sangs rgyas
69a2(dkon brtsegs): kyi yul/ smras pa/ lha'i bu mig gi yul ni sangs rgyas kyi yul yin te/ sangs rgyas kyi yul ni mig dang / gzugs dang / rnam par shes pa'i yul ma yin no/ /rna ba'i yul ni sangs rgyas
69a3(dkon brtsegs): kyi yul yin te/ sangs rgyas kyi yul ni rna ba dang / sgra dang / rnam par shes pa'i yul ma yin no/ /sna'i yul ni sangs rgyas kyi yul yin te/ sangs rgyas kyi yul ni sna dang / dri dang / rnam par
69a4(dkon brtsegs): shes pa'i yul ma yin no/ /lce'i yul ni sangs rgyas kyi yul yin te/ sangs rgyas kyi yul ni lce dang / ro dang / rnam par shes pa'i yul ma yin no/ /lus kyi yul ni sangs rgyas kyi yul yin te/
69a5(dkon brtsegs): sangs rgyas kyi yul ni lus dang / reg bya dang / rnam par shes pa'i yul ma yin no/ /yid kyi yul ni sangs rgyas kyi yul yin te/ sangs rgyas kyi yul ni yid dang / chos dang rnam par shes pa'i
69a6(dkon brtsegs): yul ma yin no/ /gzugs kyi yul ni sangs rgyas kyi yul yin te/ sangs rgyas kyi yul ni gzugs su rung ba'i yul ma yin no/ /tshor ba'i yul ni sangs rgyas kyi yul yin te/ sangs rgyas kyi
69a7(dkon brtsegs): yul ni myong ba'i yul ma yin no/ /'du shes kyi yul ni sangs rgyas kyi yul yin te/ sangs rgyas kyi yul ni kun du g.yo ba'i yul ma yin no/ /'du byed kyi yul ni sangs rgyas kyi yul yin te/
69a8(dkon brtsegs): sangs rgyas kyi yul ni mngon par 'du byed pa'i yul ma yin no/ /rnam par shes pa'i yul ni sangs rgyas kyi yul yin te/ sangs rgyas kyi yul ni rnam par rig pa'i yul ma yin no/ /ma rig pa'i
69b1(dkon brtsegs): yul ni sangs rgyas kyi yul yin te/ sangs rgyas kyi yul ni rgyu dang rkyen gyi yul ma yin no/ /rga shi'i bar dag gi yul ni sangs rgyas kyi yul yin te sangs rgyas kyi yul ni nyin mtshams sbyor ba'i yul ma yin no/ /'dod
69b2(dkon brtsegs): pa'i khams kyi yul ni sangs rgyas kyi yul yin te/ sangs rgyas kyi yul ni 'dod chags so so'i rnam par rig pa'i yul ma yin no/ /gzugs kyi khams kyi yul ni sangs rgyas kyi yul ma yin te/ sangs
69b3(dkon brtsegs): rgyas kyi yul ni 'dod chags kyi gnyen po'i yul ma yin no/ /gzugs med pa'i khams kyi yul ni sangs rgyas kyi yul yin te/ sangs rgyas kyi yul ni lta ba las rnam par grol ba'i yul ma yin
69b4(dkon brtsegs): no/ /'dus ma byas kyi khams kyi yul ni sangs rgyas kyi yul yin te/ sangs rgyas kyi yul ni gnyis su sbyor ba'i yul ma yin no/ /'dus byas kyi khams kyi yul ni sangs rgyas kyi yul yin te/ sangs
69b5(dkon brtsegs): rgyas kyi yul ni mtshan nyid gsum dang ldan pa'i yul ma yin no/ /lha'i bu de ni sangs rgyas kyi yul yin te/ mtha' dang mtha' ma yin pa'i yul yin pa'i phyir yul der ni yul thams cad 'dus shing khongs
69b6(dkon brtsegs): su chud pa yin no/ /lha'i bu byang chub sems dpa' ni yul de lta bur zhugs shing don gyi yul thams cad la rnam par spyod kyang bdud kyi yul thob pa yang ma yin te/ des ni bdud kyi yul dang sangs rgyas
69b7(dkon brtsegs): kyi yul yang mnyam zhing dben pa'i yul du mngon par rdzogs par khongs su chud do/ /lha'i bu gang mnyam pa dang mi mnyam pas sems can rnams yongs su smin par byed kyang mnyam pa nyid las kyang mi 'da'
69b8(dkon brtsegs): ba 'di yang cho 'phrul chen po yin no/ de la mnyam pa nyid ni gang / mi mnyam pa nyid ni gang zhe na/ 'di ltar chos thams cad stong pa nyid du mnyam pa de ni mnyam pa nyid yin no/ /gang dag stong pa nyid la mi
70a1(dkon brtsegs): 'jug pa de ni mi mnyam par gnas pa yin te/ byang chub sems dpa' ni de dag yongs su smin par byed kyang stong pa nyid kyi mnyam pa nyid las yang mi g.yo'o/ /chos thams cad
70a2(dkon brtsegs): mtshan ma med par mnyam pa nyid du mnyam pa de ni mnyam pa nyid yin no/ /gang dag mnyam pa nyid de la mi 'jug pa de dag ni mi mnyam par gnas pa yin te/ byang chub sems dpa' ni de dag yongs su smin par
70a3(dkon brtsegs): byed kyang mtshan ma med pa'i mnyam pa nyid las kyang mi g.yo'o/ /chos thams cad smon pa med par mnyam pa nyid du mnyam pa de ni mnyam pa nyid yin no/ /gang dag mnyam pa nyid de la mi 'jug pa
70a4(dkon brtsegs): de dag ni mi mnyam par gnas pa yin te/ byang chub sems dpa' ni de dag yongs su smin par byed kyang smon pa med pa'i mnyam pa nyid las kyang mi g.yo'o/ /chos thams cad mngon par 'du byed
70a5(dkon brtsegs): pa med par mnyam pa nyid du mnyam pa de ni mnyam pa nyid yin no/ /gang dag mnyam pa nyid de la mi 'jug pa de dag ni mi mnyam par gnas pa yin te/ byang chub sems dpa' ni de dag yongs su smin par byed
70a6(dkon brtsegs): kyang mngon par 'du byed pa med pa'i mnyam pa nyid las kyang mi g.yo'o/ /chos thams cad skye ba med par mnyam pa nyid dang / 'byung ba med par mnyam pa nyid dang / 'gag pa med par mnyam pa nyid dang / 'dod
70a7(dkon brtsegs): chags dang bral bar mnyam pa nyid dang / dben par mnyam pa nyid dang / dngos po med par mnyam pa nyid dang / 'gog par mnyam pa nyid dang / chos thams cad mya ngan las 'das par mnyam pa nyid
70a8(dkon brtsegs): du mnyam pa de ni mnyam pa nyid yin no/ /gang dag mnyam pa nyid de la mi 'jug pa de dag ni mi mnyam par gnas pa yin te/ byang chub sems dpa' ni de dag yongs su smin par byed kyang mya ngan las 'das
70b1(dkon brtsegs): pa'i mnyam pa nyid las kyang mi g.yo ste/ lha'i bu de ltar mnyam pa dang mi mnyam pa la spyod pa'i byang chub sems dpa' ni byang chub sems dpa'i spyad pa la spyod pa yin no/ /de nas lha'i bu ded dpon
70b2(dkon brtsegs): gyis 'jam dpal gzhon nur gyur ba la 'di skad ces smras so/ /'jam dpal khyod byang chub sems dpa' rnams kyi spyod pa la spobs par gyis shig /'jam dpal gyis smras pa/ lha'i
70b3(dkon brtsegs): bu byang chub sems dpa' rnams kyi spyod pa ni bsam gyis mi khyab pa yin no/ /smras pa/ 'jam dpal ji ltar na byang chub sems dpa' rnams kyi spyod pa bsam gyis mi khyab pa yin/ smras pa/ lha'i
70b4(dkon brtsegs): bu 'dod chags kyi spyod pa bsam gyis mi khyab pa'i phyir byang chub sems dpa' rnams kyi spyod pa yang bsam gyis mi khyab ste/ 'dod chags dang bral ba'i spyod pa ni ma yin no/ /zhe sdang gi spyod pa
70b5(dkon brtsegs): bsam gyi mi khyab pa'i phyir byang chub sems dpa' rnams kyi spyod pa yang bsam gyis mi khyab ste/ zhe sdang dang bral ba'i spyod pa ni ma yin no/ /gti mug gi spyod pa bsam gyis mi khyab pa'i
70b6(dkon brtsegs): phyir byang chub sems dpa' rnams kyi spyod pa yang bsam gyis mi khyab ste/ shes rab kyi bya ba sgrub par byed pa'i spyod pa ni ma yin no/ /ser sna med pa'i spyod pa ni byang chub sems dpa' rnams kyi
70b7(dkon brtsegs): spyod pa yin te/ sbyin pas rlom sems su byed pa'i spyod pa ni ma yin no/ /'chal pa'i tshul khrims dang bral ba'i spyod pa ni byang chub sems dpa' rnams kyi spyod pa yin te/ tshul khrims kyis rlom sems su byed pa'i
70b8(dkon brtsegs): spyod pa ni ma yin no/ /gnod sems med pa'i spyod pa ni byang chub sems dpa' rnams kyi spyod pa yin te/ bzod pas rlom sems su byed pa'i spyod pa ni ma yin no/ /le lo med pa'i spyod pa ni byang chub
71a1(dkon brtsegs): sems dpa' rnams kyi spyod pa yin te/ brtson 'grus kyis rlom sems su byed pa'i spyod pa ni ma yin no/ /rnam par g.yeng ba med pa'i spyod pa ni byang chub sems dpa' rnams kyi spyod pa
71a2(dkon brtsegs): yin te/ bsam gtan gyis rlom sems su byed pa'i spyod pa ni ma yin no/ /'chal pa'i shes rab med pa'i spyod pa ni byang chub sems dpa' rnams kyi spyod pa yin te/ shes rab kyis rlom sems
71a3(dkon brtsegs): su byed pa'i spyod pa ni ma yin no/ /nyon mongs pa med pa'i spyod pa ni byang chub sems dpa' rnams kyi spyod pa yin te/ nyon mongs pa med pas rlom sems su byed pa'i spyod pa ni ma yin no/ /nang dang phyi'i dngos po yongs
71a4(dkon brtsegs): su gtong bas brtse ba med pa'i spyod pa ni byang chub sems dpa' rnams kyi spyod pa yin no/ /bu dang / bu mo dang / chung ma yongs su gtong bas mngon par dga' ba med pa'i spyod pa ni byang chub sems dpa' rnams kyi spyod
71a5(dkon brtsegs): pa yin no/ /'dod pa'i yon tan la smod pas rtag tu gnod sems kyi spyod pa ni byang chub sems dpa' rnams kyi spyod pa yin no/ /dge ba'i rtsa ba yang dag par sdud pas mi lta ba'i spyod pa ni byang chub sems dpa'
71a6(dkon brtsegs): rnams kyi spyod pa yin no/ /lus dang srog la mi lta bas lta ba med pa'i spyod pa ni byang chub sems dpa' rnams kyi spyod pa yin no/ /sdug pa dang mi sdug pa yongs su gtong bas tsham tshom med pa'i spyod pa ni byang chub
71a7(dkon brtsegs): sems dpa' rnams kyi spyod pa yin no/ /'khor ba dpag tu med pas mi skrag pas 'jigs pa med pa'i spyod pa ni byang chub sems dpa' rnams kyi spyod pa yin no/ /sems can thams cad kyi khur sgrol bas khur chen po
71a8(dkon brtsegs): sgrol ba'i spyod pa ni byang chub sems dpa' rnams kyi spyod pa yin no/ /sngar dam bcas pa nyams su lon par byed pas phyir mi ldog pa'i spyod pa ni byang chub sems dpa' rnams kyi spyod pa yin no/ /rjes su 'gyod pa med
71b1(dkon brtsegs): pas yid la gcags pa med pa'i spyod pa ni byang chub sems dpa' rnams kyi spyod pa yin no/ /theg pa thams cad zil kyis mnan pas mngon par 'phags pa'i spyod pa ni byang chub sems dpa' rnams kyi spyod pa
71b2(dkon brtsegs): yin no/ /yid dam ma zhig pas go cha rdo rje lta bu'i spyod pa ni byang chub sems dpa' rnams kyi spyod pa yin no/ /sems can thams cad kyi sems la nges par sems pas rang gi sems la nges par sems
71b3(dkon brtsegs): pa'i spyod pa ni byang chub sems dpa' rnams kyi spyod pa yin no/ /las byas pa chud mi za bas chud mi za ba'i spyod pa ni byang chub sems dpa' rnams kyi spyod pa yin no/ /sems can thams cad la sems mnyam pas tha dad
71b4(dkon brtsegs): pa med pa'i spyod pa ni byang chub sems dpa' rnams kyi spyod pa yin no/ /dgra thams cad nges par bcom pas dpa' ba'i spyod pa ni byang chub sems dpa' rnams kyi spyod pa yin no/ /skal ba mnyam pa'i skye bo dang /
71b5(dkon brtsegs): 'thun par 'jug pas ma 'dres pa'i spyod pa ni byang chub sems dpa' rnams kyi spyod pa yin no/ /gshe ba dang sdang ba thams cad rab tu dga' bar byed pas rab tu dga' bar byed pa'i spyod pa ni byang chub sems dpa' rnams kyi spyod pa
71b6(dkon brtsegs): yin no/ /sangs rgyas blta ba dang / chos mnyan pa dang / bla ma la bsnyen bkur bya ba la mchog tu dga' bas dga' ba dang / rab tu dga' ba dang / mchog tu dga' ba'i spyod pa ni byang chub sems dpa' rnams kyi
71b7(dkon brtsegs): spyod pa yin no/ /lus dang / ngag dang / sems dang / sangs rgyas kyi zhing rgyan par byed pas rgyan gyi spyod pa ni byang chub sems dpa' rnams kyi spyod pa yin no/ /mnyam pa dang mi mnyam pa'i gnyen por gyur bas
71b8(dkon brtsegs): zil gyis mi non pa'i spyod pa ni byang chub sems dpa' rnams kyi spyod pa yin no/ /skye bo mkhas shing mdzangs pa rnams kyis rab tu bsngags pas ngan pa ma yin pa'i spyod pa ni byang chub sems dpa'
72a1(dkon brtsegs): rnams kyi spyod pa yin no/ /tshul bzhin gyis nyon mongs pa rnams shin du nges par brtags pas mi rdzi ba'i spyod pa ni byang chub sems dpa' rnams kyi spyod pa yin no/ /khur blangs pa
72a2(dkon brtsegs): nyams su lon pas skyes bu dam pa'i spyod pa ni byang chub sems dpa' rnams kyi spyod pa yin no/ /brtson 'grus brtan pos phyir mi ldog par khyad par du 'gro ba'i spyod pa ni byang chub sems dpa'
72a3(dkon brtsegs): rnams kyi spyod pa yin no/ /byang chub kyi phyogs kyi chos yang dag par sdud pas chos spyod pa ni byang chub sems dpa' rnams kyi spyod pa yin no/ /sangs rgyas kyi gdung rgyun mi gcod pas byas pa shes
72a4(dkon brtsegs): shing byas pa gzo ba'i spyod pa ni byang chub sems dpa' rnams kyi spyod pa yin no/ /dkon mchog gsum 'bri bar mi byed pas dkon mchog gi spyod pa ni byang chub sems dpa' rnams kyi spyod pa yin no/ /
72a5(dkon brtsegs): sdud pa dang yongs su gcod pas shes rab dang thabs kyi spyod pa ni byang chub sems dpa' rnams kyi spyod pa yin no/ /byang chub sems dpa' rnams kyi spyod pa bstan pa 'di bshad pa na spyod pa la zhugs pa'i
72a6(dkon brtsegs): byang chub sems dpa' lnga brgyas mi skye ba'i chos la bzod pa thob par gyur to/ /de nas lha'i bu ded dpon gyis 'jam dpal gzhon nur gyur ba la 'di skad ces smras so/ /'jam dpal khyod kyis byang
72a7(dkon brtsegs): chub sems dpa' rnams kyi spyod pa de ni legs par smras so/ /byang chub sems dpa' gang dag spyod pa de dang ma bral ba de dag ni de nyid kyis lung bstan pa yin no/ /bcom ldan
72a8(dkon brtsegs): 'das kyis bka' stsal pa/ lha'i bu de de bzhin no/ /ji skad smras pa de bzhin te/ lha'i bu gang gi tshe spyod pa de dang ma bral bar gyur ba de'i tshe de bzhin gshegs pa mar me
72b1(dkon brtsegs): mdzad kyis nga bla na med pa yang dag par rdzogs pa'i byang chub tu lung bstan te/ der ngas mi skye ba'i chos la bzod pa thob bo/ /lha'i bu gang spyod pa rnam par dag pa'i mtshan nyid
72b2(dkon brtsegs): kyi chos rnams la/ byang chub sems dpa' rnams kyi spyod pa de lta bu de dag rab tu 'byed par byed pa de yang de bzhin gshegs pa'i cho 'phrul chen po yin no/ /de nas bcom ldan 'das
72b3(dkon brtsegs): la lha'i bu ded dpon gyis 'di skad ces gsol to/ /bcom ldan 'das mi skye ba zhes bgyi ba ni ci lags/ 'jug pa gang gis na/ byang chub sems dpa' mi skye ba'i
72b4(dkon brtsegs): chos la bzod pa thob pa lags/ bcom ldan 'das kyis bka' stsal pa/ lha'i bu mi skye ba zhes bya ba de ni gzod ma nas ma skyes pa'i mu'i mtshan nyid kyi tshig bla dgas yin te/
72b5(dkon brtsegs): de ni sngon byung bar gyur la phyis ma byung bar gyur ba ma yin te/ de nas gzod ma nas ma byung ba nyid yin no/ /de ni sngon srid par gyur la phyis mi srid par gyur ba ma yin te/ de ni gzod
72b6(dkon brtsegs): ma nas mi srid pa nyid yin no/ /de ni sngon skyes par gyur la phyis ma skyes par gyur ba ma yin te/ de ni gzod ma nas ma skyes pa nyid yin no/ /de ni sngon mngon par 'dus byas
72b7(dkon brtsegs): pa yin la phyis mngon par 'dus ma byas pa ma yin te/ de ni gzod ma nas 'dus ma byas pa nyid yin no/ /de ni sngon yod par gyur la phyis med par gyur ba ma yin te/ de ni bzod ma nas 'gyur ba med pa nyid yin no/ /de ni sngon gang zag tu bgrang bar gyur
72b8(dkon brtsegs): la phyis gang zag tu mi bgrang bar gyur ba ma yin te/ de ni gzod ma nas stong pa nyid yin no/ /de ni sngon mtshan mar bgrang bar gyur la phyis mtshan mar mi bgrang bar gyur ba ma yin te/ de ni gzod ma nas mtshan ma med pa nyid yin no/ /gang gis de ltar rjes su rtogs pa dang / sems kyis skye ba dang /
73a1(dkon brtsegs): 'jig pa la mngon par zhen pa med par rtogs pa de ni mi skye ba zhes bya'o/ /de la bzod pa gang zhe na/ de dag ji ltar mi skye ba de bzhin du sems can thams cad la yang bzod pa de ni bzod pa zhes bya'o/ /de dag ji ltar mi
73a2(dkon brtsegs): skye ba de bzhin du zhing thams cad la yang bzod pa de ni bzod pa zhes bya'o/ /de dag ji ltar mi skye ba de bzhin du slob pa dang / mi slob pa dang / rang sangs rgyas thams cad la yang bzod pa de ni bzod pa zhes bya'o/ /de dag ji ltar mi skye ba
73a3(dkon brtsegs): de bzhin du sangs rgyas kyi chos thams cad dang / byang chub sems dpa'i spyod pa thams cad dang / sangs rgyas thams cad la yang bzod pa de ni bzod pa zhes bya'o/ /de dag ji ltar mi skye ba de bzhin du chos thams cad la yang
73a4(dkon brtsegs): bzod pa de ni bzod pa zhes bya'o/ /bzod pa de yang skad cig pa yin te/ gang gis skad cig pa yin zhe na/ skad cig pa nyid kyis skad cig pa yin no/ /stong pa nyid ni stong pa nyid kyis skad cig pa yin no/ /mtshan ma med pa ni
73a5(dkon brtsegs): mtshan ma med pas skad cig pa yin no/ /ji ltar stong pa nyid dang / mtshan ma med pa'i stong pa nyid dang / mtshan ma med pas skad cig pa yin pa de bzhin du gzugs kyang gzugs kyi mtshan nyid kyis skad cig pa yin no/ /ji ltar
73a6(dkon brtsegs): stong pa nyid dang / mtshan ma med pa stong pa nyid dang mtshan ma med pas skad cig pa yin pa de bzhin du tshor ba dang / 'du shes dang / 'du byed rnams dang / rnam par shes pa rnam par shes pa'i mtshan nyid kyis skad cig pa yin no/ /
73a7(dkon brtsegs): ji ltar stong pa nyid dang / mtshan ma med pa stong pa nyid dang / mtshan ma med pas skad cig pa yin pa de bzhin du chos thams cad kyi khams kyang chos kyi khams kyi mtshan nyid kyis skad cig pa yin no/ /ji ltar stong pa nyid dang /
73a8(dkon brtsegs): mtshan ma med pa stong pa nyid dang / mtshan ma med pas skad cig pa yin pa de bzhin du skye mched thams cad kyang skye mched rnams kyi mtshan nyid kyis skad cig pa yin te/ skad cig pa gang yin pa de ni ya ma brla yin no/ /
73b1(dkon brtsegs): ya ma brla gang yin pa de ni gsog yin no/ /gsog gang yin pa de ni gsob yin no/ /gsob gang yin pa de ni 'dod chags med pa yin no/ /'dod chags med pa gang yin pa de ni 'dod chags dang bral ba yin no/ /'dod
73b2(dkon brtsegs): chags dang bral ba gang yin pa de ni ngo bo nyid med pa yin no/ /ngo bo nyid med pa gang yin pa de ni dngos po med pa yin te/ de ni chos thams cad stong pa dang / skad cig pa dang / ya ma brla dang / dben pa dang / gsog ces bya ste/
73b3(dkon brtsegs): chos thams cad de ltar bzod pa gang yin pa de ni bzod pa zhes bya'o/ /bzod pa de yang bzod pa nyid kyis skad cig pa yin te/ de ltar mnyam pa nyid thob pa'i byang chub sems dpa' ni lung bstan pa dang / mi skye ba'i chos la
73b4(dkon brtsegs): bzod pa thob pa yin no/ /bzod pa de ni yang dmigs pas rab tu phye ba ma yin te/ de la dmigs pa gang zhe na/ gang gi tshe bdag dang bzod pa gnyis gar dmigs na de ni dmigs pa zhes bya'o/ /sems can dang / srog dang / gsob dang /
73b5(dkon brtsegs): gang zag dang / bzod pa gnyis kar dmigs na de ni dmigs pa zhes bya'o/ /de la dmigs pa med pa gang zhe na/ gang gi tshe bdag dang bzod pa gnyis kar mi dmigs pa de ni dmigs pa med pa zhes bya'o/ /sems can dang /
73b6(dkon brtsegs): srog dang / gsob dang / gang zag dang / bzod pa gnyis kar mi dmigs pa de ni dmigs pa med pa zhes bya'o/ /de bzhin du sbyar te/ phung po dang / khams dang / skye mched rnams kyi chos thams cad kyi ngo bo nyid gang yin
73b7(dkon brtsegs): pa de ni ngo bo nyid gtan med pa yin no/ /ngo bo nyid gtan med pa gang yin pa de ni 'dus ma byas pa yin te/ ngo bo nyid de dang / bzod pa de la gnyis su rjes su rtog par mi byed pa gang yin pa de ni dmigs pa med pa zhes
73b8(dkon brtsegs): bya'o/ /lha'i bu bzod pa de lta bu dang ldan pa'i byang chub sems dpa' bskal pa grangs med par spyod pa de yang de bzhin gshegs pa'i cho 'phrul chen po bstan pa yin no/ /bzod pa bstan pa 'di bshad pa na stong gsum
74a1(dkon brtsegs): gyi stong chen po'i 'jig rten gyi khams 'di rnam pa drug tu rab tu g.yos so/ /'jig rten 'di snang ba chen pos kyang khyab par gyur to/ /sil snyan brgya stong yang ma dkrol bar sgra 'khrol bar gyur to/ /me tog gi char dag
74a2(dkon brtsegs): kyang rab tu bab bo/ /srog chags bzhi khri nyis stong gis ni bla na med pa yang dag par rdzogs pa'i byang chub tu sems bskyed par gyur to/ /byang chub sems dpa' dgu khri drug stong gis ni chos rnams la rjes su 'thun pa'i bzod
74a3(dkon brtsegs): pa thob par gyur to/ /'jig rten gyi khams mi mjed 'dir ji ltar de bzhin gshegs pa mar me mdzad rgyal po'i pho brang pad ma can du zhugs par gyur ba de lta bu yang kun du snang bar gyur to/ /de nas de'i tshe bcom ldan 'das
74a4(dkon brtsegs): 'dzum pa mdzad do/ /gang gi tshe sangs rgyas bcom ldan 'das rnams 'dzum pa mdzad pa de'i tshe bcom ldan 'das kyi zhal gyi sgo nas 'od zer kha dog du ma kha dog sna tshogs kha dog 'bum phrag du ma 'di lta ste/ sngon po dang /
74a5(dkon brtsegs): ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung bar gyur te/ de dag gis 'jig rten gyi khams mtha' yas mu med pa dag snang bas khyab par byas nas tshangs pa'i 'jig rten
74a6(dkon brtsegs): gyi bar du mngon par 'phags te/ nyi ma dang zla ba dag gis 'od kyang zil kyis mnan nas yang phyir log ste/ bcom ldan 'das la lan gsum bskor ba byas nas bcom ldan 'das kyi dbu'i gtsug tu nub par gyur to/ /de nas
74a7(dkon brtsegs): tshe dang ldan pa kun dga' bo stan las langs ste chos gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas de'i tshe bcom
74a8(dkon brtsegs): ldan 'das la mngon sum du tshul dang 'dra ba'i tshigs su bcad pa 'di dag gsol to/ /thub pa ci slad 'dzum pa mdzad gyur pa/ /mi mnyam gzi brjid mnga' ba khyod la zhu/ /'od kyi bkod pa mdzad pa khyod la zhu/ /
74b1(dkon brtsegs): rab rib nyon mongs spong ba khyod la zhu/ /bde gshegs ci slad 'dzum pa bstan mdzad pa/ /pha rol tshogs rnams 'joms pa khyod la zhu/ /bdud dpung tha mar mdzad pa khyod la zhu/ /stobs bcu'i stobs dang ldan pa khyod
74b2(dkon brtsegs): la zhu/ /rgyal ba ci slad 'dzum pa bstan mdzad pa/ /sum bcu rtsa gnyis yon tan mtshan brgyan pa/ /bde gshegs rab dga' bde ba mdzad pa po/ /gzugs kyi dam pa mnga' ba khyod la zhu/ /bcom ldan ci slad
74b3(dkon brtsegs): 'dzum pa bstan mdzad pa/ /mkhyen pa mtha' yas yon tan ston pa po/ /ye shes 'byung gnas 'gro ba shes mdzad pa/ /ye shes ljon shing mkhyen pa khyod la zhu/ /'jig rten gsum grags grags pa mtha' yas pa/
74b4(dkon brtsegs): gsum rig dri gsum tha mar mdzad pa po/ /'jig rten gsum rig rnam thar gsum mthar byon/ /ci yi slad du 'dzum pa bstan mdzad pa/ /sman pa dam pa skye rga mthar mdzad pa/ /bcom ldan zhabs
74b5(dkon brtsegs): la dra mchog 'khor lo mnga'/ /sred med sras po rdo rje mkhrigs pa po/ /thub pa 'dzum mdzad sbyor ba bka' stsal gsol/ /gang gis spyod pa de ni rnam sbyangs sam/ /gang 'dir bzod pa de dag yongs
74b6(dkon brtsegs): rdzogs sam/ /gang sems sangs rgyas yon tan nges gyur tam/ /ci yi slad du thub chen 'dzum pa mdzad/ /bde gshegs zla med rgyu zhig mi mnga' bar/ /bcom ldan 'dren pa 'dzum pa mi ston pas/ /
74b7(dkon brtsegs): de thos sems can glo ba rangs 'gyur gyis/ /tshangs pa'i dbyangs can legs par gsung dbyung gsol/ /de skad ces gsol pa dang / bcom ldan 'das kyis tshe dang ldan pa kun dga' bo la 'di
74b8(dkon brtsegs): skad ces bka' stsal to/ /kun dga' bo chos kyi rnam grangs 'di bshad pa na srog chags bzhi khri nyis stong gis bla na med pa yang dag par rdzogs pa'i byang chub tu sems bskyed par gyur to/ /byang chub
75a1(dkon brtsegs): sems dpa' dgu khri drug stong gis ni mi skye ba'i chos la bzod pa thob par gyur to/ /kun dga' bo gzhan yang khyod kyis lha'i bu ded dpon 'di mthong ngam/ gsol pa/ bcom ldan 'das mthong lags so/ /
75a2(dkon brtsegs): bcom ldan 'das kyis bka' stsal pa/ kun dga' bo lha'i bu ded dpon 'dis ni de bzhin gshegs pa bgrang ba las yang dag par 'das pa dag la sti stang du byas/ bla mar byas/ rim gro byas/ mchod pa byas/
75a3(dkon brtsegs): yongs su zhu ba byas/ yongs su dri ba byas shing sems can dpag tu med pa dag kyang bla na med pa yang dag par rdzogs pa'i byang chub yang dag par 'dzin du bcug go/ /kun dga' bo lha'i bu ded dpon 'di ni bskal
75a4(dkon brtsegs): p a grangs med pa sum brgya 'das pa'i 'og tu bskal pa dri ma med pa zhes bya ba la 'jig rten gyi khams yongs su dag pa zhes bya bar bla na med pa yang dag par rdzogs pa'i byang chub mngon par rdzogs par 'tshang
75a5(dkon brtsegs): rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med
75a6(dkon brtsegs): pa/ lha dang mi rnams kyi ston pa/ sangs rgyas bcom ldan 'das yon tan rgyal po 'od ces bya bar 'jig rten du 'byung bar 'gyur ro/ /kun dga' bo 'jig rten khams yongs su dag pa de yang rin po che sna bdun
75a7(dkon brtsegs): 'di lta ste/ gser dang / dngul dang / bai d+'ur+ya dang / shel dang / rdo'i snying po dang / spug dang / mu tig dmar po las grub cing lag mthil ltar mnyam la/ rin po che'i dra ba sna tshogs kyis mig mangs ris su kun nas bkab
75a8(dkon brtsegs): par 'gyur te/ 'jig rten gyi khams der nyan thos dang / rang sangs rgyas dag gis ming yang 'byung bar mi 'gyur ro/ /gzhan mu stegs can spyod pa pa dang / kun du rgyu dag dang / bdud rnams dang / dam pa'i chos spong ba'i
75b1(dkon brtsegs): sems can rnams kyi ming yang med cing mi 'byung bar 'gyur ro/ /sangs rgyas kyi zhing de na mi khom pa brgyad po dag kyang med la bza' ba dang / btung ba dag kyang yid la bsams pa tsam gyis 'grub par 'gyur ro/ /sangs rgyas
75b2(dkon brtsegs): kyi zhing de na ltung ba dang / 'khrul pa'i nyes pa dag dang / sdug bsngal gyi sgra yang 'byung bar mi 'gyur ro/ /sems can dag gi longs spyod dang nye bar spyod pa yang gzhan 'phrul dbang byed kyi lha rnams kyi longs spyod dang /
75b3(dkon brtsegs): nye bar spyod pa ci 'dra ba de lta bur 'gyur ro/ /sems can de dag thams cad kyang gser gyi mdog 'dra zhing skyes bu chen po'i mtshan sum bcu rtsa gnyis dang ldan par 'gyur zhing / phal cher bla na med pa yang dag par
75b4(dkon brtsegs): rdzogs pa'i byang chub la yang dag par zhugs pa sha stag 'byung bar 'gyur bas de'i phyir 'jig rten gyi khams de ni yongs su dag pa zhes bya'o/ /bcom ldan 'das de bzhin gshegs pa yon tan rgyal po 'od
75b5(dkon brtsegs): de'i sku tshe'i tshad ni bar gyi bskal pa bzhi bcur 'gyur ro/ /byang chub sems dpa' de dag kyang smon lam gyi dbang gis bar mdor 'chi ba'i dus byed par mi 'gyur ro/ /de bzhin gshegs pa de'i byang chub sems dpa'i
75b6(dkon brtsegs): dge 'dun ni dung phyur phrag drug dang bye ba phrag gnyis su 'gyur te/ kun dga' bo byang chub sems dpa' gang dag gis bla na med pa yang dag par rdzogs pa'i byang chub tu sems bskyed par gyur ba dang / gang dag gis mi skye ba'i
75b7(dkon brtsegs): chos la bzod pa thob par gyur ba de dag 'jig rten gyi khams yongs su dag pa der skye bar 'gyur ro/ /de dag thams cad kyang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas
75b8(dkon brtsegs): yon tan rgyal po 'od kyi sangs rgyas kyi zhing der de bzhin gshegs pas bla na med pa yang dag par rdzogs pa'i byang chub tu lung ston par 'gyur ro/ /de nas 'khor de nyid du lha'i bu spyan ras gzigs shes bya ba zhig
76a1(dkon brtsegs): 'dus te 'dug par gyur ba des bcom ldan 'das la lha'i me tog man dA ra ba dag gis mngon par gtor nas tshig 'di skad ces kyang gsol to/ /bcom ldan 'das bdag kyang gang gi tshe bcom ldan 'das
76a2(dkon brtsegs): d e bzhin gshegs pa yon tan rgyal po 'od de bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de'i tshe 'jig rten gyi khams yongs su dag pa der skye zhing 'khor los sgyur ba'i
76a3(dkon brtsegs): r gyal por gyur nas de bzhin gshegs pa byang chub sems dpa'i dge 'dun dang bcas pa de la bsnyen bkur bgyi zhing bcom ldan 'das de yongs su mya ngan las 'das pa'i 'og tu bdag kyang 'jig rten gyi khams der
76a4(dkon brtsegs): bla na med pa yang dag par rdzogs pa'i byang chub mngon par rdzogs par 'tshang rgya bar bgyi'o/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo lha'i bu spyan ras gzigs
76a5(dkon brtsegs): ' di ni gang gi tshe bcom ldan 'das de bzhin gshegs pa yon tan rgyal po 'od de bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de'i tshe 'di yang der 'khor los
76a6(dkon brtsegs): sgyur ba'i rgyal po legs mthong zhes bya bar 'gyur te/ des bcom ldan 'das de la mchod pa dpag tu med pa byas shing / byang chub kyi phyogs kyi chos rnams kyang yongs su rdzogs par byas nas bcom ldan
76a7(dkon brtsegs): 'das de yongs su mya ngan 'das pa'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas
76a8(dkon brtsegs): rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das kun du 'od ces bya
76b1(dkon brtsegs): bar 'jig rten du 'byung bar 'gyur ro/ /kun dga' bo rgyal po legs mthong de yang dus gzhan zhig na bu thu bo rgyal srid la bzhag nas bcom ldan 'das de'i bstan pa la dad pas khyim nas khyim med par rab tu
76b2(dkon brtsegs): 'byung bar 'gyur ro/ /de bzhin gshegs pa de yang yongs su mya ngan las 'da' ba'i dus kyi tshe byang chub sems dpa' de la byang chub sems dpa' legs mthong 'di ni nga yongs su mya ngan las 'das pa'i
76b3(dkon brtsegs): 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /zhes lung bstan nas yongs su mya ngan las 'da' bar 'gyur ro/ /de nas tshe dang ldan pa shA ra dwa ti'i bus lha'i
76b4(dkon brtsegs): 'i bu ded dpon la 'di skad ces smras so/ /lha'i bu khyod de bzhin gshegs pas lung bstan tam/ smras pa/ btsun pa shA ra dwa ti'i bu kho bo ni ji ltar de bzhin gshegs pa'i sprul pa lung bstan pa ltar lung
76b5(dkon brtsegs): bstan te/ da ltar gyi de bzhin nyid ji lta ba de bzhin du ma 'ongs pa'i de bzhin nyid kyang de lta bu yin pas de bzhin nyid de la ni 'phel ba yang med la yongs su 'grib pa yang med do/ /de nas bcom ldan 'das
76b6(dkon brtsegs): kyis tshe dang ldan pa kun dga' bo la bka' stsal pa/ kun dga' bo khyod kyis chos kyi rnam grangs 'di zung shig /chongs shig /lhogs shig /shod cig /kun chub par gyis shig /skye bo mang po la phan pa dang /
76b7(dkon brtsegs): skye bo mang po la bde ba dang / da ltar dang ma 'ongs pa'i byang chub sems dpa' rnams la phan pa dang / bde ba rjes su yongs su gzung ba'i phyir gzhan dag la yang rgya cher yang dag par rab tu ston cig /kun dga'
76b8(dkon brtsegs): bos gsol pa/ bcom ldan 'das bdag gis bzung lags na bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/
77a1(dkon brtsegs): kun dga' bo chos kyi rnam grangs 'di ni cho 'phrul chen po bstan pa zhes bya bar zung shig /'di ni 'jam dpal gzhon nur gyur bas bstan pa zhes bya ba dang / rin po che thams cad kyi le'u
77a2(dkon brtsegs): zhes bya bar yang zung shig / kun dga' bo rigs kyi bu 'am/ rigs kyi bu mo gang dag chos kyi rnam grangs 'di ni 'dzin pa dang / mos pa dang / mos nas kyang yi ger 'dri ba dang / klog pa dang / rab tu 'don pa
77a3(dkon brtsegs): dang / gzhan dag la yang rgya cher yang dag par rab tu ston par byed pa de dag ni bsod nams thams cad kyis yongs su zin par 'gyur ro/ /bcom ldan 'das kyis de skad ces bka' stsal
77a4(dkon brtsegs): nas tshe dang ldan pa kun dga' bo dang / lha'i bu ded dpon dang / 'jam dpal gzhon nur gyur ba dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i
77a5(dkon brtsegs): 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las cho
77a6(dkon brtsegs): 'phrul chen po bstan pa lha'i bu ded dpon gyis zhus pa zhes bya ba'i le'u ste nyi shu rtsa gnyis pa rdzogs so/ / //rgya gar gyi mkhan po dzi na mi tra dang / su ren dra bo d+hi dang / pradz+nyA barma dang / zhu chen gyi
77a7(dkon brtsegs): lo ts+tsha ba ban de ye shes sdes bsgyur cing zhus te gtan la phab pa/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u nyi shu rtsa gsum pa
77a8(dkon brtsegs): ste byams pa'i seng ge'i sgra chen po bstan pa/ bam po dang po/ rgya gar skad du/ Ar+ya mai tre ya ma hA sing ha nA da nA ma ma hA yA na sU tra/ bod skad du/ 'phags pa byams pa'i seng ge'i mdo/
77b1(dkon brtsegs): sgra chen po zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu
77b2(dkon brtsegs): rgyal byed kyi tshal mgon med zas sbyin gyi kun dga' ra ba na/ dge slong lnga stong tsam gyi dge slong gi dge 'dun chen po dang / byang chub sems dpa' sems dpa' chen po 'jam dpal gzhon nur gyur ba
77b3(dkon brtsegs): dang / spyan ras gzigs dbang phyug dang / mthu chen thob dang / dpal gyi snying po dang / byams pa la sogs pa byang chub sems dpa' brgyad stong dang thabs gcig tu bzhugs te/ de nas bcom
77b4(dkon brtsegs): ldan 'das 'khor 'bum phrag du mas yongs su bskor cing mdun gyis bltas te chos ston to/ /de'i tshe na tshe dang ldan pa 'od srung chen po 'khor de nyid du 'dus te 'dug par gyur to/ /de nas tshe dang ldan pa 'od srung
77b5(dkon brtsegs): chen po stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di
77b6(dkon brtsegs): skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na bdag bcom ldan 'das de bzhin gshegs pa la phyogs 'ga' zhig zhu lags so/ /
77b7(dkon brtsegs): de skad ces gsol ba dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung khyod ci dang ci 'dod pa de bzhin gshegs pa la dris shig dang / ngas dris pa de dang
77b8(dkon brtsegs): de'i lung bstan pas khyod kyi sems rangs par bya'o/ /de skad ces bka' stsal pa dang / bcom ldan 'das la tshe dang ldan pa 'od srung chen pos 'di skad ces gsol to/ /bcom ldan 'das rigs kyi bu 'am
78a1(dkon brtsegs): rigs kyi bu mo yongs su mya ngan las 'da' bar 'tshal bas legs par gsungs pa'i chos 'dul ba la rab tu byung nas ji ltar bslab par bgyi/ ji ltar spyad par bgyi/ ji ltar rnal 'byor tu
78a2(dkon brtsegs): bgyi lags/ de skad ces gsol pa dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung legs so legs so/ /'od srung khyod 'di ltar skye bo mang po
78a3(dkon brtsegs): la phan pa dang / skye bo mang po la bde ba dang / 'jig rten la rjes su snying brtse ba dang / lha dang mi rnams kyi skye bo phal po che'i don dang / phan pa dang bde ba'i phyir zhugs te/ khyod de bzhin gshegs pa la
78a4(dkon brtsegs): don de lta bu yongs su 'dri bar sems pa ni yang khyod legs so/ /'od srung de'i phyir khyod legs par rab tu nyon la yid la zung shig dang ngas khyod la bshad par bya'o/ /tshe dang ldan pa 'od srung chen pos
78a5(dkon brtsegs): bcom ldan 'das de bzhin no zhes gsol to/ /bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /'od srung 'di la rigs kyi bu 'am rigs kyi bu mo yongs
78a6(dkon brtsegs): su mya ngan las 'da' bar 'dod pas legs par gsungs pa'i chos 'dul ba la rab tu byung nas tshul khrims dang ldan pa dang / so sor thar pa'i sdom pas bsdams pa dang / cho ga phun sum tshogs pa dang /
78a7(dkon brtsegs): spyod yul phun sum tshogs pa dang / kha na ma tho ba phra rab tsam dag la yang 'jigs par lta ba dang / bslab pa'i gzhi rnams yang dag par blangs te bslab par bya'o/ /brkam chags med pa dang / tshul 'chos
78a8(dkon brtsegs): pa med pa dang / kha gsag med pa dang / gzhog slongs med pa dang / thob kyis 'jal ba med pa dang / rnyed pas rnyed par byed 'dod pa med pa dang / ngo tsha shes pa dang ldan pa dang / khrel yod pa dang ldan pa dang /
78b1(dkon brtsegs): 'dzem pa dang ldan par bya'o/ /'khor ba la yid skrag pa dang / nges par 'byung ba la mkhas pa dang / nges par 'byung ba la mngon par brtson pa dang / 'khor ba la rtag tu yid skyo ba dang / mya ngan las 'da' ba la
78b2(dkon brtsegs): phan yon du blta bar bya zhing shing drung na 'dug kyang rung / ri la 'dug kyang rung / gnas khang na 'dug kyang rung / phug na 'dug kyang rung / des de bzhin gshegs pa rnam pa las yid la bya ste/ 'di ltar bcom
78b3(dkon brtsegs): ldan 'das de ni de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na
78b4(dkon brtsegs): med pa/ lha dang mi rnams kyi ston pa/ sangs rgyas bcom ldan 'das gdung rgyud phun sum tshogs pa/ rigs phun sum tshogs pa/ dge ba'i rtsa ba phun sum tshogs pa/ tshul khrims kyis dpag tu med
78b5(dkon brtsegs): pa/ ting nge 'dzin dang / shes rab dang / rnam par grol ba dang / rnam par grol ba'i ye shes mthong bas dpag tu med pa/ sangs rgyas kyi chos thams cad kyis dpag tu med pa/ yon tan gyi chos bsam gyis
78b6(dkon brtsegs): mi khyab pa dang / gzhal du med pa dang / tshad med pa dang ldan pa/ bden pa gsung ba/ yang dag pa gsung ba/ ji skad gsung ba de bzhin du mdzad pa/ mi slu bar mdzad pa/ 'phags pa/ sman pa chen po/ zug rngu
78b7(dkon brtsegs): 'byin pa/ ma gsol bar bshes gnyen mdzad pa/ thugs rje dang ldan pa/ ded dpon chen po yin te/ de ni chos mya ngan las 'das pa/ zab pa zab par snang ba/ zhi ba zhi ba ston pa/ stong pa/ sems can med
78b8(dkon brtsegs): pa/ 'khrul pa med pa/ mtshan ma med pa/ mtshan ma yang dag par chad pa/ smon pa med pa/ smon pa dang bral ba/ spros pa med pa/ spros pa dang bral ba/ mthong bar dka' ba/ rtogs par dka' ba/ nye bar gtod pa/
79a1(dkon brtsegs): dngos po dang bral ba/ dben pa/ dben pa dang bral ba/ dngos po med pa/ dngos pos ma gos pa/ rgyu ba med pa/ rgyu ba yang dag par chad pa/ 'gro ba dang bral ba/ brjod du med pa/ brjod pa dang bral ba/
79a2(dkon brtsegs): rlom sems med pa/ kun du bstan pa/ rnyog pa med pa/ rnyog pa dang bral ba/ blang ba med pa/ dor ba med pa/ sdug bsngal nye bar zhi ba/ sred pa yang dag par chad pa ston par mdzad pa/ yang dag par
79a3(dkon brtsegs): ston par mdzad pa yin no zhes rnam pa las yid la bya'o/ /'od srung de la dge slong gcig pu dben par song ste/ nang du yang dag 'jog la zhugs pas ni 'di ltar de bzhin gshegs pa rnam pa las yid
79a4(dkon brtsegs): la bya ste/ bdag gis mi'i lus thob cing rab tu byung ba dang / bsnyen par rdzogs pa dge slong gi dngos po yang thob/ bdag gis de bzhin gshegs pa yang mnyes par byas pas na bdag le lo byed
79a5(dkon brtsegs): pa dang / bya ba sna tshogs kyi 'du 'dzis g.yen spyo zhing gnas pa ni bdag gi mi cha'o/ /de ci'i phyir zhe na/ bdag la 'bras bu ma thob pa kho nar 'chi ba'i dus byed par 'gyur ba gang yin pa'i gnas de lta bu yang
79a6(dkon brtsegs): yod la/ sangs rgyas bcom ldan 'das rnams ni 'di lta ste/ dper na u dum ba ra'i me tog ltar brgya la brgya lam na 'jig rten du 'byung bar 'gyur bas de lta na bdag gis da ltar byung ba dang / ma byon
79a7(dkon brtsegs): pa'i sangs rgyas bcom ldan 'das rnams mnyes par byas par mi 'gyur ba'i phyir ro/ /zhes de ltar de bzhin gshegs pa rnam pa las yid la bya'o/ /'od srung de la dge slong gis ni khyod dang /
79a8(dkon brtsegs): gnas brtan rab 'byor kyi rjes su bslab par bya ste/ 'od srung 'di ltar khyod nga ma mthong ma thos par 'jig rten na dgra bcom pa yang dag par rdzogs pa'i sangs rgyas gang dag bzhugs pa de
79b1(dkon brtsegs): dag gi rjes su slob pa na rab tu byung ba ni 'od srung khyod chos 'dul ba 'di nyid la mdzes par gyur ba yin pa'i phyir ro/ /gang dag de bzhin gshegs pa mngon sum du mthong zhing mthong nas kyang nye bar 'ongs te/ rab tu
79b2(dkon brtsegs): 'byung ba dang bsnyen par rdzogs pa dge slong gi dngos po gsol bar byed pa de dag gi rab tu byung ba ni de'i 'og tu yang de bzhin gshegs pas rjes su mkhyen to/ /rigs kyi bu 'am/ rigs kyi bu mo don gyi dbang
79b3(dkon brtsegs): gnyis mthong bas ni legs par gsungs pa'i chos 'dul ba la rab tu 'byung bar khas blang bar bya ste/ gnyis gang zhe na/ tshe 'di la 'bras bu thob par 'gyur ba dang / ma 'ongs pa na bdag gis sangs
79b4(dkon brtsegs): rgyas kyi chos mthong ba'i rgyur 'gyur ba'o/ /'od srung de la skyes bu blun po kha cig de bzhin gshegs pa'i spyan sngar gos ngur smig dag bgos shing rab tu byung ba dang bsnyen par rdzogs pa dge slong gi dngos
79b5(dkon brtsegs): po khas blangs te bslab pa rnams blangs nas gnas khang du song ngam/ phug tu song ste sgo bcad nas 'dod pa'i rnam par rtog pa dag la rnam par rtog par byed cing / gnod sems kyi rnam par
79b6(dkon brtsegs): rtog pa dag dang / rnam par 'tshe ba'i rnam par rtog pa dag dang / lhung bzed dang / chos gos kyi rnam par rtog par rtog pa dag dang / mdza' bshes kyi khyim dang / slongs mo ster ba'i khyim gyi rnam par rtog pa dag
79b7(dkon brtsegs): la rnam par rtog par yang byed la/ de dag 'di snyam du yang sems te/ bdag cag ni de bzhin gshegs pas mi mkhyen mi rig rnam par mi rtogs so/ /snyam du yang sems so/ /'od srung gang gi
79b8(dkon brtsegs): tshe dge slong gnas khang na 'dug kyang rung / phug na 'dug kyang rung / 'chag sa na 'dug kyang rung ste/ 'dod pa'i rnam par rtog pa dag gam/ gnod sems kyi rnam par rtog pa dag gam/ rnam par
80a1(dkon brtsegs): 'tshe ba'i rnam par rtog pa dag gam/ mi dge ba'i rnam par rtog pa rnam pa sna tshogs dag la rnam par rtog par byed pa de'i tshe gnas khang ngam / phug gam/ 'chag sa de na lha gang dag gnyug ma gnyug mar
80a2(dkon brtsegs): g nas pa de dag gis dge slong de'i sems sems kyis shes nas de dag 'di snyam du dge slong 'di gang gi phyir legs par gsungs pa'i chos 'dul ba la rab tu byung la sdig pa mi dge ba'i rnam par rtog pa de lta bu dag
80a3(dkon brtsegs): la rnam par rtog par byed pa ni mi rigs so snyam nas yi ma rangs pa dang / sdug bsngal ba dang / yid mi bde bar 'gyur te/ 'od srung de la lha de dag las kha cig ni skul bar yang byed/ kha cig gis ni snod ma yin
80a4(dkon brtsegs): par rig nas khyad du bsad de 'khod par yang byed do/ /'od srung ltos/ dge ba'i rtsa ba chung ngu dang / shes pa chung ngu dang ldan pa'i lha de dag gis kyang gzhan gyi sems shes nas de bzhin gshegs pa bskal pa bye ba khrag khrig
80a5(dkon brtsegs): 'bum phrag grangs med pa nas legs par spyod pa spyad pas lta smos kyang ci dgos/ 'od srung de bzhin gshegs pa la ni mi mkhyen pa 'am/ ma gzigs pa 'am/ thugs su ma chud pa 'am/ mngon sum du
80a6(dkon brtsegs): ma mdzad pa ci yang mi mnga' ste/ 'od srung de bzhin gshegs pa ni 'das pa dang / ma 'ongs pa dang / da ltar byung ba dang / dus las rnam par grol ba dang / brjod par mi bya ba'i shes bya rnam pa lnga la ye shes thogs pa
80a7(dkon brtsegs): med pa dang ldan zhing the tshom dang bral ba yin no/ /'od srung de lta bas na rigs kyi bu 'am/ rigs kyi bu mo legs par gsungs pa'i chos 'dul ba la rab tu byung bas bdag nyid rang la rag lus par shes nas
80a8(dkon brtsegs): de bzhin gshegs pas kyang bdag gi sems thugs kyis mkhyen la/ gang dag phyogs bcu mtha' yas mu med pa'i 'jig rten gyi khams na bzhugs te 'tsho zhing gzhes pa'i sangs rgyas bcom ldan 'das de dag gis
80b1(dkon brtsegs): kyang bdag gi sems thugs kyis mkhyen pas na bdag gis de bzhin gshegs pa'i bstan pa la rab tu byung nas dge sbyong gi chom rkun mi bya'o zhes bslab par bya'o/ /'od srung de la dge sbyong gi chom rkun gang zhe na/ bzhi po 'di
80b2(dkon brtsegs): dag ni dge sbyong gi chom rkun yin te/ bzhi gang zhe na/ 'od srung 'di la dge slong dge sbyong gi kha dog dang / rtags dang / dbyibs la gnas shing / de yang tshul khrims 'chal ba dang / sdig pa'i chos can yin par gyur na de ni
80b3(dkon brtsegs): dge sbyong gi chom rkun dang po yin no/ /dben pa'i gnas su song ste gnas pa na mi dge ba'i rnam par rtog pa dag la rnam par rtog par byed na de ni dge sbyong gi chom rkun gnyis pa yin no/ /bdag nyid 'bras bu ma thob cing
80b4(dkon brtsegs): so so skye bo yin par shes bzhin du rnyed pa dang / bkur sti dang / tshigs su bcad pa 'dod pas zil kyis non pas gzhan dag gi mdun du bdag nyid dgra bcom pa yin par khas 'che bar byed na de ni dge sbyong gi chom rkun
80b5(dkon brtsegs): gsum pa yin no/ /bdag la stod cing gzhan la smod par byed na de ni dge sbyong gi chom rkun bzhi pa yin te/ 'od srung bzhi po de dag ni dge sbyong gi chom rkun yin no/ /'od srung mi gtum pa/ brlang ba/ drag shul gyi las
80b6(dkon brtsegs): dang ldan pa/ nyam stobs dang ldan pa/ stobs chen po'i shugs dang ldan pa gang la la zhig byung bar gyur la/ 'od srung skyes bu des 'dzam bu'i gling pa'i mi gang ji snyed pa rnams dbyug pas brdegs sam/ mtshon
80b7(dkon brtsegs): kyis btab bam/ khu tshur gyis bsnun te pham bar byas sam/ nye bar spyad pa'i longs spyod mgron bu dang / gser dang / nor bu dang / mu tig dang / bai dU r+ya dang / dung dang / man shel dang / byi ru dang / sa le sbram dang / dngul
80b8(dkon brtsegs): dang / rin po che sna tshogs dang / khang khyim dang / bzhon pa dang / gos dang / bza' ba dang / btung ba dang / mal cha dang / stan gyi nye bar spyad pa dang / yongs su spyad pa dang / dga' ba dang / rtse ba'i longs spyod ji snyed pa de dag
81a1(dkon brtsegs): thams cad bcom zhing phrogs te khyer bar gyur na/ 'od srung 'di ji snyam du sems/ gzhi de las mi de bsod nams ma yin pa mang du skyed snyam 'am/ 'od srung gis gsol ba/ bcom ldan 'das mang
81a2(dkon brtsegs): du skyed lags so/ /bde bar gshegs pa mang du skyed lags so/ /bcom ldan 'das kyis bka' stsal pa/ 'od srung khyod mos par bya/ khyod kyis khong du chud par bya ste/ gang zhig bdag nyid 'bras bu ma thob
81a3(dkon brtsegs): cing so so skye bo yin par shes bzhin du de rnyed pa dang / bkur sti dang / tshigs su bcad pa 'dod pas zil gyis non pas gzhan dag gi mdun du bdag nyid rgyun du zhugs pa yin par khas 'che bar byed cing / tha na bsod
81a4(dkon brtsegs): snyoms gcig tsam yongs su longs spyod par byed na de ni de bas ches bsod nams ma yin pa'i phung po mang du skyed de/ de ni de bas ches bsod nams ma yin pa'i phung po mi zad pa skyed pa yin no/ /de nas bcom
81a5(dkon brtsegs): ldan 'das la gnas brtan 'od srung chen pos 'di skad ces gsol to/ /bcom ldan 'das ji tsam du de bzhin gshegs pas dpe bstan pas bsdam pa'i gnas bka' stsal pa de ni ngo mtshar lags te/
81a6(dkon brtsegs): bcom ldan 'das dpe rin po che de lta bu thos na su zhig 'bras bu ma thob par tha na dad pas stsal pa chab snod gang tsam yang len par 'gyur lags/ bcom ldan 'das kyis bka' stsal pa/ 'od srung de de bzhin no/ /
81a7(dkon brtsegs): ji skad smras pa de bzhin te/ mgo dang gos la med 'bar ba lta bur gnas par bya zhing 'bras bu ma thob par tha na dad pas byin pa chu snod gang tsam yang blang bar mi bya'o/ /'od srung mi gnyis pa ches gtum pa/ ches
81a8(dkon brtsegs): brlang ba/ ches drag shul gyi las dang ldan pa/ ches nyam stobs dang ldan pa/ ches stobs chen po'i shugs dang ldan pa gang la la zhig byung bar gyur la/ 'od srung mi des gling bzhi pa'i 'jig rten gyi
81b1(dkon brtsegs): khams na mi gang ji snyed pa rnams dbyug pas brdegs sam/ mtshon kyis btab bam/ khu tshur gyis bsnun te pham par byas nas/ nye bar spyad pa'i longs spyod 'gron bu dang / gser dang / nor bu dang / mu tig dang /
81b2(dkon brtsegs): bai dU r+ya dang / dung dang / man shel dang / byi ru dang / sa le sbram dang / dngul dang / rin po che sna tshogs dang / khang khyim dang / bzhon pa dang / gos dang / bza' ba dang / btung ba dang / mal cha dang / stan gyi nye bar spyad pa
81b3(dkon brtsegs): dang / yongs su spyad pa dang / dga' ba dang / rtse ba'i longs spyod ci snyed pa de dag thams cad bcom zhing phrogs te khyer bar gyur na/ 'od srung 'di ji snyam du sems/ gzhi de las mi de bsod nams ma yin pa mang du skyed snyam
81b4(dkon brtsegs): 'am/ 'od srung gis gsol ba/ bcom ldan 'das mang du skyed lags so/ /bde bar gshegs pa mang du skyed lags so/ /bcom ldan 'das kyis bka' stsal pa/ 'od srung khyod mos par bya/ khyod kyis khong
81b5(dkon brtsegs): du chud par bya ste/ gang zhig bdag nyid 'bras bu ma thob cing so so'i skye bo yin par shes bzhin du rnyed pa dang / bkur sti dang / tshigs su bcad pa 'dod pas zil kyis non pas gzhan dag gi mdun du bdag nyid lan cig
81b6(dkon brtsegs): phyir 'ong ba yin par khas 'che bar byed cing tha na bsod snyoms gcig tsam yongs su longs spyod par byed na/ de ni de bas ches bsod nams ma yin pa'i phung po mang du skyed de/ de ni de bas ches bsod nams ma yin pa'i phung
81b7(dkon brtsegs): po mi zad pa skyed pa yin no/ /'od srung gling bzhi pa'i 'jig rten gyis khams na mi gang ji snyed pa thams cad kyi nye bar spyad pa'i longs skyod rnams lta zhog gi/ 'od srung mi gsum pa ches shin du gtum pa/ ches shin du brlang
81b8(dkon brtsegs): ba/ ches shin du drag shul gyi las dang ldan pa/ ches shin du nyam stobs dang ldan pa/ ches shin du stobs chen po'i shugs dang ldan pa gang la la zhig byung bar gyur la/ 'od srung mi des stong chung ngu'i 'jig rten gyi khams na/
82a1(dkon brtsegs): mi gang ji snyed cig skyes pa de dag dbyug pas brdegs sam/ mtshon gyis btab bam/ khu tshur gyis bsnun te pham par byas nas nye bar spyad pa'i longs spyod mgron bu dang / gser dang / nor bu dang / mu tig dang / bai dU r+ya dang /
82a2(dkon brtsegs): dung dang / man shel dang / byi ru dang / sa le sbram dang / dngul dang / rin po che sna tshogs dang / khang khyim dang / bzhon pa dang / gos dang / bza' ba dang / btung ba dang / mal cha dang / stan gyi nye bar spyad pa dang / yongs su spyad pa dang /
82a3(dkon brtsegs): dga' ba dang / rtse ba'i longs spyod ji snyed pa de dag thams cad bcom zhing phrogs te khyer bar gyur na/ 'od srung 'di ji snyam du sems/ gzhi de las mi de bsod nams ma yin pa mang du skyed snyam 'am/ 'od srung gis gsol
82a4(dkon brtsegs): ba/ bcom ldan 'das mang du skyed lags so/ /bde bar gshegs pa mang du skyed lags so/ /bcom ldan 'das kyis bka' stsal pa/ 'od srung khyod mos par bya/ khyod kyis khong du chud par bya ste/ gang zhig
82a5(dkon brtsegs): bdag nyid 'bras bu ma thob cing so so'i skye bo yin par shes bzhin du de rnyed pa dang / bkur sti dang / tshigs su bcad pa 'dod pas zil kyis non pas gzhan dag gi mdun du bdag nyid phyir mi 'ong ba yin par khas 'che bar
82a6(dkon brtsegs): byed cing tha na bsod snyoms gcig tsam yongs su longs spyod par byed na de ni de bas ches bsod nams ma yin pa'i phung po mang du skyed de/ de ni de bas ches bsod nams ma yin pa'i phung po mi zad pa skyed pa
82a7(dkon brtsegs): yin no/ /'od srung stong chung ngu phra mo'i 'jig rten gyi khams na mi gang ji snyed pa de dag thams cad kyi nye bar spyad pa'i longs spyod rnams lta zhog gi/ 'od srung mi bzhi pa ches shin du rab tu gtum pa/ ches shin du rab tu
82a8(dkon brtsegs): brlang ba/ ches shin du rab tu drag shul gyi las dang ldan pa/ ches shin du rab tu nyam stobs dang ldan pa/ ches shin du rab tu stobs chen po'i shugs dang ldan pa gang la la zhig byung bar gyur la/ 'od srung mi des stong
82b1(dkon brtsegs): gi 'jig rten gyi khams na lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa'i sems can gang ji snyed pa de dag thams cad dbyug
82b2(dkon brtsegs): pas brdegs sam/ mtshon gyis btab bam/ khu tshur gyis bsnun te pham par byas nas/ nye bar spyad pa'i longs spyod mgron bu dang / gser dang / nor bu dang / mu tig dang / bai dU r+ya dang / dung dang / man shel dang / byi ru dang / sa
82b3(dkon brtsegs): le sbram dang / dngul dang / rin po che sna tshogs dang / khang khyim dang / bzhon pa dang / gos dang / bza' ba dang / btung ba dang / mal cha dang / stan gyi nye bar spyad pa dang / yongs su spyad pa dang / dga' ba dang / rtse ba'i yo byad ji snyed
82b4(dkon brtsegs): pa de dag thams cad bcom zhing phrogs te khyer bar gyur na/ 'od srung 'di ji snyam du sems/ gzhi de las mi de bsod nams ma yin pa mang du skyed snyam 'am/ 'od srung gis gsol pa/ bcom ldan 'das mang du skyed
82b5(dkon brtsegs): lags so/ /bde bar gshegs pa mang du skyed lags so/ /bcom ldan 'das kyis bka' stsal pa/ 'od srung khyod mos par bya/ khyod kyi khong du chud par bya ste/ gang zhig bdag nyid 'bras bu ma thob cing so so'i skye bo
82b6(dkon brtsegs): yin par shes bzhin du de rnyed pa dang / bkur sti dang / tshigs su bcad pa 'dod pas zil kyis non pas gzhan dag gi mdun du bdag nyid dgra bcom pa yin par khas 'che bar byed cing ci nas kyang gzhan dag gis
82b7(dkon brtsegs): bdag dgra bcom pa yin par shes par bya'o/ /snyam nas dgra bcom pa steng du 'byung bar yang byed/ dgra bcom pa'i dpe ston pa ltar dpe ston par yang byed la/ de ltar sdig pa can gyi 'dod pa de lta bu dang ldan pas/
82b8(dkon brtsegs): tha na gzhan gyis byin pa'i dad pas byin pa bsod snyoms gcig tsam yongs su longs spyod par byed na/ de ni de bas ches bsod nams ma yin pa'i phung po mang du skyed de/ de ni de bas ches bsod nams ma
83a1(dkon brtsegs): yin pa'i phung po mi zad pa skyed pa yin no/ /'od srung de bas na gang stong gi 'jig rten gyi khams kyi sems can thams cad kyi bde ba'i yo byad thams cad 'phrog par mi spro ba de ni sdig can gyi 'dod pa
83a2(dkon brtsegs): de lta bu des dad pas byin pa yongs su longs spyod par byed de/ 'od srung ngas ni sdig pa can gyi 'dod pa de las gzhan pa rab tu byung ba'i chos shin du tha chad gcig shos gzhan ma mthong ngo / /'od srung bzhi po
83a3(dkon brtsegs): 'di dag ni nyan thos kyi theg pa ba rab tu byung ba'i sdig pa 'dod pa yin te/ bzhi gang zhe na/ ma 'ongs pa'i sangs rgyas mthong bar 'dod pa dang / 'khor los sgyur ba'i rgyal srid 'dod pa dang / gzhan yang rgyal
83a4(dkon brtsegs): rigs kyi rigs dag 'dod pa dang / bram ze'i rigs dag 'dod pa ste/ bzhi po de dag ni nyan thos kyi theg pa ba rab tu byung ba'i sdig pa 'dod pa yin no/ /gang du 'ga' zhig la smon par byed na/ cher na mya ngan las 'das pa
83a5(dkon brtsegs): la smon par byed na de yang de'i sdig pa 'dod pa nyid yin te/ de bzhin gshegs pas de las dgongs nas dge slong dag nga ni cher na phung po'i lhag ma dang bcas pa'i mya ngan las 'das pa yang rung ste/ skad cig
83a6(dkon brtsegs): tsam skye ba la yang bsngags pa mi brjod do zhes ston to/ /'od srung bzhi po 'di dag ni dge sbyong gi dri ma ste/ rab tu byung bas de dag thams cad kyi thams cad du mi bya'o/ /bzhi gang zhe na/ 'jig rten sa la mngon
83a7(dkon brtsegs): bar zhen pa dang / gang zag tu 'dzin pa dang / bslab pa las 'da' ba dang / ma 'ongs pa'i sangs rgyas mthong bar 'dod pa ste/ bzhi po de dag ni dge sbyong gi dri ma yin te/ rab tu byung bas de dag thams cad kyi thams
83a8(dkon brtsegs): cad du mi bya'o/ /'od srung dge sbyong dang / bram ze 'tsho ba yongs su dag pa/ sdig pa 'dod pa med pa/ tshul khrims dang ldan pa/ drang po'i rang bzhin can g.yo med pa/ sgyu can ma yin pa/ khengs pa ma yin pa
83b1(dkon brtsegs): yongs su mya ngan las 'da' ba 'dod pa rnams kyi ched du ngas bla na med pa yang dag par rdzogs pa'i byang chub mngon par rdzogs par sangs rgyas pas na 'od srung de dag dbugs 'byin par byed pa brjod par bya ste/ de thos
83b2(dkon brtsegs): na rnal 'byor pa rnal 'byor spyod pa dag dga' ba dang mgu bar 'gyur ro/ /'od srung rigs kyi bu 'am/ rigs kyi bu mo gang la la zhig gis gling chen po bzhi pa'i 'jig rten gyi khams na sems can gang ji snyed yod
83b3(dkon brtsegs): pa de dag thams cad la bskal pa 'am/ bskal pa las lhag par bde ba'i yo byad thams cad kyis bkur sti byas/ bla mar byas/ ri mor byas/ mchod pa byas pa bas ni yang dag par zhugs pa/ tshul khrims yongs
83b4(dkon brtsegs): su dag pa/ 'tsho ba yongs su dag pa zhig gis sbyin pa po gang gi dad pas byin pa tha na chu snod gang tsam zhig bdag gir byas par gyur na de nyid de la bsod nams kyi phung po ches rgya che bar 'gyur gyi/ gling chen po bzhi
83b5(dkon brtsegs): pa'i 'jig rten gyi khams kyi sems can thams cad la bskal pa 'am/ bskal pa las lhag par bde ba'i yo byad thams cad kyis bkur sti byas/ bla mar byas/ ri mor byas/ mchod pa byas pa de la ni de lta ma yin no/ /
83b6(dkon brtsegs): 'od srung ji ltar mi blun po sdig pa 'dod pa dang ldan pa des gang gi drung nas chos gos sam/ bsod snyoms yongs su longs spyod pa de'i don de yongs su nyams par byed pa de ltar ni dgra bo dang / gshed ma dang / phyir rgol
83b7(dkon brtsegs): ba dang / phas kyi dgras kyang yongs su nyams par byed mi nus so/ /'od srung bzhi po 'di dag ni rab tu byung ba'i nyon mongs pa cha phra ba rnams yin te/ rab tu byung ba nyon mongs pa cha phra ba de dag dang ldan na 'di lta ste/
83b8(dkon brtsegs): dper na mda' 'phangs pa de bzhin du sems can dmyal bar 'gro ba yin par brjod par bya'o/ /bzhi gang zhe na/ gzhan gyi rnyed pa la phrag dog gi chos nyid dang ldan pa dang / sdom pa dang ldan pa'i mdo sde thos
84a1(dkon brtsegs): nas tshul khrims kyi nyes pa 'byin par byed pa dang / de bzhin gshegs pa'i bka' las 'das sam/ bslab pa las 'das na lhag pa'i nga rgyal gyis 'chab par byed cing rnam par 'byed par mi byed/ 'chags
84a2(dkon brtsegs): par mi byed pa dang / shes shing rtogs bzhin du dad pas byin pa yongs su longs spyod par byed pa ste/ 'od srung bzhi po de dag ni rab tu byung ba'i nyon mongs pa cha phra ba rnams yin te/ rab tu byung ba nyon mongs pa cha phra ba de dag
84a3(dkon brtsegs): dang ldan na 'di lta ste dper na mda' 'phangs pa de bzhin du sems can dmyal bar 'gro ba yin par brjod par bya'o/ /'od srung bzhi po 'di dag ni dge sbyong ltar bcos pa yin te/ bzhi gang zhe na/ tshul khrims 'chal
84a4(dkon brtsegs): pa dang / bdag tu lta ba dang / dam pa'i chos spong ba dang / 'jig rten rgyang pan pa ste/ bzhi po de dag ni dge sbyong ltar bcos pa yin no/ /'od srung bzhi po 'di dag ni rab tu byung ba'i rgyags shing bag med pa yin te/ rab tu byung
84a5(dkon brtsegs): ba rgyags shing bag med pa de dag dang ldan na sems can dmyal bar 'gro ba yin par brjod par bya'o/ /bzhi gang zhe na/ mang du thos pas rgyags shing de mang du thos pas bag med par 'gyur ba dang / rnyed pa dang / bkur sti dang /
84a6(dkon brtsegs): tshigs su bcad pas rgyags shing de rnyed pa dang / bkur sti dang / tshigs su bcad pas zil kyis non pas bag med par 'gyur ba dang / mdza' bshes kyi khyim dang / slongs mo ster ba'i khyim gyis rgyags shing de mdza' bshes
84a7(dkon brtsegs): kyi khyim dang / slongs mo ster ba'i khyim gyis spags pas bag med par 'gyur ba dang / sbyangs pa'i yon tan dang / yo byad bsnyungs pas rgyags shing de sbyangs pa'i yon tan dang / yo byad bsnyungs pas rgyags pas bdag
84a8(dkon brtsegs): la bstod par byed/ gzhan la smod par byed pa de ni bag med pa zhes bya ste/ 'od srung bzhi po de dag ni rab tu byung ba'i rgyags shing bag med pa yin te/ rab tu byung ba rgyags shing bag med pa de dag dang ldan na sems can
84b1(dkon brtsegs): dmyal bar 'gro ba yin par brjod par bya'o/ /de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das slad ma'i tshe slad ma'i dus lnga brgya pa tha ma la dge sbyong ltar bcos pa
84b2(dkon brtsegs): n gur smrig 'tshal ba gang dag de bzhin gshegs pas bskal pa bye ba grangs ma mchis par yang dag par bsgrubs pa'i bla na med pa yang dag par rdzogs pa'i byang chub 'di nub par bgyid par 'gyur ba ci 'dra ba dag 'byung
84b3(dkon brtsegs): bar 'gyur lags/ de skad ces gsol ba dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung de bzhin gshegs pa la gtam 'di yongs su dris pas khyod la
84b4(dkon brtsegs): ci byas thong shig / de ci'i phyir zhe na/ 'od srung gal te de bzhin gshegs pas mi blun po de dag gi sdig pa 'dod pa dang / yang dag pa ma yin par 'dzin pa dang / g.yo dang / chom rkun dang / phyin ci log dang / bdud kyi nyes pa dang /
84b5(dkon brtsegs): bdud kyi byin gyis brlabs kyi skyon yang dag thams cad brjod cing yang dag par bshad par gyur na/ 'od srung khyod kyis skyes bu dam pa ma yin pa de dag gi sdig pa kun spyod pa de dag thos na yang dag pa ma yin yang snang
84b6(dkon brtsegs): bar mi 'gyur ba'i phyir ro/ /de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das bcom ldan 'das de bzhin gshegs pas chos 'dul ba 'di ci nas kyang /
84b7(dkon brtsegs): yun ring du gnas par 'gyur bar byin gyis brlab tu gsol/ de nas bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung de bzhin gshegs pa ni ring po mi thogs par yongs su
84b8(dkon brtsegs): mya ngan las 'da' bar 'gyur ro/ /'od srung gis gsol pa/ bcom ldan 'das 'di lta ste/ dam pa'i chos kun du bsrung ba'i slad du bcom ldan 'das de bzhin gshegs pa bskal pa 'am/ bskal pa las lhag par
85a1(dkon brtsegs): bzhugs su gsol/ de skad ces gsol ba dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung gal te sangs rgyas stong snyed cig gis mi blun po de dag
85a2(dkon brtsegs): la cho 'phrul dang bcas pa'i chos bstan du zin kyang skyes bu dam pa ma yin pa de dag sdig pa 'dod pa dang / sdig pa 'dzin pa de dag las phyir gzung ba 'am/ bzlog par mi spyod do/ /'od srung gzhan yang khyod phyi ma'i
85a3(dkon brtsegs): dus lnga brgya tha ma la dam pa'i chos bsrung bar spro 'am/ sems can bsam ba dge ba gang dag khyod kyis bshad pa la gus par nyan pa skyed par 'gyur ba dag kyang 'byung bar 'gyur ro/ /de skad ces bka' stsal pa dang /
85a4(dkon brtsegs): bcom ldan 'das gnas brtan 'od srung chen pos 'di skad ces gsol to/ /bcom ldan 'das bdag gling bzhi pa'i 'jig rten gyi khams na grong dang / grong khyer dang / grong rdal dang bcas pa/ brag dang ri bo'i zom dang bcas
85a5(dkon brtsegs): pa/ rgya mtsho dang / chu klung dang / nags tshal dang bcas pa 'di bskal pa 'am/ bskal pa las lhag par phrag pa 'am/ spyi bo la 'tshal bar ni spro lags kyi/ bcom ldan 'das bdag skyes bu dam pa ma lags pa de dag
85a6(dkon brtsegs): gi log par smra ba'i sug las de dag nyan par ni mi spro lags so/ /bcom ldan 'das bdag rgya shug gam/ til lam/ 'bras bu gcig gis bskal pa 'am/ bskal pa las lhag par 'tsho bar ni spro lags kyi/ bcom
85a7(dkon brtsegs): ldan 'das skyes bu dam pa ma lags pa de dag gi log par smra ba'i sug las de dag nyan par ni mi spro lags so/ /bcom ldan 'das bdag stong gsum gyi stong chen po'i 'jig rten gyi khams su bskal
85a8(dkon brtsegs): pa'i zhugs chen po 'bar/ kun du 'bar/ kun du rab tu mched cing 'bar bar gyur ba'i nang du spyod lam bzhi po dag gis dgung lo bye ba snyed du gnas par ni spro lags kyi/ bcom ldan 'das bdag
85b1(dkon brtsegs): skyes bu dam pa ma lags pa de dag gi log par smra ba'i sug las de dag nyan par ni mi spro lags so/ /bcom ldan 'das bdag sems can thams cad la khro ba dang / skyo ba dang / smad pa dang / bshung ba dang / bsdigs pa dang /
85b2(dkon brtsegs): brdeg btsog dag bzod pas dang du len par ni spro lags kyi/ bcom ldan 'das bdag mi blun po chos kyi rkun po/ chos kyi chom rkun po/ chos la mu cor smra ba/ chos ltar bcos pa ston pa dag gi log par smra ba'i sug
85b3(dkon brtsegs): las de dag nyan par ni mi spro lags te/ bcom ldan 'das bdag ni nyi tshe bar spyod pa nyi tshe ba'i shes pa dang ldan pa lags pas de lta bu'i khur 'deg pa'i rdo mi thogs lags kyi/ bcom ldan 'das byang chub sems dpas ni
85b4(dkon brtsegs): de lta bu'i khur 'deg par rdo thog lags so/ /bcom ldan 'das gzhan yang 'di la bdag dper brjod par spobs lags te/ bcom ldan 'das 'di lta ste dper bgyi na mi la la zhig rgas shing gtugs la 'khogs
85b5(dkon brtsegs): par gyur cing de yang na tshod dgung lo brgya nyi shu tsam lags par gyur la/ mi de bro nad kyis thebs shing glo ba mi bde nas mchis mal gyi khri steng du mchis nyal bar gyur na mi shes rab 'chal pa'i rang bzhin can phyug la nor
85b6(dkon brtsegs): mang ba/ longs spyod che ba la la zhig der mchis nas mi mchis mal gyi khri steng na mchis nyal ba de la kye skyes bu kho bo'i gter 'di khyod la gdams kyis kho bo gang gi tshe lo bcu 'am/ nyi shu tsam na yul gzhan nas
85b7(dkon brtsegs): phyir 'ong ba de'i tshe khyod kyis gter 'di kho bo la phyir byin cig ces de'i sug par gter 'doms par bgyid cing de ltar gtams nas yul gzhan du mchis par gyur la/ mi mchis mal gyi khri stengs na mchis nyal
85b8(dkon brtsegs): ba de bu yang ma mchis/ bu mo yang ma mchis/ 'khor kyang ma mchis la/ de nas mi de yul gzhan du mchis nas ring po ma lags par de yang 'gum pa'i dus bgyis par gyur na nor gyi tshogs de dag thams cad
86a1(dkon brtsegs): kyang chab 'tshal bar gyur ba'i slad na/ mi de slar mchis na su la ji skad bgyid yang ma mchis pa de bzhin du bcom ldan 'das gang zhig nyan thos nyi tshe bar spyod pa/ nyi tshe ba'i shes pa dang ldan pa/ zla bo ma
86a2(dkon brtsegs): mchis pa/ yun ring por mi gnas pa la dam pa'i chos kyi gter 'doms par bgyid na de yang yun ring du gnas par mi 'gyur bar 'tshal bar bgyi lags so/ /bcom ldan 'das kyis bka' stsal pa/ 'od srung legs
86a3(dkon brtsegs): so legs so/ /ngas kyang de ltar shes te/ 'on kyang khyod la dpe'i spobs pa de lta bu thos na skyes bu dam pa ma yin pa de dag kun du skyo ba'i sems skye bar 'gyur bas na ngas shes bzhin du khyod la dris pa yin no/ /de nas
86a4(dkon brtsegs): bcom ldan 'das la gnas brtan 'od srung chen pos 'di skad ces gsol to/ /bcom ldan 'das 'di la bdag dpe gnyis pa brjod par yang spobs lags te/ bcom ldan 'das 'di lta ste dper bgyi na mi bro nad
86a5(dkon brtsegs): ma mchis pa'i rang bzhin can bro nad dang bral ba/ dgung lo 'bum phrag du mar 'tsho ba/ gzhon nu thor bu lang tsho la bab pa/ g.yog 'khor phun sum tshogs pa/ longs spyod phun sum tshogs pa/ rus phun
86a6(dkon brtsegs): sum tshogs pa/ rigs phun sum tshogs pa/ dge ba'i ngang tshul can/ byams pa dang ldan pa/ snying rje che ba/ yid dga' ba dang ldan pa/ sems can gyi skyon dang / nyon mongs pa'i skyon rnams la btang snyoms su
86a7(dkon brtsegs): 'jog pa/ skye bo mang po la sman pa dang / skye bo mang po la bde ba dang / 'jig rten la snying brtse ba dang / lha dang mi rnams kyi skye bo phal po che'i don dang / sman pa dang bde ba'i slad du zhugs pa/ rtul ba brtan pa
86a8(dkon brtsegs): la la zhig mchis par gyur la/ skyes bu dam pa de'i gan du mi la la zhig mchis nas 'di skad ces skyes bu kho bo'i gter 'di khyod la gdams kyis khyod kyis gter 'di legs par sba ba dang /
86b1(dkon brtsegs): legs par bsrung bar gyis shig /kho bo gang gi tshe lo bcu 'am/ nyi shu tsam na yul gzhan nas phyir 'ong ba de'i tshe khyod kyis gter 'di kho bo la phyir byin cig ces smras te/ de'i sug par gter de gdams na mi de ni gter
86b2(dkon brtsegs): de blangs nas legs par sbed pa dang / srung bar bgyid cing mi de slar mchis nas kyang gter de slar stsol bar bgyid pa de bzhin du/ bcom ldan 'das gang zhig byang chub sems dpa' la dam pa'i chos kyi gter
86b3(dkon brtsegs): 'doms par bgyid na de ni bskal pa bye ba khrag khrig 'bum phrag mang por yang chab 'tshal bar mi 'gyur zhing skye bo mang po la yang sman thogs par 'gyur la/ sangs rgyas kyi gdung dang / chos kyi gdung dang / dge
86b4(dkon brtsegs): 'dun gyi gdung rgyun mi 'chad par yang 'gyur lags so/ /bcom ldan 'das bdag gis ni byang chub sems dpas gang yongs su sgrub par bgyid pa'i bgyi ba de dang / don de yongs su bsgrub par rdo mi thog lags kyi/
86b5(dkon brtsegs): bcom ldan 'das byang chub sems dpa' sems dpa' chen po byams pa 'khor 'di nyid du 'dus te mngon sum du mchis lags pas/ bcom ldan 'das kyis 'di la bka' stsol cig dang / 'dis ni slad ma'i
86b6(dkon brtsegs): t she slad ma'i dus lnga brgya pa tha ma la dam pa'i chos nub par 'gyur ba'i dus kyi tshe na de bzhin gshegs pas bskal pa bye ba grangs ma mchis par yang dag par bsgrubs pa'i bla na med pa yang dag par rdzogs
86b7(dkon brtsegs): pa'i byang chub 'di 'dzin par 'gyur/ rgyas par bgyed par 'gyur lags so/ /de ci'i slad du zhe na/ bcom ldan 'das 'di ltar byang chub sems dpa' sems dpa' chen po byams pa 'di ni de bzhin gshegs pa'i
86b8(dkon brtsegs): 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags pa'i slad du ste/ bcom ldan 'das 'di lta ste dper bgyi na rgyal po rgyal rigs spyi bo nas dbang
87a1(dkon brtsegs): b skur ba'i bu thu bo gang lags pa de ni rgyal po'i 'og tu rgyal srid bgyid du stsol par 'gyur ba lags pas de ni rgyal po rgyal rigs spyi bo nas dbang bskur ba de nyid mchis bzhin du yang rgyal srid la spro bar
87a2(dkon brtsegs): bgyid cing chos dang ldan par yang gyur na/ de 'di snyam du yang sems lags te/ rgyal po rgyal rigs spyi bo nas dbang bskur ba 'di'i 'og tu ni bdag gis rgyal po bgyi'o snyam nas dbugs 'byin pa thob par yang 'gyur
87a3(dkon brtsegs): zhing / 'di ltar rgyal po'i bgyi ba gang dag lags pa de dag la yang mngon par brtson par bgyid pa de bzhin du/ bcom ldan 'das de bzhin gshegs pa 'das pa na/ byang chub sems dpa' sems dpa' chen po byams
87a4(dkon brtsegs): pa 'di yang 'di lta ste/ dam pa'i chos kyi rgyal srid kyi rgyal srid chen po bgyid du stsal bar 'gyur ba lags pas 'dis ni dam pa'i chos kun du srung pa la mngon par brtson par bgyi 'tshal lags so/ /de skad
87a5(dkon brtsegs): ces gsol ba dang / bcom ldan 'das kyis gnas brtan 'od srung chen po la 'di skad ces bka' stsal to/ /'od srung legs so legs so/ /ji skad smras pa de bzhin no/ /de nas bcom ldan 'das kyis phyag
87a6(dkon brtsegs): g.yas pa gser gyi mdog can brkyang nas bskal pa bye ba grangs med par dge ba'i rtsa bas yang dag par bsgrubs pa'i phyag 'jam pa/ mchog tu mnyen pa/ ka tsa lin di ltar reg na bde ba rgya skyegs kyi khu bas bsgos pa'i
87a7(dkon brtsegs): mdog 'dra ba byang chub sems dpa' sems dpa' chen po byams pa'i mgo bor bzhag ste byugs nas 'di skad ces bka' stsal to/ /byams pa khyod phyi ma'i tshe phyi ma'i dus lnga brgya pa tha ma la dam pa'i chos nub par
87a8(dkon brtsegs): 'gyur ba'i dus la bab pa'i tshe na dam pa'i chos kun du bsrung ba dang / yun ring du gnas par 'gyur ba dang / yongs su gzung ba dang / sangs rgyas dang / chos dang / dge 'dun gyi gdung rgyun mi 'chad par bya ba'i phyir
87b1(dkon brtsegs): spro bar gyis shig / bcom ldan 'das kyis byang chub sems dpa' sems dpa' chen po byams pa'i spyi bor phyag g.yas pa gser gyi mdog can bzhag ma thag tu de nas skad cig de nyid la stong gsum gyi stong chen po'i
87b2(dkon brtsegs): 'jig rten gyi khams 'di lan gsum du rab tu g.yos te/ g.yos/ rab tu g.yos/ kun du rab tu g.yos/ 'gul/ rab tu 'gul/ kun du rab tu 'gul/ ldeg /rab tu ldeg /kun du rab tu ldeg cing / 'jig rten du snang
87b3(dkon brtsegs): ba chen po yang byung bar gyur/ sa bla ba dang / bar snang la gnas pa dang / 'og min gyi bar gyi lha rnams kyis kyang thal mo sbyar te/ byang chub sems dpa' sems dpa' chen po byams pa la 'phags pa byams pa khyod skye bo
87b4(dkon brtsegs): mang po la sman pa dang / skye bo mang po la bde ba dang / 'jig rten la thugs brtse ba dang / lha dang mi rnams kyi skye bo phal po che'i don dang / sman pa dang / bde ba'i slad du dam pa'i chos kun du bsrung ba dang / yun ring du gnas
87b5(dkon brtsegs): par bgyi ba dang / yongs su gzung bar spro bar mdzod cig ces smras so/ /de nas byang chub sems dpa' sems dpa' chen po byams pa stan las langs te bla gos phrag pa gcig tu gzar nas dpus mo g.yas pa'i lha nga
87b6(dkon brtsegs): sa la btsugs te/ bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das bdag ni sems can gcig gi don gyi slad du yang slad ma'i mtha'i
87b7(dkon brtsegs): mu'i bar du 'khor ba na 'khor bar yang spro lags na dam pa'i chos yongs su gzung ba'i slad du lta smos kyang ci 'tshal te/ bcom ldan 'das bdag gis de bzhin gshegs pas bskal pa bye ba grangs ma mchis par
87b8(dkon brtsegs): yang dag par bsgrubs pa'i bla na med pa yang dag par rdzogs pa'i byang chub 'di kun du bsrung ba dang / rgyas par bgyi lags so/ /byang chub sems dpa' sems dpa' chen po byams pas pus mo g.yas pa'i
88a1(dkon brtsegs): lha nga sa la btsugs ma thag tu de nas yang stong gsum gyi stong chen po'i 'jig rten gyi khams 'di rnam pa drug tu rab tu g.yos so/ /de nas bcom ldan 'das la byang chub sems dpa' sems dpa' chen po byams
88a2(dkon brtsegs): pas 'di skad ces gsol to/ /bcom ldan 'das bdag ni su la yang 'gran par mi bgyid/ nga rgyal mi bgyid lags so/ /de ci'i slad du zhe na/ bcom ldan 'das 'di lta ste dam pa'i chos yongs su gzung ba 'di dag ni
88a3(dkon brtsegs): skyes bu dam pa'i sug las lags te/ bcom ldan 'das byang chub sems dpas khur gang 'deg par bgyid pa'i khur de lta bu de ni nyan thos dang / rang sangs rgyas kyis 'deg par rdo mi thog pa'i slad du'o/ /de nas
88a4(dkon brtsegs): bcom ldan 'das kyis byang chub sems dpa' sems dpa' chen po byams pa la legs so zhes bya ba byin te/ byams pa legs so legs so/ /ji ltar nga'i spyan snga na khyod dam pa'i chos yongs su gzung ba'i phyir
88a5(dkon brtsegs): s eng ge'i sgra 'di lta bu sgrogs par byed pa de bzhin du phyogs bcu'i sangs rgyas bcom ldan 'das gang gA'i klung gi bye ma snyed dag gi spyan snga dag na yang byang chub sems dpa' rnams seng ge'i sgra sgrogs shing dam pa'i
88a6(dkon brtsegs): chos yongs su 'dzin par byed do/ /de skad ces bka' stsal ba dang / bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das bcom ldan 'das
88a7(dkon brtsegs): de bzhin gshegs pas skyes bu dam pa ma lags pa/ byang chub sems dpar mchid kyis 'che ba/ dge sbyong du mchid kyis 'che ba/ glen pa/ blun po/ rnyed pa dang bkur sti 'tshal ba/ rnyed pa dang / bkur sti la gdu ba/ mdza'
88a8(dkon brtsegs): bshes kyi sdum pa dang / slongs mo ster ba'i sdum pa la gdu ba/ bsod snyoms la sbyor bar brtson pa de dag gi ni nongs pa'i gnas bdag la bka' stsal du gsol/ de ci'i slad du zhe na/ bcom ldan 'das 'di ltar
88b1(dkon brtsegs): bdag gis rgyu de dag thos nas de dag rtogs pas myur ba myur bar spong bar bgyid cing / nongs pa de dag las bdag 'di srung bar bgyid pa dang / skyes bu dam pa ma lags pa de dag las kyang la la de bzhin gshegs pas
88b2(dkon brtsegs): bdag mkhyen cing de bzhin gshegs pas bdag rtogs so/ /rab tu rtogs so zhes de bzhin gshegs pa la dang ba skye bar 'gyur ba'i slad du'o/ /de skad ces gsol ba dang / bcom ldan 'das kyis byang chub sems
88b3(dkon brtsegs): dpa' sems dpa' chen po byams pa la 'di skad ces bka' stsal to/ /byams pa de'i phyir legs par rab tu nyon la yid la zung shig dang / skyes bu dam pa ma yin pa de dag gi nyes pa'i gnas gang yin pa
88b4(dkon brtsegs): cung zad tsam zhig bstan par bya ste/ byams pa de la phyi ma'i tshe phyi ma'i dus lnga brgya pa tha ma la byang chub sems dpa' khas 'che ba mang po 'byung ba de dag gi sdig pa 'dod pa gang dag yin pa de dag bshad par bya'o/ /
88b5(dkon brtsegs): byams pa byang chub sems dpa' chos bzhi dang ldan na byang chub sems dpa' khas 'che bar rig par bya ste/ bzhi gang zhe na/ rnyed pa 'dod pa dang / bkur sti 'dod pa dang / g.yo byed pa dang / yang ba'i 'tsho bas 'tsho bar
88b6(dkon brtsegs): byed pa yin te/ byams pa byang chub sems dpa' chos bzhi po de dag dang ldan na byang chub sems dpar khas 'che ba yin par rig par bya'o/ /byams pa de la phyi ma'i tshe phyi ma'i dus lnga brgya pa tha ma la byang chub sems
88b7(dkon brtsegs): dpar khas 'che ba/ khyi'i chos kun du spyod pa mang po dag 'byung bar 'gyur te/ byams pa 'di lta ste dper na khyi ni sngon lan 'ga' phyin pa'i khyim gzhan zhig tu khyi gzhan zhig rgyang ring po nas 'ong ba mthong na khyim
88b8(dkon brtsegs): 'di ni bdag gi yin no snyam nas de la zugs par byed/ 'khren skad 'byin/ khro bas lta bar byed/ gnod sems kyi nyes pa skyed par byed de/ gzhan gyi khyim bdag gir byed cing bdag gi yin par 'du shes skyed
89a1(dkon brtsegs): par byed do/ /byams pa de bzhin du phyi ma'i tshe phyi ma'i dus lnga brgya pa tha ma la byang chub sems dpar khas 'che ba/ khyi'i chos kun du spyod pa mang po 'byung bar 'gyur ba gang dag yin pa de dag kyang gzhan gyi khyim dang /
89a2(dkon brtsegs): gzhan gyi grong dag la bdag nyid kyi yin par 'du shes skyed par byed cing / bdag nyid kyi yin par 'du shes bskyed nas kyang yongs su 'dzin par byed de/ dge slong des sngon phyin pa'i khyim der dge slong gzhan
89a3(dkon brtsegs): zhig 'ong ba mthong na de khyim 'di ni bdag gi yin no snyam nas khro bas lta bar byed/ gnod sems skyed par byed/ thab mo dang / 'thab pa dang / rtsod pa dang / 'gyed pa skyed par byed/ phan tshun dbyen gyi tshig smra
89a4(dkon brtsegs): bar byed/ tshig rtsub po rdzod par byed/ gcig la gcig dge slong che ge mo zhes bya ba la nyes pa 'di lta bu yod do/ /dge slong ma dge mo zhes bya ba la nyes pa 'di lta bu yod do zhes mi snyan par rjod par byed
89a5(dkon brtsegs): cing khyim bdag la yang gal te khyod kho bo dang bsten par 'dod na/ dge slong che ge mo zhig dang bsten par mi bya zhing dge slong mang dge mo zhig dang yang ma sten cig ces zer te/ de dag ni skyugs pa'i rgyur gyur pa/
89a6(dkon brtsegs): ring du mi gnas pa/ smad par bya ba'i kha zas tsam gyi phyir bsod nams ma yin pa mang po skyed pa yin no/ /de dag ni yi dags kyi chos kun du spyod cing dbul ba dang / sems dman pa dang / ser sna dang ldan
89a7(dkon brtsegs): pa dang / bdag nyid gso bar byed pa yin te/ byang chub sems dpa'i ming gis byang chub sems dpa' yin par khas 'che bar byed cing / bdag nyid tshul khrims 'chal pa dang / sdig pa can gyi 'dod pa dang
89a8(dkon brtsegs): ldan pa dang / sdig pa kun du spyod pa yin bzhin du sangs rgyas kyi bsngags pa brjod/ sangs rgyas kyi ye shes kyi bsngags pa brjod cing byang chub sems dpa' bsam pa phun sum tshogs pa gzhan dag gi bsngags
89b1(dkon brtsegs): pa yang brjod nas zas dang gos sgrub par yang byed do/ /byams pa 'di ltar seng ge'i sgra bsgrag cing seng ge'i las rnams bya ba'i rigs ba wa'i sgra sgrogs shing wa'i las rnams byed pa dang / bdog pa thams cad yongs
89b2(dkon brtsegs): su gtong ba'i bsngags pa rjod par byed cing 'jig rten gyi zang zing yun mi ring ba yongs su gtong bar mi byed la/ ser snas zil gyis non cing yo byad kyi dri mas spags pa de dag gis gtong ba phyi rol du byas pa dang /
89b3(dkon brtsegs): phan pa'i dngos po'i bsngags pa rjod par byed cing gnod sems dang / thab dang / khong khro ba'i nyes pa mang po dang / bzod pa'i bsngags pa rjod par byed cing gcig tu gnod sems kyi sems su byed pa dang /
89b4(dkon brtsegs): bsdu ba'i dngos po bzhi po dag gi bsngags pa rjod par byed cing sems can 'ga' yang sbyin pa 'am/ snyan par smra ba 'am/ don spyod pa 'am/ don 'thun par sdud par mi byed pa de dag ji tsam du mi zad par 'gyur ba la ltos/
89b5(dkon brtsegs): de dag ni tshig tsam gyi dngos por 'gyur ba yin gyi/ de dag yon tan yang dag par blang ba dang / 'dres pa'i spyod pas byang chub sems dpa' brtson 'grus la mos pa'i rjes su slob par byed pa ni ma yin no/ /byams pa
89b6(dkon brtsegs): sngon byung ba 'das pa'i dus na bskal pa grangs med pa dang / ches grangs med pa dang / ches shin du grangs med pa dang / rgya che ba dang / tshad med pa dang / bsam gyis mi khyab pa dang / dpag tu med pa dag 'das pa de'i tshe
89b7(dkon brtsegs): de'i dus na de bzhin gshegs pa dgra bcom pa yang dag par rdzogs pa'i sangs rgyas ye shes bla ma zhes bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo
89b8(dkon brtsegs): sgyur ba bla na med pa/ lha dang mi rnams kyi ston pa/ sangs rgyas bcom ldan 'das shig 'jig rten du byung ste/ byams pa de bzhin gshegs pa de yang 'di lta ste dper na da ltar nga bzhin du snyigs ma lnga dang ldan pa
90a1(dkon brtsegs): kho na'i 'jig rten du byung ngo / /byams pa de'i tshe na dge slong brtson 'grus mos shes bya ba dran pa dang ldan pa/ rtogs pa dang ldan pa/ blo dang ldan pa/ 'dod pa chung ba/ chog shes pa/ de bzhin gshegs pa'i gsung rab
90a2(dkon brtsegs): la nan tan byed pa zhig byung bar gyur te/ de grong khyer dang / grong rdal dang / rgyal po'i pho brang dang / yul 'khor de dag tu song ste phyin pa dang / chos ston par byed cing rgyal po dang / blon po chen po dang / skye bo phal po che
90a3(dkon brtsegs): gzhan dag gis kyang ri mor byas mchod pa byas/ bkur sti byas/ bla mar byas/ shes par byas/ yongs su shes par byas so/ /de khyim gang du zhugs shing gang las tshig snyan pa dang / bdag la gus par nyan pa dang /
90a4(dkon brtsegs): bza' ba dang / btung ba thob par gyur ba'i khyim der ni lan gnyis su 'gro bar sems skyes par mi byed do/ /de 'jungs pa dang / ma dad pa dang / log par lta ba dang ldan pa'i khyim gzhan dag tu song zhing de dag tu son pa
90a5(dkon brtsegs): dang / de la de dag 'ongs pa legs so zhes kyang mi zer/ de dag tshig snyan pa yang mi brjod pa'i steng du de la khro bar byed/ gshe bar byed na yang de bzod pa'i go bgos shing snying rje chen po la gnas pas 'gro la khyim de dag
90a6(dkon brtsegs): tu yongs su gdung bar mi 'gyur zhing yid mi bde bar mi 'gyur ro/ /byams pa byang chub sems dpa' brtson 'grus mos des khyim gang dag dad par byas pa de dag ni 'di lta ste chos gos dang / bsod snyoms
90a7(dkon brtsegs): dang / mal cha dang / stan dang / na ba'i gsos sman dang / yo byad dag gis dge sbyong gzhan dag gi nye bar 'tsho bar 'gyur ro/ /byams pa 'di ji snyam du sems/ de khyim de dag tu yang 'gro bar mi byed cing 'gro bar sems
90a8(dkon brtsegs): skyed par yang mi byed mod kyi/ 'on kyang de de dag la phrag dog dang / ser sna'i sems skyed par byed snyam 'am/ byams pas gsol pa/ bcom ldan 'das de ni ma lags so/ /bde bar gshegs pa de ni ma lags so/ /
90b1(dkon brtsegs): bcom ldan 'das kyis bka' stsal pa/ byams pa de ltar byang chub sems dpa' brtson 'grus mos de khyim gang dag nas tshig snyan pa dang / bdag la gus par nyan pa dang / bza' ba dang / btung ba rnyed pa'i khyim de
90b2(dkon brtsegs): dag mngon par dad par byas shing dge slong gzhan dag gi nye bar 'tsho bar byas nas/ de dag tu lan gnyis su 'jug par mi byed pa dang / 'jungs pa dang / ma dad pa dang / log par lta ba dang ldan pa'i khyim gang dag yin
90b3(dkon brtsegs): pa de dag dad par byed cing de dag khro zhing gshe na yang yongs su gdung bar mi 'gyur zhing yid mi bde bar mi 'gyur ba'i phan pa'i dngos po nyid dang / lhag pa'i bsam pa nyid dang / 'dod pa chung ba nyid dang / chog shes pa nyid dang /
90b4(dkon brtsegs): nges pa nyid dang / snying rje dang ldan pa nyid la ltos/ byams pa de ltar na sngon gyis byang chub sems dpa' rnams ni khyim bdag dad par byas shing gzhan gyi nye bar 'tsho bar byed kyi/ bdag nyid kyi chos gos dang / bsod
90b5(dkon brtsegs): snyoms kyi don du byed pa ni ma yin no/ /byams pa de'i tshe de'i dus na byang chub sems dpa' brtson 'grus mos shes bya bar gyur ba de gzhan zhig yin pa snyam du khyod yid gnyis dang / the tshom za bar gyur na khyod kyis de ltar
90b6(dkon brtsegs): mi blta ste/ nga nyid de'i tshe de'i dus na byang chub sems dpa' brtson 'grus mos shes bya bar gyur to/ /byams pa de lta bas na byang chub sems dpa' khyim rnams su 'gro bar 'dod pas ni byang chub sems dpa'
90b7(dkon brtsegs): brtson 'grus mos de'i rjes su bslab par bya/ de las gzhan pa'i byang chub sems dpa' lhag pa'i bsam pa phun sum tshogs pa dag gi rjes su yang bslab par bya zhing de dag gi chos kun du spyad par yang bya'o// //
90b8(dkon brtsegs): bam po gnyis pa/ byams pa yang phyi ma'i tshe phyi ma'i dus na lnga brgya pa tha ma la byang chub sems dpar khas 'che ba'i dge slong kha cig 'byung bar 'gyur te/ de dag ni 'di lta ste rnyed pa dang / chos gos dang / bsod snyoms
91a1(dkon brtsegs): kyi don du khyim rnams su 'gro bar 'gyur gyi/ khyim pa rnams dad pa la dgod pa'i phyir ni ma yin no/ /de dag ni gcig la gcig bsngags pa ma yin pa brjod pa dang / 'byed pa dang / rtsod pa'i rang bzhin can du 'gyur ro/ /
91a2(dkon brtsegs): de dag ni ji ltar gzhan dag gis ma rnyed pas yi rangs par 'gyur ba ltar bdag nyid kyis rnyed pas ni de lta ma yin la/ ji ltar gzhan dag gis rnyed pas yid mi bde bar 'gyur ba ltar bdag nyid kyis ma rnyed pas ni de ltar
91a3(dkon brtsegs): ma yin no/ /byams pa 'di ltar byang chub sems dpas ni bdag nyid kyi bde ba'i yo byad de dag thams cad la mi blta bar gzhan dag la sbyin par bya ba yin na/ de dag ji tsam du phyin ci log tu 'gyur ba la ltos/ de ci'i phyir
91a4(dkon brtsegs): zhe na/ byams pa 'di ltar des ni bdag gis sems can thams cad la bde ba bskyed par bya'o/ /zhes snying rje chen po sngon du btang ba'i sems bskyed pa'i phyir ro/ /byams pa 'di lta ste dper na tshong dpon nam khyim bdag cig la
91a5(dkon brtsegs): bu gcig pa sdug pa phangs pa yid du 'ong ba zhig bdog par gyur ba de la lan 'ga' zhig gi phyir rgyal pos btson rar bcug par gyur na byams pa 'di ji snyam du sems/ tshong dpon nam/ khyim bdag de yid la byed pa'i
91a6(dkon brtsegs): sems ji lta bu dag gis rgyal po'i btson ra der 'jug par 'gyur snyam/ de skad ces bka' stsal pa dang / bcom ldan 'das la byang chub sems dpa' sems dpa' chen po byams pas 'di skad ces gsol to/ /
91a7(dkon brtsegs): bcom ldan 'das de ni 'di ltar bu gcig pa de thar par bgyi ba'i bsam pas bdag gis bu gcig pa 'di btson ra 'di nas myur du thar par bgyi'o/ /snyam nas bu gcig pa yid la bgyid pa kho na dag gis btson ra der 'jug par
91a8(dkon brtsegs): bgyid de/ thar pa yid la bgyid pa dag gis 'jug cing 'byung bar bgyid lags so/ /bcom ldan 'das kyis bka' stsal pa/ byams pa ngas dpe de ni don shes par bya ba'i phyir brjod pa yin te/ 'dir don kyang gang
91b1(dkon brtsegs): zhig yin par blta bar bya zhe na/ byams pa 'di lta ste dper na rgyal po'i btson ra de ji lta ba de bzhin du ni 'khor ba'i btson ra blta bar bya'o/ /byams pa 'di lta ste dper na tshong dpon nam/ khyim bdag de ji lta ba de bzhin du ni
91b2(dkon brtsegs): byang chub sems dpa' blta bar bya'o/ /byams pa 'di lta ste dper na bu gcig pa ji lta ba de lta bu ni byang chub sems dpa' sems can thams cad la bu gcig pa dang 'dra ba'i 'du shes bskyed par bya ba blta bar bya'o/ /
91b3(dkon brtsegs): byams pa 'di lta ste dper na tshong dpon nam/ khyim bdag de rgyu gzhan gyi phyir ma yin zhing ched ka gzhan gyi phyir ma yin gyi/ bu gcig pa de'i don du btson ra der 'jug par 'gyur ba ji lta ba de bzhin du ni byams pa byang chub
91b4(dkon brtsegs): sems dpas chos gos kyi ched dang / bsod snyoms kyi ched du khyim rnams su 'gro bar mi bya'i/ 'di ltar sems can de dag nyid 'khor ba las yongs su thar par bya ba'i phyir khyim rnams su 'gro bar bya ba blta bar bya'o/ /
91b5(dkon brtsegs): byams pa yang phyi ma'i tshe phyi ma'i dus lnga brgya pa tha ma la dge slong lus ma bsgoms pa/ sems ma bsgoms pa/ tshul khrims ma bsgoms pa/ shes rab ma bsgoms pa kha cig 'byung bar 'gyur te/ de dag
91b6(dkon brtsegs): ni chos gos dang / bsod snyoms kyi ched du me tog gi skyes dag dang / 'bras bu'i skyes dag dang / lo ma'i skyes dag dang / yo byad kyi skyes dag dang / byas pa'i lan gyi skyes dag gis khyim rnams su 'gro bar
91b7(dkon brtsegs): 'gyur bas byams pa dge slong gis ni me tog phreng rgyud lta bur mi bya zhing bran dang las mi lta bur yang mi bya'o/ /byams pa dge slong khyim rnams su 'gro bar 'dod pas ni chos kyi skyes kyis 'gro bar bya ba
91b8(dkon brtsegs): ma gtogs par skyes gzhan bskur bar mi bya ste/ des ni mang du thos pa dang / gzhung la shin du zhugs pa dang / 'jigs pa med pa dang / brkam chags med pa dang / tshul 'chos pa med pa dang /
92a1(dkon brtsegs): kha gsag med pa dang / bdag gir bya ba med par bya zhing chos la dga' ba bskyed nas khyim rnams su 'gro bar bya'o/ /khyim rnams su song nas kyang sangs rgyas dang / chos dang / dge 'dun gyi bsngags
92a2(dkon brtsegs): pa brjod par bya ba dang / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi bsngags pa brjod par bya zhing chos kyi gtam bya ba'i skyes ma gtogs par khang khyim
92a3(dkon brtsegs): gyi ched dam/ zhing las kyi ched dam/ rnyed pa'i ched dam/ reg pa bde ba'i gtam 'am/ rgyal po'i gtam 'am/ chom rkun gyi gtam 'am/ grong gi gtam 'am/ grong khyer gyi gtam 'am/ ljongs kyi gtam
92a4(dkon brtsegs): 'am/ bu'i gtam 'am/ bu mo'i gtam 'am/ gzhan gyi skyes dag mi bya'o/ /byams pa gang gis stong gsum gyi stong chen po'i 'jig rten gyi khams 'di rin po che sna bdun gyis yongs su bkang ste/
92a5(dkon brtsegs): rigs kyi bu 'am/ rigs kyi bu mo zhig la byin pa dang / stong gsum gyi stong chen po'i 'jig rten gyi khams su gtogs pa'i sems can rnams kyi bde ba'i yo byad gang ji snyed pa de dag thams cad bsdus te/
92a6(dkon brtsegs): rigs kyi bu 'am/ rigs kyi bu mo de la byin par gyur na nor gyi phung po de tsam dang / bde ba'i yo byad de tsam gyis ni des rigs kyi bu 'am/ rigs kyi bu mo de la snying brtse ba 'am/ phan btags par mi 'gyur gyi/
92a7(dkon brtsegs): de tshig bzhi pa'i tshigs su bcad pa gcig tsam zhig nyan du bcug ste/ de de'i rna ba'i rnam par rig par grags shing thos pa tsam kho nar zad kyi/ re shig dad pa thob par ma gyur du zin kyang de ni rigs kyi bu 'am/
92a8(dkon brtsegs): rigs kyi bu mo de la rgyas pa dang / phan 'dogs pa dang / snying brtse ba ches shin du mang du byed pa yin no/ /byams pa dge slong de dag khyim rnams su zhugs nas sangs rgyas kyi bka' spangs te 'jig rten pa'i
92b1(dkon brtsegs): gtam nye bar sbyor bar byed cing ji tsam du don med pa chen pos khyim der mngon par brtson par byed pa la ltos/ de ci'i phyir zhe na/ byams pa 'di ltar gser ram/ dngul lam/ nor bu dag gam/ rin po che dag gam/
92b2(dkon brtsegs): mu tig dag gam/ bai dU r+ya dag gam/ dung dag gam/ man shel dag gam/ byi ru dag gam/ bde ba'i yo byad dag gis ni sems can skye ba'i chos can rnams skye ba las yongs su thar par mi 'gyur/ sems
92b3(dkon brtsegs): can na ba'i chos can rnams kyang nad rnams las yongs su thar bar mi 'gyur/ sems can rga ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang /
92b4(dkon brtsegs): 'khrug pa'i chos can rnams kyang rga ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa dag las yongs su thar par mi 'gyur gyi/ chos thos
92b5(dkon brtsegs): pas ni sems can skye ba'i chos can rnams kyang skye ba las yongs su thar bar 'gyur la/ sems can na ba'i chos can rnams na ba las yongs su thar bar 'gyur/ sems can rga ba dang / 'chi ba dang /
92b6(dkon brtsegs): mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i chos can rnams kyang 'khrug pa dag las yongs su thar par 'gyur ba'i phyir te/ de las dgongs te de bzhin
92b7(dkon brtsegs): gshegs pa 'di skad ces/ stong chen 'jig rten khams ni gser dag gis/ /bkang ste gang la sbyin par byed pa ni/ /tshig bzhi'i tshigs su bcad pa gcig brjod pas/ /ji ltar phan 'dogs de ltar 'gyur ma
92b8(dkon brtsegs): yin/ phan 'dogs byed par 'dod pa gang zhig gis/ /'jig rten gsum na sems can thams cad kyi/ /bde ba gang dag yod pa de dag kun/ /sems can gcig la sbyin pa byas pa bas/ /gang gis de la
93a1(dkon brtsegs): sangs rgyas lugs kyi ni/ /tshig bzhi'i tshigs su bcad pa gcig bsgrags na/ /de ni shin du phan 'dogs mchog yin te/ /des ni sdug bsngal dag las grol bar 'gyur zhes ston to/ /byams pa byang chub
93a2(dkon brtsegs): sems dpa' 'jig rten gyi khams mtha' yas mu med pa dag rin po che sna bdun gyis rab tu bkang ste/ sangs rgyas bcom ldan 'das rnams la dbul bar phul ba bas ni snying rje chen po bskyed de sems can gcig la
93a3(dkon brtsegs): tshig bzhi pa'i tshigs su bcad pa gcig cig bsgrags par gyur na de ni de bas ches bsod nams mang du skyed par 'gyur ro/ /de la 'di skad ces bya ste/ mi gang gis ni gang gA'i bye snyed kyi/ /'jig rten khams mchog
93a4(dkon brtsegs): rin chen gang byas te/ /dga' mchog sems kyis rgyal la phul ba dang / /gang gis sems can gcig la tshigs bcad byin/ /rin chen sbyin pa shin du rgya chen des/ /tshigs bcad sbyin pa snying rjes bsgrubs de la/ /char
93a5(dkon brtsegs): yang mi phong grangs su'ang ma yin na/ /gnyis sam gsum la bsam du ga la yod/ /de nas bcom ldan 'das kyis yang byang chub sems dpa' sems dpa' chen po byams pa la bka' stsal pa/ byams pa de
93a6(dkon brtsegs): bzhin gshegs pa'i phyag g.yas pa'i dkyil na bsod nams thams cad mngon par bsgrubs pa'i rgyu 'thun pas brgyan pa zhes bya ba'i 'od zer mngon par grub pa yod de/ de bzhin gshegs pa ni bzhed na phyag g.yas
93a7(dkon brtsegs): pas stong gsum gyi stong chen po'i 'jig rten gyi khams 'di thams cad kun du yog par mdzad nas sems can thams cad la bde ba'i yo byad thams cad nye bar sgrub par mdzad cing zas 'dod pa rnams la zas/ skom 'dod pa rnams la ni skom/
93a8(dkon brtsegs): gos 'dod pa rnams la ni gos/ rin po che 'dod pa rnams la ni rin po che rnams dang / gang ci 'dod pa de la de sbyin par yang spyod mod kyi/ de tsam gyis sems can de dag 'khor ba'i
93b1(dkon brtsegs): r gya mtsho thog ma dang tha ma med pa nas chu srin 'dzin khri'i sdug bsngal chen po de las thar par mi 'gyur bas byams pa nga ni 'jig rten pa'i bde ba'i yo byad de lta bu dag rnam par spangs nas 'jig rten
93b2(dkon brtsegs): las 'das pa'i bde ba chos rin po che yang dag par ston par mdzad de/ de thos na sems can rnams kyi sdug bsngal gtan du nye bar zhi bar 'gyur ro/ /byams pa de lta bas na khyod kyis kyang nga'i rjes su
93b3(dkon brtsegs): bslab par bya zhing khyod zang zing la gdu bar mi bya'i/ khyod chos la gdu bar bya'o/ /byams pa yang phyi ma'i tshe phyi ma'i dus lnga brgya pa tha ma la dam pa'i chos nub par 'gyur ba'i dus la bab pa'i
93b4(dkon brtsegs): tshe na byang chub sems dpar khas 'che ba kha cig 'byung bar 'gyur te/ de dag ni ltung ba lhag par 'byung bar 'gyur zhing lus ma bsdams pa dang / ngag ma bsdams pa dang / yid ma bsdams pas
93b5(dkon brtsegs): sdig pa'i las lhag par spyad nas nyes pa bshags pa tsam gyis dag par 'gyur bar sems kyi phyin cad sdom par yang mi byed la/ phyin cad yang dag par bsdam pa'i phyir sdom par yang mi byed do/ /
93b6(dkon brtsegs): ngas ni sngon byas pa'i sdig pa'i las zad par bya ba'i phyir phung po gsum pa'i chos kyi rnam grangs bstan pa yin na/ de la mi blun po de dag ni lhag par ltung ba mngon par 'du bya ba mngon par 'du
93b7(dkon brtsegs): byas nas nyes pa bshags shing sbyang ba tsam gyis dag par 'gyur bar sems shing phyin cad sdom par ni mi byed do/ /byams pa gzhan yang ngas byang chub sems dpa'i theg pa ba'i rigs kyi bu 'am/ rigs
93b8(dkon brtsegs): kyi bu mo rnams kyi las yongs su bsags shing byas pas na mi dge ba'i las chung ngus ni byang chub sems dpa' sems can dmyal ba 'am/ dud 'gro'i skye gnas sam/ gshin rje'i 'jig rten
94a1(dkon brtsegs): nam dbul por skye ba rnam pa sna tshogs gzhan dag tu yang ltung bar mi nus mod kyi/ 'on kyang byang chub sems dpas ni myur du med par bya zhing 'dze mdog dang ldan pa dang / bslab pa 'dod pa dang / 'jig
94a2(dkon brtsegs): rten pha rol la 'jigs par lta ba dang / rtag tu yid skyo ba dang / srid par 'gro ba'i skye ba'i gnas thams cad la yid skrag par bya'o/ /de ci'i phyir zhe na/ byams pa 'di ltar byang chub sems dpas ni rgal nas khyed cag
94a3(dkon brtsegs): thams cad bsgral bar bya'o/ /grol nas dgrol bar bya'o/ /dbugs phyin nas dbugs dbyung bar bya'o/ /yongs su mya ngan las 'das nas yongs su mya ngan las bzla bar bya'o/ /zhes sems can thams cad nye bar bzung ba'i phyir
94a4(dkon brtsegs): te/ byams pa ngas ni lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i 'jig rten sa'i dkyil 'khor gyi steng na byang chub sems dpa'i las ji snyed pa dang / khur
94a5(dkon brtsegs): ji snyed pa dang / dgos pa ji snyed pa dang / don bya ba ji snyed pa dang / bya ba ji snyed pa de snyed ni sems can 'ga' la yang ma mthong ngo / /byams pa 'di lta ste dper na la la zhig gis stong gsum gyi stong chen po'i 'jig rten
94a6(dkon brtsegs): gyi khams brag dang / ri dang / rgya mtsho dang / chu klung dang / nags tshal dang bcas pa 'di mi la la zhig gi spyi bo 'am/ phrag pa'i steng du bzhag ste/ 'di skad ces kye skyes bu khyod kyis stong gsum gyi stong chen po'i
94a7(dkon brtsegs): 'jig rten gyi khams brag dang / ri dang / rgya mtsho dang / chu klung dang / nags tshal dang bcas pa 'di bskal pa 'am/ bskal pa las lhag pa 'am/ bskal pa rgya 'am/ bskal pa stong ngam/ bskal pa 'bum gyi bar du
94a8(dkon brtsegs): gdeg par bya zhing gzhag par mi bya/ ngal bso bar mi bya'o zhes kyang bsgo bar gyur na/ byams pa 'di ji snyam du sems/ mi de'i khur de che ba dang / spro ba mthu dang ldan pa dang / mthu stobs mthu dang ldan pa dang / brtson
94b1(dkon brtsegs): 'grus mthu dang ldan pa yin snyam 'am/ byams pas gsol pa/ bcom ldan 'das mthu dang ldan pa lags so/ /bde bar gshegs pa mthu dang ldan pa lags so/ /bcom ldan 'das kyis bka' stsal
94b2(dkon brtsegs): pa/ byams pa khyod mos par bya/ khyod kyis khong du chud par bya ste/ byams pa de bas kyang gang zhig gis kye sems can rnams ngas khyed cag mya ngan las 'das pa'i bde ba la dgod par bya'o zhes sems can
94b3(dkon brtsegs): thams cad nye bar bzung ba'i byang chub sems dpa'i khur dang / spro ba dang / mthu stobs dang / brtson 'grus ni ches stobs dang ldan par blta bar bya'o/ /byams pa 'di lta ste dper na mi la la zhig gi las stong
94b4(dkon brtsegs): gsum gyi stong chen po'i 'jig rten gyi khams su gtogs pa'i sems can thams cad kyi las ji tsam pa de tsam du gyur la/ des sems can thams cad kyi las de dag thams cad kyang se gol gtogs pa
94b5(dkon brtsegs): tsam gcig gis yongs su sgrub par byed cing las kyi mtha' 'ga' tsam yang yongs su nyams par ma gyur na/ byams pa 'di ji snyam du sems/ mi de'i las de stobs dang ldan pa yin snyam 'am/ byams
94b6(dkon brtsegs): pas gsol ba/ bcom ldan 'das de lta lags so/ /bde bar gshegs pa de lta lags te/ bcom ldan 'das stobs dang ldan pa lags so/ /bde bar gshegs pa stobs dang ldan pa lags so/ /bcom
94b7(dkon brtsegs): ldan 'das kyis bka' stsal pa/ byams pa khyod mos par bya/ khyod kyis khong du chud par bya ste/ byams pa de bas ni byang chub sems dpa' gang gis 'di skad du bdag gis sems can thams cad 'khor ba'i
94b8(dkon brtsegs): sdug bsngal las dgrol bar bya'o zhes tshig tu brjod nas las su bya bar byed pa de ches stobs dang ldan pa yin no/ /byams pa 'di lta ste dper na khyim bdag la la zhig bu gcig pa sdug pa/ phangs pa
95a1(dkon brtsegs): yid du 'ong ba/ mthong na mi mthun pa med pa zhig bdog par gyur la/ khyim bdag de nyes pa 'ga' zhig gi le lan gyis bu gcig pa dang bcas/ chung ma dang bcas/ las byed pa dang / zho shas 'tsho ba
95a2(dkon brtsegs): rnams dang bcas/ nor dang / dbyig dang / yo byad thams cad dang bcas te/ rgyal po'i pho brang du bkug par gyur cing / de nas rgyal po des khyim bdag de la 'di skad du kwa'i khyim bdag khyod 'di nas dpag tshad 'bum
95a3(dkon brtsegs): gyi pha rol na grong khyer che go mo zhes bya ba zhig yod par don 'di'i phyir zhag bdun gyis phyin par song la cha khyer te phyir yang zhag bdun gyis nga'i drung du phyin par shog shig dang / de lta bas na khyod kyi bu gcig
95a4(dkon brtsegs): pa 'di dang / chung ma 'di dang / 'khor 'di dag thams cad dang / nor dang / dbyig dang / yo byad 'di dag thams cad kyang khyod la phyir sbyin par bya zhing / gzhan yang khyod la rgyal srid phyed kyi sbyin pa yang lhag par
95a5(dkon brtsegs): sbyin par bya'o/ /gal te khyod song nas grong khyer de nas cha blangs te nyin mtshan bdun gyis phyir ma 'ongs na khyod la cung zad kyang sbyin par mi bya'i steng du/ khyod bu gcig pa dang bcas/ chung ma dang bcas/
95a6(dkon brtsegs): 'khor dang bcas te/ chad pas bcad pa dang / srog dang bral zhing bsad par bya'o/ /zhes bsgo bar gyur na/ byams pa 'di ji snyam du sems/ khyim bdag de de skad bsgo ba na bdag phangs pa dang / ldan pa dang / bu
95a7(dkon brtsegs): phangs pa dang ldan pa dang / chung ma phangs pa dang ldan pa dang / 'khor phangs pa dang ldan pa dang / nor phangs pa dang ldan pas stobs dang ldan pa'i rtsom pa dang / stobs dang ldan pa'i mgyogs pas grong khyer der
95a8(dkon brtsegs): 'gro bar 'gyur snyam 'am/ byams pas gsol pa/ bcom ldan 'das de lta lags so/ /bde bar gshegs pa de lta lags te/ bcom ldan 'das kyis gsungs pa'i don bdag gis 'tshal ba ltar na
95b1(dkon brtsegs): de ni don de yongs su ma grub kyi bar du sems rnam par g.yeng bar mi bgyid/ zas kyi 'du shes skyed par mi bgyid/ rmugs pa dang gnyid kyi sems skyed par mi bgyid lags so/ /de ci'i slad du zhe na/ bcom ldan 'das 'di
95b2(dkon brtsegs): ltar de'i slad rol gyi dngos po gzhan lta zhog lags kyi/ bdag nyid phangs pa'i slad du'o/ /bcom ldan 'das kyis bka' stsal pa/ byams pa gal te sems can thams cad de lta bu'i brtson 'grus rtsom pa chen
95b3(dkon brtsegs): po dang ldan par gyur kyang sems can de dag thams cad kyi brtson 'grus chen po de ni byang chub sems dpa'i brtson 'grus chen po de'i brgya'i char yang nye bar mi 'gro/ stong gi cha dang / 'bum gyi cha dang / bye ba'i cha dang / bye ba
95b4(dkon brtsegs): phrag brgya'i cha dang / bye ba phrag stong gi cha dang / bye ba phrag 'bum gyi cha dang / bye ba khrag khrig phrag sum gyi cha dang / dpe dang rgyu'i bar du yang nye bar mi 'gro'o/ /de ci'i phyir zhe na/ byams pa 'di ltar byang chub sems dpa'
95b5(dkon brtsegs): ni rgyun phyogs su ded pa'i sems can thams cad rgyun las bzlog pa/ g.yo ba med pa/ mya ngan las 'das pa'i dbyings su rab tu 'god par byed pa'i phyir ro/ /byams pa 'di lta ste dper na mi 'di tsam
95b6(dkon brtsegs): du stobs dang ldan pa/ 'di tsam du shugs dang ldan pa/ 'di tsam du mthu dang ldan pa/ 'di tsam du brtson 'grus dang ldan pa la la zhig skyes par gyur la/ des rgya mtsho chen po bzhi po dag la chu'i phung po gang ji snyed pa
95b7(dkon brtsegs): d e dag thams cad chu klung chen po'i rgyun gang dang gang dag nas rgya mtsho chen por zhugs par gyur ba'i chu klung chen po'i rgyun de dag nyid nas chu'i mtha' phyir bzlog nas rgyun las bzlog thabs kho nar mtsho chen po
95b8(dkon brtsegs): ma dros pa'i nang du phab par gyur na/ byams pa 'di ji snyam du sems/ mi de dka' bar byed pa dang / ngo mtshar che ba dang / brtson 'grus che ba yin snyam 'am/ byams pas gsol pa/ bcom ldan 'das de lta lags so/ /
96a1(dkon brtsegs): bde bar gshegs pa de lta lags so/ /bcom ldan 'das kyis dka' stsal pa/ byams pa khyod mos par bya/ khyod kyis khong du chud par bya ste/ de bas kyang gang dag lhag pa'i
96a2(dkon brtsegs): bsam pas sems can thams cad kyi don du snying rje chen po kun du bskyed nas bla na med pa yang dag par rdzogs pa'i byang chub tu sems bskyed de nan tan gyis mdzes par byed pa de dag ches shin tu dka' ba byed pa dang / ngo
96a3(dkon brtsegs): mtshar che ba yin no/ /de bas kyang gang dag sangs rgyas yod do/ /chos yod do/ /dge 'dun yod do/ /legs par byas pa dang / nyes par byas pa'i las rnams kyi 'bras bu rnam par smin pa yod do zhes
96a4(dkon brtsegs): nges par rtog par byed pa de dag ches shin du dka' ba byed pa dang / ngo mtshar che ba yin no/ /de bas kyang gang dag 'dod chags kyi sems skyes pa sel bar byed pa dang / zhe sdang gi sems skyes pa sel bar
96a5(dkon brtsegs): byed pa dang / gti mug gi sems skyes pa sel bar byed pa de dag ches shin du dka' ba byed pa dang / ngo mtshar che ba yin no/ /de bas kyang gang dag mdza' bshes dang / gros grogs dang / nye du dang / rgan
96a6(dkon brtsegs): rabs rnams la mi lta bar spangs shing longs spyod chung ngu dang / longs spyod chen po'i tshogs rnams kyang yongs su spangs nas legs par gsungs pa'i chos 'dul ba la rab tu 'byung ba'i sems kyis khyim
96a7(dkon brtsegs): gyi gnas nas gom pa bdun 'dor bar byed pa de dag ches shin du dka' ba byed pa dang / ngo mtshar che ba yin no/ /de bas kyang gang dag gos ngur smrig dag bgos te/ legs par gsungs pa'i chos 'dul
96a8(dkon brtsegs): ba la dad pas khyim nas khyim med par legs pa kho nar rab tu 'byung bar byed pa de dag ches shin du dga' ba byed pa dang / ngo mtshar che ba yin no/ /de bas kyang gang dag de ltar rab tu byung nas gdams ngag la
96b1(dkon brtsegs): nan tan gyis mdzes par byed pa dang / bslab pa'i gzhi ji ltar bcas pa dag la slob par byed pa dag ches shin du dka' ba byed pa dang / ngo mtshar che ba yin no/ /de bas kyang gang dag 'du 'dzi'i gtam la 'jigs par lta zhing dben pa
96b2(dkon brtsegs): 'dod pas dgon pa la mngon par phyogs te gom pa bdun 'dor bar byed pa de dag ches shin du dka' ba byed pa dang / ngo mtshar che ba yin no/ /de bas kyang gang dag chos thams cad stong pa'o zhes mos par byed pa de dag ches
96b3(dkon brtsegs): shin du dka' ba byed pa dang / ngo mtshar che ba yin no/ /de bas kyang gang dag chos zab mo rnams la rjes su 'thun pa'i bzod pa thob pa de dag shin du dka' ba byed pa dang / ngo mtshar che ba yin no/ /de bas kyang
96b4(dkon brtsegs): gang dag rnam par thar pa'i sgo gsum po dag mngon sum du byas nas rgyun du zhugs pa'i 'bras bu rjes su thob par byed pa nas/ dgra bcom pa nyid kyi bar du rjes su thob par byed pa de dag ches
96b5(dkon brtsegs): shin du dka' ba byed pa dang / ngo mtshar che ba yin no/ /de ci'i phyir zhe na/ byams pa 'di lta ste 'phags pa'i chos 'dul ba la dad cing dang ba dang / rab tu byung zhing bsnyen par rdzogs pa dge slong gi dngos
96b6(dkon brtsegs): po dang / 'bras bu 'thob pa de ni shin du dka' ba yin pa'i phyir ro/ /byams pa de la yang phyi ma'i tshe phyi ma'i dus lnga brgya pa tha ma la dam pa'i chos nub par 'gyur ba'i dus la bab pa'i tshe na byang chub sems
96b7(dkon brtsegs): dpa'i theg pa ba legs par gsungs pa'i chos 'dul ba 'di la rab tu byung nas byang chub sems dpa'i las spangs te byis pa'i las la rab tu gnas pa kha cig 'byung bar 'gyur te/ byams pa de la
96b8(dkon brtsegs): byang chub sems dpa' rnams kyi las gang zhe na/ nyi shu po 'di dag ni byang chub sems dpa' rnams kyi las yin te/ de dag yongs su ma rdzogs na byang chub sems dpa' byang chub kyi snying por
97a1(dkon brtsegs): 'gro bar mi nus so/ /nyi shu gang zhe na/ ser sna'i sems tshar bcad par bya ba dang / gtong ba chen po spel bar bya ba dang / 'chal ba'i tshul khrims yongs su spang bar bya ba dang / tshul khrims kyi phung
97a2(dkon brtsegs): po yongs su rdzogs par bya ba dang / gnod sems dang tha ba'i skyon rnam par spang bar bya ba dang / bzod pa'i stobs la gnas par bya ba dang / le lo'i sems rnam par gnon par bya ba dang / brtson 'grus chen po
97a3(dkon brtsegs): brtsam par bya ba dang / brjed ngas pa'i sems yongs su spang bar bya ba dang / dran pa dang blo gros kyis bsam gtan rnams la mi rten par bsam gtan du bya ba dang / zab mo la bzod pa bsgom par bya ba dang /
97a4(dkon brtsegs): shes rab kyi pha rol tu phyin pa rab tu rtogs par bya ba dang / rnam par rtog pa thams cad spang bar bya ba dang / mtshan ma med pas gnas par bya ba dang / smon pa dang bral bar bya ba dang / smon pa med pa'i yul
97a5(dkon brtsegs): yongs su rdzogs par bya ba dang / sems can thams cad yongs su mi btang bar bya ba dang / snying rje chen pos gnas par bya ba dang / nyan thos dang rang sangs rgyas kyi theg pa la dga' ba'i sems yid la mi
97a6(dkon brtsegs): bya ba dang / sangs rgyas kyi ye shes la mos shing nem nur med pa dang yid ches par bya ba ste/ byams pa nyi shu po de dag ni byang chub sems dpa' rnams kyi las yin te/ las de dag yongs su ma rdzogs na
97a7(dkon brtsegs): byang chub sems dpa' byang chub kyi snying por 'gro bar mi nus so/ /byams pa bzhi po 'di dag ni byang chub sems dpa' rnams kyi yang dag pa'i dam bca' ba yin te/ bzhi gang zhe na/ bdag nyid kyi bde ba spong ba
97a8(dkon brtsegs): dang / chos kyis ngoms mi shes pa dang / chos yongs su tshol bas bdag sangs rgyas su 'gyur bar bya'o/ /chos kyi 'khor lo bskor bar bya'o/ /sems can rnams 'khor ba thog ma dang / tha ma med pa las
97b1(dkon brtsegs): thar par bya'o/ /sems can gyi khams tshad med pa rnams bla na med pa yang dag par rdzogs pa'i byang chub yang dag par 'dzin du gzhug par bya'o/ /zhes yang dag par dam bca' ba ste/ byams pa bzhi po
97b2(dkon brtsegs): de dag ni byang chub sems dpa' rnams kyi yang dag par dam bca' ba yin no/ /byams pa 'di lta ste dper na mi sman mkhas la gsang sngags la mkhas shing dug dang rtsi la mkhas pa gnyis shig
97b3(dkon brtsegs): yod par gyur la/ de gnyis las mi gcig gis skye bo phal po che'i mdun du ngo mtshar gyi 'du shes bskyed par bya ba'i phyir dug za bar byed cing zos nas kyang / yan lag dang nying lag rnams shig shig por gyur
97b4(dkon brtsegs): bas sdug bsngal gyi tshor ba myong bar gyur ba las yang gsang sngags sngon du btang ba'i sman za bar byed cing de gsang sngags yang dag pa dang / sman des dug gi nyes pa de dag dang bral bar gyur la/ de nas mi des
97b5(dkon brtsegs): dus gzhan gyi tshe na sman de ma rnyed cing gnyen pa ma rnyed pas dug des shi bar gyur la/ de nas mi gcig shos des 'di skad ces smras te/ kho bos ni sman gyis dug zhi bar byed nus mod kyi/ 'on kyang kho bo la ni
97b6(dkon brtsegs): ngo mtshar gyi 'du shes mi dgos/ yan lag dang nying lag shig shig bor 'gyur ba mi dgos pas dug kyang mi za/ sman kyang mi 'thung ngo zhes zer ba de bzhin du byams pa phyi ma'i tshe phyi ma'i dus lnga brgya pa tha ma
97b7(dkon brtsegs): la byang chub sems dpa' khyim na gnas pa dang / rab tu byung ba kha cig 'di skad ces sdig pa'i las ni nyes pa bshags pas ma lus par zad par 'gyur ro/ /zhes zer zhing de dag sdig pa mngon par 'du bya
97b8(dkon brtsegs): ba mngon par 'dus byas nas yang bshags par bya'o zhes ltung ba lhag par 'byin par byed cing phyis sdom pa 'dzin par ni mi byed pa dag 'byung bar 'gyur te/ de dag ni 'chi ba'i chos can yin no/ /zhes smra
98a1(dkon brtsegs): ste/ 'chi ba yang gang zhe na/ 'di lta ste/ dper na dug za ba'i mi de dang 'dra bar 'chi ba'i dus byas nas log par ltung ba rnams su 'gro bar 'gyur ba yin no/ /byams pa byang chub sems dpa' lhag pa'i bsam
98a2(dkon brtsegs): pa phun sum tshogs pa dag 'byung bar 'gyur ba de dag ni 'di skad ces bdag cag la ni dug kyang mi dgos/ sman yang mi dgos kyis/ bdag cag ni 'das pa'i dus na sdig pa'i las byas pa zad par bya ba dang / ma 'ongs pa
98a3(dkon brtsegs): dang / da ltar byung ba na mngon par 'du mi bya ba ma gtogs par sdig pa'i las kyang mngon par 'du mi bya zhing ltung ba yang 'byung bar mi bya la bshags par yang mi bya'o/ /zhes zer te/ byams pa 'phags pa'i chos
98a4(dkon brtsegs): 'dul ba 'di la dug ces bya ba de ni 'di lta ste/ bslab pa'i gzhi ji ltar bcas pa dag las 'da' bar byed pa yin pas khyed cag gis ni dug bza' bar mi bya 'o/ /byams pa bzhi po 'di dag ni 'di lta ste/ byang
98a5(dkon brtsegs): chub sems dpa' rnams kyi thams cad mkhyen pa nyid kyi bar du gcod par byed pa'i chos rnams yin te/ de dag ni nyan thos kyis kyang bya ba ma yin na byang chub sems dpas lta smos kyang ci dgos/ bzhi gang
98a6(dkon brtsegs): zhe na/ byas pa mi gzo ba nyid dang / g.yo la sten pa nyid dang / brdzun gyi tshig smra ba nyid dang / bslab pa las 'da' bar byed pa nyid yin te/ bzhi po de dag ni 'di lta ste/ byang chub sems dpa' rnams kyi thams cad
98a7(dkon brtsegs): mkhyen pa nyid kyi bar du gcod par byed pa'i chos rnams yin te/ de dag ni nyan thos kyis kyang bya ba ma yin na byang chub sems dpas lta smos kyang ci dgos/ byams pa byang chub sems dpas chos bzhi
98a8(dkon brtsegs): po 'di dag las dpag chad brgyar 'byol bar bya ste/ bzhi gang zhe na/ rnyed pa dang / bkur sti dang / tshigs su bcad pa dang / sdig pa'i grogs po'i lag pa dang / 'du 'dzi'i gnas dang / gnas gang
98b1(dkon brtsegs): na gnas pa na byang chub sems dpa'i theg pa pa'i gang zag gzhan zhig kyang 'dug par gyur la/ gal te de dag lhan cig tu mgu ba dang / dga' ba dang / mchog tu dga' ba skyes la/ 'thab pa med pa dang ldan pa dang /
98b2(dkon brtsegs): rtsod pa med pa dang ldan par gnas na ni des der gnas par bya'i/ gal te de de la tha na tha ba dang / zhe sdang gi sems gcig tsam zhig skyed par byed na yang des de nas dpag tshad brgyad 'byol bar bya ste/ byang chub
98b3(dkon brtsegs): sems dpas ni byang chub sems dpa' la tha ba dang / zhe sdang gi sems bskyed par mi bya'o/ /byams pa byang chub sems dpas stong gsum gyi stong chen po'i 'jig rten gyi khams na sems cad du bsdu bar
98b4(dkon brtsegs): bsdus pa'i sems can gang ji snyed pa de dag thams cad la spyos sam/ brgyad dam/ dbyug pas brdegs sam/ mtshon gyis btab par gyur na byams pa 'di ji snyam du sems/ byang chub sems dpa'
98b5(dkon brtsegs): des sems can de snyed cig la spyos pa 'am/ brgyad pa 'am/ dbyug pas brdegs pa 'am/ mtshon gyis btab pa'i gzhi de las sdig pa dang / rmas pa dang / nyams pa mang po skyes par 'gyur snyam 'am/
98b6(dkon brtsegs): byams pas gsol pa/ bcom ldan 'das sems can gcig cig la spyos sam/ brgyad dam/ dbyug pas brdegs sam/ mtshon gyis btab na yang bsod nams ma lags pa mang du skyes lags na
98b7(dkon brtsegs): stong gsum gyi stong chen po'i 'jig rten gyi khams kyi sems can gang ji snyed pa thams cad lta la smos kyang ci 'tshal/ de ci'i slad du zhe na/ bcom ldan 'das byang chub sems dpas ni sems can 'ga' tsam
98b8(dkon brtsegs): la yang tha ba dang / zhe sdang dang / gnod sems bskyed par mi bgyi ba'i slad du'o/ /de skad ces gsol pa dang / bcom ldan 'das kyis byang chub sems dpa' sems dpa' chen po byams pa la 'di skad ces bka'
99a1(dkon brtsegs): stsal to/ /byams pa byang chub sems dpas stong gsum gyi stong chen po'i 'jig rten gyi khams su gtogs pa'i sems can de dag thams cad la spyos sam/ brgyad dam/ dbyug pas brdegs sam/
99a2(dkon brtsegs): mtshon gyis btab pa gang yin pa des ni byang chub sems dpa' gzhan zhig la tha na tha ba dang / zhe sdang gi sems gcig tsam zhig bskyed par gyur ba de tsam du byang chub sems dpa' de rmas pa dang / nyams par
99a3(dkon brtsegs): mi 'gyur te/ byams pa byang chub sems dpas byang chub sems dpa' gcig shos de la tha ba dang / zhe sdang gi sems skyed par byed na/ gal te byang chub sems dpa' de byang chub yongs su mi gtong ba zhig na/ sems
99a4(dkon brtsegs): ji snyed bskyed pa de snyed kho na'i bskal par byang chub kyi phyir yang go cha bgo bar bya dgos so/ /byams pa 'di lta ste dper na lcags ni lcags nyid kyis gcod par byed pa ma gtogs par bong pa'am/ shing ngam
99a5(dkon brtsegs): rtswas gcod par mi nus pa de bzhin du byams pa byang chub sems dpa'i dge ba'i rtsa ba de yang byang chub sems dpa' gcig shos la tha ba dang / zhe sdang gi sems bskyed pas zad par byed pa ma gtogs par gzhan gyis zad par mi 'gyur te/ byams pa de lta
99a6(dkon brtsegs): bas na khyed cag gis gcig la gcig zhe sa dang bcas pa dang / gcig la gcig gus pa dang bcas pas gnas par bya'o/ /zhes de ltar bslab par bya zhing sems dang po bskyed pa'i byang chub sems dpa' la
99a7(dkon brtsegs): yang ston pa'i 'du shes bskyed par bya'o/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das bdag ni sems can
99a8(dkon brtsegs): thams cad la yang zhe sa dang bcas pa dang / gus pa dang bcas pas gnas par bgyid lags na byang chub sems dpa' rnams lta la smos kyang ci 'tshal/ de ci'i slad du zhe na/ bcom ldan 'das bdag ni
99b1(dkon brtsegs): gnod sems la dpa' bar mi bgyid kyi/ bdag ni bzod pa'i stobs dang / mthu phun sum tshogs par bgyid pa dang / bcom ldan 'das bdag ni g.yo la sten par mi bgyid kyi/ bdag ni lhag pa'i bsam pa phun sum
99b2(dkon brtsegs): tshogs par bgyid pa dang / bcom ldan 'das bdag ni gzhan gyi khyim la lhag par chags par mi bgyid kyi/ bdag ni bdag gir 'dzin pa ma mchis pa dang / yongs su 'dzin pa ma mchis par bgyid pa dang / bcom ldan 'das
99b3(dkon brtsegs): bdag ni zang zing lhur len par mi bgyid kyi/ bdag ni chos lhur len par bgyid pa dang / bcom ldan 'das bdag ni zas dang gos lhur len par mi bgyid kyi/ bdag ni pha'i nor yongs su tshol bar bgyid pa dang /
99b4(dkon brtsegs): bcom ldan 'das bdag ni phrag dog dang ser snas kun nas dkris par mi bgyid kyi/ bdag ni gzhan gyi 'byor pa dag la yid dga' ba dang / gtong ba phun sum tshogs par bgyid pa dang / bcom ldan 'das
99b5(dkon brtsegs): bdag ni dge sbyong gi ming lhur len par mi bgyid kyi/ bdag ni dge sbyong gi yon tan dag la slob par bgyid pa dang / bcom ldan 'das bdag ni smra ba lhur len par mi bgyid kyi/ bdag ni sgrub pa snying por bgyid pa
99b6(dkon brtsegs): dang / bcom ldan 'das bdag ni rnyed pa dang / bkur sti la lhag par chags par mi bgyid kyi/ bdag ni don nyung ba dang / bgyi ba nyung ba dang / sangs rgyas kyi yon tan yongs su tshol bar bgyid pa dang / bcom ldan 'das
99b7(dkon brtsegs): bdag ni zang zing gis bsgos pa'i sems kyi rgyud kyis grong dang grong khyer du 'jug par mi bgyid kyi/ bdag ni thams cad mkhyen pa nyid kyi sems yid la bgyid pa la mngon par brtson pas grong dang grong khyer du
99b8(dkon brtsegs): 'jug par bgyid pa dang / bcom ldan 'das bdag ni chos gos dang bsod snyoms kyi slad du tshul 'chos bar mi bgyid kyi/ bdag ni tshul 'chos pa ma mchis pa dang / 'phags pa'i rigs bzhis cho ga
100a1(dkon brtsegs): shes par bgyid pa dang / bcom ldan 'das bdag ni byis pa'i spyod pa la slob par mi bgyid kyi/ bdag ni sangs rgyas kyi spyod pa la slob par bgyid pa dang / bcom ldan 'das bdag ni gzhan dag gis bgyis
100a2(dkon brtsegs): pa dang / ma bgyis pa dag la so sor rtog par mi bgyid kyi/ bdag ni bdag nyid dul ba dang / zhi bar sbyor ba'i rjes su brtson pas gnas par bgyid pa dang / bcom ldan 'das bdag ni ltung ba 'ga' yang gleng bar mi bgyid
100a3(dkon brtsegs): kyi/ bdag ni ngag gi las kyi mtha' sdom bar bgyid pa dang / bcom ldan 'das bdag ni bslab pa thag ring du mi bgyid kyi/ bdag ni so sor thar pa la slob par bgyid pa dang / bcom ldan 'das bdag ni sangs
100a4(dkon brtsegs): rgyas dang / chos dang / dge 'dun gyi bsngags pas 'tsho bar sems par mi bgyid kyi/ bdag ni sangs rgyas kyi bsngags pa brjod cing de la dga' ba'i sems bskyed par bgyid pa dang / bdag ni chos kyi bsngags
100a5(dkon brtsegs): pa brjod cing chos kyi rjes su 'thun pa'i chos sgrub pa la gnas par bgyid pa dang / bdag ni dge 'dun gyi bsngags pa brjod cing phyir mi ldog pa'i dge 'dun la rten par bgyid pa dang / bcom ldan 'das bdag ni
100a6(dkon brtsegs): gzhan gyis mthong ba bskyed pa'i slad du tshul 'chos pas mchi ma 'byin par mi bgyid kyi/ bdag ni chos kyi shugs kyis mchi ma 'byin par bgyid pa dang / bcom ldan 'das bdag ni bgyi pa sna tshogs kyi 'du 'dzis
100a7(dkon brtsegs): sbags te gnas par mi bgyid kyi/ bdag ni chos yongs su tshol ba la mngon par brtson par bgyid pa dang / bcom ldan 'das bdag ni 'jig rten pa'i bgyi ba la dga' bar mi bgyid kyi/ bdag ni 'jig rten las 'das
100a8(dkon brtsegs): pa'i chos yongs su tshol ba la dga' bar bgyid pa dang / bcom ldan 'das bdag ni sog 'jog gi zas dang ldan par mi bgyid kyi/ bdag ni tshul 'chos pa ma mchis par kun du spyod par bgyid pa dang /
100b1(dkon brtsegs): bcom ldan 'das bdag ni gnas dang yul gcig yongs su 'dzin par mi bgyid kyi/ bdag ni ri dgas ltar kun du rgyu bar bgyid pa dang / bcom ldan 'das bdag ni bsod snyoms la sbyor ba'i rjes su brtson
100b2(dkon brtsegs): bar mi bgyid kyi/ bdag ni sangs rgyas kyi yon tan yongs su tshol ba la brtson bar bgyid pa dang / bcom ldan 'das bdag ni rmugs pa dang / gnyid kyis nyal bar mi bgyid kyi/ bdag ni nam gyi cha stod dang / nam gyi cha
100b3(dkon brtsegs): smad la mi nyal bar sbyor ba'i rjes su brtson bar bgyid pa dang / bcom ldan 'das bdag ni 'du 'dzi'i spyod pa la brtson bar mi bgyid kyi/ bdag ni dben pa la dga' bar bgyid pa dang / bcom ldan 'das bdag ni yon tan
100b4(dkon brtsegs): cung zad tsam gyis chog shes par mi bgyid kyi/ bdag ni yon tan yongs su tshol bas ngoms ma 'tshal bar bgyid pa dang / bcom ldan 'das bdag ni khyi'i chos rnams la kun du spyod par mi bgyid kyi/ bdag ni seng
100b5(dkon brtsegs): ge'i sgra sgrogs par bgyid pa dang / bcom ldan 'das bdag ni cung zad bshes pa dang ldan par mi bgyid kyi/ bdag ni mdza' bshes shin du brtan par bgyid pa dang / bcom ldan 'das bdag ni bgyis pa mi gzo
100b6(dkon brtsegs): bar mi bgyid kyi/ bdag ni bgyis pa gzo ba dang / bgyis pa tshor bar bgyid pa dang / bcom ldan 'das bdag ni sbyin pa'i lan gyis mdza' bshes su mi bgyid kyi/ bdag ni lhag pa'i bsam pas mdza' bshes
100b7(dkon brtsegs): su bgyid pa dang / bcom ldan 'das bdag ni lhag pa'i bsam pa bcos mar mi bgyid kyi/ bdag ni lhag pa'i bsam pa brtan par bgyid pa dang / bcom ldan 'das bdag ni dman pa la mos par mi bgyid kyi/ bdag ni
100b8(dkon brtsegs): sangs rgyas kyi sku yongs su sgrub pa lhur blang ba rgya chen po la mos par bgyid pa dang / bcom ldan 'das bdag ni de bzhin gshegs pa la gus pa ma mchis pa dang / bslab pa la gus pa ma mchis par mi
101a1(dkon brtsegs): bgyid kyi/ bdag ni de bzhin gshegs pa la gus pa dang bcas pa dang / bslab pa la gus pa dang bcas par bgyid pa dang / bcom ldan 'das bdag ni sems kyang gzhan la/ smra ba yang gzhan pa'i lce gnyis su
101a2(dkon brtsegs): mi bgyid kyi/ bdag ni ji skad smras pa de bzhin du bgyid pa dang / bcom ldan 'das bdag ni tshul 'chos pa'i byang chub sems dpar mi bgyid kyi/ bdag ni lhag pa'i bsam pa phun sum tshogs pa dang / bdag nyid dul ba dang
101a3(dkon brtsegs): zhi ba la sbyor ba'i rjes su brtson par bgyid pa dang / bcom ldan 'das bdag ni nga rgyal gyis nga rgyal skyed par mi bgyid kyi/ bdag ni gdol pa'i bu dang 'dra bar nga rgyal nges par 'joms par bgyid pa dang / bcom ldan
101a4(dkon brtsegs): 'das bdag ni chags pa dang bcas pas bsod snyoms yongs su longs spyod par mi bgyid kyi/ bdag ni tshul khrims yongs su dag pa dang / dad pas stsal pa la lci ba'i 'du shes su bgyid pa dang / bcom ldan
101a5(dkon brtsegs): 'das bdag ni tshul bzhin du ma lags pa'i rnam par rtog pa yid la bgyid pa sngon du btang bas gdugs bas ma thag kho nar mchis nyal ba dang / rmugs pa dang / gnyid kyi bar gyis non par mi bgyid kyi/ bdag ni
101a6(dkon brtsegs): sangs rgyas kyi chos yongs su bsgrub par bgyi ba'i slad du rtag tu brtson zhing sbyor bar bgyid pa dang / bcom ldan 'das bdag ni gang zag tu lta ba la rten par mi bgyid kyi/ bdag ni stong pa nyid la gnas par bgyid
101a7(dkon brtsegs): pa dang / bcom ldan 'das bdag ni rnam par rtog pa dang / 'khrul pa smra bar mi bgyid kyi/ bdag ni mtshan ma ma mchis pa la gnas par bgyid pa dang / bcom ldan 'das bdag ni lus kyis tshul 'chos par mi
101a8(dkon brtsegs): bgyid kyi/ bdag ni lus dang / ngag dang / yid kyi las kyi mtha' yongs su dag par bgyid pa dang / bcom ldan 'das bdag ni zang zing gis bsgos pa'i sems kyi rgyud kyis na chos ston par mi bgyid kyi/
101b1(dkon brtsegs): bdag ni zang zing ma mchis pa'i sems kyis chos ston par bgyid pa dang / bcom ldan 'das bdag ni zang zing gi sbyin pas mdza' bshes su mi bgyid kyi/ bdag ni chos kyi sbyin pas mdza' bshes su bgyid pa dang / bcom
101b2(dkon brtsegs): ldan 'das bdag ni bdag dang gzhan la yongs su gdung bar mi bgyid kyi/ bdag ni bdag la sman pa dang / gzhan la sman pa'i slad du sgrub par bgyid pa dang / bcom ldan 'das bdag ni dgon par gnas pa la tshul
101b3(dkon brtsegs): 'chos par mi bgyid/ bsod snyoms la tshul 'chos par mi bgyid/ phyag dar khrod la tshul 'chos par mi bgyid de/ de ci'i slad du zhe na/ bdag ni sbyangs pa'i yon tan bcu gnyis yang dag par blangs te gnas
101b4(dkon brtsegs): par bgyid cing / de yang rnyed pa dang / bkur sti dang / tshigs su bcad pa thams cad la rten pa ma mchis pa'i slad du 'o/ /de skad ces gsol pa dang / bcom ldan 'das kyis byang chub sems dpa' sems dpa' chen
101b5(dkon brtsegs): po byams pa la legs so zhes bya ba byin te/ byams pa legs so legs so/ /khyod ji ltar sangs rgyas kyi yon tan yongs su chol ba la brtson pa de ltar seng ge'i sgra 'di sgrogs par byed pa ni khyod sngon gyi rgyal
101b6(dkon brtsegs): ba la lhag par bya ba byas shing dge ba'i rtsa ba bskyed pa dang / chos de dag dang / yon tan de dag la gzhan gyi dring mi 'jog pa yin te/ legs so legs so/ /byang chub sems dpa' sems dpa' chen po byams pas
101b7(dkon brtsegs): seng ge'i sgra bsgrags pa 'di bshad pa na 'khor de nas dge slong lnga brgya stan las langs te dong ngo / /de nas gnas brtan 'od srung chen pos dge slong lnga brgya po de dag la 'di skad ces smras so/ /dge sbyong chen po
101b8(dkon brtsegs): dag khyed cag yo byad bsnyungs pa'i gtam brjod pa'i tshe stan las langs te gar 'dong / de skad ces smras pa dang / gnas brtan 'od srung chen po la dge slong lnga brgya po de dag gis 'di skad ces smras so/ /btsun pa 'od srung
102a1(dkon brtsegs): c hen po byang chub sems dpa' sems dpa' chen po byams pas yo byad bsnyungs pa'i gtam de lta bu bstan pa'i gnas de dag ni srid par dka' ba lags pas bdag cag 'di snyam du bdag cag ni yo byad
102a2(dkon brtsegs): bsnyungs pa'i yon tan de dag la yang dag par mi snang bas bdag cag phyir khyim du 'dong gor ma chag go/ /de ci'i phyir zhe na/ dad pas byin pa ni rig par dka' zhing sbyang par dka' ba'i phyir ro/ /snyam du sems pa'i
102a3(dkon brtsegs): slad du'o/ /de nas 'jam dpal gzhon nur gyur bas dge slong de dag la legs so zhes bya ba byin te/ rigs kyi bu dag legs so legs so/ /gang dag dad pas byin pa la yongs su longs spyod par mi spro ba dag
102a4(dkon brtsegs): gis ni de ltar 'dzem pa dang ldan pa dang / 'gyod pa dang ldan par bya ste/ nyin gcig la lan brgya rab tu byung ba phyir spangs pa ni bla'i/ tshul khrims yongs su ma dag pas dad pas byin pa la yongs su longs spyod
102a5(dkon brtsegs): pa ni de lta ma yin no/ /de nas bcom ldan 'das la 'jam dpal gzhon nur gyur bas 'di skad ces gsol to/ /bcom ldan 'das bcom ldan 'das kyis dad pas stsal pa ji ltar rjes su gnang bar mdzad
102a6(dkon brtsegs): lags/ bcom ldan 'das kyis bka' stsal pa/ 'jam dpal ngas ni rigs pa dang / grol ba la dad pas byin pa rjes su gnang ngo / /de nas 'jam dpal gzhon nur gyur bas dge slong lnga brgya tsam po de dag
102a7(dkon brtsegs): la 'di skad ces smras so/ /tshe dang ldan pa dag khyed cag sbyor cig /rtsol cig /'bod cig /sangs rgyas 'byung ba ni rnyed par bka' ba yin gyis/ khyed cag rab tu byung ba las phyir ma sdog shig /de nas 'jam dpal
102a8(dkon brtsegs): gzhon nur gyur ba la dge slong lnga brgya tsam po de dag gis 'di skad ces smras so/ /'jam dpal bdag cag gis ji ltar sbyar bar bgyi lags/ 'jam dpal gyis smras pa/ dge slong dag khyed kyis ji lta ji ltar
102b1(dkon brtsegs): sbyor ba dang / 'bad pa dang / brtson par byed pa na chos 'ga' yang sbyor bar mi byed/ chos 'ga' yang 'byed par mi byed pa dang / chos 'ga' yang skyed par mi byed/ chos 'ga' yang 'gog par mi byed pa dang / chos 'ga' yang thob par mi byed/
102b2(dkon brtsegs): chos 'ga' yang spong bar mi byed pa dang / chos 'ga' yang 'bri bar mi byed/ chos 'ga' yang 'phel bar mi byed pa de ltar sbyor bar gyis shig /dge slong gang de ltar sbyor ba de ni chos 'ga' yang rtogs par mi 'gyur ro/ /gang chos
102b3(dkon brtsegs): 'ga' yang rtogs par mi 'gyur ba de ni gar yang mi 'gro/ gang nas kyang mi 'ong ngo / /gang la 'gro ba med pa de la yang ni 'ong ba yang 'ga' yang med do/ /de ni 'ong ba med pa dang / 'gro ba med pa'i dge slong zhes bya ste/ gang du yang rten pa yang
102b4(dkon brtsegs): ma yin/ mi rten pa yang ma yin no/ /bstan pa 'di bshad pa na dge slong lnga brgya po de dag len pa med par zag pa rnams las sems rnam par grol lo/ /de nas bcom ldan 'das la gnas brtan 'od srung chen pos 'di
102b5(dkon brtsegs): skad ces gsol to/ /bcom ldan 'das slad ma'i tshe slad ma'i dus lnga brgya pa tha ma de la byang chub sems dpa' tshul 'chos pa ji snyed cig 'byung bar 'gyur lags/ bcom ldan 'das kyis bka' stsal pa/ 'od srung gang dag
102b6(dkon brtsegs): sdig pa'i grogs pos yongs su zin cing lhag pa'i bsam pa nyam chung ste/ zas dang gos lhur len pa'i byang chub sems dpa' tshul 'chos pa dag ni mang du 'byung bar 'gyur ro/ /de nas bcom ldan 'das la gnas brtan 'od
102b7(dkon brtsegs): srung chen pos 'di skad ces gsol to/ /bcom ldan 'das skye bo mang po la sman pa dang / skye bo mang po la bde ba'i slad du gnas gang dag dang / spyod pa gang dag gis byang chub sems dpa' lhag pa'i bsam pa nyam
102b8(dkon brtsegs): chung ba dang / tshul 'chos pa legs par 'tshol bar 'gyur ba'i gnas de dag legs pa legs par bshad du gsol/ de ci'i slad du zhe na/ bcom ldan 'das 'di ltar gnas de dag thos na byang chub sems dpa'
103a1(dkon brtsegs): lhag pa'i bsam pa phun sum tshogs pa gang lags pa de dag kyang bdag nyid srung bar 'gyur ba'i slad du'o/ /de skad ces gsol pa dang / bcom ldan 'das kyis gnas brtan 'od srung chen po la 'di skad ces bka' stsal to/ /'od
103a2(dkon brtsegs): srung phyi ma'i tshe phyi ma'i dus lnga brgya pa tha ma de la byang chub sems dpa' gang dag sdig pa'i grogs pos yongs su zin cing lhag pa'i bsam pa nyam chung ba de dag ni de bzhin gshegs pa'i sku gdung rnams la me tog dang / bdug pa dang /
103a3(dkon brtsegs): phye ma dang / spos dang / me tog phreng ba dang / byug pa dang / gdugs dang / rgyal mtshan dang / ba dan dang / sil snyan dang / mar me'i sbyin ba dag gis mchod pa'i las la brtson par 'gyur ro/ /'od srung ngas ni shes pa dang mi ldan pa rnams kyi dge ba'i rtsa
103a4(dkon brtsegs): ba yang dag par bsgrub pa'i phyir mchod pa bshad pa yin na mi blun po de dag ni de la brtson par 'gyur ro/ /'od srung ngas lha dang bcas pa'i 'jig rten gyi mdun du dge slong dag khyed cag ni bdag nyid du dul ba dang / zhi bar sbyor ba'i rjes su brtson
103a5(dkon brtsegs): pas gnas par gyis shig / bram ze dang khyim bdag dad pa dang ldan pa dag yod na de dag ni nga'i sku gdung rnams la sku gdung gi mchod pa byed par 'gyur ro zhes de skad gsungs na/ 'od srung mi blun po de dag rnal 'byor yang spangs/ spong ba yang spangs/
103a6(dkon brtsegs): lung nod pa yang spangs/ kha ton bya ba yang spangs nas de bzhin gshegs pa'i sku gdung gi mchod pa'i las la brtson par 'gyur zhing de dag la brten nas 'tsho bar sems par byed pa de dag la ltos/ 'od srung byang chub sems dpa' gang gis stong
103a7(dkon brtsegs): gsum gyi stong chen po'i 'jig rten gyi khams 'di chu'i phung po nas bzung ste/ tshangs pa'i 'jig rten gyi mthar thug pa'i bar du 'bru mar gyis yongs su bkang ste/ mar me'i snying po ri rab tsam btsugs nas de bzhin gshegs pa la mchod pa'i
103a8(dkon brtsegs): las kyi phyir mar me bus pa bas ni byang chub sems dpa' lhag pa'i bsam pa phun sum tshogs pa/ tshul khrims kyi phung po la gnas pa gcig shos kyis mkhan po 'am/ slob dpon gyi drung nas tshig bzhi pa'i tshigs su bcad pa
103b1(dkon brtsegs): gcig lung mnos te kha ton byed cing gom pa bdun 'dor bar byed pa gang yin pa de de bas ches bsod nams mang du skyed par 'gyur ro/ /'od srung byang chub sems dpa' gang gis stong gsum gyi stong chen po'i 'jig rten gyi khams
103b2(dkon brtsegs): 'di me tog dang / bdug pa dang / phye ma dang / spos kyis rab tu bkang ste de bzhin gshegs pa la mchod pa'i las kyi phyir lo 'bum gyi bar du nyin lan gsum mtshan lan gsum phul ba bas ni byang chub sems dpa' 'du 'dzi'i
103b3(dkon brtsegs): g tam gyis 'jigs shing skrag pa gzhan zhig khams gsum thams cad kyis 'jigs shing sems can gyi don mngon par sgrub pa na dgon pa la mngon par phyogs te gom pa bdun 'dor bar byed pa gang yin pa de de bas che bsod
103b4(dkon brtsegs): nams mang du skyed par 'gyur ro/ /'od srung 'di ji snyam du sems/ de bzhin gshegs pas kyal ka'i ched dam/ brjod pa'i ched du de skad gsungs pa ma yin grang snyam na/ 'od srung khyed kyis de ltar mi blta ste/ de ci'i phyir zhe na/
103b5(dkon brtsegs): de ni de la mngon sum yin pa'i phyir ro/ /'od srung sngon byung ba 'das pa'i dus na bskal pa grangs med pa dang / ches grangs med pa dang / ches shin du grangs med pa dang / rgya che ba dang / tshad med pa dang / bsam gyis mi khyab pa dang / dpag tu
103b6(dkon brtsegs): med pa dag byung ba de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas me tog sna tshogs shes bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur
103b7(dkon brtsegs): ba bla na med pa/ lha dang mi rnams kyi ston pa/ sangs rgyas bcom ldan 'das shig 'jig rten du byung ste/ 'od srung de bzhin gshegs pa me tog sna tshogs de'i nyan thos rnams kyi 'dus pa chen po ni bye ba 'bum phrag dgu bcu rtsa drug tu gyur to/ /'od srung
103b8(dkon brtsegs): de'i tshe de'i dus na gling bzhi pa'i 'khor los sgyur ba'i rgyal po mu khyud ces bya ba chos dang ldan pa/ chos kyi rgyal po zhig byung bar gyur te/ 'od srung rgyal po mu khyud de la bu ni dpa' ba/ rtul phod pa/ yan lag mchog gi gzugs dang ldan pa/ pha rol gyi
104a1(dkon brtsegs): sde rab tu 'joms par byed pa stong yod par gyur to/ /'od srung rgyal po mu khyud de'i bu stong po de dag gi rjes la de'i pang par chos shes bya ba dang / chos bzang zhes bya ba'i khye'u gnyis shig rdzus te skyes par gyur to/ /'od srung rgyal po mu
104a2(dkon brtsegs): khyud des bcom ldan 'das de bzhin gshegs pa me tog sna tshogs dge slong gi dge 'dun dang bcas pa de la lo brgyad khri bzhi stong rdzogs kyi bar du las gzhan mi byed par khyim gyi yid la byed pa thams cad spangs te/ na bza' dang / zhal zas dang /
104a3(dkon brtsegs): gzims cha dang / gdan dang / snyun gyi gsos sman dang / yo byad rnams kyis bsnyen bkur byas te/ dge slong gi dge 'dun rnams la yang zhag bdun bdun 'das shing chos gos yid du 'ong ba gzhan dang gzhan dag kyang phul lo/ /gang dag ci dang
104a4(dkon brtsegs): ci 'dod pa de dang de dag la kha zas kyi rnam pa yid du 'ong ba de lta de lta bu dag kyang phul lo/ /gang dang gang dag ji lta ji lta bu 'dod pa de dang de dag gi gtsug lag khang yid du 'ong ba de lta de lta bu dag kyang brtsig tu bcug go/ /dge slong re re la yang
104a5(dkon brtsegs): 'chags dang / bskyed mos tshal dang / bsnyen bkur ba bdun bdun dang / ro brgya dang ldan pa'i kha zas dag kyang phul lo/ /'od srung 'di ltar rgyal po mu khyud des khang bzangs kho ra khor yug tu dpag tshad brgyad bcu yod pa ngos bzhi khang /
104a6(dkon brtsegs): mig can shin du 'brel pa bkra ba blta na sdug pa/ legs par byas pa/ legs par zin par byas pa/ 'khrul 'khor gyi srad bus yongs su sbyang ba byas pa dag kyang byed du bcug ste/ gang gi tshe de bzhin gshegs pa dge slong gi
104a7(dkon brtsegs): dge 'dun dang bcas pa khang bzang de dag na bzhugs pa de'i tshe 'khrul 'khor gyi srad bu de dag gi shugs kyis khang bzangs de dag gi steng nas me tog kha dog rnam pa du ma'i char dag kyang 'bab bo/ /me tog de dag gis khang bzangs de dag
104a8(dkon brtsegs): pus mo nub tsam du gang bar gyur to/ /'od srung de ltar rgyal po mu khyud des de bzhin gshegs pa me tog sna tshogs dge slong gi dge 'dun dang bcas pa de la lo brgyad khri bzhi stong rdzogs kyi bar du yon tan bkod pa bsam gyis mi
104b1(dkon brtsegs): khyab pa dag dang / bde ba'i yo byad thams cad kyis bkur sti byas/ bla mar byas/ ri mor byas/ mchod par byas so/ /'od srung de nas lo brgyad khri bzhi stong de dag 'das pa'i phyi de nyin par de bzhin gshegs pa de'i zhal zas
104b2(dkon brtsegs): kyi bya ba mdzad lags pa'i 'og tu khye'u chos dang / chos bzang gnyis dpung gi tshogs yan lag bzhi pa thams cad dang bcas te/ bcom ldan 'das de bzhin gshegs pa dgra bcom pa yang dag par rdzogs pa'i sangs
104b3(dkon brtsegs): rgyas me tog sna tshogs de'i spyan sngar btud nas de bzhin gshegs pa de la yid kyi zhu ba 'di skad ces yongs su zhus so/ /bcom ldan 'das rgyal po mu khyud 'dis yun ring po 'di srid du dge ba'i rtsa ba bskrun
104b4(dkon brtsegs): pa rnam pa mang po 'di lta bu thams cad zil kyis gnon cing yongs su gtugs te gnas par 'gyur ba'i sbyin pa dang / bsod nams dang / longs spyod dang / dge ba'i rtsa ba gzhan zhig mchis lags sam/
104b5(dkon brtsegs): 'od srung de ltar khye'u de gnyis kyis zhabs gnyis la gtugs ma thag tu de nas skad cig de la stong gsum gyi stong chen po'i 'jig rten gyi khams de rab tu g.yos shing 'jig rten dus g.yos pa chen po yang
104b6(dkon brtsegs): byung bar gyur to/ /'od srung de nas bcom ldan 'das de bzhin gshegs pa me tog sna tshogs de'i bsnyen bkur ba thub dka' zhes bya ba zhig yod par gyur ba gang yin pa de stan las langs te chos gos
104b7(dkon brtsegs): p hrag pa gcig tu gzar nas pus mo g.yas pa'i lha nga sa la btsugs nas bcom ldan 'das de bzhin gshegs pa me tog sna tshogs de ga la ba der logs su thal mo sbyar ba btud nas de bzhin gshegs pa de la
104b8(dkon brtsegs): 'di skad ces gsol to/ /bcom ldan 'das la 'jig rten du dog sa cher g.yos pa 'di'i rgyu ni gang lags/ rkyen ni gang lags/ ci'i slad du na khye'u 'di gnyis kyis bcom ldan 'das kyi zhabs gnyis la gtugs par
105a1(dkon brtsegs): gyur lags/ 'od srung de skad ces gsol pa dang / de bzhin gshegs pa me tog sna tshogs des bsnyen bkur ba thub dka' la 'di skad ces bka' stsal to/ /rigs kyi bu gtam de lta bu yongs su zhus pas khyod la ci bya/ gal te
105a2(dkon brtsegs): de bzhin gshegs pas khye'u 'di gnyis kyis lhag pa'i bsam pa ji lta bu dang / zab mo la bzod pa sgom pa ji lta bu dang / snying rje chen po ji lta bus de bzhin gshegs pa'i zhabs gnyis la gtugs pa'i gnas de bshad par gyur na
105a3(dkon brtsegs): lha dang bcas pa'i 'jig rten 'di rmongs par 'gyur ro/ / // bam po gsum pa/ 'od srung de nas de bzhin gshegs pa me tog sna tshogs des nyan thos chen po rdzu 'phrul dang ldan pa'i mchog sred med kyi bu zhes bya ba
105a4(dkon brtsegs): la bka' stsal pa/ sred med kyi bu khyod longs la khye'u 'di gnyis slong ste rang gi rdzu 'phrul gyi mthu ston cig /'od srung de nas dge slong sred med kyi bu des de las khye'u gcig lag pa g.yas pas blangs la/ khye'u gcig
105a5(dkon brtsegs): shos lag pa g.yon pas blangs te gyen du 'phang ngo snyam na gdeg par ma nus so/ /des yang rgya cher mthu dang / stobs dang / brtson 'grus dang / spro ba dang / rdzu 'phrul chen po yang dag par bstan cing gyen du 'phang ngo snyam
105a6(dkon brtsegs): na tha na de gnyis skra'i rtse mo'i cha shas tsam yang bskyod pa 'am bsgul bar ma nus so/ /'od srung de ltar de khye'u de gnyis shin du gyen du 'phang bar bskyod pa na stong gsum gyi stong chen po'i 'jig rten gyi khams brag dang /
105a7(dkon brtsegs): ri dang / shing dang / rtswa dang / chu dang bcas pa de rab tu g.yos shing bla 'og tu 'gul bar gyur kyang khye'u de gnyis bslang bar ni ma nus so/ /'od srung de nas de bzhin gshegs pa me tog sna tshogs des de'i tshe nyan thos chen po
105a8(dkon brtsegs): de'i sems yang dag par rab tu gzung ba dang / rdzu 'phrul gyi mthu nye bar sgrub pa mdzad de/ rdzu 'phrul gyi mthu nye bar bsgrubs pa des dge slong sred med kyi bu des 'og gi phyogs kyi sangs rgyas kyi zhing gang gA'i klung gi bye ma snyed dag 'gul ba dang /
105b1(dkon brtsegs): g.yos pa dang / kun du 'khrugs pa dang / bla 'og tu 'gul bar byas kyang tha na khye'u de gnyis skra'i rtse mo'i cha shas tsam yang g.yo ba 'am/ 'gul bar byed ma nus so/ /'od srung de nas dge slong sred med kyi bu des
105b2(dkon brtsegs): bcom ldan 'das de bzhin gshegs pa me tog sna tshogs de'i zhabs gnyis la gtugs nas de bzhin gshegs pa me tog sna tshogs de la 'di skad ces gsol to/ /bcom ldan 'das bdag rang gi rdzu 'phrul gyi
105b3(dkon brtsegs): stobs las yongs su nyams pa 'am gcig tu ma gyur lags grang / de ci'i slad du zhe na/ bcom ldan 'das 'di ltar bdag gis khye'u skyes nas ring po ma lags pa/ byis pa'i gzugs su mchis pa/ lus bong
105b4(dkon brtsegs): chung ngu 'di gnyis kyis dog sa la gtugs pa yang bslang bar rngo ma thog pa'i slad du'o/ /de skad ces gsol pa dang / bcom ldan 'das de bzhin gshegs pa me tog sna tshogs des dge slong sred med
105b5(dkon brtsegs): kyi bu de la 'di skad ces bka' stsal to/ /sred med kyi bu khyod ni rang gi rdzu 'phrul gyi stobs las su yongs su ma nyams mod kyi/ 'on kyang byang chub sems dpa'i byin gyis brlabs 'di ni
105b6(dkon brtsegs): bsam gyis mi khyab pa yin pas de ni nyan thos dang / rang sangs rgyas thams cad kyis rnam par dkrug pa 'am/ bsam bar sla ba ma yin te/ sred med kyi bu stong gsum gyi stong chen po'i
105b7(dkon brtsegs): ' jig rten gyi khams na sems can gang ji snyed pa de dag thams cad 'di lta ste dper na ngas da ltar khyod nyid nyan thos rdzu 'phrul chen po rnams kyi mchog tu bstan pa de lta bu'i rdzu 'phrul gyi stobs
105b8(dkon brtsegs): dang ldan par gyur cing de tsam du rdzu 'phrul che ba dang / de tsam du mthu che ba'i sems can de dag thams cad kyis bskal pa bye ba snyed du rdzu 'phrul gyi rnam par 'phrul pa rnam pa sna tshogs dag gis rnam
106a1(dkon brtsegs): par 'phrul ba byas kyang de dag gis khye'u 'di gnyis bslang ba 'am/ bsgul bar mi nus so/ /'od srung de ltar de bzhin gshegs pa me tog sna tshogs des tshig de skad gsungs pa na 'khor
106a2(dkon brtsegs): de la srog chags 'bum phrag bzhi bcu rtsa gnyis kyis bla na med pa yang dag par rdzogs pa'i byang chub tu sems bskyed cing de dag 'di snyam du sems te/ 'di ltar byang chub sems dpa' rnam pa thams
106a3(dkon brtsegs): cad mkhyen pa nyid ma rtogs shing thams cad mkhyen pa nyid ma thob pa kho na yin yang / gang la nyan thos chen po 'di dag rdugs par byas te bkod pa'i rdzu 'phrul gyi cho 'phrul de lta bu dang ldan pa de ni ngo mtshar te/ bdag cag
106a4(dkon brtsegs): gis kyang byin gyis brlabs de lta bu thob par bya ba dang / sangs rgyas kyi ye shes kyang thob par bya'o snyam du sems shing de ltar yang dag par shes pa'i srog chags 'bum phrag bzhi bcu rtsa gnyis po de dag gis bla
106a5(dkon brtsegs): na med pa yang dag par rdzogs pa'i byang chub tu sems bskyed par gyur to/ /'od srung de nas byang chub sems dpa' sems dpa' chen po blo gros bzang po zhes bya ba zhig 'khor de nyid du 'dus te 'dug par
106a6(dkon brtsegs): gyur ba de stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das de bzhin gshegs pa me tog sna tshogs de ga la ba de logs su thal mo sbyar
106a7(dkon brtsegs): ba btud nas/ de bzhin gshegs pa me tog sna tshogs de la 'di skad ces gsol to/ /bcom ldan 'das khye'u 'di gnyis bslang bar mdzad cing khye'u 'di gnyis kyis zhus pa rab tu rnam par dbye ba yang bstan
106a8(dkon brtsegs): du gsol/ 'od srung de bzhin gshegs pa me tog sna tshogs des de'i tshe se gol gyi sgra mdzad de/ se gol gyi sgra des phyogs bcu'i sangs rgyas kyi zhing gang gA'i klung gi bye ma snyed dag tu mngon par
106b1(dkon brtsegs): grags par gyur to/ sangs rgyas kyi zhing ji snyed du se gol gyi sgras mngon par grags par gyur ba de snyed kho na rnam pa drug tu rab tu g.yos par yang gyur to/ /ji snyed rnam pa drug tu rab tu g.yos par
106b2(dkon brtsegs): gyur ba de snyed kho na snang ba chen pos yongs su khyab par yang gyur to/ /'od srung de nas khye'u de gnyis kyis sgra de thos nas de bzhin gshegs pa de'i zhabs kyi drung nas langs par gyur to/ /'od srung khye'u de gnyis
106b3(dkon brtsegs): l angs par gyur ba na stong gsum gyi stong chen po'i 'jig rten gyi khams de na lha dang mi'i sil snyan gang ji snyed yod pa de dag thams cad ma gsil ma dkrol bar rol mo'i sgra dag 'byin par gyur cing me tog gi char
106b4(dkon brtsegs): dag kyang mngon par rab tu bab par gyur to/ /'od srung de nas khye'u de gnyis langs nas kyang yang de bzhin gshegs pa de'i zhabs la phyag 'tshal te/ de bzhin gshegs pa de la bskor ba byas nas thal mo sbyar te
106b5(dkon brtsegs): de bzhin gshegs pa de'i zhal du lta zhing phyogs gcig tu 'khod do/ /'od srung de nas de bzhin gshegs pa me tog sna tshogs des byang chub sems dpa' blo gros bzang po la bos te 'di skad ces bka' stsal to/ /rigs
106b6(dkon brtsegs): kyi bu khye'u 'di gnyis kyis nga'i zhabs kyi drung du gtugs nas nga la yid kyis zhu ba 'di skad ces yongs su zhus te/ bcom ldan 'das rgyal po mu khyud 'dis sbyin pa bya ba'i chos sbyin pa yongs su gtong ba'i
106b7(dkon brtsegs): sbyin pa gang lags pa dang / dge ba'i rtsa ba gang lags pa dang / yongs su gtong ba gang lags pa de zil kyis gnon cing yongs su gtugs te gnas par 'gyur ba'i sbyin pa mchis lags sam/ yongs
106b8(dkon brtsegs): su gtong ba mchis lags sam/ dge ba'i rtsa ba mchis lags sam zhes khye'u 'di gnyis kyis nga la zhu ba de skad yongs su zhus nas de bzhin gshegs pa'i zhabs gnyis la gtugs so/ /'od srung
107a1(dkon brtsegs): de nas de bzhin gshegs pa me tog sna tshogs de la byang chub sems dpa' blo gros bzang po des 'di skad ces gsol to/ /bcom ldan 'das skye bo mang po la sman pa dang / skye bo mang po la bde ba dang /
107a2(dkon brtsegs): 'jig rten la thugs brtse ba dang / lha dang mi rnams kyi skye bo phal po che'i don dang / sman pa dang / bde ba'i slad du khye'u 'di gnyis kyis zhus pa bcom ldan 'das kyis bshad du gsol/ 'od srung de skad ces
107a3(dkon brtsegs): gsol pa dang / de bzhin gshegs pa me tog sna tshogs des byang chub sems dpa' sems dpa' chen po blo gros bzang po de la 'di skad ces bka' stsal to/ /rigs kyi bu de'i phyir nyon cig dang / bshad par
107a4(dkon brtsegs): bya'o/ /rigs kyi bu rgyal po mu khyud 'dis bsod nams kyi sbyin pa yongs su gtong ba gang yin pa de bas ni byang chub sems dpa' dben par gnas pa zhig dgon pa dang / rab tu dgon pa dag la gnas shing
107a5(dkon brtsegs): se gol gtogs pa tsam zhig chos thams cad ni ma skyes pa'o zhes bzod pa thob pa gang yin pa de bsod nams kyi phung po ches che bar rig par bya'o/ /rigs kyi bu rgyal po mu khyud 'di'i sbyin pa lta zhog gi/ stong gsum
107a6(dkon brtsegs): g yi stong chen po'i 'jig rten gyi khams na sems can ji tsam pa sems can du bsdu bar bsdus pa'i sems can de dag thams cad las sems can re res kyang so so nas rgyal po mu khyud 'di'i sbyin pa ji snyed pa
107a7(dkon brtsegs): de snyed cig byin par gyur na/ stong gsum gyi stong chen po'i 'jig rten gyi khams su gtogs pa'i sems can de dag thams cad kyi bsod nams gang yin pa dang / byang chub sems dpa' dben bar gnas pa yang
107a8(dkon brtsegs): dag pa'i bsam pa dang ldan pa dang / yang dag pa'i lam du zhugs pa/ tshul bzhin la rab tu brtson pa zhig chos thams cad stong pa dang / 'ong ba med pa dang / 'gro ba med pa zhes bya bar se gol gtogs pa
107b1(dkon brtsegs): tsam zhig bzod cing gnas par gyur la/ sems can thams cad kyi bsod nams kyi phu po snga ma des ni se gol gtogs pa tsam zhig bzod pa la gnas pa'i bsod nams kyi phung po de'i brgya'i char yang nye bar mi 'gro'o/ /
107b2(dkon brtsegs): stong gi cha dang / 'bum gyi cha dang / bye ba'i cha dang / bye ba phrag brgya'i cha dang / bye ba phrag stong gi cha dang / bye ba phrag 'bum gyi cha dang / bye ba khrag khrig phrag 'bum gyi bar gyi cha dang / grangs dang / cha dang / bgrang ba dang /
107b3(dkon brtsegs): dpe dang / nye bar 'jal ba dang / rgyu'i bar du yang nye bar mi 'gro'o/ /rigs kyi bu stong gsum gyi stong chen po'i 'jig rten gyi khams su gtogs pa'i sems can thams cad kyi bsod nams kyi phung po lta yang zhog
107b4(dkon brtsegs): gi/ 'jig rten gyi khams gang gA'i klung gi bye ma snyed dag na sems can ji snyed sems can du bsdu bar bsdus pa'i sems can de dag thams cad las sems can re res kyang skad cig dang / thang cig dang / yud
107b5(dkon brtsegs): tsam cig la rgyal po mu khyud 'dis sbyin pa byin pa dang / dge ba mngon par 'dus byas pa ji snyed pa de snyed cig byas shing sems can de dag re res se gol gtogs pa tsam gcig la yang de snyed kyi sbyin pa byin zhing dge ba
107b6(dkon brtsegs): mngon par 'dus byas par gyur la/ rnam grangs de lta bus sems can de dag thams cad kyis bskal pa gang gA'i klung gi bye ma snyed du sbyin pa byin zhing dge ba mngon par 'dus byas par gyur na/ rigs kyi bu 'di ji
107b7(dkon brtsegs): snyam du sems/ dge ba'i rtsa ba de dag mang ba yin snyam 'am/ 'od srung de skad ces bka' stsal pa dang / de bzhin gshegs pa me tog sna tshogs de la byang chub sems dpa' blo gros bzang po des 'di skad ces
107b8(dkon brtsegs): gsol to/ /bcom ldan 'das de bzhin gshegs pas dpe de lta bu mdzad pa ni ngo mtshar lags te/ dge ba'i rtsa ba de ni bsam bar yang sla ba ma lags pas bsam gyis mi khyab pa lags so/ /'od srung de nas de
108a1(dkon brtsegs): bzhin gshegs pa me tog sna tshogs des byang chub sems dpa' blo gros bzang po de la 'di skad ces bka' stsal to/ /rigs kyi bu khyod mos par bya/ khyod kyi khong du chud par bya ste/ mkhas pa mngon par
108a2(dkon brtsegs): sbyar ba byas pa/ zab mo la bzod pa dang ldan pa gang dag 'byung bar 'gyur ba de dag ni 'di la mos par 'gyur te/ sems can de dag thams cad kyi dge ba'i rtsa ba yun ring po de srid du mngon par 'dus byas pa de tsam
108a3(dkon brtsegs): d u dpag tu med cing de tsam du bsam gyis mi khyab pa gang yin pa sems can thams cad kyi dge ba'i rtsa ba mngon par 'du bya ba snga ma de ni khye'u 'di gnyis kyis lhag pa'i bsam pa gang gis de bzhin gshegs pa'i
108a4(dkon brtsegs): zhabs la gtugs shing phyag 'tshal ba 'di'i brgya'i char yang mi 'gro'o/ /stong gi cha dang / 'bum gyi cha dang / bye ba'i cha dang / bye ba phrag brgya'i cha dang / bye ba phrag stong gi cha dang / bye ba phrag 'bum gyi cha dang /
108a5(dkon brtsegs): bye ba khrag khrig phrag 'bum gyi bar gyi cha dang / grangs dang / cha dang / bgrang ba dang / dpe dang / nye bar 'jal ba dang / rgyu'i bar du yang nye bar mi 'gro'o/ /'od srung de nas bcom ldan 'das de bzhin gshegs pa me tog
108a6(dkon brtsegs): sna tshogs de'i dge slong gi dge 'dun las dge sbyong brgyad khri bzhi stong gis bstan pa 'di thos nas tshig 'thun par rjes su yi rang ba'i tshig 'di skad ces brjod de/ bcom ldan 'das bdag cag ni sems can gang
108a7(dkon brtsegs): dag chos zab mo rnams la bzod par 'gyur ba dang / gang dag chos thams cad stong par mos par bgyid pa dang / gang dag dben pa la dga' zhing dgon pa la mngon par phyogs te gom pa bdun 'dor bar bgyid
108a8(dkon brtsegs): pa dang / gang dag ye shes de lta bu yongs su bsgrub par bgyi ba'i slad du bla na med pa yang dag par rdzogs pa'i byang chub tu sems bskyed par bgyid pa de dag gi dge ba'i rtsa ba de dag la rjes su yi rang ngo zhes
108b1(dkon brtsegs): rjes su yi rang ba'i tshig brjod par gyur to/ /'od srung de nas de bzhin gshegs pa me tog sna tshogs des dge slong de dag la legs so zhes bya ba byin te/ rigs kyi bu dag khyed kyis lhag pa'i bsam pa de lta
108b2(dkon brtsegs): bus rjes su yi rang ba'i tshig de lta bu brjod pa ni legs so legs so/ /gal te khyed cag gi sems dag rnam par grol bar ma gyur du zin na ni khyed cag dge ba'i rtsa ba des 'khor los sgyur ba'i rgyal srid gang gA'i
108b3(dkon brtsegs): klung gi bye ma snyed du bcug nas bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro/ /de nas gnas brtan 'od srung chen po dang / 'khor de dag thams cad kyis
108b4(dkon brtsegs): tshig 'thun par 'di skad ces gsol to/ /bcom ldan 'das bdag cag ni sems can de dag gis sems bskyed pa de dag dang / gang dag la chos thams cad stong pa dang / dben pa dang / nye bar zhi ba dang / 'dod chags
108b5(dkon brtsegs): dang bral ba dang / rang bzhin ma mchis par glo ba ches pa ma mchis pa dang / bzod pa mchis pa dang / mos pa mchis pa de dag la yang rjes su yi rang lags so/ /de nas bcom ldan 'das kyis yang gnas brtan 'od srung
108b6(dkon brtsegs): chen po la bka' stsal pa/ 'od srung de nas bcom ldan 'das de bzhin gshegs pa me tog sna tshogs de la khye'u chos dang / chos bzang gnyis kyis 'di skad ces gsol to/ /bcom ldan 'das byang chub sems
108b7(dkon brtsegs): dpa' chos du dang ldan na sbyin pa la dga' bar yang mi bgyid la ser sna can du yang mi 'gyur ba dang / kun 'dzin pa'i sems ma mchis pa dang / gzhan 'jig rten gyi zang zing stsol bar bgyid pa de dag mthong na yang de la
108b8(dkon brtsegs): dga' ba skyed par mi bgyid pa dang / gong du yang 'di lta ste/ sangs rgyas kyi gnas pa bla na med pas gnas pa 'thob par 'gyur ba dang / zab mo la bzod pa dang ldan par 'gyur ba dang / bla na med pa'i ye shes yongs su
109a1(dkon brtsegs): rdzogs par yang bgyid lags/ 'od srung de skad ces gsol ba dang / de bzhin gshegs pa me tog sna tshogs des khye'u chos dang / chos bzang gnyis la 'di skad ces bka' stsal to/ /rigs kyi bu
109a2(dkon brtsegs): dag byang chub sems dpa' chos bzhi dang ldan na sbyin pa la dga' bar yang mi byed la ser sna can du yang mi 'gyur ba dang / kun 'dzin pa'i sems med pa dang / gzhan 'jig rten gyi zang zing sbyin par byed pa de mthong
109a3(dkon brtsegs): na yang de la dga' ba skyed par mi byed pa dang / gong du yang 'di lta ste/ sangs rgyas kyi gnas pa bla na med pas gnas pa 'thob par 'gyur ba dang / zab mo la bzod pa dang ldan par 'gyur ba dang / bla na med pa'i ye shes
109a4(dkon brtsegs): kyang yongs su rdzogs par byed de/ bzhi gang zhe na/ stong pa nyid la mos pa dang / dben par gnas pa dang / zab mo la bzod pa dang / tshul bzhin yid la byed pa ste/ rigs kyi bu dag byang chub sems dpa' chos bzhi po de
109a5(dkon brtsegs): dag dang ldan na sbyin pa la yang dga' bar mi byed la ser sna can du yang mi 'gyur ba dang / kun 'dzin pa'i sems med pa dang / gzhan 'jig rten gyi zang zing sbyin par byed pa de mthong na yang de la dga' ba skyed par mi
109a6(dkon brtsegs): byed pa dang / gong du yang 'di lta ste/ sangs rgyas kyi gnas pa bla na med pas gnas pa 'thob par 'gyur ba dang / zab mo la bzod pa dang ldan par 'gyur ba dang / bla na med pa'i ye shes kyang yongs su rdzogs par
109a7(dkon brtsegs): byed par 'gyur ro/ /rigs kyi bu gzhan yang byang chub sems dpa' chos bzhi dang ldan na sbyin pa la dga' bar yang mi byed la ser sna can du yang mi 'gyur ba dang / kun 'dzin pa'i sems med pa dang / gzhan 'jig
109a8(dkon brtsegs): rten gyi zang zing sbyin par byed pa de mthong na yang de la dga' ba skyed par mi byed pa dang / gong du yang 'di lta ste/ sangs rgyas kyi gnas pa bla na med pas gnas pa 'thob par 'gyur ba dang / zab mo la bzod pa dang ldan
109b1(dkon brtsegs): par 'gyur ba dang / bla na med pa'i ye shes kyang yongs su rdzogs par byed par 'gyur te/ bzhi gang zhe na/ rigs kyi bu dag 'di la byang chub sems dpa' mang du thos pa yongs su tshol bar byed pa dang / de mang du thos
109b2(dkon brtsegs): par gyur nas grong dang / grong khyer dang / grong rdal dang / rgyal po'i pho brang dang / yul 'khor dag tu zhugs te/ chos kyi sbyin pa sbyin par byed pa dang / gang las kyang tha na legs so zhes bya ba tsam du cung zad kyang re ba med
109b3(dkon brtsegs): cing / de gos pa med pa'i sems kyis gzhan dag la chos ston par byed pa dang / de gos pa med pa'i sems dang ldan pas 'di lta ste/ chos kyi sbyin pa'i sbyin pa 'di ni sangs rgyas bcom ldan 'das rnams kyis bsngags
109b4(dkon brtsegs): shing bstod pa yin pas na mchog yin no/ /zhes dga' ba nyams su myong bar byed pa ste/ de dag ni sbyin pa dam pa sbyin pa gtso bo 'di la gnas pa yin no zhes yang dag par mthong ba na dga' ba nyams su myong bar byed cing
109b5(dkon brtsegs): sems can 'jig rten gyi zang zing yongs su gtong ba la mngon par brtson pa gzhan dag la ni dga' bar mi byed do/ /de ci'i phyir zhe na/ rigs kyi bu dag byang chub sems dpa' gang gis phyogs bcu'i 'jig rten
109b6(dkon brtsegs): gyi khams tshad med/ grangs med/ dpag tu med pa dag na de bzhin gshegs pa dge slong gi dge 'dun gyis yongs su bskor ba ji snyed cig bzhugs te 'tsho zhing gzhes pa de dag thams cad la tshe'i mtha' ji srid par
109b7(dkon brtsegs): ma tshang ba med pa'i sbyin pa phul bar gyur ba gang yin pa dang / byang chub sems dpa' lhag pa'i bsam pa phun sum tshogs pa tshul khrims dang ldan pa/ dge ba'i chos dang ldan pa gzhan zhig gis snying rje chen po kun
109b8(dkon brtsegs): du bskyed de/ sangs rgyas bcom ldan 'das rjes su dran par byed pa na gos pa med pa'i sems kyis rnyed pa dang / bkur sti dang / grags pa mi 'dod par sems can gcig la gcig tshig bzhi pa'i tshigs su bcad
110a1(dkon brtsegs): p a gcig tsam zhig sgrogs par byed cing des tshigs su bcad pa de bshad nas kyang yi ge mnyam pa nyid kyis 'di lta ste dper na yi ge 'di dag rang bzhin gyis stong pa de bzhin du chos thams cad
110a2(dkon brtsegs): kyang rang bzhin gyis stong pa yin no zhes rab tu rtogs par byed na/ rigs kyi bu dag bsod nams kyi phung po de la bsod nams kyi phung po snga ma des brgya'i char yang nye bar mi 'gro'o/ /stong gi cha dang /
110a3(dkon brtsegs): 'bum gyi cha dang / bye ba'i cha dang / bye ba phrag brgya'i cha dang / bye ba phrag stong gi cha dang / bye ba phrag 'bum gyi cha dang / bye ba khrag khrig phrag 'bum gyi bar gyi cha dang / grangs dang / cha dang / bgrang ba dang / dpe dang /
110a4(dkon brtsegs): nye bar 'jal ba dang / rgyu'i bar du yang nye bar mi 'gro ba'i phyir ro/ /'od srung de nas yang de bzhin gshegs pa me tog sna tshogs des khye'u de gnyis la 'di skad ces bka' stsal to/ /rigs kyi bu byang chub
110a5(dkon brtsegs): sems dpa' chos bzhi dang ldan na 'di lta ste/ sangs rgyas kyi gnas pa rgya chen pos gnas pa 'thob par 'gyur te/ bzhi gang zhe na/ 'di lta ste/ rgya chen po la 'jug pa dang / chos rgya chen po 'chad pa dang / sbyin
110a6(dkon brtsegs): pa rgya chen po yongs su gtong ba dang / rgya chen po la mos pa ste/ rigs kyi bu dag byang chub sems dpa' chos bzhi po de dag dang ldan na 'di lta ste/ sangs rgyas kyi gnas pa rgya chen pos gnas pa 'thob
110a7(dkon brtsegs): par 'gyur ro/ /'od srung de ltar de bzhin gshegs pa me tog sna tshogs des khye'u de gnyis la de lta de ltar chos bstan pas khye'u de gnyis chos kyi mchog tu dga' ba de nyid kyis ta la bdun srid tsam du mngon
110a8(dkon brtsegs): par 'phags te/ de gnyis bar snang la 'khod nas de bzhin gshegs pa de la gnyi gas tshig 'thun par tshigs su bcad pa 'di dag gsol to/ /thub pa spyod pa thams cad mkhyen/ /spyod pa kun la mkhas pa
110b1(dkon brtsegs): lags/ /sems can rnams la gtong ba dang / /de bzhin gtong la mi gnas ston/ /'di la bdag dang sems can dang / /srog dang gang zag ma mchis par/ /bzod pa bla med gang lags pa/ /sbyin pa de
110b2(dkon brtsegs): ni sbyin chen lags/ /bzod pa zab mo sgom byos la/ /de la 'ang rtog pa ma byed ces/ /bgyi ba 'di 'dra bka' stsal pa/ /dpa' chen khyod ni ngo mtshar lags/ /gang la chags la sogs med pa/ /byang chub dam
110b3(dkon brtsegs): pa don du gnyer/ /ye shes chen po sbyang byas nas/ /de la 'ang rlom sems ma byed cig /rnam grol stong pa bsgom bar gyis/ /de la'ang rnam rtog ma byed cig /dgon pa'i gnas ni rten byed pa/ /dben pa'i
110b4(dkon brtsegs): gnas shes gsungs pa mdzad/ /rlom sems yongs su spangs pa yi/ /sbyin pa rtag tu sbyin par bya/ /gang la 'du shes mi 'jug pa/ /de ni rdul bral mtha' yin no/ /zhi ba'i gnas las mi g.yo ba'i/ /tshul khrims
110b5(dkon brtsegs): yongs su sbyang bar bya/ /gang gis zhi tshul mdzes rtogs pa/ /de ni tshul khrims mchog yin gsung / /bzod pa rtag tu sgom gyis la/ /sems can rnams la rtog ma byed/ /rtog pa thams cad rnams spangs pa/ /
110b6(dkon brtsegs): de ni bzod pa yin par gsungs/ /brtson 'grus brtan pa 'ang brtsam par byos/ /'dus byas kun kyang spang bar gyis/ /dben par lta ba gang yin pa/ /de ni sangs rgyas brtson 'grus gsung / /dngos po'i dngos
110b7(dkon brtsegs): de med pas na/ /dngos po thams cad bsreg par bya/ /nyon mongs med pa gang yin pa/ /de ni rtog med bsam gtan yin/ /tshu rol ma yin pha rol min/ /dbus su'ang gnas par mi bya ste/ /dus gsum mnyam lta gang
110b8(dkon brtsegs): yin pa/ /de ni shes rab dam pa yin/ /dgon pa'i 'du shes bsgom bya zhing / /'du shes de la'ang blta mi bya/ /'du shes gang las skye 'gyur te/ /des de 'du shes med ces bya/ /chos kyi sbyin pa'i yon tan dang / /de bzhin
111a1(dkon brtsegs): phan yon rnams kyang bstan/ /de phyir rlom sems med pa yis/ /ji ltar thos pa'i chos kyang shod/ /yi ge rnams ni zad med de/ /rang bzhin gyis ni grub pa med/ /de phyir chos la mi rlom zhing / /khyed
111a2(dkon brtsegs): kyis 'bras bu med mi bya/ /bdag ni chos ston byed pa'o zhes/ /gang la 'du shes de 'byung ba/ /des ni chos nyid med shes pas/ /de ni bdud kyi zhags pas bcings/ /bdag gis sangs rgyas mthong ngo zhes/ /gang la 'du
111a3(dkon brtsegs): shes de 'byung ba/ /de la de ma thag tu ni/ /bdud rtsi dug ni btung bar 'gyur/ /gang zhig rdzogs pa'i byang chub ni/ /rtogs par 'dod dam nyan thos sam/ /rang rgyal byang chub rtogs 'dod pa/ /des ni tshul 'di bslab par gyis/ /
111a4(dkon brtsegs): rnam grol ye shes dpag med kyang / /gcig pa nyid du bstan pa mdzad/ /dman pa'i smon lam 'dod mi bya/ /byang chub dam pa don du gnyer/ /gang zhig 'jig rten mgon po'i sku/ /mtshan gyis brgyan pa ci 'dra ba/ /
111a5(dkon brtsegs): de 'dra 'dod pa de yis ni/ /byang chub mchog la gnas par gyis/ /chos kun rgyu las 'byung ba ste/ /byed pa po ni dmigs su med/ /chos rnams brten nas byung ba ste/ /yang dag rang bzhin yod min zhes/ /bgyi ba 'di 'dra bka' stsal pa/ /
111a6(dkon brtsegs): dpa' chen khyod ni ngo mtshar lags/ /'od srung de ltar khye'u de gnyis kyis bar snang de las tshigs su bcad pa de dag smras pa'i tshe rgyal po mu khyud de'i grong khyer pa dang / btsun mo'i 'khor dang / zhabs 'bring gnyug ma rnams
111a7(dkon brtsegs): dang / steng gi bar snang la lha gang dag 'dus te 'khod par gyur ba de dag las srog chags brgyad khri bzhi stong gis bla na med pa yang dag par rdzogs pa'i byang chub tu sems bskyed do/ /sems can tshad med/ grangs med pa
111a8(dkon brtsegs): dag gis ni dge ba'i rtsa ba sna tshogs yongs su sgrub pa'i rgyu bskyed par gyur to/ /'od srung de nas khye'u chos dang / chos bzang gnyis bar snang de las babs te/ bcom ldan 'das de bzhin gshegs pa me tog sna tshogs de'i
111b1(dkon brtsegs): zhabs la gtugs nas 'di skad ces gsol to/ /bcom ldan 'das bdag cag gnyis sangs rgyas bcom ldan 'das dang / dam pa'i chos dang / dge slong gi dge 'dun la skyabs su mchi'o/ /bla na med pa yang dag par
111b2(dkon brtsegs): rdzogs pa'i byang chub tu sems bskyed cing sems kyi rang bzhin gyis byang chub kyi rang bzhin rjes su rtogs par yang bgyid lags te/ bcom ldan 'das 'dir sems bskyed pa de ni 'di lta ste/ chos thams cad
111b3(dkon brtsegs): skye ba ma mchis pa lags so/ /'dir sems bskyed pa de ni 'di lta ste/ chos thams cad la mngon par zhen pa ma mchis pa kho na lags so/ /de ci'i slad du zhe na/ gang la mngon par zhen pa mchis pa de la ni skye ba 'ga'
111b4(dkon brtsegs): zhig mchis gda'i/ gang la mngon par zhen pa ma mchis pa de la ni skye ba 'ga' yang ma mchis pa'i slad du ste/ bcom ldan 'das de lta lags pas skye ba nyid skye ba ma mchis pa lags so/ /de ci'i slad du skye ba ma
111b5(dkon brtsegs): mchis pa zhes bgyi na/ de la skye ba'i gzhi 'jug pa ma mchis pas de'i slad du skye ba ma mchis pa zhes bgyi ste/ skye ba ma mchis pa de la ni brjod pa de yang brjod par mi bgyi'o/ /de ci'i slad du zhe na/ ji tsam du brjod
111b6(dkon brtsegs): pa mchis pa de tsam du skye ba dang 'gag pa mchis kyi/ de ltar ye shes shin du rnam par dag pa gang lags pa de la ni skye ba ma mchis/ 'gag pa yang ma mchis la/ gang la skye ba ma mchis pa dang / 'gag pa ma mchis
111b7(dkon brtsegs): pa de ni bas ma 'tshal ba ste/ gtan du bas pa ma lags pa'i slad du'o/ /bcom ldan 'das de lta lags pas bdag cag gnyis ni mnyam pa nyid kyi mtha' 'dis bla na med pa yang dag par rdzogs pa'i byang chub
111b8(dkon brtsegs): tu smon lam 'debs shing chos 'ga' la yang dmigs par mi bgyid/ chos 'ga' yang thob par mi bgyid/ chos 'ga' yang thob par bgyid du stsol bar mi bgyid de/ mnyam pa nyid gang lags pa de kho na rjes su
112a1(dkon brtsegs): rtogs par bgyid par bas kyi/ chos 'ga' yang rjes su rtogs par mi bgyid lags so/ /de ci'i slad du zhe na/ chos thams cad ni gzod ma nas rnam par dag pa'i slad du'o/ /'od srung de ltar
112a2(dkon brtsegs): khye'u de gnyis kyis de skad smras pa na byang chub sems dpa' khris ni mi skye ba'i chos la bzod pa thob par gyur to/ /rgyal po mu khyud kyang bu stong po de dag dang lhan cig rgyal po lnga stong dag dang lhan cig tu bla na
112a3(dkon brtsegs): med pa yang dag par rdzogs pa'i byang chub tu sems bskyed do/ /'od srung de nas de bzhin gshegs pa me tog sna tshogs des zhal zas kyi bya ba mdzad pa lags nas lhung bzed bzhag ste/ phyag bcabs
112a4(dkon brtsegs): nas rgyal po mu khyud dang / skye bo phal po che de dag la chos kyi gtam yang dag par bstan/ yang dag par 'dzin du bcug /yang dag par gzeng stod/ yang dag par rab tu dga' bar mdzad nas gdan las
112a5(dkon brtsegs): bzhengs te gshegs so/ /'od srung de nas khye'u chos dang / chos bzang gnyis kyis pha ma la gsol ba btab nas dad pas khyim nas khyim med par legs pa kho nar rab tu 'byung ba'i phyir mngon par
112a6(dkon brtsegs): byung ngo / /de gnyis rang gi grong khyer chen po nas mngon par 'byung ba'i tshe tshigs su bcad pa 'di dag smras so/ /rab 'byung sangs rgyas rnams kyis bsngags/ /nges 'byung de bzhin gshegs
112a7(dkon brtsegs): pas bsngags/ /khyim gnas nyon mongs gnas pa ste/ /dkar chos rnam par 'jig par byed/ /gang zhig dkar po'i chos rnams ni/ /nyams par mi 'gyur 'phel 'dod pa/ /rab tu 'byung bar bya
112a8(dkon brtsegs): ba'i phyir/ /'jig rten mgon thang myur du song / /bskal pa bye bar rab spyad kyang / /'dod pa rnams la ngoms pa med/ /khyim na gnas pa 'dod rnams kyis/ /mi ngoms bzhin du 'chi bar 'gyur/ /
112b1(dkon brtsegs): ji ltar rgya mtsho chu klung rnams/ /'bab pas ngoms par mi 'gyur ba/ /de bzhin byis pa 'dod rnams la/ /bsten pas rnams kyang ngoms mi 'gyur/ /dper na me ni rtswa dag dang / /shing gis nams kyang ngoms pa
112b2(dkon brtsegs): med/ /de bzhin byis pa 'dod rnams la/ /'dod pas ngoms par 'gyur ba med/ /'jig rten rnam par 'dren rnams kyis/ /'dod pa 'di dag chags par gsungs/ /de phyir chags pa yongs spangs te/ /rab tu 'byung
112b3(dkon brtsegs): phyir mngon byung shig / 'jig rten mgon po bla na med/ /snga ma 'ga' yang gang gi phyir/ /khyim gyi gnas na gnas mdzad nas/ /bla med byang chub brnyes pa med/ /sngon gyi sangs rgyas 'jig rten mgon/ /gang su mya ngan
112b4(dkon brtsegs): 'das gyur pa/ /kun gyis dgon par rab dgon du/ /bla med byang chub brnyes par gyur/ /de phyir sangs rgyas rnams kyi ni/ /bsten pa'i dgon pa de slobs la/ /khyim gnas sred pa spong byos dang / /des ni bde
112b5(dkon brtsegs): legs nyid du 'gyur/ /gang zhig khyim na gnas nas ni/ /stong gsum thams cad rin chen gyis/ /rab tu bkang ste 'jig rten gyi/ /mgon la yon du 'bul byed la/ /mkhas pa gang zhig yid byung zhing / /
112b6(dkon brtsegs): nyes pa shes nas khyim spangs te/ /sangs rgyas rjes su slob byed la/ /rab tu 'byung ba tshol byed cing / /rab tu 'byung ba btsal nas kyang / /g.yel ba med pas 'dod rnams dang / /khyim gyi gnas la mi
112b7(dkon brtsegs): lta bar/ /gom pa bdun ni 'dor byed na/ /bsod nams phung po de la ni/ /snga mas rin gyi char mi chog /de phyir sangs rgyas bsngags pa yi/ /rab tu 'byung phyir myur du deng / /gang la chags pa yod min pa'i/ /
112b8(dkon brtsegs): shes pas rtag tu ngoms med na/ /chags pa kun las rnam 'das pa'i/ /sangs rgyas dam pa nyid 'thob 'gyur/ /myur du dgon par gnas byed na/ /'dod pa'i sred pa spong 'gyur te/ /nyes pa ji bzhin rnam
113a1(dkon brtsegs): rig nas/ /de dag las ni sems ldog 'gyur/ /khyim ni myur du spangs nas su/ /dgon pa la ni gnas gyur pa/ /mkhas pa yang dag mthong ba rnams/ /sangs rgyas rnams ni rjes su slob/ /
113a2(dkon brtsegs): gang dag byang chub phyir brtson ba/ /de dag dben pa sten byed cing / /de dag dgon par dga' 'gyur zhing / /de dag khyim la dga' mi 'gyur/ /de ni sangs rgyas rnam dag gi/ /spyod yul gnas dang spyod pa ste/ /gang
113a3(dkon brtsegs): zhig lam 'dir 'jug 'gyur ba/ /de la byang chub rnyed dka' min/ /chags la sogs pas gzir ba yi/ /sems can grol byed su 'dod pa/ /de ni khyim na gnas pa yis/ /skrag cing dgon pa kun du bstan/ /gang
113a4(dkon brtsegs): zhig bdud las rgyal ba dang / /'chi med go 'phang rtogs pa dang / /'khor lo dam pa bskor 'dod pa/ /des ni dgon pa bsten par gyis/ /'od srung de ltar khye'u chos dang / /chos bzang gnyis tshigs su bcad pa de
113a5(dkon brtsegs): dag smra zhing grong khyer chen po de nas phyir byung nas bcom ldan 'das me tog sna tshogs ga la ba der dong ste phyin pa dang / bcom ldan 'das de'i zhabs la mgo bos phyag 'tshal te bcom ldan 'das de la 'di skad
113a6(dkon brtsegs): ces gsol to/ /bcom ldan 'das bdag cag gnyis bcom ldan 'das las rab tu 'byung ba dang / bsnyen par rdzogs pa dge slong gi dngos po thob par 'gyur lags sam/ 'od srung de nas de bzhin gshegs pa
113a7(dkon brtsegs): me tog sna tshogs des khye'u de gnyis kyi lhag pa'i bsam pa thugs su chud nas khye'u de gnyis rab tu phyung zhing bsnyen par rdzogs par mdzad do/ /'od srung de nas rgyal po mu khyud kyis khye'u de gnyis rab tu byung ba
113a8(dkon brtsegs): thos nas bu thu bo rgyal srid la bzhag ste/ bu stong du gcig gis ma tshang ba rnams dang yang lhan cig /bud med brgyad khri bzhi stong dang yang lhan cig /rgyal po lnga stong tsam po de dag dang yang lhan cig /skye bo phal
113b1(dkon brtsegs): po che gzhan dag dang yang lhan cig tu thams cad khyim gyi gnas la mi lta bar dad pas khyim nas khyim med par legs pa kho nar rab tu 'byung ba'i phyir mngon par byung bar gyur to/ /de'i tshe na srog chags bye ba
113b2(dkon brtsegs): tham pa mngon par byung bar gyur te/ de dag thams cad de bzhin gshegs pa me tog sna tshogs de ga la ba der dong ste phyin nas bcom ldan 'das de'i zhabs gnyis la mgo bos phyag 'tshal te bcom ldan
113b3(dkon brtsegs): 'das de la 'di skad ces gsol to/ /bcom ldan 'das bdag cag bcom ldan 'das las rab tu 'byung ba dang bsnyen par rdzogs pa dge slong gi dngos po thob par 'gyur lags sam/ 'od srung de nas de bzhin
113b4(dkon brtsegs): gshegs pa me tog sna tshogs des sems can de dag gi lhag pa'i bsam pa thugs su chud nas skye bo'i tshogs de dag thams cad rab tu phyung zhing bsnyen par rdzogs par mdzad de/ dge slong gi dngos po la
113b5(dkon brtsegs): rab tu bkod do/ /'od srung de nas rgyal po mu khyud kyis bu tho bo rgyal srid la bzhag pa gang yin pa de yang zhag bdun 'das pa dang / gcig bu dben par song nas 'du shes kyi rnam par rtog pa 'di lta bu 'di
113b6(dkon brtsegs): skyes te/ bdag la rgyal srid kyis ci bya/ dbang phyug gis kyang ci bya ste/ bdag 'dod pa lhur len cing 'dod pa'i 'ching bas bcings nas bla na med pa yang dag par rdzogs pa'i byang chub yongs su spang
113b7(dkon brtsegs): bar ni mi bya'o snyam nas des de'i mdo la rab tu 'byung ba'i sems chen po bskyed de/ de tshes bcwa lnga zla ba nya ba'i tshe gling chen po bzhi po dag tu rgyu ba'i tshe na des tshigs su bcad pa 'di dag smras so/ /kho bo'i
113b8(dkon brtsegs): pha ma phu nu dang / rtsa lag rnams kyang rab 'byung phyir/ /nges par byung ste chos don phyir/ /srog chags bye ba tham pa byung / /nga la khyim gyis ci bya ste/ /bdag kyang der ni 'gro bar bya/ /gal te khyed
114a1(dkon brtsegs): cag 'dod gyur na/ /nga ni khyed kyi yongs 'dren te/ /gang dag rab tu 'byung ba'i phyir/ /sems skyed byed pa de dag ni/ /khom ldan shin du rnyed dka' bas/ /nga dang 'grogs te myur du 'dod/ /gang dag khyim
114a2(dkon brtsegs): nas khyim med par/ /rab 'byung sems skyes mi byed pa/ /de dag bden chos gnas gyis la/ /khyim ni legs par bsrung gyis shig /'od srung de ltar rgyal bu gzhon nu des tshigs su bcad pa de dag
114a3(dkon brtsegs): smras pa na/ gling chen po bzhi po de dag nas gang khyim na gnas pa la sems dga' ba'i sems can ni gcig kyang byung bar ma gyur te/ thams cad rab tu byung ba'i sems dang ldan zhing rab tu 'byung ba la gzhol ba dang /
114a4(dkon brtsegs): mngon par 'byung ba'i bsam ba dang chas te gnas par gyur to/ /'od srung de nas de bzhin gshegs pa me tog sna tshogs des sems can de dag thams cad kyi lhag pa'i bsam ba thugs su chud nas gling bzhi
114a5(dkon brtsegs): pa'i 'jig rten gyi khams thams cad kyi grong dang / grong khyer dang / grong rdal dang / yul 'khor dang / rgyal po'i pho brang thams cad du de bzhin gshegs pa dge slong gi dge 'dun gyi 'khor dang bcas pa
114a6(dkon brtsegs): dag sprul pa mdzad do/ /'od srung de nas gling chen po bzhi pa'i 'jig rten gyi khams de na sems can gcig kyang khyim na gnas par ma gyur te/ de dag thams cad dad pas khyim nas khyim med par
114a7(dkon brtsegs): legs pa kho nar rab tu byung ngo / /de ltar rab tu byung ba de dag la ma rmos ma btab pa'i 'bras sA lu'i 'bru dag kyang byung bar gyur/ dpag bsams kyi shing dag las dpag bsams kyi ras bcos
114a8(dkon brtsegs): bu'i gos rin po che dag kyang byung bar gyur cing lha rnams kyang de dag gi g.yog dang bsnyen bkur byed par gyur to/ /'od srung dge slong chos dang / chos bzang de gnyis de ltar rab tu byung nas kyang
114b1(dkon brtsegs): brtson 'grus brtsams shing gnas par gyur te/ de gnyis po bye ba phrag drug cu rtsa gsum gyi bar du nam yang rmugs pa dang gnyid kyis kun nas non par ma gyur cing nam yang zas za ba ma gtogs par 'dug
114b2(dkon brtsegs): par ma gyur te/ 'gro ba dang ldog pa kun du yang thams cad mkhyen pa nyid kyi sems bskyed cing thams cad mkhyen pa nyid kyi sems de la yang rlom sems byed par ma gyur to/ /lo bye ba phrag drug bcu rtsa gsum
114b3(dkon brtsegs): po de dag la kun gyi rjes su song ba zhes bya ba'i ting nge 'dzin dang / rdo rje'i gnas dang ldan pa zhes bya ba'i ting nge 'dzin kyang bsgrubs par gyur te/ de gnyis sa'i phyogs gang dang gang du 'dug pa dang skyil mo dkrung
114b4(dkon brtsegs): bcas par gyur ba'i sa'i phyogs de dang de dag thams cad rdo rje'i rang bzhin du kun du gnas par gyur to/ /phyogs bcu kun gyi sangs rgyas bye ba khrag khrig 'bum phrag dag gis chos ston pa rnams kyang thos
114b5(dkon brtsegs): shing bzung ngo / /de ltar thos shing bzung nas kyang gzhan dag la rgya cher yang dag par bstan par yang gyur to/ /'od srung gling chen po bzhi pa'i 'jig rten gyi khams kyi sems can de dag las nyan
114b6(dkon brtsegs): thos kyi theg pa par gyur ba'i sems can gang dag yin pa de dag las sems can gcig 'ga' tsam yang so so skye bor gyur bzhin 'chi ba'i dus byas par ma gyur te/ gang dag thams cad kyi nang
114b7(dkon brtsegs): na le lo can du gyur ba de dag kyang phyir mi 'ong bar gyur cing / de dag de nas shi 'phos nas kyang gnas gtsang ma'i ris kyi lha rnams dang skal pa mnyam par skyes par gyur to/ /gang dag rang sangs rgyas
114b8(dkon brtsegs): kyi theg pa par gyur ba de dag ni de nas shi 'phos nas sangs rgyas kyi zhing stong pa sangs rgyas 'byung ba med pa gzhan dag tu skyes par gyur cing / der yang de dag phyug po'i khyim chen po dag tu skyes par
115a1(dkon brtsegs): gyur to/ /der skyes nas kyang dbang po 'phel ba dang / yongs su smin pa dag kyang rjes su thob nas sngon gyi dge ba'i rtsa ba de nyid kyis yang dag par bskul te/ thams cad dad pas
115a2(dkon brtsegs): khyim nas khyim med par legs pa kho nar rab tu byung ngo / /de dag de ltar rab tu byung nas kyang zhag bdun 'das nas thams cad kyis rang byang chub rjes su thob ste/ de dag gis kyang sems can tshad med/
115a3(dkon brtsegs): grangs med pa dag gi don byas nas yongs su mya ngan las 'das so/ /gang dag byang chub sems dpa'i theg pa par gyur ba de dag gis ni mngon par shes pa lnga dang / tshangs pa'i gnas pa bzhi bsgrubs shing mi
115a4(dkon brtsegs): 'phogs pa'i spobs pa nyid kyang rjes su thob par gyur/ gzungs kyang thob par gyur to/ /'od srung de'i tshe de'i dus na rgyal po mu khyud ces bya bar gyur ba de gzhan zhig yin pa snyam du khyod yid gnyis
115a5(dkon brtsegs): sam the tshom za bar gyur na 'od srung khyod kyis de ltar mi blta ste/ nga nyid de'i tshe de'i dus na gling bzhi pa'i dbang phyug gi rgyal po mu khyud ces bya ba der gyur to/ /byang chub sems dpa' byams pa ni rgyal bu gzhon
115a6(dkon brtsegs): nu thu bor gyur to/ /de bzhin gshegs pa dgra bcom pa yang dag par rdzogs pa'i sangs rgyas 'od srung ni byang chub sems dpa' blo gros bzang po zhes bya bar gyur to/ /'od srung de'i tshe de'i dus na khye'u
115a7(dkon brtsegs): chos dang chos bzang zhes bya bar gyur ba de gnyis gzhan dag cig yin snyam du khyod de snyam sems na 'od srung khyod kyis de ltar mi blta'o/ /de ci'i phyir zhe na/ 'jam dpal gzhon nur gyur ba 'di nyid de'i tshe
115a8(dkon brtsegs): de'i dus na khye'u chos shes bya bar gyur to/ /khye'u chos bzang zhes bya bar gyur ba gang yin pa de ni byang chub sems dpa' sems dpa' chen po nyi ma'i snying po yin te/ 'od srung sangs rgyas kyi zhing de sems
115b1(dkon brtsegs): can dag pa dge ba'i rtsa ba bskyed pa rnams kyi gnas su gyur cing ji tsam du mdzes par gyur ba la ltos/ de skad ces bka' stsal pa dang / bcom ldan 'das la gnas brtan 'od srung chen pos 'di skad ces gsol
115b2(dkon brtsegs): to/ /bcom ldan 'das de bzhin gshegs pa me tog sna tshogs de'i sku tshe'i tshad yun ji srid cig tu gyur lags/ bcom ldan 'das kyis bka' stsal pa/ 'od srung de bzhin gshegs pa dgra bcom pa yang
115b3(dkon brtsegs): dag par rdzogs pa'i sangs rgyas me tog sna tshogs de ni bskal pa brgyad kyi bar du bzhugs par gyur to/ /'od srung de bzhin gshegs pa me tog sna tshogs de yongs su mya ngan las 'das nas dam pa'i chos ni
115b4(dkon brtsegs): bskal pa gcig gi bar du gnas par gyur to/ /de'i sku gdung rnams kyang rgyas par gyur cing de dag lha rnams kho nas mchod par gyur te/ de na mi khyim par gnas pa ni 'ga' yang med do/ /'od srung de na dge slong chos
115b5(dkon brtsegs): dang / chos bzang gnyis bya ba nyung ba dang / bdag gi don la sbyor ba'i rjes su brtson par gnas shing bcom ldan 'das de'i sku gdung rnams la yang mchod pa mi byed/ ri mor mi byed la/ de bzhin gshegs pa de'i mchod rten gyi
115b6(dkon brtsegs): drung du yang mi 'gro'o/ /'od srung de nas lha 'bum phrag rab tu mang po dang / dge slong las dang po pa gang dag yin pa de dag dge slong chos dang / chos bzang gnyis la 'di gnyis ni de bzhin gshegs pa'i sku gdung
115b7(dkon brtsegs): rnams la mchod pa yang mi byed/ de bzhin gshegs pa'i mchod rten skor bar yang mi byed pa las na ma dad pa dang ma gus pa yin no zhes kha zer bar gyur to/ /'od srung de nas dge slong chos dang / chos bzang gnyis kyis
115b8(dkon brtsegs): dge slong dang / lha 'bum phrag rab tu mang po 'dus par gyur ba'i dge slong gi 'khor dang / lha'i 'khor mang po de dag la smras pa/ grogs po dag 'di ji snyam du sems/ ji ltar de bzhin gshegs pa
116a1(dkon brtsegs): mchod par 'gyur zhing rgyu gang gis na de bzhin gshegs pa'i sku gdung sems pa mi mnga' ba rnams kyis mchod pa brnyes par 'gyur snyam/ dge slong dang / lha de dag gis smras pa/ sku gdung
116a2(dkon brtsegs): 'di dag ni tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong bas rab tu phye ba yin pas na de'i phyir 'di dag ni mchod par 'os pa yin no/ /dge
116a3(dkon brtsegs): slong chos dang / chos bzang gnyis kyis 'di skad ces smras so/ /grogs po dag 'o na tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dag
116a4(dkon brtsegs): nyid mchod pa'i 'os yin gyi/ sku gdung dag ni mchod par 'os par mi 'gyur ba ma yin nam/ dge slong dang / lha de dag gis 'di skad ces smras so/ /de ni de bzhin te/ ji skad smras pa bzhin no/ /dge slong
116a5(dkon brtsegs): chos dang / chos bzang gnyis kyis smras pa/ grogs po dag 'o na tshul khrims kyi mtshan nyid ni gang yin/ ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dag
116a6(dkon brtsegs): gi mtshan nyid kyang gang yin/ dge slong dang / lha de dag gis smras pa/ tshul khrims ni mngon par 'du byed pa med pa'i mtshan nyid yin no/ /ting nge 'dzin dang / shes rab dang / rnam par grol ba dang / rnam
116a7(dkon brtsegs): par grol ba'i ye shes mthong ba dag kyang mngon par 'du byed pa med pa'i mtshan nyid yin no/ /'od srung de nas dge slong chos dang / chos bzang gnyis kyis dge slong dang / lha de dag la 'di skad ces smras so/ /
116a8(dkon brtsegs): grogs po dag 'o na mngon par 'du byed pas mngon par 'du byed pa med pa mchod par nus sam/ dge slong dang / lha de dag gis 'di skad ces smras so/ /de ni mi nus so/ /dge slong chos dang / chos
116b1(dkon brtsegs): bzang gnyis kyis 'di skad ces smras so/ /grogs po dag de lta bas na khyed bdag tu mngon par 'du ma byed cig dang des ni mchod pa byas par 'gyur ro/ /sangs rgyas 'du shes pa la ni sangs rgyas mthong ba
116b2(dkon brtsegs): yang med na mchod pa'i las lta smos kyang ci dgos te de ni gnas med do/ /gzhan yang de bzhin gshegs pa mchod par 'dod pas ni bdag nyid mchod par bya'o/ /dge slong dang / lha de dag gis 'di skad
116b3(dkon brtsegs): ces smras so/ /ji ltar na de bzhin gshegs pa mchod par 'dod pas bdag nyid mchod par bya/ dge slong chos dang / chos bzang gnyis kyis smras pa/ grogs po dag ji ltar de bzhin gshegs pa dgra
116b4(dkon brtsegs): bcom pa yang dag par rdzogs pa'i sangs rgyas kyis mchod pa gang gis bdag nyid sems can thams cad kyis mchod pa'i gnas su 'os par mdzad pa de ltar bdag nyid mchod par bya'o/ /ji ltar
116b5(dkon brtsegs): de bzhin gshegs pas bslabs pa de ltar bslab par bya zhing bslab pas rlom sems su yang mi bya'o/ /chos rab tu dbye bar bya zhing rab tu phye nas kyang chos 'ga' yang bsam bar mi bya ste/ gang gi tshe
116b6(dkon brtsegs): khyed cag de ltar bdag nyid mchod par byed pa de'i tshe na de bzhin gshegs pa yang mchod par 'gyur khyed cag nyid kyang mchod par 'os par 'gyur ro/ /de bzhin gshegs pa'i sku gdung rnams la
116b7(dkon brtsegs): mchod par 'dod pas ni bdag nyid mchod par bya ste/ ji ltar de bzhin gshegs pas bdag nyid mchod par mdzad pa de ltar mchod par bya zhing de bzhin gshegs pa'i sku gdung yon tan gang dag dang
116b8(dkon brtsegs): ldan pas mchod pa brnyes par gyur ba'i yon tan de dag bdag nyid kyis bsgrub par bya ste/ de ltar na de bzhin gshegs pa mchod par 'gyur ro/ /gang 'du shes dang / mtshan ma skyed par mi
117a1(dkon brtsegs): byed pa de ni de bzhin gshegs pa mchod pa yin no/ /gang bdag tu rtog par mi byed pa dang / rnam par rtog par mi byed pa de ni de bzhin gshegs pa mchod pa yin no/ /gang 'jig rten pha
117a2(dkon brtsegs): rol du mi 'gro ba dang / 'jig rten 'dir mi 'gro ba dang / gang tshu rol la yang mi gnas/ pha rol la yang mi gnas pa de ni de bzhin gshegs pa mchod pa yin no/ /gang la chad pa med pa dang / rtag pa med pa
117a3(dkon brtsegs): dang / gang la 'dzin pa med pa dang / spong ba med pa de ni de bzhin gshegs pa mchod pa yin no/ /gang la 'bri ba med pa dang / 'phel ba med pa dang / gang la skye ba med pa dang / 'gag pa med pa dang /
117a4(dkon brtsegs): gang la zad pa med pa dang / mi zad pa med pa de ni de bzhin gshegs pa mchod pa yin no/ /gang la sems med pa dang / sems las byung ba'i chos rnams med pa dang / yid la byed pa rnams med pa
117a5(dkon brtsegs): dang / bdag gi med pa dang / yongs su 'dzin pa med pa dang / tshor ba med pa dang / 'thab pa med pa dang / rtsod pa med pa dang / 'gal ba med pa dang / blang ba med pa dang / dor ba med pa dang / gnyis su
117a6(dkon brtsegs): med par 'jug pa de ni de bzhin gshegs pa mchod pa yin no/ /gang la 'dus byas med pa dang / grangs med pa dang / bgrang du med pa de ni de bzhin gshegs pa mchod pa yin no/ /gang la lus dang /
117a7(dkon brtsegs): ngag dang / yid kyis mngon par 'du byed pa'i bya ba med pa dang / lus dang / ngag dang / yid mi dmigs pa de ni de bzhin gshegs pa mchod pa yin no/ /gang la 'das pa'i 'du shes mi 'jug pa dang / da ltar dang /
117a8(dkon brtsegs): ma 'ongs pa'i 'du shes mi 'jug pa dang / gang rten par mi byed pa dang / mngon par zhen par mi byed pa dang / mtshan mar mi byed pa de ni de bzhin gshegs pa mchod pa yin no/ /gang sangs rgyas su 'du shes mi 'jug
117b1(dkon brtsegs): pa dang / chos su ma yin/ dge 'dun du ma yin/ gang zag tu ma yin/ bdag tu ma yin/ gzhan du ma yin pa de ni de bzhin gshegs pa mchod pa yin no/ / bam po bzhi pa ste tha ma/ grogs po dag de bzhin
117b2(dkon brtsegs): gshegs pa'i sku ni mi skye ba'i mtshan nyid yin pas de ni skye bas mchod par sla ba ma yin no/ /grogs po dag de bzhin gshegs pa'i sku ni mngon par 'du byed pa med pa'i mtshan nyid yin pas de ni mngon par 'du
117b3(dkon brtsegs): byed pas mchod par sla ba ma yin no/ /grogs po dag de bzhin gshegs pa'i sku ni gnyis su med pa'i mtshan nyid yin pas de ni gnyis kyis mchod par sla ba ma yin no/ /grogs po dag de bzhin
117b4(dkon brtsegs): gshegs pa'i sku ni zag pa med pa'i mtshan nyid yin pas de ni zag pa mngon par 'du bya bas mchod par sla ba ma yin no/ /grogs po dag de bzhin gshegs pa'i sku ni stong pa nyid kyis yongs su bsgos
117b5(dkon brtsegs): pa yin pas de ni bdag tu lta ba 'am/ sems can du lta ba 'am/ srog tu lta ba 'am/ gang zag tu lta ba 'am/ chad par lta ba 'am/ rtag par lta ba 'am/ ngar 'dzin par lta ba 'am/ nga yir 'dzin
117b6(dkon brtsegs): par lta ba 'am/ 'byung bar lta ba 'am/ 'jig par lta bas mchod par sla ba ma yin no/ /grogs po dag de bzhin gshegs pa'i sku ni mtshan ma med pa'i mtshan nyid yin pas de ni mtshan ma'i
117b7(dkon brtsegs): spyod yul gyis mchod par sla ba ma yin no/ /grogs po dag de bzhin gshegs pa'i sku ni smon pa med pa'i mtshan nyid yin pas de ni smon pa la gnas pas mchod par sla ba ma yin no/ /grogs
117b8(dkon brtsegs): po dag de bzhin gshegs pa'i sku ni dngos po med pa'i mtshan nyid yin pas de ni dngos po'i 'du shes la gnas pas mchod par sla ba ma yin no/ /grogs po dag de bzhin gshegs pa'i sku ni
118a1(dkon brtsegs): g.yo ba med pa'i mtshan nyid yin pas de ni g.yo zhing 'gul ba'i blo rnams kyis mchod par sla ba ma yin no/ /grogs po dag de bzhin gshegs pa'i sku ni mngon par 'dus ma byas pa'i mtshan nyid
118a2(dkon brtsegs): yin pas de ni 'dus byas la gnas pas mchod par sla ba ma yin no/ /grogs po dag de bzhin gshegs pa'i sku ni 'dod chags dang bral ba'i mtshan nyid yin pas de ni 'dod chags spyod pas mchod
118a3(dkon brtsegs): par sla ba ma yin no/ /grogs po dag de bzhin gshegs pa'i sku ni zhe sdang dang bral ba'i mtshan nyid yin pas de ni gnod sems dang / tha ba'i nyes pa la gnas pas mchod par sla ba ma yin no/ /
118a4(dkon brtsegs): grogs po dag de bzhin gshegs pa'i sku ni gti mug dang bral ba'i mtshan nyid yin pas de ni shes rab 'chal ba dang / rmongs pa dang / mi shes pa rnams kyis mchod par sla ba ma yin no/ /grogs po
118a5(dkon brtsegs): dag de bzhin gshegs pa'i sku ni tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong bas yongs su bsgos pa yin pas de ni tshul
118a6(dkon brtsegs): khrims 'chal ba dang / brjed ngas pa dang / shes rab 'chal ba dang / rnam par ma grol ba dang / rnam par grol ba'i ye shes mthong ba ma yin pa rnams kyis mchod par sla ba ma yin no/ /grogs po dag de
118a7(dkon brtsegs): bzhin gshegs pa'i sku ni byams pa dang / snying rje dang / dga' ba dang / btang snyoms kyis yongs su bsgos pa yin pas de ni gnod sems kyi sems dang ldan pa dang / snying rje med pa dang / dga' ba'i
118a8(dkon brtsegs): sems med pa dang / rnam par g.yeng ba yid la byed pa rnams kyis mchod par sla ba ma yin no/ /grogs po dag de bzhin gshegs pa'i sku ni sbyin pa dang / tshul khrims dang / bzod pa dang /
118b1(dkon brtsegs): brtson 'grus dang / bsam gtan dang / shes rab kyis yongs su bsgos pa yin pas de ni ser sna can dang / tshul khrims 'chal pa dang / gnod sems dang / tha ba'i nyes pa dang / khong khro ba mang ba dang /
118b2(dkon brtsegs): le lo can dang / brjed ngas pa dang / shes rab 'chal pa rnams kyis mchod par sla ba ma yin no/ /'od srung de ltar dge slong chos dang / chos bzang gnyis kyis 'khor de dag la de lta de ltar chos bstan pa na
118b3(dkon brtsegs): 'khor de las byang chub sems dpa' bzhi khri nyis stong gis ni mi skye ba'i chos la bzod pa thob par gyur to/ /srog chags brgyad khri bzhi stong gis ni shes pa dang mthong ba bskyed do/ /'dod chags dang
118b4(dkon brtsegs): bral ba nyid dang / phyir mi 'ong ba nyid kyang rjes su thob par gyur to/ /sngon sems ma bskyed pa'i srog chags nyi khri sum stong gis ni bla na med pa yang dag par rdzogs pa'i byang chub tu sems bskyed do/ /'od
118b5(dkon brtsegs): srung dge slong chos dang / chos bzang gnyis lhag pa'i bsam pa de lta bu dang ldan par gyur ba la ltos/ 'od srung skyes bu dam pa de lta bu dag gi zab mo la bzod pa de dang / thabs la mkhas pa de la bslab par
118b6(dkon brtsegs): bya'o/ /'od srung de ltar skyes bu dam pa de gnyis kyis dge slong dang / lha de dag zab mo'i bzod pa yang dag par 'dzin du bcug pas de phyin chad de dag thams cad bdag gi don la sbyor ba'i rjes su brtson pa dang /
118b7(dkon brtsegs): bya ba nyung ngur gnas pas gnas par gyur cing phyin chad de bzhin gshegs pa'i mchod rten rnams kyi drung du yang mi 'gro/ de bzhin gshegs pa'i sku gdung rnams la mchod pa'i las kyi phyir brtson par yang mi byed do/ /
118b8(dkon brtsegs): de ci'i phyir zhe na/ 'di ltar de dag gi sems chos zab mo dag nyid la zhugs par gyur ba'i phyir ro/ /'od srung de nas zhag bdun 'das nas de bzhin gshegs pa'i mchod rten de dag thams cad kyang sa la nub
119a1(dkon brtsegs): par gyur/ de bzhin gshegs pa'i sku gdung de dag thams cad kyang sprog mar blugs pa bzhin nam/ snod du blugs pa bzhin du de nyid du mi snang bar gyur te/ 'od srung de lta bas na skyes bu dam
119a2(dkon brtsegs): pa de lta bu dag gi rjes su bslab par bya'o/ /'od srung yang ma 'ongs pa'i dus na byang chub sems dpa'i theg pa pa dang / nyan thos kyi theg pa pa'i dge slong lus ma bsgoms pa/ sems ma bsgoms
119a3(dkon brtsegs): pa/ tshul khrims ma bsgoms pa/ shes rab ma bsgoms pa kha cig 'byung bar 'gyur te/ de dag ni de bzhin gshegs pa'i sku gdung gi mchod par 'tsho bar sems kyis mya ngan las 'da' ba'i phyir ma yin
119a4(dkon brtsegs): zhing 'dod chags dang bral ba'i phyir ni ma yin no/ /de dag ni bdag nyid tshul khrims 'chal pa dang / brjed ngas pa dang / shes rab 'chal pa dang / rnam par ma grol ba dang / rnam par grol ba'i ye
119a5(dkon brtsegs): shes mthong ba ma yin bzhin du 'tsho ba tsam gyi phyir de bzhin gshegs pa'i sku gdung tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong
119a6(dkon brtsegs): ba dag gis yongs su bsgos pa dag la bkur sti bya ba dang / ri mo bya ba dang / mchod pa bya bar sems so/ /de dag ni bdag nyid 'dod chags dang bcas pa dang / zhe sdang dang bcas pa dang / gti mug
119a7(dkon brtsegs): dang bcas pa yin bzhin du 'tsho ba tsam gyi phyir de bzhin gshegs pa dgra bcom pa yang dag par rdzogs pa'i sangs rgyas 'dod chags dang bral ba/ zhe sdang dang bral ba/ gti mug dang
119a8(dkon brtsegs): bral ba'i sku gdung dag la bkur sti bya ba dang / ri mor bya ba dang / mchod pa bya bar sems so/ /de dag ni bdag nyid ser sna can dang / 'jungs pa dang / gnod sems dang / tha ba'i nyes pa mang ba dang / le lo
119b1(dkon brtsegs): dang ldan pa dang / brjed ngas pa dang / shes bzhin med pa yin bzhin du 'tsho ba tsam gyi phyir de bzhin gshegs pa sbyin bdag chen po yang dag pa'i gnas la rab tu gnas pa mnyam par bzhag pa thugs rtse gcig
119b2(dkon brtsegs): pa'i sku gdung dag la bkur sti bya ba dang / ri mo bya ba dang / mchod pa bya bar sems so/ /'od srung nga ni rigs kyi bu dang / rigs kyi bu mo las dang po pa dag gi sems mngon par dang bar bya ba'i phyir sku
119b3(dkon brtsegs): gdung rnams byin gyis rlob par mdzad de/ gang dag de dag la mchod pa byed pa de dag ni lha dang mi'i phun sum tshogs pa nyams su myong bar 'gyur zhing / de yang de dag gi yongs su mya ngan las 'da' ba'i bar gyi rgyur
119b4(dkon brtsegs): 'gyur ba yin na/ mi blun po de dag ni bstan pa 'di la rab tu byung nas ngas dge sbyong gi las su gsungs pa gang yin pa de ni de dag gis bor zhing btang la/ bdag nyid gso ba'i don dang / mdza' bshes kyi
119b5(dkon brtsegs): khyim dang / slongs mo ster ba'i khyim dag yongs su smin par bya ba'i don dang / lhung bzed dang / chos gos yongs su btsal ba'i don dang / rnyed pa dang / bkur sti mngon par bsgrub pa'i don dang / snyan pa
119b6(dkon brtsegs): dang / sgra dang / grags pa yongs su bsgrub pa'i don gyi phyir de bzhin gshegs pa'i sku gdung dang / mchod rten la mchod pa dang / bsnyen bkur bya ba'i las kyis de bzhin gshegs pa'i sku gdung dang /
119b7(dkon brtsegs): mchod rten dag la bkur sti nye bar sgrub par byed do/ /'od srung de la dge sbyong gi las gang zhe na/ 'od srung ngas las gnyis po bsam gtan dang / kha ton bya ba bstan pa gang dag yin pa de dag ste/ las
119b8(dkon brtsegs): de gnyis kyang lam la 'jug par bya ba'i phyir bstan par zad kyi de dag kyang shin du mthar thug pa dang / shin du mthar phyin pa ni ma yin no/ /'od srung las gang las zad par bya ba'i phyir 'jug pa de ni dge
120a1(dkon brtsegs): sbyong gi las yin te/ bya ba med pa dang / nyes pa mi 'byung ba dang / log par mi byed pa dang / dran pa med pa dang / yid la byed pa med pa dang / nyams pa med pa dang / rnam par thar pa gsum po dag
120a2(dkon brtsegs): mngon du byed pa dang / khams gsum du mtshams sbyor ba med pa dang / 'gro ba med pa dang / 'ong ba med pa gang yin pa de ni dge sbyong gi las shes bya ba yin na mi blun po de dag ni dge sbyong gi las de lta bu de dag spangs te las gzhan dag yongs su tshol bar byed do/ /
120a3(dkon brtsegs): de dag ni ngas khyim na gnas pa gos dkar po can rnams kyi bslab par gsungs pa gang yin pa de tsam la yang slob par mi byed de/ khyim na gnas pa gos dkar po can rnams kyang re shig de bzhin gshegs
120a4(dkon brtsegs): pas bslab pa ji ltar bcas pa rnams la slob par byed pa na phyir mi 'ong ba'i 'bras bu 'thob par gyur na/ mi blun po de dag ni bstan pa 'di la rab tu byung nas rnam par grol ba dang rjes su 'thun pa tsam yang sgom
120a5(dkon brtsegs): bar mi byed na 'thob par lta ga la 'gyur te de ni gnas med do/ /'od srung yang phyi ma'i tshe phyi ma'i dus lnga brgya pa tha ma de la ming gis zil kyis non cing kha dog dang / rtags dang / dbyibs kyis dge sbyong du
120a6(dkon brtsegs): 'gyur gyi tshul khrims kyis ma yin/ ting nge 'dzin gyis ma yin/ shes rab kyis ma yin pa dag kyang 'byung bar 'gyur te/ 'od srung 'di lta ste dper na mi gsang sngags dang / sman ngag gis gos la 'debs
120a7(dkon brtsegs): shing bsgo bar byed la/ gang gis gos de gyon pa na zhag bdun nam/ zhag brgyad kyis de'i lus med lce gcig tu gyur cing kun tu 'bar bar byed pa la la zhig yod par gyur cing de gos de gsang sngags dang /
120a8(dkon brtsegs): sman ngag gis btab cing yongs su bsgos nas mi mdza' ba la la zhig la 'di lta ste/ mdza' bshes kyi tshul gyis byin par gyur la/ de nas mi des gos mdzes pa yin par rig nas len par byed cing blangs nas kyang
120b1(dkon brtsegs): gyon par gyur na/ de zhag bdun nam/ zhag brgyad kyi bar du ni gos de las dga' ba nyams su myong bar 'gyur ro/ /de nas zhag bdun nam/ zhag brgyad 'das nas mi de khyim du song ngam/ lam po cher song ba
120b2(dkon brtsegs): na gos de rab tu 'bar bar gyur cing de nas mi de gzhi de las tshul ma yin pa'i sdug bsngal skyes par gyur to/ /tshig par gyur/ shi bar gyur na/ 'od srung 'di ji snyam du sems/ gos de las ro myang
120b3(dkon brtsegs): ba ni ji tsam zhig yod/ nyes dmigs ni ji tsam yod snyam/ 'od srung gis gsol pa/ bcom ldan 'das ro myang ba ni chung lags kyi/ nyes dmigs ni dpag tu ma mchis lags so/ /bcom ldan 'das
120b4(dkon brtsegs): kyis bka' stsal pa/ 'od srung de bzhin du nga'i gos ngur smrig tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong bas bsgos pa gang dag yin
120b5(dkon brtsegs): pa de dag kyang bskal pa grangs med pa nas legs par spyad pas yang dag par bsgrubs pa yin na/ mi blun po dge sbyong ltar bcos pa de dag ni drang srong gi rgyal mtshan gyon nas grong dang / grong khyer dang /
120b6(dkon brtsegs): grong rdal dang / yul 'khor dang / rgyal po'i pho brang 'khor dag tu 'jug par 'gyur zhing de nas bram ze dang / khyim bdag dad pa rnams kyis de dag dge sbyong yin no snyam nas bkur sti byed/ bla mar byed/
120b7(dkon brtsegs): ri mor byed/ mchod par byed par 'gyur zhing de dag gos ngur smrig gi gzhi de las mchod pa rnyed par 'gyur bas/ de dag des dga' ba nyams su myong bar yang 'gyur ro/ /de dag lus zhig nas
120b8(dkon brtsegs): ni sems can dmyal bar ltung bar 'gyur zhing / de dag der lcags kyi glegs ma 'bar ba gyon par 'gyur/ lcags kyi thu lum za bar 'gyur/ lcags kyi khu ba bskol ba 'thung bar 'gyur/ mal stan
121a1(dkon brtsegs): rab tu 'bar ba dag gi steng na nyal bar 'gyur ro/ /'od srung de dag ni rang gi las des lus zhig nas sems can dmyal bar 'gro bar zad kyi/ gzhi gang las mi blun po de dag gis kyang bde bar sbyar ba
121a2(dkon brtsegs): rnam pa du ma nyams su myong bar 'gyur ba'i gos ngur smrig gi dpal dang gzi brjid de 'dra ba la ltos/ 'od srung ngas kyang de las dgongs nas 'di skad ces lcags glegs ma dag gyon pa ni sla'i/ tshul khrims
121a3(dkon brtsegs): 'chal bas gos ngur smrig dag bgo ba ni de lta ma yin no/ /lcags kyi thu lum dag bza' ba ni sla'i/ tshul khrims 'chal bas bsod snyoms dag la yongs su longs spyod pa ni de lta ma yin no zhes
121a4(dkon brtsegs): gsungs so/ /'od srung de la ro myang ba ni ji tsam yod pa dang / de la nyes dmigs ji tsam yod pa la ltos/ 'od srung de lta bas na ci nas kyang tshul khrims yongs su dag par 'gyur ba dang / sdig pa 'chags
121a5(dkon brtsegs): par 'gyur ba de ltar bslab par bya'o/ /'od srung 'di ji snyam du sems/ lha 'am/ klu 'am/ gnod sbyin nam/ dri za 'am/ lha ma yin nam/ nam mkha' lding ngam/ lto 'phye chen po 'am/ mi 'am/ mi
121a6(dkon brtsegs): ma yin pa sus kyang de bzhin gshegs pa rnams kyi sku gzugs bya bar nus snyam 'am/ 'od srung gis gsol pa/ bcom ldan 'das de ni ma lags te/ de bzhin gshegs pa ni zla ma mchis pa/
121a7(dkon brtsegs): sku bsam gyis mi khyab pa lags pas de'i slad du de dag gis sku gzugs bgyi ba ni sla ba ma lags so/ /bcom ldan 'das kyis bka' stsal pa/ 'od srung phyi ma'i tshe phyi ma'i dus lnga
121a8(dkon brtsegs): brgya pa tha ma la dge slong lus ma bsgoms pa/ sems ma bsgoms pa/ tshul khrims ma bsgoms pa/ shes rab ma bsgoms pa kha cig 'byung bar 'gyur te/ de dag ni ras bcos bu dang /
121b1(dkon brtsegs): brtsig pa dang / ra ba dag gi ngos la de bzhin gshegs pa'i sku gzugs dag 'dri bar 'gyur zhing de dag gis 'tsho bar sems par yang 'gyur te/ las des bdag nyid rlom sems su byed bstod par byed
121b2(dkon brtsegs): cing gzhan dag la brnyas pa dang smod par yang byed do/ /de skad ces bka' stsal pa dang / bcom ldan 'das la tshe dang ldan pa 'od srung chen pos 'di skad ces gsol to/ /bcom ldan 'das 'o na bcom ldan 'das
121b3(dkon brtsegs): kyis rgyal po gsal rgyal la de bzhin gshegs pa'i sku gzugs byas na bsod nams 'di tsam du skye bar 'gyur ro zhes bka' ma stsal lags sam/ bcom ldan 'das kyis bka' stsal pa/ 'od srung de ni de
121b4(dkon brtsegs): bzhin te/ rgyal po gsal rgyal ni khyim pa gos dkar po gyon pa yin pas des de bzhin gshegs pa'i sku gzugs byed du bcug la/ de ni de la mchod pa byed par 'gyur bar zad kyi/ gzhi des chos
121b5(dkon brtsegs): gos sam/ bsod snyoms sam/ rnyed pa cung zad kyang 'dod par mi byed do/ /'od srung mi blun po de dag ni gzhi des 'tsho bar 'gyur bar sems te/ de dag gi don bya'o snyam du sems la don med pa kho na
121b6(dkon brtsegs): byed pa yin no/ 'od srung rigs kyi bu dang rigs kyi bu mo bsod nams 'dod pa kho na yin pa gang dag gis de bzhin gshegs pa'i sku gzugs byed du bcug na ni de dag la bsod nams dpag tu med pa
121b7(dkon brtsegs): skyed par 'gyur ro/ /'od srung dud 'gro'i skye gnas su skyes pa rnams kyi lus gzugs 'tshong ba yang legs pa ma yin na de bzhin gshegs pa'i sku gzugs 'tshong ba lta smos kyang ci dgos na/ mi
121b8(dkon brtsegs): blun po de dag ni de bzhin gshegs pa'i sku gzugs byed du bcug nas khyim pa'i lag tu 'tshong bar byed cing des 'tsho bar sems par byed do/ /'od srung 'di lta ste dper na mi byis pa dang 'dra ba shes
122a1(dkon brtsegs): rab 'chal ba'i rang bzhin can la la zhig yod par gyur la des bdud rtsi yongs su spangs nas dug za bar byed pa de bzhin du/ 'od srung mi blun po gang dag zang zing gi phyir sangs rgyas kyi sku gzugs
122a2(dkon brtsegs): byed du bcug nas bdag nyid dug dang bcas par byed pa de dag kyang de lta bu yin pa snyam du nga sems so/ /'od srung legs par gsungs pa'i chos 'dul ba 'di la dug ces bya ba ni 'di lta ste rnyed pa yin na/
122a3(dkon brtsegs): de la mi blun po khro bas zil gyis non pa gcig la gcig 'thab pa dang / rtsod pa dang / mtshang 'dru bar byed pa de dag ni de bzhin gshegs pa la mchod par bya'o zhes zer zhing bdag nyid sems can dmyal bar 'gro bar
122a4(dkon brtsegs): byed do/ /'od srung 'di lta ste dper na mi thabs la mi mkhas pa la la zhig g.yul ngor zhugs pa na rang gi mtshon gyis rang la 'debs par byed pa de bzhin du/ 'od srung mi blun po de dag kyang dam pa'i chos
122a5(dkon brtsegs): rnams kyis sems can dmyal bar 'gro bar 'gyur ro/ /'od srung rigs kyi bu 'am/ rigs kyi bu mo gang gis de bzhin gshegs pa'i sku gzugs rin po che sna bdun las byas pa shin du zin par byas pa/ byi dor
122a6(dkon brtsegs): legs par byas pa/ chu zheng du ri rab tsam yong ba byed du bcug ste/ de bzhin gshegs pa'i sku gzugs de lta bu dag gis sangs rgyas kyi zhing gang gA'i klung gi bye ma snyed dag 'di lta ste dper na bu ram shing gi tshal
122a7(dkon brtsegs): lam/ 'dam bu'i tshal lam/ 'bras kyi zhing ngam/ til gyi zhing ltar mdab chags su longs su bkang bar gyur na/ 'od srung 'di ji snyam du sems/ rigs kyi bu 'am/ rigs kyi bu mo de gzhi de las
122a8(dkon brtsegs): bsod nams mang du skyed par 'gyur snyam 'am/ 'od srung gis gsol pa/ bcom ldan 'das de bzhin gshegs pa'i sku gzugs sor mo'i phyogs tsam zhig bgyid du stsal na yang bsod nams mang du skyed lags
122b1(dkon brtsegs): na/ de bzhin gshegs pa'i sku gzugs ri rab tsam du ma bgyid du stsal pa lta smos kyang ci 'tshal lags/ bcom ldan 'das kyis bka' stsal pa/ 'od srung khyod mos par bya/ khyod kyi khong du chud par bya ste/
122b2(dkon brtsegs): de bas kyang byang chub sems dpa' gang zhig de bzhin gshegs pa'i sku la rab tu rtog par byed pa na tha na se gol gtogs pa tsam zhig chos zab mo rnams la bzod pa thob par gyur na/ de ches bsod
122b3(dkon brtsegs): nams mang du skyed do/ /de bas kyang gang zhig tshul khrims kyi phung po la gnas shing tshig bzhi pa'i tshigs su bcad pa gcig bzung nas tshigs su bcad pa de'i don gang yin pa de yang rtogs par byed la/ sems can gcig tsam la ston par yang
122b4(dkon brtsegs): byed na ches bsod nams mang du skyed par 'gyur ro/ /'od srung de la ji ltar de bzhin gshegs pa'i sku la rab tu brtag par bya zhe na/ 'od srung 'di la byang chub sems dpas byang chub sems dpa' brtson
122b5(dkon brtsegs): 'grus chen po'i rjes su bslab par bya ste/ 'od srung sngon byung ba 'das pa'i dus bskal pa grangs med pa/ ches grangs med ba/ ches shin du grangs med pa rgya che ba/ tshad med pa/ bsam gyis mi khyab pa/
122b6(dkon brtsegs): dpag tu med pa dag 'das pa de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas skar 'od ces bya ba rig pa dang zhabs su ldan pa/ bde bar gshegs pa/ 'jig rten mkhyen
122b7(dkon brtsegs): pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das shig 'jig rten du byung ste/ 'od srung de bzhin gshegs pa skar 'od de yongs su mya ngan
122b8(dkon brtsegs): las 'das pa na byang chub sems dpa' brtson 'grus chen po zhes bya ba gzugs bzang ba/ mdzes pa/ blta na sdug pa zhig bram ze'i rigs shing sA la chen po lta bu zhig gi bur skyes par gyur to/ /
123a1(dkon brtsegs): 'od srung de'i tshe de'i dus na bcom ldan 'das de'i bstan pa la dge slong gang dag rab tu byung bar gyur ba de dag las bya ba sna tshogs kyi sbag pas sbags pa ni phal che'i/ yang dag par zhugs
123a2(dkon brtsegs): pa ni nyung bar gyur te/ 'od srung dge slong de dag kyang de bzhin gshegs pa'i sku gzugs rnam pa sna tshogs byed du 'jug cing ras bcos bu dang / dar dang / khang pa'i rtsig ngos dag la ri mor 'drir 'jug par
123a3(dkon brtsegs): yang byed do/ /de'i tshe na dge slong zhig gis dar la de bzhin gshegs pa'i sku gzugs legs par byas pa dang / shin du zin par byas pa zhig bris nas byang chub sems dpa' brtson 'grus chen po'i pha'i rgyal
123a4(dkon brtsegs): po'i pho brang du khyer ro/ /'od srung de nas byang chub sems dpa'i brtson 'grus chen po des de bzhin gshegs pa'i sku gzugs de mthong nas 'di snyam du de bzhin gshegs pa'i sku gzugs 'di yang 'di tsam du blta na
123a5(dkon brtsegs): sdug pa yin na/ de bzhin gshegs pa dgra bcom pa yang dag par rdzogs pa'i sangs rgyas de lta smos kyang ci dgos te/ bdag kyang lus 'di lta bu dang ldan par gyur kyang ci ma rung snyam nas dga' ba dang / mchog tu
123a6(dkon brtsegs): dga' ba dang / dad pa skyes par gyur te/ de de'i tshe na khyim thams cad la mngon par mi dga' bar gyur cing de 'di snyam du khyim gyi gnas na gnas pas lus 'di lta bu bsgrub par mi nus pas de'i phyir bdag mngon
123a7(dkon brtsegs): bar 'byung bar bya'o snyam du sems par gyur to/ /'od srung de nas byang chub sems dpa' brtson 'grus chen po skyes nas lo bcu drug lon la dbang po rnams rgyas shing yongs su smin pa yang rjes su thob nas rang gi
123a8(dkon brtsegs): pha ma ga la ba der song ste phyin nas rang gi pha ma gnyis kyi rkang pa dag la phyag 'tshal te/ 'di skad ces smras so/ /yab yum bdag de bzhin gshegs pa'i bstan pa la khyim nas khyim ma mchis par legs pa
123b1(dkon brtsegs): kho nar rab tu 'byung bar ci gnang / pha mas smras pa/ gzhon nu khyod de skad ma zer cig /de ci'i phyir zhe na/ deng gnyis la bu gcig pa/ sdug pa/ phangs pa/ yid du 'ong ba khyod las med pas gal te khyod ma
123b2(dkon brtsegs): mthong na 'chi ba'i dus byed par 'gyur ba'i phyir ro/ /khye'us smras pa/ bdag gis ci nas kyang khyed gnyis kyang nongs par mi 'gyur la bdag kyang mngon par 'byung bar 'gyur ba de ltar bgyi lags so/ /pha mas
123b3(dkon brtsegs): smras pa/ gzhon nu ji ltar bya/ khye'us smras pa/ bdag deng slad chad ji srid du mngon par 'byung bar ma gyur ba de srid du 'tshal ma yang mi 'tshal/ mal du yang mi 'jug /mar sar dang 'bru mar gyis kyang mi
123b4(dkon brtsegs): nyug / skom yang mi 'tshal/ dge ba 'am mi dge ba'i tshig 'ga' yang mi smra lags so/ /'od srung de nas byang chub sems dpa' brtson 'grus chen po des sa phyogs byi dor ma byas pa zhig tu
123b5(dkon brtsegs): 'dug ste cang mi smra bar gyur cing nyin gcig zan yang ma zos so/ /de nas de'i pha ma gnyis kyis ro brgya dang ldan pa'i kha zas thogs te gzhan tshig tu mi rjod cing nyin mtshan thog thag tu de la gsol ba
123b6(dkon brtsegs): btab kyang de tshig tsam yang mi smra bar gyur to/ /'od srung de ltar byang chub sems dpa' brtson 'grus chen po de cang mi smra bar zhag gnyis kyi bar du zan ma zos pa dang / de nas ma'i nye du lnga brgya tsam
123b7(dkon brtsegs): dag gis ro brgya dang ldan pa'i kha zas thogs te/ gzhan tshig tu ma rjod cing nyin mtshan thog thag tu gsol ba btab kyang de dag gi gdong du yang mi lta na tshig smra ba lta smos kyang ci dgos/ 'od srung de ltar byang chub
123b8(dkon brtsegs): sems dpa' brtson 'grus chen po cang mi smra bar zhag gsum gyi bar du zan ma zos pa dang / de nas pha'i nye du lnga brgya tsam dag gis ro brgya dang ldan pa'i kha zas thogs te gzhan tshig tu mi rjod cing
124a1(dkon brtsegs): nyin mtshan thog thag tu gsol ba btab kyang de dag gi gdong du yang mi lta tshig kyang mi smra'o/ /'od srung de ltar byang chub sems dpa' brtson 'grus chen po de cang mi smra bar zhag bzhi'i bar du zan ma
124a2(dkon brtsegs): zos pa dang / de nas de'i ne'u ldangs lnga brgya dag gis ro brgya dang ldan pa'i kha zas thogs te/ gzhan tshig tu mi rjod cing nyin mtshan thog thag tu gsol ba btab kyang de dag gi gdong du yang mi lta na tshig smra
124a3(dkon brtsegs): ba lta smos kyang ci dgos/ 'od srung de ltar byang chub sems dpa' brtson 'grus chen po de cang mi smra bar zhag lnga'i bar du zan ma zos pa dang / de nas de'i pha ma gnyis kyis rgyal po'i pho brang na mgron bu dang /
124a4(dkon brtsegs): gser dang / nor bu dang / mu tig dang / bai dUr+ya dang / dung dang / man shel dang / sa le sbram dang / dngul dang / gzhan yang rin po che dang / gos dang / rgyan sna tshogs ji snyed yod pa de dag thams cad phyogs
124a5(dkon brtsegs): gcig tu bzhag ste/ na chung lha'i bu mo 'dra brgyan thams cad kyis brgyan pa brgyad khri bzhi stong yang bkug ste phyogs gcig tu bkod do/ /'od srung mdor na rgyal po'i pho brang de na nye bar spyad pa'i longs spyod ji
124a6(dkon brtsegs): snyed yod pa de dag thams cad de'i mdun du bzhag ste/ de'i pha ma gnyis kyis ma'i nye du lnga brgya tsam po dag dang / pha'i nye du lnga brgya tsam po dag dang / ne'u ldangs lnga brgya tsam po dag dang / na chung brgyad khri bzhi stong po
124a7(dkon brtsegs): dag dang / skye bo phal po che de dag thams cad kyang byang chub sems dpa' brtson 'grus chen po de'i mdun du bkod nas ro brgya dang ldan pa'i kha zas thogs te gzhan tshig tu ma rjod kyi nyin mtshan thog thag tu
124a8(dkon brtsegs): gsol ba 'debs te/ de la 'di skad ces gzhon nu longs la zan zo/ /khyim 'dir 'dug la sbyin pa dag kyang byin cig /bsod nams dag kyang gyis shig /bud med 'di dag dang lhan cig tu dga' ba dang / rtsed
124b1(dkon brtsegs): mo dang / dga' mgur spyad pa dag kyang gyis la rgyal po'i khyim 'di lta bu yongs su ma gtang shig ces kyang smras so/ /'od srung de ltar byang chub sems dpa' brtson 'grus chen po de skye bo phal po che de ltar
124b2(dkon brtsegs): ' dus pa de dag la mig kyang mi lta phyir yang mi smra bar de bzhin du cang mi smra bar 'dug cing zhag drug gi bar du zan yang ma zos par de sangs rgyas dkon mchog dang 'brel ba'i yid la byed pa ma gtogs par yid la
124b3(dkon brtsegs): byed pa gzhan thams cad dang bral zhing kha zas kyi 'du shes kyang ma bskyed do/ /'od srung de nas byang chub sems dpa' brtson 'grus chen po de'i pha ma de gnyis dang / skye bo phal po che de dag dang / ne'u ldangs
124b4(dkon brtsegs): de dag dang / nye du'i tshogs chen po de dag dang / bud med brgyad khri bzhi stong po de dag thams cad kyis bzhin la mchi ma'i rgyud blags shing skad phyung ste dung mos btab nas byang chub sems dpa' de'i rkang pa gnyis
124b5(dkon brtsegs): la gtugs kyang de de dag gi gdong du yang mi lta'o/ /'od srung de nas rgyal po'i pho brang de na lha zhig gnas par gyur ba gang yin pa de steng gi bar snang la cho 'phrul chen pos 'dug nas skye bo phal po che de dag la
124b6(dkon brtsegs): tshigs su bcad de smras pa/ gang dag byang chub phyir brtson pa/ /de dag lhun po 'dra bar ni/ /mthu brtan rab tu mi g.yo ste/ /yid ma gtod par mi byed do/ /sa rnams thams cad g.yo yang srid/ /me ni chur yang
124b7(dkon brtsegs): 'gyur yang srid/ /grogs dag 'di ni gnas 'di las/ /bskyod par nus pa ma yin no/ /'di la mi dga' phyis mi byed/ /sdig pa'i las rnams ma byed cig /phyin chad dmus long 'dra bar ni/ /bskal pa bye bar
124b8(dkon brtsegs): 'khyams sa re/ /'di ni sems can thams cad la/ /phan phyir byang chub zhugs pa ste/ /mngon par 'byung phyir brtson rnams ni/ /byang chub dam pa rnyed mi dka'/ /'dod pa'i phyir dang longs spyod phyir/ /byang chub
125a1(dkon brtsegs): spyad pa mi spyod kyi/ /sems can gang dag sangs rgyas kyi/ /ye shes tshol rnams ji ltar bed/ /stong gsum rin chen rnams dang ni/ /gos dang yul gzhan lha rdzas kyis/ /chal par bkang bar gyur
125a2(dkon brtsegs): kyang ni/ /de dag chags par bya mi nus/ /mi shes pas ni gang byas pa'i/ /sdig pa'i las ni bshags par gyis/ /mkhas pa nyes pa bshags nas ni/ /las dang lhan cig mi gnas so/ /'od srung de ltar
125a3(dkon brtsegs): lha des bskul ba na byang chub sems dpa' brtson 'grus chen po de'i pha ma de gnyis dang / mdza' bshes dang / gros grogs dang / nye du dang / rgan rabs de dag dang / skye bo phal po che de dag gis nyes pa la nyes
125a4(dkon brtsegs): par bshags nas gzhon nu de la 'di skad ces smras te/ gzhon nu khyod ji ltar bsams pa bzhin song shig /rab tu yang byung shig /zan yang zo shig /zas ma zos pas 'chi ba'i dus byas par gyur ta re zhes
125a5(dkon brtsegs): byas so/ /'od srung de ltar byang chub sems dpa' brtson 'grus chen po des zhag bdun gyi bar du zan bcad du zin kyang 'di lta ste/ sangs rgyas dang 'brel ba'i yid la byed pa dang / zhag bdun gyi bar du lha rnams
125a6(dkon brtsegs): kyis de'i lus la mdangs bcug pas na dbang po rnams gzhan du yang ma gyur to/ /'od srung byang chub sems dpa' brtson 'grus chen po des de ltar zhag bdun gyi bar du zan bcad de khyim gyi gnas la mi lta zhing rgyal srid
125a7(dkon brtsegs): chen po de mchil ma'i thal ba bzhin du bor nas bud med brgyad khri bzhi stong po de dag dang / pha ma dang / nye du'i tshogs de dag gdong mchi mas gang ste ngu bzhin du de bzhin gshegs pa'i sku gzugs de
125a8(dkon brtsegs): khyer te nang gi grong khyer chen po nas byung nas dgon pa mi med pa/ gcan zan gdug pa gnas pa'i nags shig tu zhugs so/ /de der zhugs nas ras bcos bu'i gzhi gang la de bzhin gshegs pa'i
125b1(dkon brtsegs): s ku gzugs de bris pa'i ras bcos bu'i gzhi de bres nas ras bcos bu'i gzhi de nyid kyi mdun du rtswa'i gding ba bting ba'i steng du skyil mo dkrung bcas nas lus drang pos bsrang ste 'dug nas de bzhin gshegs pa'i sku
125b2(dkon brtsegs): gzugs de la rtog par byed do/ /de de la rtog par byed pa na 'di snyam du sems te/ gang gi phyir de bzhin gshegs pa'i sku gzugs 'di yang 'di tsam du mdzes pa yin na bcom ldan 'das de lta smos kyang ci dgos te/ sangs rgyas
125b3(dkon brtsegs): bcom ldan 'das de de tsam du mdzes pa ni ngo mtshar bas gang dag gis de bzhin gshegs pa de mthong ba de dag ni dpal yon can yin no snyam mo/ /de 'di snyam du ji ltar de bzhin gshegs pa blta bar bya snyam du sems par
125b4(dkon brtsegs): yang gyur to/ /de nas nags khrod de na lha zhig gnas par gyur ba gang yin pa des byang chub sems dpa' de'i sems kyi rtog pa sems kyis yongs su shes nas byang chub sems dpa' de la 'di skad ces smras so/ /
125b5(dkon brtsegs): grogs po khyod ji ltar de bzhin gshegs pa blta bar bya snyam du rnam par rtog par byed pa gang yin pa de ni de bzhin gshegs pa'i sku gzugs 'di ji lta ba de bzhin du blta bar bya zhing / de bzhin gshegs pa'i
125b6(dkon brtsegs): sku gzugs 'di ji ltar mthong ba de bzhin du de bzhin gshegs pa yang blta bar bya ste/ de ltar mthong na de bzhin gshegs pa legs par mthong ba yin no/ /de nas byang chub sems dpa' brtson 'grus chen po de 'di
125b7(dkon brtsegs): snyam du sems te/ ji ltar bltas na de bzhin gshegs pa mthong bar 'gyur bar de bzhin gshegs pa'i sku gzugs 'di la ji ltar blta bar bya snyam nas de 'di snyam du sems te/ ji ltar de bzhin gshegs
125b8(dkon brtsegs): pa'i sku gzugs 'di sems par mi byed/ rnam par shes par mi byed pa de bzhin du chos thams cad kyang sems par mi byed/ rnam par shes par mi byed de/ de bzhin gshegs pa'i sku yang mtshan nyid de lta bu
126a1(dkon brtsegs): yin no/ /ji ltar de bzhin gshegs pa'i sku gzugs 'di ming du btags pa tsam du zad pa de bzhin du chos thams cad kyang ming du btags pa tsam du zad la/ ming de yang ngo bo nyid kyis stong pa dang / rang bzhin
126a2(dkon brtsegs): gyis g.yo ba med pa yin te/ de bzhin gshegs pa'i sku yang mtshan nyid de lta bu yin no/ /ji ltar de bzhin gshegs pa'i sku gzugs 'di la thob pa med pa dang / mngon par rtogs pa med pa dang / shes pa med pa dang / mngon sum
126a3(dkon brtsegs): du bya ba med pa dang / 'bras bu med pa dang / 'bras bu rtogs pa med pa dang / gnas med pa dang / rten med pa dang / 'gro ba med pa dang / 'ong ba med pa dang / skye ba med pa dang / 'gag pa med pa dang / kun nas nyon mongs pa med pa
126a4(dkon brtsegs): dang / rnam par byang ba med pa dang / sgra med pa dang / tshul med pa dang / tshul ma yin pa med pa dang / 'dod chags zad pa med pa dang / zhe sdang zad pa med pa dang / gti mug zad pa med pa dang / phung po rnams med pa dang /
126a5(dkon brtsegs): khams rnams med pa dang / skye mched rnams med pa dang / sngon gyi mtha' med pa dang / phyi ma'i mtha' med pa dang / dbus med pa de bzhin du chos thams cad kyang de dang 'dra ste/ de bzhin gshegs pa'i sku yang mtshan
126a6(dkon brtsegs): nyid de lta bu yin no/ /ji ltar de bzhin gshegs pa'i sku gzugs 'di g.yo ba med pa dang / spyod pa med pa de bzhin du chos thams cad kyang de dang 'dra ste/ de bzhin gshegs pa'i sku yang mtshan nyid de lta bu kho na
126a7(dkon brtsegs): yin no/ /ji ltar de bzhin gshegs pa'i sku gzugs 'di lta bar mi byed/ nyan par mi byed/ bsnom par mi byed/ myang bar mi byed/ reg par mi byed/ sems par mi byed/ nyal bar mi byed/ ldang bar mi byed/
126a8(dkon brtsegs): dbugs 'byung bar mi byed/ dbugs rngub par mi byed/ rnam par shes par mi byed pa de bzhin du chos thams cad kyang de dang 'dra ste/ chos thams cad ji lta ba de bzhin du de bzhin gshegs pa'i sku yang mtshan nyid
126b1(dkon brtsegs): de lta bu yin no/ /ji ltar de bzhin gshegs pa'i sku gzugs 'di 'dod pa'i khams su gtogs pa yang ma yin/ gzugs kyi khams su gtogs pa yang ma yin/ gzugs med pa'i khams su gtogs pa yang ma
126b2(dkon brtsegs): yin pa de bzhin du chos thams cad kyang de dang 'dra ste/ de bzhin gshegs pa'i sku yang mtshan nyid de lta bu yin no/ /ji ltar de bzhin gshegs pa'i sku gzugs 'di la tshu rol yang med/ pha rol yang med/ bar yang
126b3(dkon brtsegs): med/ thog ma yang med/ 'jig pa yang med/ rgyu ba yang med/ spyod pa yang med/ blang ba yang med/ dor ba yang med/ bya ba yang med/ byed pa yang med/ ltung ba yang med/ bden pa yang med/ brdzun pa yang
126b4(dkon brtsegs): med/ bden pa mngon par rtog pa yang med/ kun du 'dod chags pa yang med/ yid 'byung ba yang med/ 'khor ba yang med/ mya ngan las 'das pa yang med pa de bzhin du chos thams cad kyang de dang 'dra ste/ chos thams
126b5(dkon brtsegs): cad ji lta ba de bzhin du de bzhin gshegs pa'i sku yang mtshan nyid de lta bu yin no/ /'od srung de ltar de de bzhin gshegs pa'i sku la 'jug pa de lta bu des rab tu rtog par byed pa na nyin mtshan du skyil mo dkrung zhig par
126b6(dkon brtsegs): ma gyur cing des nyin mtshan de la mngon par shes pa lnga dang / tshangs pa'i gnas pa bzhi dang / spobs pa thogs pa med pa dag kyang bsgrubs par gyur/ ting nge 'dzin kun du snang ba zhes bya ba yang bsgrubs par gyur nas de la
126b7(dkon brtsegs): snang ba yang byung bar gyur te/ snang ba byung bar gyur ba des lha'i mig rnam par dag pa mi'i las shin du 'das pas phyogs bcu'i sangs rgyas bcom ldan 'das dpag tu med/ grangs med pa dag kyang mthong ngo / /
126b8(dkon brtsegs): lha'i rna ba bsgrubs pa med pas sangs rgyas bcom ldan 'das de dag gi chos bstan pa thams cad kyang thos te/ de bzhin gshegs pa gcig gis chos bstan pa yang de bzhin gshegs pa gnyis pas chos bstan
127a1(dkon brtsegs): pa la sgrib par ma gyur cing thams cad kyang mnyes par byas so/ /'od srung byang chub sems dpa' brtson 'grus chen po de zla ba bdun gyi bar du 'chag cing 'dug par gyur te/ shes pa'i zas ma gtogs
127a2(dkon brtsegs): par zas gzhan yang mi za zhing lha rnams kyis de'i lhag pa'i bsam pa rig nas de'i lus la mdangs bcug par yang gyur te/ 'od srung byang chub sems dpa' brtson 'grus chen po des gos ngur smrig dag kyang ma bgos/
127a3(dkon brtsegs): de bzhin gshegs pa yang mngon sum du ma mthong / bslab pa'i gzhi rnams kyang ma blangs mod kyi/ 'on kyang thams cad mkhyen pa'i ye shes rjes su thob cing de ltar bslab pa 'dod par gyur ba la ltos/ 'od srung
127a4(dkon brtsegs): byang chub sems dpa' ni 'di ltar de bzhin gshegs pa'i sku rab tu rnam par 'byed de/ ci nas kyang 'phel bar mi byed pa dang / 'bri bar mi byed pa de de ltar rab tu rnam par 'byed do/ /'od srung byang
127a5(dkon brtsegs): c hub sems dpas ni ji ltar byang chub sems dpa' sems dpa' chen po brtson 'grus chen po des de bzhin gshegs pa'i sku de la bsnyen bkur byas pa de ltar de bzhin gshegs pa'i sku la bsnyen
127a6(dkon brtsegs): bkur bya'o/ /des de ltar bsnyen bkur byas shing yang dag pa ji lta ba bzhin du rab tu rtog par byed pa na ye shes chen po'i rnam pa 'di lta bu dag kyang bskyed par gyur te/ ye shes kyi rnam pa des
127a7(dkon brtsegs): phyogs bcu'i sangs rgyas bcom ldan 'das tshad med/ grangs med/ dpag tu med pa dag kyang mthong bar gyur/ de dag chos ston pa dag kyang thos par gyur ta 'od srung de nas byang chub sems dpa'
127a8(dkon brtsegs): brtson 'grus chen po de nags khrod de nas phyir byung ste/ grong dang / grong khyer dang / grong rdal dang / yul 'khor dang / rgyal po'i pho brang 'khor dag tu zhugs nas sems can rnams la chos ston par byed cing
127b1(dkon brtsegs): des srog chags nyi khri ni bla na med pa yang dag par rdzogs pa'i byang chub kyi sems la bkod do/ /sems can tshad med grangs med pa dag ni nyan thos dang / rang sangs rgyas kyi theg pa'i bsod nams dag la bkod par
127b2(dkon brtsegs): gyur to/ /pha ma de gnyis dang / btsun mo'i 'khor de dag dang / 'khor gzhan thams cad ni bla na med pa yang dag par rdzogs pa'i byang chub tu nges par byas so/ /'od srung de'i tshe de'i dus na byang chub sems
127b3(dkon brtsegs): dpa' brtson 'grus chen po zhes bya bar gyur ba de gzhan zhig yin pa snyam du khyod nem nur dang / yid gnyis dang / the tshom za bar gyur na khyod kyis de ltar mi blta ste/ de ci'i phyir zhe na/ nga nyid de'i tshe de'i
127b4(dkon brtsegs): dus na byang chub sems dpa' brtson 'grus chen po zhes bya ba der gyur ba'i phyir ro/ /'od srung de lta bas na byang chub sems dpa' rnams kyis byang chub sems dpa' sems dpa' chen po brtson 'grus chen po de dang /
127b5(dkon brtsegs): de las gzhan pa'i byang chub sems dpa' sems dpa' chen po lhag pa'i bsam pa phun sum tshogs pa rnams kyi rjes su bslab par bya'o/ /'od srung yang phyi ma'i tshe phyi ma'i dus lnga brgya pa tha ma la byang
127b6(dkon brtsegs): chub sems dpa'i theg pa pa'i rigs kyi bu dang rigs kyi bu mo thabs la mi mkhas pa/ brkam pa/ 'dod pas zil kyis non pa kha cig 'byung bar 'gyur te/ de dag ni ras bcos bu dang rtsig ngos la bris pa
127b7(dkon brtsegs): 'am/ de bzhin gshegs pa'i sku gzugs gzhan dag la mchod pa byas pas dngos grub dang / rdzu 'phrul thob par sems shing / de dag 'di snyam du bdag cag ni de bzhin gshegs pa la mchod pa byed pa
127b8(dkon brtsegs): yin gyi/ gzhan dag ni mchod pa byed pa ma yin no snyam du rlom sems su yang 'gyur te/ de dag dge ba cung zad tsam po des bdag la bstod par byed/ gzhan la smod par byed cing gzhi des 'tsho bar sems par yang
128a1(dkon brtsegs): 'gyur ro/ /'od srung de'i tshe na gang dag gis de bzhin gshegs pa'i sku gzugs byed du bcug pa dang / 'dus pa dang / gzhan yang de bzhin gshegs pa'i mchod pa rnam pa sna tshogs dag ma
128a2(dkon brtsegs): gtogs par de ltar lung mnod pa yongs su tshol bar mi 'gyur/ kha ton mi byed/ bsam gtan mi sgom/ nang du yang dag 'jog la gces par sems par mi 'gyur te/ de dag de'i tshe na khyim pa dang / rab tu byung
128a3(dkon brtsegs): ba dag gis mchod pa dang / ri mo bya ba dang / shes pa dang / shin du yongs su shes par yang 'gyur zhing / gzhi des de dag gis chos gos dang / bsod snyoms dang / mal cha dang / stan dang / na ba'i gsos sman dang / yo byad
128a4(dkon brtsegs): dag kyang rnyed par 'gyur ro/ /'od srung ngas ni byang chub sems dpa'i theg pa pa rnams kyi las su 'di lta ste/ tshul khrims kyi phung po la gnas te mang du thos pa yongs su btsal bar bya'o zhes bstan na/ de dag ni de'i
128a5(dkon brtsegs): t she na tshul khrims 'chal ba kho nar gnas shing chos yongs su btsal ba spangs nas de bzhin gshegs pa'i mchod rten dag la mchod pa'i las bya ba'i phyir brtson par 'gyur zhing gzhi des 'tsho bar 'gyur bar sems
128a6(dkon brtsegs): pa la ltos/ de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das ji tsam du de bzhin gshegs pas skyes bu dam pa ma lags pa de dag gi sgyu dang / g.yo dang
128a7(dkon brtsegs): gya gyu de dag mang du bka' stsal pa ni ngo mtshar lags so/ /bde bar gshegs pa ngo mtshar lags te/ bcom ldan 'das rigs kyi bu dang / rigs kyi bu mo dang ba dang ldan pa dag gis mdo sde 'di lta bu thos nas
128a8(dkon brtsegs): su zhig tshul khrims kyi phung po yongs su spyod par mi bgyid lags/ bcom ldan 'das gzhan yang 'di lta ste/ slad ma'i tshe slad ma'i dus na rigs kyi bu dang / rigs kyi bu mo dag gis chos kyi rnam grangs 'di thos
128b1(dkon brtsegs): nas bdag cag ni de bzhin gshegs pas mkhyen/ bdag cag yul 'di lta bu la spyod pa las phyir ldog par bya'o zhes kun du skyo ba skye bar 'gyur zhing rab tu spyod par 'gyur bar bcom ldan 'das de bzhin gshegs
128b2(dkon brtsegs): pas chos kyi rnam grangs 'di byin gyis brlab du gsol/ de skad ces gsol pa dang / bcom ldan 'das kyis gnas brtan 'od srung chen po la 'di skad ces bka' stsal to/ /'od srung de bzhin gshegs pas gnas
128b3(dkon brtsegs): rnam pa 'di lta bu gang ci ston pa dang / yang dag par ston par mdzad pa de dag thams cad ni rigs kyi bu dang / rigs kyi bu mo de dag nyid kyi ched du ste/ 'di ltar de dag gis chos kyi rnam grangs 'di thos par 'gyur
128b4(dkon brtsegs): zhing thos nas kyang skyon de dag yongs su spong bar 'gyur ba'i phyir ro/ /bcom ldan 'das kyis de skad ces bka' stsal nas/ gnas brtan 'od srung chen po dang / byang chub sems dpa' sems dpa' chen po
128b5(dkon brtsegs): byams pa dang / 'jam dpal gzhon nur gyur ba dang / byang chub sems dpa' de dag dang / dge slong de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan
128b6(dkon brtsegs): 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las 'phags pa byams pa'i seng ge'i sgra chen po zhes bya ba'i le'u
128b7(dkon brtsegs): ste nyi shu gsum pa rdzogs so/ / //rgya gar gyi mkhan po dzi na mi tra dang / su ren dra bo d+hi dang / pra dz+nyA barma dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa/ /
128b8(dkon brtsegs): 'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u nyi shu rtsa bzhi pa ste 'dul ba rnam par gtan la dbab pa nye bar 'khor gyis zhus pa/ bam po dang po/
129a1(dkon brtsegs): @#/ /rgya gar skad du/ Ar+ya bi na ya bi ni sh+tsa ya u pA lI pa ri pri ts+tsha nA ma ma hA yA na sU tra/ bod skad du/ 'phags pa 'dul ba rnam par gtan la dbab pa nye bar 'khor gyis zhus pa zhes bya ba
129a2(dkon brtsegs): theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal
129a3(dkon brtsegs): byed kyi tshal mgon med zas sbyin gyi kun dga' ra ba na/ dge slong lnga brgya tsam gyi dge slong gi dge 'dun chen po dang / byang chub sems dpa' stong tham pa dang thabs gcig tu bzhugs so/ /de nas
129a4(dkon brtsegs): bcom ldan 'das kyis byang chub sems dpa' sems dpa' chen po de dag la glang po che'i lta stangs kyis gzigs te bka' stsal pa/ rigs kyi bu dag khyed cag phyi ma'i tshe phyi ma'i dus na dam pa'i chos
129a5(dkon brtsegs): yongs su gzung ba'i phyir de bzhin gshegs pas bskal pa bye ba khrag khrig 'bum phrag grangs med par yang dag par bsgrubs pa'i bla na med pa yang dag par rdzogs pa'i byang chub 'di yang dag par gzung ba dang / sems can rnams yongs su smin par bya ba'i phyir thabs dang /
129a6(dkon brtsegs): tshul dang / bsam pa sna tshogs kyis yongs su bskyang bar su spro/ de nas byang chub sems dpa' sems dpa' chen po byams pa stan las langs te/ bla
129a7(dkon brtsegs): gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das
129a8(dkon brtsegs): b dag ni slad ma'i tshe slad ma'i dus na dam pa'i chos yongs su gzung ba'i slad du de bzhin gshegs pas bskal pa bye ba khrag khrig 'bum phrag grangs ma mchis par yang dag par bsgrubs pa'i bla na med pa yang dag par
129b1(dkon brtsegs): rdzogs pa'i byang chub 'di yang dag par 'dzin par spro lags so/ /byang chub sems dpa' seng ges gsol pa/ bcom ldan 'das bdag ni thabs dang / tshul dang / bsam pa sna tshogs kyis sems can
129b2(dkon brtsegs): rnams yongs su skyong bar spro lags so/ /byang chub sems dpa' lag na rdo rjes gsol pa/ bcom ldan 'das bdag ni sems can rnams ngan song du mchi ba las yongs su thar bar bgyid par spro lags so/ /
129b3(dkon brtsegs): 'jam dpal gzhon nur gyur bas gsol pa/ bcom ldan 'das bdag ni sems can rnams kyi gang zag gi bsam pa yongs su rdzogs par bgyid par spro lags so/ /byang chub sems dpa' ye shes
129b4(dkon brtsegs): rtog gis gsol pa/ bcom ldan 'das bdag ni sems can ma 'tshal ba rnams yongs su smin par bgyid par spro lags so/ /byang chub sems dpa' chos kyi rtog gis gsol pa/ bcom ldan 'das
129b5(dkon brtsegs): bdag ni chos kyi sbyin pas sems can rnams yongs su smin par bgyid par spro lags so/ /byang chub sems dpa' zla ba'i tog gis gsol pa/ bcom ldan 'das bdag ni yon tan rnams kyis sems can
129b6(dkon brtsegs): rnams yongs su smin par bgyid par spro lags so/ /byang chub sems dpa' nyi ma'i tog gis gsol pa/ bcom ldan 'das bdag ni theg pa bde bas sems can rnams yongs su smin par bgyid
129b7(dkon brtsegs): par spro lags so/ /byang chub sems dpa' bag tsha ba med pas gsol pa/ bcom ldan 'das bdag ni sems can gyi khams mtha' yas pa dag yongs su smin par bgyid pa dang / yongs su 'dzin
129b8(dkon brtsegs): par spro lags so/ /byang chub sems dpa' bzang skyong gis gsol pa/ bcom ldan 'das bdag ni ming 'bras bu mchis par sgrogs pas sems can rnams yongs su smin par bgyid par spro lags so/ /
130a1(dkon brtsegs): byang chub sems dpa' blo gros mi zad pas gsol pa/ bcom ldan 'das bdag ni smon lam rgya chen pos sems can gyi khams pas ma 'tshal ba rnams yongs su thar par bgyid par spro lags so/ /
130a2(dkon brtsegs): byang chub sems dpa' zla 'od gzhon nur gyur bas gsol pa/ bcom ldan 'das bdag ni bde ba'i yo byad thams cad kyis sems can rnams rab tu dgod par spro lags so/ /byang chub sems dpa' mig bzang
130a3(dkon brtsegs): gis gsol pa/ bcom ldan 'das bdag ni sems can rnams kyi bde ba dang yid bde ba'i rtsa ba nye bar sgrub par spro lags so/ /byang chub sems dpa' spyan ras gzigs dbang phyug gis gsol pa/
130a4(dkon brtsegs): bcom ldan 'das bdag ni ngan song dang ngan 'gro dag las sems can rnams yongs su skyob par spro lags so/ /byang chub sems dpa' mthu chen thob kyis gsol pa/ bcom ldan 'das bdag ni
130a5(dkon brtsegs): ngan song dag las ma rgal ba'i sems can rnams sgrol bar spro lags so/ /byang chub sems dpa' tshogs can gyis gsol pa/ bcom ldan 'das bdag ni sems can ma dul ba rnams 'dul
130a6(dkon brtsegs): ba'i shul nye bar ston par spro lags so/ /byang chub sems dpa' yid bzangs kyis gsol pa/ bcom ldan 'das bdag ni sems can dman pa la mos pa rnams yongs su smin par bgyid par
130a7(dkon brtsegs): spro lags so/ /byang chub sems dpa' des pas gsol pa/ bcom ldan 'das bdag ni sems can shes rab dman pa rnams yongs su smin par bgyid par spro lags so/ /byang chub sems
130a8(dkon brtsegs): dpa' gzi brjid phung pos gsol pa/ bcom ldan 'das bdag ni sems can dud 'gro'i skye gnas su skyes pa rnams yongs su smin par bgyid par spro lags so/ /byang chub sems dpa'
130b1(dkon brtsegs): nyon mongs pa med pa rtogs par khong du chud pas gsol pa/ bcom ldan 'das bdag ni shul yang dag par ston pas sems can rnams yongs su smin par bgyid par spro lags so/ /byang chub sems dpa'
130b2(dkon brtsegs): mthong dgas gsol pa/ bcom ldan 'das bdag ni sems can rnams la bde ba'i yo byad tshad ma mchis pa dag nye bar sgrub par spro lags so/ /byang chub sems dpa' dbang po bzang gis gsol pa/
130b3(dkon brtsegs): bcom ldan 'das bdag ni sdug bsngal dran par bgyid pas sems can rnams yongs su smin par bgyid par spro lags so/ /byang chub sems dpa' rnam par thar pa bsam gyis mi khyab pa la yang dag
130b4(dkon brtsegs): par zhugs pas gsol pa/ bcom ldan 'das bdag ni bsams pa tsam gyis yi dags kyi 'jig rten du skyes pa'i sems can rnams yongs su thar bar bgyid par spro lags so/ /byang chub
130b5(dkon brtsegs): sems dpa' nyi 'od kyis gsol pa/ bcom ldan 'das bdag ni sems can yongs su ma smin pa rnams yongs su smin par bgyid par spro lags so/ /byang chub sems dpa' dri ma med par grags
130b6(dkon brtsegs): pas gsol pa/ bcom ldan 'das bdag ni sems can rnams kyi bsam pa thams cad yongs su rdzogs par bgyid par spro lags so/ /byang chub sems dpa' gzi brjid stobs kyis gsol pa/
130b7(dkon brtsegs): bcom ldan 'das bdag ni sems can rnams kyi ngan song gi shul 'gums par spro lags so/ /byang chub sems dpa' yid gnyis spong gis gsol pa/ bcom ldan 'das bdag ni sems can
130b8(dkon brtsegs): dman pa rnams sgrol bar spro lags so/ /byang chub sems dpa' bag tsha ba med par gnas pas gsol pa/ bcom ldan 'das bdag ni sems can rnams bsdu ba'i slad du legs so
131a1(dkon brtsegs): zhes bgyi ba stsol bar spro lags so/ /byang chub sems dpa' ye shes dpal gyis gsol pa/ bcom ldan 'das bdag ni sems can mos pa sna tshogs dang ldan pa rnams mos pa ji lta ba bzhin du
131a2(dkon brtsegs): yongs su smin par bgyid par spro lags so/ /byang chub sems dpa' gnas pa dpag med kyis gsol pa/ bcom ldan 'das bdag ni sems can rnams la 'dus ma bgyis kyi shul nye bar ston
131a3(dkon brtsegs): par spro lags so/ /byang chub sems dpa' chos thams cad la bag tsha ba med par gnas pas gsol pa/ bcom ldan 'das bdag ni mos pa sna tshogs dang ldan pa'i sems can rnams la
131a4(dkon brtsegs): mos pa ji lta ba bzhin yang dag par ston par spro lags so/ /byang chub sems dpa' rin chen dpal gyis gsol pa/ bcom ldan 'das bdag ni sems can rnams la rin po che'i phung po
131a5(dkon brtsegs): kun du ston par spro lags so/ /byang chub sems dpa' blo gros bzang pos gsol pa/ bcom ldan 'das bdag ni gzugs sdug pa ston pas sems can rnams yongs su smin par bgyid par spro
131a6(dkon brtsegs): lags so/ /byang chub sems dpa' dri med gzi brjid kyi gsol pa/ bcom ldan 'das bdag ni gcugs pas sems can rnams yang dag par 'dzin cing yongs su smin par bgyid par spro
131a7(dkon brtsegs): lags so/ /byang chub sems dpa' nor bu bzang gis gsol pa/ bcom ldan 'das bdag ni sngon gyi skye ba rjes su dran par bgyid pas sems can rnams yongs su smin par bgyid par spro lags
131a8(dkon brtsegs): so/ /byang chub sems dpa' bsod nams 'od zer gyis gsol pa/ bcom ldan 'das bdag ni yang dag pa'i smon lam gyis sems can rnams 'dren par spro lags so/ /byang chub sems dpa' dpal bzang
131b1(dkon brtsegs): pos gsol pa/ bcom ldan 'das bdag ni sems can rnams sdug bsngal dag las gtan yongs su thar par bgyid par spro lags so/ /byang chub sems dpa' lag na rin po ches gsol
131b2(dkon brtsegs): pa/ bcom ldan 'das bdag ni sems can rnams rin po che dag gis bde bar bgyid par spro lags so/ /byang chub sems dpa' blo gros kyis gsol pa/ bcom ldan 'das bdag ni sems can
131b3(dkon brtsegs): dbul po rnams kyi dbul ba ma mchis par bgyid par spro lags so/ /byang chub sems dpa' sgrib pa thams cad rnam par sel bas gsol pa/ bcom ldan 'das bdag ni sems can rnams nyon
131b4(dkon brtsegs): mongs pa thams cad las yongs su thar par bgyid par spro lags so/ /byang chub sems dpa' rdo rje'i 'od kyis gsol pa/ bcom ldan 'das bdag ni sems can rnams la shul bzang po nye bar ston
131b5(dkon brtsegs): par spro lags so/ /byang chub sems dpa' yon tan gzugs ston gyis gsol pa/ bcom ldan 'das bdag ni bsam pa thams cad rab tu dga' bar bgyid pas sems can rnams yongs su thar par
131b6(dkon brtsegs): bgyid par spro lags so/ /byang chub sems dpa' chos mngon par 'phags gyis gsol pa/ bcom ldan 'das bdag ni sems can rnams la chos kyi mig rnam par sbyang ba ston par spro lags so/ /
131b7(dkon brtsegs): byang chub sems dpa' rdo rje'i snying pos gsol pa/ bcom ldan 'das bdag ni sems can rnams sgrib pa dag las yongs su thar bar bgyid par spro lags so/ /byang chub sems
131b8(dkon brtsegs): dpa' chos 'byung gis gsol pa/ bcom ldan 'das bdag ni chos kyis sems can rnams yongs su thar par bgyid par spro lags so/ /byang chub sems dpa' ci yang min
132a1(dkon brtsegs): gyis gsol pa/ bcom ldan 'das bdag ni sems can rnams kyi nyon mongs pa'i dug thams cad gzhil bar spro lags so/ /byang chub sems dpa' zla mchog gis gsol pa/
132a2(dkon brtsegs): bcom ldan 'das bdag ni sems can rnams la chos kyi phyogs rab tu ston par spro lags so/ /byang chub sems dpa' seng ge blo gros kyis gsol pa/ bcom ldan 'das bdag ni
132a3(dkon brtsegs): sems can rnams la chos kyi sbyin pa stsol par spro lags so/ /byang chub sems dpa' gzhon nu 'od kyis gsol pa/ bcom ldan 'das bdag ni sems can rnams dman pa'i gnas nas
132a4(dkon brtsegs): yongs su thar par bgyid par spro lags so/ /byang chub sems dpa' sangs rgyas dpal gyis gsol pa/ bcom ldan 'das bdag ni shul bzang po ston pas sems can rnams kyi
132a5(dkon brtsegs): ngan song gi shul 'gog par spro lags so/ /byang chub sems dpa' gser 'od kyis gsol pa/ bcom ldan 'das bdag ni lus ston pas sems can rnams yongs su smin par bgyid par spro
132a6(dkon brtsegs): lags so/ /byang chub sems dpa' bsod nams dpal gyis gsol pa/ bcom ldan 'das bdag ni sems can don bgyid pa rnams kyi don bgyid par spro lags so/ /byang chub sems dpa' 'gro ba 'dzin
132a7(dkon brtsegs): gyis gsol pa/ bcom ldan 'das bdag ni sems can rnams kyi sems can dmyal ba'i sgo 'gums par spro lags so/ /byang chub sems dpa' bdud rtsi 'chang gis gsol pa/ bcom ldan 'das bdag ni
132a8(dkon brtsegs): sems can rnams 'khor ba las sgrol bar spro lags so/ /byang chub sems dpa' dra ba can gyi 'od gzhon nur gyur bas gsol pa/ bcom ldan 'das bdag ni slad ma'i tshe slad ma'i dus na 'od bstan pas sems
132b1(dkon brtsegs): can rnams kyi nyon mongs pa rab tu zhi bar bgyid par spro lags so/ /de nas tshe dang ldan pa shA ri'i bus byang chub sems dpa' de dag gis sems can yongs su smyin par bya ba'i go cha la 'jug pa bstan pa
132b2(dkon brtsegs): de lta bu 'di thos nas ngo mtshar dang rmad du byung bar 'dzin par gyur te bcom ldan 'das la 'di skad ces gsol to/ /bcom ldan 'das kye ma ji tsam du byang chub sems dpa' sems dpa' chen po 'di dag snying rje chen
132b3(dkon brtsegs): po dang thabs la mkhas pa bsam gyis mi khyab cing brtson 'grus brtan pa'i go cha chen po bgos pa dang / ji tsam du sems can thams cad kyis thul bar dka' ba dang / gting dpag par dka' ba dang / bsnyen par
132b4(dkon brtsegs): dka' ba dang / rdzi bar dka' ba dang / zil gyis mi non pa'i gzi brjid dang ldan pa ni ngo mtshar lags te/ bcom ldan 'das gzhan yang 'di ltar byang chub sems dpa' sems dpa' chen po gzi brjid zil
132b5(dkon brtsegs): gyis mi non pa rnams kyi drung du mgo dang / lag pa dang / rkang pa dang / mig slong ba dag mchis te/ dngos po thams cad slong bar bgyid kyang byang chub sems dpa' sems dpa' chen po rnams kun du zhum par mi
132b6(dkon brtsegs): bgyid/ sgyid lug par mi bgyid cing rab tu spro bar bgyid pa ni bdag ngo mtshar du 'dzin lags so/ /bcom ldan 'das gzhan gang dag 'di snyam du sems lags te/ sems can gang su dag gis byang chub
132b7(dkon brtsegs): s ems dpa' sems dpa' chen po rnams la gnod par bgyis te nang dang phyi'i dngos po dag slong bar bgyid pa de dag thams cad ni rnam par thar pa bsam gyis mi khyab pa la gnas pa'i byang chub sems dpa'
132b8(dkon brtsegs): sems dpa' chen po sha stag tu 'gyur bar sems lags so/ /de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu de de bzhin no/ /
133a1(dkon brtsegs): de de bzhin te/ byang chub sems dpa' rnams kyi ting nge 'dzin dang / thabs dang / shes rab dang / ye shes kyi yul ni de lta bu yin te/ shA ri'i bu byang chub sems dpa' rnams kyi yul de ni
133a2(dkon brtsegs): nyan thos dang / rang sangs rgyas thams cad kyi sa ma yin no/ /shA ri'i bu de la byang chub sems dpa' sems dpa' chen po rnams ni sems can rnams kyi bsam pa yongs su rdzogs par bya ba'i phyir sangs
133a3(dkon brtsegs): rgyas kyi rnam par 'phrul pa thams cad kun du ston par byed kyang byang chub sems dpa'i chos nyid las mi g.yo'o/ /shA ri'i bu de la byang chub sems dpa' sems dpa' chen po rnams ni sems can khyim bdag
133a4(dkon brtsegs): gi rgyags pas myos pa rnams la dbang phyug gis rgyags pa bsal ba'i phyir khyim bdag gi gzugs nye bar ston par byed do/ /sems can spro bas rgyags shing myos pa rnams la spro ba'i rgyags pa bsal ba'i
133a5(dkon brtsegs): phyir tshan po che chen po'i stobs dang / sred med kyi bu'i spro ba'i stobs nye bar ston par byed do/ /sems can mya ngan las 'das pa don du gnyer ba rnams la mya ngan las 'das pa'i lam sna tshogs nye bar ston
133a6(dkon brtsegs): par byed de/ nyan thos kyi theg pa don du gnyer ba'i sems can rnams la ni nyan thos kyi theg pas yongs su mya ngan las bzla ba'i phyir nyan thos kyi gzugs nye bar ston par byed do/ /rang sangs rgyas kyi theg pa don du
133a7(dkon brtsegs): gnyer ba'i sems can rnams la ni rten cing 'brel bar 'byung ba la 'jug par bya ba'i phyir rang sangs rgyas kyi gzugs nye bar ston par byed do/ /byang chub don du gnyer ba'i sems can rnams la ni sangs rgyas kyi
133a8(dkon brtsegs): chos thams cad yang dag par thob par bya ba'i phyir sangs rgyas kyi gzugs nye bar ston par byed de/ shA ri'i bu de ltar na byang chub sems dpa' sems dpa' chen po rnams ni thabs sna tshogs kyis
133b1(dkon brtsegs): sems can gyi khams yongs su smin par byas nas sangs rgyas kyi chos rnams la rab tu 'god par byed do/ /de ci'i phyir zhe na/ shA ri'i bu de bzhin gshegs pa'i ye shes shin du mya ngan
133b2(dkon brtsegs): las 'das pa'i rnam par thar pa ma gtogs par sems can rnams kyi rnam par thar pa gzhan med de/ de'i phyir de bzhin gshegs pa zhes bya ba'i phyir ro/ /de ci'i phyir zhe na/ de bzhin
133b3(dkon brtsegs): gshegs pas ni de bzhin nyid ji lta ba bzhin 'di thugs su chud de/ de'i phyir de bzhin gshegs pa zhes bya ba dang / gdags pa sna tshogs kyis sems can rnams la rnam par rig par
133b4(dkon brtsegs): mdzad de/ de'i phyir de bzhin gshegs pa zhes bya ba dang / dge ba'i chos thams cad dang ldan pa dang / mi dge ba'i chos thams cad spangs pas de'i phyir de bzhin gshegs pa zhes bya ba dang /
133b5(dkon brtsegs): sems can bcings pa rnams la thar pa nye bar ston par mdzad pas de'i phyir de bzhin gshegs pa zhes bya ba dang / sems can lam ngan par zhugs pa rnams la lam bzang po nye bar ston
133b6(dkon brtsegs): par mdzad pas de'i phyir de bzhin gshegs pa zhes bya ba dang / stong pa nyid gsung ba dang / stong pa nyid las nges par byung bas de'i phyir de bzhin gshegs pa zhes bya ba'i phyir ro/ /shA ri'i
133b7(dkon brtsegs): b u byang chub sems dpa' sems dpa' chen po rnams ni byis pa so so'i skye bo rnam par rmongs pa rnams la yang dag pa'i chos rjes su rtogs par bya ba'i phyir mos pa ji lta ba bzhin du rnam par
133b8(dkon brtsegs): rig pa rnam pa sna tshogs kyis rnam par thar pa nye bar ston par byed kyang byang chub sems dpa'i chos nyid las mi g.yo'o/ /rim gyis byang chub kyi snying po thob par bya ba'i phyir sems can
134a1(dkon brtsegs): rnams la sgyu ma'i bkod pa rnam pa sna tshogs kyang nye bar ston to/ /shA ri'i bu gzhan yang byang chub sems dpa' sems dpa' chen po khyim na gnas pas ni sbyin pa gnyis la gnas par
134a2(dkon brtsegs): bya'o/ /gnyis gang zhe na/ 'di lta ste/ chos sbyin pa dang / zang zing sbyin pa ste/ shA ri'i bu byang chub sems dpa' sems dpa' chen po khyim pa khyim na gnas pas ni rjes su chags pa med pa dang /
134a3(dkon brtsegs): khong khro ba med pas sbyin pa de gnyis la gnas par bya'o/ /shA ri'i bu byang chub sems dpa' sems dpa' chen po rab tu byung bar gtogs pas ni sbyin pa bzhi la gnas par bya'o/ /bzhi gang
134a4(dkon brtsegs): zhe na/ 'di lta ste/ smyug gu sbyin pa dang / snag tsha sbyin pa dang / glegs bam sbyin pa dang / chos sbyin pa ste/ shA ri'i bu byang chub sems dpa' sems dpa' chen po rab tu byung bar gtogs
134a5(dkon brtsegs): pas ni sbyin pa bzhi po de dag la gnas par bya'o/ /shA ri'i bu byang chub sems dpa' sems dpa' chen po mi skye ba'i chos la bzod pa thob pas ni gtong pa gsum la gnas par bya'o/ /gsum
134a6(dkon brtsegs): gang zhe na/ 'di lta ste/ gtong ba dang / gtong ba chen po dang / shin du gtong ba la'o/ /de la gtong ba ni rgyal srid yongs su gtong ba'o/ /gtong ba chen po ni chung ma dang / bu dang / bu mo yongs
134a7(dkon brtsegs): su gtong ba'o/ /shin du gtong pa ni mgo dang / lag pa dang / rkang pa dang / mig dang / lpags pa dang / rus pa dang / rkang yongs su gtong ba ste/ shA ri'i bu byang chub sems dpa' sems dpa'
134a8(dkon brtsegs): chen po mi skye ba'i chos la bzod pa thob pas ni yongs su gtong ba gsum po de dag la gnas par bya'o/ /shA ri'i bu gsol pa/ bcom ldan 'das byang chub sems dpa' rnams 'dod
134b1(dkon brtsegs): chags kyis mi 'jigs lags sam/ zhe sdang dang / gti mug gis mi 'jigs lags sam/ bcom ldan 'das kyis bka' stsal pa/ shA ri'i bu byang chub sems dpa' rnams kyi kha na ma
134b2(dkon brtsegs): tho ba chen po dang bcas pa'i nyes pa ni gnyis te/ gnyis gang zhe na/ 'di lta ste/ zhe sdang dang ldan pa dang / gti mug dang ldan pa ste/ shA ri'i bu gnyis po de dag ni byang chub sems dpa' rnams
134b3(dkon brtsegs): kyi kha na ma tho ba chen po dang bcas pa'i nyes pa yin no/ /shA ri'i bu de la 'dod chags ni kha na ma tho ba dang bcas pa chung la 'bral ba bul ba yin no/ /zhe sdang ni kha na ma tho ba dang bcas
134b4(dkon brtsegs): pa che la 'bral ba myur ba yin no/ /gti mug ni kha na ma tho ba dang bcas pa che la 'bral ba bul pa yin no/ /de ci'i phyir zhe na/ shA ri'i bu 'dod chags ni 'khor ba'i 'khri shing
134b5(dkon brtsegs): kun du 'dzin pa'i phyir nying mtshams sbyor ba'i sa bon yin pa dang / zhe sdang ni myur du yongs su spong ba'i phyir ngan song du 'gro ba'i rgyur gyur ba yin pa dang / gti mug ni rnam par 'grol
134b6(dkon brtsegs): bar dka' ba'i phyir sems can dmyal ba chen po brgyad du rab tu ltung ba'i rgyur gyur ba yin pa'i phyir ro/ /shA ri'i bu de la byang chub sems dpas nyes pa dang po'i lci pa ni tshogs bcu la drang por
134b7(dkon brtsegs): bshags par bya'o/ /bud med kyi lag pa nas 'dzin pa'i lag pa'i nyes pa lci ba ni tshogs lnga la bshags par bya'o/ /nyon mongs pa can gyi sems kyis mig gis bltas pa'i nyes pa ni gang
134b8(dkon brtsegs): zag gcig gam/ gnyis kyi mdun du bshags par bya'o/ /byang chub sems dpa' mtshams med pa lnga dang ldan pa'i nyes pa dang / bud med kyi nyes pa dang / khyi'u'i nyes pa dang /
135a1(dkon brtsegs): lag pa'i nyes pa dang / mchod rten gyi nyes pa dang / dge 'dun gyi nyes pa dang / de las gzhan pa'i nyes pa lci ba rnams ni sangs rgyas bcom ldan 'das sum bcu rtsa lnga'i spyan
135a2(dkon brtsegs): sngar gcig pus nyin mtshan du bshags par bya'o/ /de la bshags pa ni 'di yin te/ bdag ming 'di zhes bgyi ba/ sangs rgyas la skyabs su mchi'o/ /chos la skyabs su mchi'o/ /
135a3(dkon brtsegs): dge 'dun la skyabs su mchi'o/ /de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo/ /rdo rje'i snying pos rab tu 'joms pa la phyag
135a4(dkon brtsegs): 'tshal lo/ /rin chen 'od 'phro la phyag 'tshal lo/ /klu dbang gi rgyal po la phyag 'tshal lo/ /dpa' bo'i sde la phyag 'tshal lo/ /dpal dgyes la phyag 'tshal lo/ /rin chen me
135a5(dkon brtsegs): la phyag 'tshal lo/ /rin chen zla 'od la phyag 'tshal lo/ /mthong ba don yod la phyag 'tshal lo/ /rin chen zla ba la phyag 'tshal lo/ /dri ma med pa la phyag 'tshal lo/ /dpas
135a6(dkon brtsegs): byin la phyag 'tshal lo/ /tshangs pa la phyag 'tshal lo/ /tshangs pas byin la phyag 'tshal lo/ /chu lha la phyag 'tshal lo/ /chu lha'i lha la phyag 'tshal lo/ /dpal bzangs
135a7(dkon brtsegs): la phyag 'tshal lo/ /tsan dan dpal la phyag 'tshal lo/ /gzi brjid mtha' yas la phyag 'tshal lo/ /'od dpal la phyag 'tshal lo/ /mya ngan med pa'i dpal la
135a8(dkon brtsegs): phyag 'tshal lo/ /sred med kyi bu la phyag 'tshal lo/ /me tog dpal la phyag 'tshal lo/ /de bzhin gshegs pa tshangs pa'i 'od zer rnam par rol pas mngon par
135b1(dkon brtsegs): mkhyen pa la phyag 'tshal lo/ /de bzhin gshegs pa pad ma'i 'od zer rnam par rol pas mngon par mkhyen pa la phyag 'tshal lo/ /nor dpal la phyag 'tshal lo/ /dran pa'i
135b2(dkon brtsegs): dpal la phyag 'tshal lo/ /mtshan dpal shin du yongs bsgrags la phyag 'tshal lo/ /dbang po tog gi rgyal mtshan gyi rgyal po la phyag 'tshal lo/ /shin du rnam par gnon
135b3(dkon brtsegs): pa'i dpal la phyag 'tshal lo/ /g.yul las shin du rnam par rgyal ba la phyag 'tshal lo/ /rnam par gnon pas gshegs pa la phyag 'tshal lo/ /kun nas snang ba
135b4(dkon brtsegs): bkod pa'i dpal la phyag 'tshal lo/ /rin chen pad ma rnam par gnon pa la phyag 'tshal lo/ /de bzhin gshegs pa dgra bcom pa yang dag par rdzogs pa'i sangs rgyas rin po che'i
135b5(dkon brtsegs): pad ma la rab tu zhugs pa ri dbang gi rgyal po la phyag 'tshal lo/ /de dag la sogs pa phyogs bcu'i 'jig rten gyi khams thams cad na de bzhin gshegs pa dgra bcom pa yang dag
135b6(dkon brtsegs): par rdzogs pa'i sangs rgyas ji snyed cig bzhugs te 'tsho zhing gzhes pa'i sangs rgyas bcom ldan 'das de dag thams cad bdag la dgongs su gsol/ bdag gis skye ba 'di dang / skye ba
135b7(dkon brtsegs): thog ma dang / tha ma ma mchis pa nas 'khor ba na 'khor ba'i skye ba gzhan dag tu sdig pa'i las bgyis pa dang / bgyid du stsal pa dang / bgyid pa la rjes su yi rang ba 'am/ mchod
135b8(dkon brtsegs): rten gyi dkor ram/ dge 'dun gyi dkor ram/ phyogs bzhi'i dge 'dun gyi dkor phrogs pa dang / 'phrog tu stsal pa 'am/ 'phrogs pa la rjes su yi rang ba 'am/ mtshams
136a1(dkon brtsegs): ma mchis pa lnga'i las bgyis pa dang / bgyid du stsal pa dang / bgyid pa la rjes su yi rang ba 'am/ mi dge ba bcu'i las kyi lam yang dag par blang ba la zhugs pa dang /
136a2(dkon brtsegs): 'jug tu stsal ba dang / 'jug pa la rjes su yi rang ba 'am/ las kyi sgrib pa gang gis bsgribs nas bdag sems can dmyal bar mchi ba 'am/ dud 'gro'i skye gnas su mchi ba 'am/ yi
136a3(dkon brtsegs): dgas kyi yul du mchi ba 'am/ yul mtha' 'khob tu skye ba 'am/ kla klor skye ba 'am/ lha tshe ring po rnams kyi nang du skye ba 'am/ dbang po ma tshang bar 'gyur ba 'am/ lta ba log pa 'dzin par
136a4(dkon brtsegs): 'gyur ba 'am/ sangs rgyas 'byung ba la mnyes par mi bgyid par 'gyur ba'i las kyi sgrib pa gang lags pa de dag thams cad sangs rgyas bcom ldan 'das ye shes su gyur pa/ spyan du gyur pa/ dpang
136a5(dkon brtsegs): du gyur pa/ tshad mar gyur pa/ mkhyen pa/ gzigs pa de dag gi spyan sngar 'thol lo 'chags so/ /mi 'chab bo/ /slad chad kyang sdom par bgyid lags so/ /sangs rgyas bcom ldan 'das de dag
136a6(dkon brtsegs): bdag la dgongs su gsol/ bdag gis skye ba 'di dang / skye ba thog ma dang / tha ma ma mchis pa nas 'khor ba na 'khor ba'i skye ba gzhan dag tu sbyin pa tha na dud 'gro'i skye gnas su skyes pa la zas kham gcig
136a7(dkon brtsegs): tsam stsal pa gang lags pa dang / bdag gis tshul khrims bsrungs pa'i dge ba'i rtsa ba gang lags pa dang / bdag gis tshangs par spyod pa la gnas pa'i dge ba'i rtsa ba gang lags pa dang / bdag gis
136a8(dkon brtsegs): sems can yongs su smin par bgyis pa'i dge ba'i rtsa ba gang lags pa dang / bdag gi byang chub kyi sems kyi dge ba'i rtsa ba gang lags pa dang / bdag gi bla na med pa'i ye shes kyi dge ba'i rtsa ba gang
136b1(dkon brtsegs): lags pa de dag thams cad gcig tu bsdus shing bzlums te bsdoms nas bla na ma mchis pa dang / gong na ma mchis pa dang / gong ma'i yang gong mar yongs su bsngo bas bla na med pa yang dag
136b2(dkon brtsegs): par rdzogs pa'i byang chub tu yongs su bsngo bar bgyi'o/ /ji ltar 'das pa'i sangs rgyas bcom ldan 'das rnams kyis yongs su bsngos pa dang / ji ltar ma 'ongs pa'i sangs rgyas bcom ldan
136b3(dkon brtsegs): 'das rnams yongs su bsngo bar 'gyur ba dang / ji ltar da ltar byung ba'i sangs rgyas bcom ldan 'das rnams da ltar yongs su bsngo bar mdzad pa de ltar bdag gis kyang yongs su bsngo bar
136b4(dkon brtsegs): bgyi'o/ /sdig pa thams cad 'chags so/ /bsod nams thams cad kyi rjes su yi rang ngo / /sangs rgyas thams cad la gsol ba 'debs so/ /bdag gi ye shes bla na med pa'i mchog tu gyur cig /
136b5(dkon brtsegs): mi mchog rgyal ba gang dag da ltar bzhugs pa dang / /gang dag 'das pa dag dang de bzhin gang ma byon/ /yon tan bsngags pa mtha' yas rgya mtsho 'dra kun la/ /thal mo sbyar ba bgyis te skyabs
136b6(dkon brtsegs): su nye bar mchi'o/ /shA ri'i bu byang chub sems dpa' sangs rgyas bcom ldan 'das sum bcu rtsa lnga po de dag la sogs pa de bzhin gshegs pa thams cad dang ldan pa'i yid la byed pa dag gis sdig
136b7(dkon brtsegs): pa thams cad rnam par dag par bya'o/ /de ltar sdig pa thams cad rnam par dag pa de la sangs rgyas bcom ldan 'das de dag nyid kyang sems can rnam par thar par bya ba kho na'i phyir zhal nye bar ston
136b8(dkon brtsegs): par mdzad do/ /de bzhin du byis pa so so'i skye bo 'khrul pa rnams yongs su smin par bya ba'i phyir tshig 'bru rnam pa sna tshogs nye bar ston par mdzad kyang chos kyi dbyings las kyang mi g.yo la sems can
137a1(dkon brtsegs): mos pa sna tshogs dang ldan pa rnams mos pa ji lta ba bzhin du rnam par thar par bya ba'i phyir smon lam yongs su rdzogs par yang mdzad do/ /shA ri'i bu de la byang chub sems dpa'
137a2(dkon brtsegs): sems dpa' chen po snying rje chen po'i ting nge 'dzin la snyoms par zhugs pa ni sems can yongs su smin par bya ba'i phyir sems can dmyal ba dang / dud 'gro'i skye gnas dang / gshin rje'i 'jig
137a3(dkon brtsegs): rten dang / lha ma yin gyi 'gro ba nye bar ston par byed do/ /byang chub sems dpa' sems dpa' chen po bkod pa chen po'i ting nge 'dzin la snyoms par zhugs pa ni sems can yongs su smin par bya ba'i
137a4(dkon brtsegs): phyir khyim bdag gi gzugs nye bar ston par mdzad do/ /byang chub sems dpa' sems dpa' chen po mchog gi ting nge 'dzin la snyoms par zhugs pa ni sems can yongs su smin par bya ba'i phyir
137a5(dkon brtsegs): 'khor los sgyur ba'i gzugs nye bar ston par byed do/ /byang chub sems dpa' sems dpa' chen po gzi brjid drag po'i ting nge 'dzin la snyoms par zhugs pa ni sems can yongs su smin par
137a6(dkon brtsegs): bya ba'i phyir brgya byin dang / tshangs pa'i gzugs nye bar ston par byed do/ /byang chub sems dpa' sems dpa' chen po rtse gcig pa'i ting nge 'dzin la snyoms par zhugs pa ni sems can
137a7(dkon brtsegs): yongs su smin par bya ba'i phyir nyan thos kyi gzugs nye bar ston par byed do/ /byang chub sems dpa' sems dpa' chen po dag pa gnyis su med pa'i ting nge 'dzin la snyoms par zhugs pa ni sems can
137a8(dkon brtsegs): yongs su smin par bya ba'i phyir rang sangs rgyas kyi gzugs nye bar ston par byed do/ /byang chub sems dpa' sems dpa' chen po zhi ba'i ting nge 'dzin la snyoms par zhugs pa ni sems can yongs su
137b1(dkon brtsegs): smin par bya ba'i phyir yang dag par rdzogs pa'i sangs rgyas kyi gzugs nye bar ston par byed do/ /byang chub sems dpa' sems dpa' chen po chos thams cad la dbang sgyur ba'i ting nge 'dzin la snyoms par
137b2(dkon brtsegs): zhugs pa ni sems can yongs su smin par bya ba'i phyir mos pa ji lta ba bzhin du gzugs nye bar ston par byed de/ shA ri'i bu de ltar na skyes bu dam pa rnams ni sems can yongs su smin par bya ba'i
137b3(dkon brtsegs): phyir la lar ni brgya byin gyi gzugs/ la lar ni tshangs pa'i gzugs/ la lar ni 'khor los sgyur ba'i gzugs nye bar ston par yang byed la/ chos kyi dbyings las kyang mi g.yo'o/ /de ci'i phyir
137b4(dkon brtsegs): zhe na/ 'di lta ste/ byang chub sems dpa' ni sems can yongs su smin par bya ba'i phyir mos pa sna tshogs dang ldan pa'i sems can rnams la rnam par rig pa'i gzugs rnam pa sna tshogs nye bar
137b5(dkon brtsegs): ston par byed kyang de la bdag tu dmigs pa yang med/ sems can du dmigs pa yang med la sems can rnams la 'gro ba sna tshogs kyi gzugs nye bar ston par yang byed pa'i phyir ro/ /shA ri'i
137b6(dkon brtsegs): bu 'di ji snyam du sems/ ri dgas kyi rgyal po seng ge'i sgra skad gang yin pa de byi las bzod par nus snyam 'am/ shA ri'i bus gsol pa/ bcom ldan 'das de ni mi bzod lags
137b7(dkon brtsegs): so/ /bcom ldan 'das kyis bka' stsal pa/ shA ri'i bu 'di ji snyam du sems/ spos kyi glang po che'i khal gang yin pa de bong bus bzod par nus snyam 'am/ shA ri'i
137b8(dkon brtsegs): bus gsol pa/ bcom ldan 'das de ni mi bzod lags so/ /bcom ldan 'das kyis bka' stsal pa/ shA ri'i bu 'di ji snyam du sems/ brgya byin dang / tshangs pa dag gi gzi brjid kyi bdag po gang yin pa de
138a1(dkon brtsegs): mi dbul pos bzod par nus snyam 'am/ shA ri'i bus gsol pa/ bcom ldan 'das de ni mi bzod lags so/ /bcom ldan 'das kyis bka' stsal pa/ shA ri'i bu 'di ji snyam du sems/
138a2(dkon brtsegs): bya'i rgyal po nam mkha' lding gi pha rol gnon pa gang yin pa de bya rgod kyi phrug gus bzod par nus snyam 'am/ shA ri'i bus gsol pa/ bcom ldan 'das de ni mi bzod lags so/ /bcom ldan 'das kyis bka' stsal pa/ shA ri'i bu de bzhin
138a3(dkon brtsegs): du byang chub sems dpa' rnams kyi sems dpa' ba dang / dge ba'i ba'i stobs bskyed pa las byung zhing shes pa las nges par byung ba'i nyes pa gang yin pa dang / nyes pa'i 'gyod pa'i gnas/
138a4(dkon brtsegs): sangs rgyas mthong ba'i ting nge 'dzin la snyoms par 'jug pa thob pas rnam par sbyong ba gang yin pa de ni sems can thams cad dang / nyan thos dang / rang sangs rgyas kyi theg pa pa thams cad kyis rnam
138a5(dkon brtsegs): par sbyong bar mi nus so/ /byang chub sems dpa' ni sangs rgyas bcom ldan 'das de dag gi mtshan 'dzin cing yongs su brjod pa dang / phung po gsum pa'i chos kyi rnam grangs nyin lan gsum mtshan
138a6(dkon brtsegs): lan gsum brjod pas nyes pa bgyid pa'i gnas las nges par 'byung zhing ting nge 'dzin kyang thob par 'gyur ro/ / // bam po gnyis pa/
138a7(dkon brtsegs): de'i tshe na tshe dang ldan pa nye bar 'khor nang du yang dag 'jog las langs nas bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal te/
138a8(dkon brtsegs): bcom ldan 'das la lan gsum bskor ba byas nas/ phyogs gcig tu 'dug go/ /phyogs gcig tu 'dug nas/ bcom ldan 'das la tshe dang ldan pa nye bar 'khor gyis 'di skad
138b1(dkon brtsegs): ces gsol to/ /bcom ldan 'das 'di na bdag gcig pu dben par mchis te nang du yang dag bzhag pa na sems la yongs su rtog pa 'di lta bu 'di skyes lags te/ bcom ldan 'das kyis nyan
138b2(dkon brtsegs): thos kyi theg pa ba dang / rang sangs rgyas kyi theg pa ba rnams la ni so sor thar pa'i sdom pa lhag pa'i tshul khrims kyi bslab pa yongs su dag pa bcas la/ bcom ldan 'das kyis byang chub sems
138b3(dkon brtsegs): dpa'i theg pa ba rnams kyis ni srog gi phyir yang bslab pa yongs su mi gtong ngo / /zhes gsungs lags na/ bcom ldan 'das yongs su mya ngan las 'das sam bzhugs kyang rung ste/
138b4(dkon brtsegs): nyan thos kyi theg pa ba rnams kyi so sor thar pa'i sdom pa ni ji ltar brjod par bgyi/ rang sangs rgyas kyi theg pa ba rnams kyi so sor thar pa'i sdom pa ni ji ltar brjod par bgyi/ theg
138b5(dkon brtsegs): pa chen po la yang dag par zhugs pa'i byang chub sems dpa' rnams kyi so sor thar pa'i sdom pa ni ji ltar brjod par bgyi/ bcom ldan 'das kyis bdag ni 'dul ba 'dzin pa rnams kyi mchog
138b6(dkon brtsegs): legs par bka' stsal na/ ci nas kyang bdag gis bcom ldan 'das las 'dul ba la mkhas pa mngon sum du thos shing mngon sum du bzungs nas mi 'jigs pa thob cing 'khor rnams la rgya cher yang dag
138b7(dkon brtsegs): par ston par 'gyur ba de ltar bcom ldan 'das kyis bdag la rgya cher yang dag par bstan du gsol bar bgyi lags so/ /snyam ste/ bcom ldan 'das bdag gcig pu dben par
138b8(dkon brtsegs): mchis nas nang du yang dag par bzhag pa na/ sems la bdag de bzhin gshegs pa'i spyan sngar mchis la 'dul ba rnam par gtan la dbab pa yongs su zhu'o snyam pa de lta bu'i
139a1(dkon brtsegs): yongs su rtog pa skyes par gyur lags na de'i slad du bcom ldan 'das de bzhin gshegs pas dge slong gi 'khor dang / byang chub sems dpa'i 'khor chen po 'dus pa la 'dul ba rnam par gtan
139a2(dkon brtsegs): la dbab pa rgya cher legs par bstan du gsol/ de skad ces gsol pa dang / bcom ldan 'das kyis tshe dang ldan pa nye bar 'khor la 'di skad ces bka' stsal to/ /nye bar 'khor de'i phyir khyod kyis
139a3(dkon brtsegs): nyan thos kyi theg pa ba rnams kyi bslab pa ni sbyor ba gzhan dang / lhag pa'i bsam pa gzhan gyis yongs su dag pa yin par smros shig /theg pa chen po la yang dag par zhugs pa'i byang chub sems dpa'
139a4(dkon brtsegs): rnams kyi bslab pa yang sbyor ba gzhan dang lhag pa'i bsam pa yang gzhan gyis yongs su dag pa yin par smros shig / de ci'i phyir zhe na/ nye bar 'khor nyan thos kyi theg pa ba rnams kyi sbyor ba yang
139a5(dkon brtsegs): gzhan/ lhag pa'i bsam pa yang gzhan la/ theg pa chen po la yang dag par zhugs pa'i byang chub sems dpa' rnams kyi sbyor ba yang gzhan/ lhag pa'i bsam pa yang gzhan yin pa'i
139a6(dkon brtsegs): phyir ro/ /nye bar 'khor de la nyan thos kyi theg pa pa'i tshul khrims yongs su dag pa gang yin pa de ni theg pa chen po la yang dag par zhugs pa'i byang chub sems dpa'i tshul khrims yongs su
139a7(dkon brtsegs): ma dag pa nyid dang / shin du 'chal ba'i tshul khrims nyid yin la/ theg pa chen po la yang dag par zhugs pa'i byang chub sems dpa'i tshul khrims yongs su dag pa nyid gang yin pa de ni nyan thos kyi theg pa
139a8(dkon brtsegs): pa'i tshul khrims yongs su ma dag pa nyid dang / shin du 'chal ba'i tshul khrims nyid yin no/ /de ci'i phyir zhe na/ nye bar 'khor 'di la nyan thos kyi theg pa pa ni de'i skad cig tsam yang srid par skye ba len par
139b1(dkon brtsegs): mi byed do/ /de ni nyan thos kyi theg pa pa'i tshul khrims yongs su dag pa nyid yin la/ de ni theg pa chen po la yang dag par zhugs pa'i byang chub sems dpa'i tshul khrims yongs su ma dag pa nyid dang / shin
139b2(dkon brtsegs): du 'chal ba'i tshul khrims nyid yin pa'i phyir ro/ /nye bar 'khor theg pa chen po la yang dag par zhugs pa'i byang chub sems dpa'i tshul khrims yongs su dag pa nyid gang yin pa de ni nyan thos kyi theg pa
139b3(dkon brtsegs): pa'i tshul khrims yongs su ma dag pa nyid dang / shin du 'chal pa'i tshul khrims nyid du 'gyur ba gang zhe na/ nye bar 'khor 'di la theg pa chen po la yang dag par zhugs pa'i byang chub sems dpa' bskal
139b4(dkon brtsegs): p a tshad med grangs med par srid par skye ba len kyang sems yongs su mi skyo zhing yid yongs su mi skyo ba de ni theg pa chen po la yang dag par zhugs pa'i byang chub sems dpa'i tshul khrims yongs su dag pa
139b5(dkon brtsegs): nyid yin la/ de ni nyan thos kyi theg pa pa'i tshul khrims yongs su ma dag pa nyid dang / shin du 'chal pa'i tshul khrims nyid yin no/ /nye bar 'khor de lta bas na khyod kyis theg pa chen po la yang dag par zhugs
139b6(dkon brtsegs): pa'i byang chub sems dpa' rnams kyi bslab pa ni rjes su srung ba dang bcas pa yin par smros shig / nyan thos kyi theg pa pa rnams kyi bslab pa ni rjes su srung ba med pa yin par smros shig /theg pa chen po
139b7(dkon brtsegs): la yang dag par zhugs pa'i byang chub sems dpa' rnams kyi bslab pa ni bcos su yod pa yin par smros shig / nyan thos kyi theg pa pa rnams kyi bslab pa ni bcos su med pa yin par smros shig /theg pa
139b8(dkon brtsegs): chen po la yang dag par zhugs pa'i byang chub sems dpa' rnams kyi bslab pa ni ring du rjes su zhugs pa yin par smros shig / nyan thos kyi theg pa pa rnams kyi bslab pa ni mthar chags pa yin par smros shig /
140a1(dkon brtsegs): nye bar 'khor de la ji ltar na theg pa chen po la yang dag par zhugs pa'i byang chub sems dpa' rnams kyi bslab pa rjes su srung ba dang bcas pa yin la/ nyan thos kyi theg pa ba rnams kyi bslab pa rjes su srung ba
140a2(dkon brtsegs): med pa yin zhe na/ nye bar 'khor 'di la theg pa chen po la yang dag par zhugs pa'i byang chub sems dpas ni sems can gzhan dag dang / gang zag gzhan dag gi sems kyi rjes su 'jug par bya dgos
140a3(dkon brtsegs): la/ nyan thos kyi theg pa ba rnams la ni mi dgos te/ nye bar 'khor rnam grangs des na theg pa chen po la yang dag par zhugs pa'i byang chub sems dpa' rnams kyi bslab pa ni rjes su srung ba dang bcas pa
140a4(dkon brtsegs): yin la/ nyan thos kyi theg pa ba rnams kyi bslab pa ni rjes su srung ba med pa yin no/ /nye bar 'khor ji ltar na theg pa chen po la yang dag par zhugs pa'i byang chub sems dpa' rnams kyi bslab pa bcos
140a5(dkon brtsegs): su yod pa yin la/ nyan thos kyi theg pa pa rnams kyi bslab pa bcos su med pa yin zhe na/ nye bar 'khor 'di la theg pa chen po la yang dag par zhugs pa'i byang chub sems dpa' ni gal te/ snga dro'i dus kyi tshe/
140a6(dkon brtsegs): nyes pa byung la gung tshigs kyi dus kyi tshe thams cad mkhyen pa nyid kyi sems dang ma bral bas gnas par byed na theg pa chen po la yang dag par zhugs pa'i byang chub sems dpa'i tshul khrims kyi phung po yongs su ma gtugs pa kho na
140a7(dkon brtsegs): yin no/ /gal te gung tshigs kyi dus kyi tshe na nyes pa byung la phyi dro'i dus kyi tshe thams cad mkhyen pa nyid kyi sems dang ma bral bas gnas par byed na theg pa chen po la yang dag par zhugs pa'i byang chub sems dpa'i
140a8(dkon brtsegs): tshul khrims kyi phung po yongs su ma gtugs pa kho na yin no/ /gal te phyi dro'i dus kyi tshe na nyes pa byung ba la mtshan mo'i thun dang po la thams cad mkhyen pa nyid kyi sems dang ma bral bas gnas par
140b1(dkon brtsegs): byed na theg pa chen po la yang dag par zhugs pa'i byang chub sems dpa'i tshul khrims kyi phung po yongs su ma gtugs pa kho na yin no/ /gal te mtshan mo'i thun dang po la nyes pa byung la mtshan mo'i gung thun
140b2(dkon brtsegs): la thams cad mkhyen pa nyid kyi sems dang ma bral bas gnas par byed na theg pa chen po la yang dag par zhugs pa'i byang chub sems dpa'i tshul khrims kyi phung po yongs su ma gtugs pa kho na yin no/ /
140b3(dkon brtsegs): gal te mtshan mo'i gung thun la nyes pa byung la mtshan mo'i thun tha ma la thams cad mkhyen pa nyid kyi sems dang ma bral bas gnas par byed na theg pa chen po la yang dag par zhugs pa'i byang chub
140b4(dkon brtsegs): sems dpa'i tshul khrims kyi phung po yongs su ma gtugs pa kho na yin no/ /nye bar 'khor de ltar na theg pa chen po la yang dag par zhugs pa'i byang chub sems dpa' rnams kyi bslab pa ni bcos su yod
140b5(dkon brtsegs): pa yin te/ de la ni byang chub sems dpas 'gyod pa'i kun nas ldang ba ha cang bskyed par mi bya zhing ha cang yid la gcags par yang mi bya'o/ /nye bar 'khor de la nyan thos kyi theg pa pa yang dang yang du nyes pa byung na ni
140b6(dkon brtsegs): nyan thos kyi theg pa pa'i tshul khrims kyi phung po nyams pa dang / rab tu nyams pa dang / yongs su gtugs pa yin par rig par bya'o/ /de ci'i phyir zhe na/ nyan thos kyi theg pa pas ni nyon mongs pa thams cad spang
140b7(dkon brtsegs): ba'i phyir mgo dang gos la me 'bar ba lta bur bya dgos pa'i phyir te/ de ltar na nyan thos kyi theg pa pa lhag pa'i bsam pas yongs su mya ngan las 'das par 'dod pa rnams kyi bslab pa ni bcos su med pa yin no/ /
140b8(dkon brtsegs): nye bar 'khor ji ltar na theg pa chen po la yang dag par zhugs pa'i byang chub sems dpa' rnams kyi bslab pa ring du rjes su zhugs pa yin la/ nyan thos kyi theg pa pa rnams kyi bslab pa mthar chags pa
141a1(dkon brtsegs): yin zhe na/ nye bar 'khor 'di la gal te theg pa chen po la yang dag par zhugs pa'i byang chub sems dpas bskal pa gang gA'i klung gi bye ma snyed du 'dod pa'i yon tan lnga dag gis rtse ba dang / dga'
141a2(dkon brtsegs): ba dang / dga' mgur spyad pa byas kyang byang chub kyi sems mi gtong na theg pa chen po la yang dag par zhugs pa'i byang chub sems dpa'i bslab pa yongs su ma gtugs pa kho na yin par rig par bya'o/ /
141a3(dkon brtsegs): de ci'i phyir zhe na/ nye bar 'khor theg pa chen po la yang dag par zhugs pa'i byang chub sems dpa' byang chub kyi sems de nyid kyis legs par yongs su zin pa ni rmi lam na yang nyon mongs pa rnams
141a4(dkon brtsegs): kyis kun du reg par mi 'gyur ba'i dus kyang yod/ skabs kyang yod par 'gyur ba dang / nye bar 'khor yang theg pa chen po la yang dag par zhugs pa'i byang chub sems dpa' ni srid pa gcig gis nyon mongs pa thams
141a5(dkon brtsegs): cad zad par mi bya ste/ byang chub sems dpa' dge ba'i rtsa ba yongs su smin pa rnams kyi nyon mongs pa dag ni rim gyis zad par 'gyur ba dang / nyan thos kyi theg pa pa dge ba'i rtsa ba yongs su ma smin pa mgo dang gos
141a6(dkon brtsegs): la me 'bar ba lta bur byed pas ni de'i skad cig tsam yang srid par skye ba bskyed par mi bya ba'i phyir te/ nye bar 'khor de ltar na theg pa chen po la yang dag par zhugs pa'i byang chub sems dpa' rnams kyi
141a7(dkon brtsegs): bslab pa ni ring du rjes su zhugs pa yin la/ nyan thos kyi theg pa pa rnams kyi bslab pa ni mthar chags pa yin no/ /nye bar 'khor de lta bas na khyod kyis theg pa chen po la yang dag par zhugs pa'i
141a8(dkon brtsegs): byang chub sems dpa' rnams kyi bslab pa ni rjes su srung ba dang bcas pa dang / bcos su yod pa dang / ring du rjes su zhugs pa yin par smros shig /nyan thos kyi theg pa pa rnams kyi bslab pa ni
141b1(dkon brtsegs): rjes su srung ba med pa dang / bcos su med pa dang / mthar chags pa yin par smros shig /de ci'i phyir zhe na/ nye bar 'khor bla na med pa yang dag par rdzogs pa'i byang chub ni tshogs chen po dang ldan pa yin
141b2(dkon brtsegs): pas na theg pa chen po la yang dag par zhugs pa'i byang chub sems dpa' gcig tu skyo bas ni bskal pa tshad med grangs med pa yang mtshams sbyor zhing 'khor bar sla ba ma yin pa'i phyir te/ nye bar 'khor de bzhin
141b3(dkon brtsegs): gshegs pa dgra bcom pa yang dag par rdzogs pa'i sangs rgyas kyis don gyi dbang de gzigs pas na theg pa chen po la yang dag par zhugs pa'i byang chub sems dpa' rnams la gcig tu skyo ba'i gtam mi gsung / gcig tu 'dod chags dang bral ba'i gtam mi gsung /
141b4(dkon brtsegs): gcig tu yid 'byung ba'i gtam mi gsung bar dga' ba dang mchog tu dga' ba dang ldan pa'i gtam gsung ngo / /zab pa dang / kun nas nyon mongs pa can
141b5(dkon brtsegs): ma yin pa dang / phra ba dang / brtags pa dang / 'gyod pa med pa dang / kun nas ldang ba med pa'i gtam gsung ngo / /thogs pa med pa dang / sgrib pa med pa dang / stong pa nyid kyi gtam gsung ste/ de dag gi gtam
141b6(dkon brtsegs): de dag thos nas mngon par dga' zhing 'khor bas yongs su mi skyo ba dang / bla na med pa yang dag par rdzogs pa'i byang chub chags pa med pa yang yongs su rdzogs par byed do/ /de nas bcom ldan 'das la tshe dang ldan pa
141b7(dkon brtsegs): nye bar 'khor gyis 'di skad ces gsol to/ /bcom ldan 'das nongs pa gang lags pa de dag las kha cig ni 'dod chags dang mtshungs par ldan pa lags/ kha cig ni zhe sdang dang mtshungs par ldan pa lags/
141b8(dkon brtsegs): kha cig ni gti mug dang mtshungs par ldan pa lags na/ bcom ldan 'das de dag las ci 'dod chags dang mtshungs par ldan pa 'am/ 'on te zhe sdang dang mtshungs par ldan pa 'am/ 'on te gti mug dang mtshungs
142a1(dkon brtsegs): par ldan pa 'am/ gang zhig theg pa chen po la yang dag par zhugs pa'i byang chub sems dpa'i nongs pa shin du lci bar 'gyur ba lags/ de skad ces gsol pa dang / bcom ldan 'das kyis tshe dang ldan
142a2(dkon brtsegs): pa nye bar 'khor la 'di skad ces bka' stsal to/ /nye bar 'khor gal te theg pa chen po la yang dag par zhugs pa'i byang chub sems dpa' la 'dod chags dang mtshungs par ldan pa'i nyes pa bskal pa gang
142a3(dkon brtsegs): gA'i klung gi bye ma snyed du byung bar gyur la/ zhe sdang dang mtshungs par ldan pa'i nyes pa gang yin pa ni gcig cig byung bar gyur na yang byang chub sems dpa'i theg pa tshad mar byas na zhe sdang dang mtshungs par
142a4(dkon brtsegs): ldan pa'i nyes pa gang yin pa de ni 'dod chags dang mtshungs par ldan pa'i nyes pa de dag pas ches nyes pa lci bar 'gyur ro/ /de ci'i phyir zhe na/ nye bar 'khor zhe sdang ni sems can yongs su gtong bar 'gyur ba
142a5(dkon brtsegs): yin la/ 'dod chags ni sems can sdud par 'gyur ba yin te/ nye bar 'khor de la sems can sdud par 'gyur ba'i nyon mongs pa gang yin pa de la ni byang chub sems dpa'i sgyu bag dang 'jigs pa med la/ sems
142a6(dkon brtsegs): can yongs su gtong bar 'gyur ba'i nyon mongs pa gang yin pa de la ni byang chub sems dpa'i sgyu bag dang 'jigs pa yod pa'i phyir ro/ /nye bar 'khor yang de bzhin gshegs pas 'dod chags ni 'bral ba bul la
142a7(dkon brtsegs): kha na ma tho ba dang / bcas pa chung ba dang / zhe sdang ni 'bral ba myur la kha na ma tho ba dang bcas pa che ba dang / gti mug ni 'bral ba bul la kha na ma tho ba dang bcas pa che bar gsungs pa gang yin pa de la/ nye bar
142a8(dkon brtsegs): 'khor 'bral ba bul la kha na ma tho ba dang bcas pa chung ba gang yin pa de ni byang chub sems dpa'i nyon mongs pa ma yin par blta'o/ /'bral ba myur la kha na ma tho ba dang bcas pa che ba gang yin pa de ni byang chub
142b1(dkon brtsegs): sems dpa'i nyon mongs pa yin pas rmi lam na yang 'dod par mi bya'o/ /nye bar 'khor de lta bas na khyod kyis byang chub sems dpa' rnams kyi 'dod chags dang mtshungs par ldan pa'i nyes pa gang dag yin pa de dag la ni byang chub sems dpa'i sgyu bag dang nyes pa med pas de dag
142b2(dkon brtsegs): thams cad ni nyes pa ma yin par smros shig / zhe sdang dang mtshungs par ldan pa'i nyes pa gang dag yin pa de dag la ni byang chub sems dpa'i sgyu bag dang nyes pa yod pas de dag thams cad ni nyes pa yin par smros shig /nye bar 'khor de la byang chub sems dpa' gang
142b3(dkon brtsegs): dag thabs la mi mkhas pa de dag ni 'dod chags dang mtshungs par ldan pa'i nyes pa dag gis 'jigs par byed la/ zhe sdang dang mtshungs par ldan pa dag gis ni 'jigs par mi byed do/ /byang chub sems dpa' gang dag thabs la mkhas pa de dag ni zhe sdang dang mtshungs
142b4(dkon brtsegs): par ldan pa'i nyes pa dag gis 'jigs par byed la 'dod chags dang mtshungs par ldan pa dag gis ni 'jigs par mi byed do/ /de nas 'jam dpal gzhon nur gyur ba 'khor de nyid du 'dus par gyur te/ 'dug pa des bcom ldan 'das la 'di skad ces gsol
142b5(dkon brtsegs): to/ /bcom ldan 'das shin du dul ba'i chos thams cad la 'dul ba pa ci zhig mchis/ de skad ces gsol pa dang / bcom ldan 'das kyis 'jam dpal gzhon nur gyur ba la 'di skad ces bka' stsal to/ /'jam dpal gal te byis pa so so'i skye bo
142b6(dkon brtsegs): rnams kyi chos thams cad shin du dul bar shes na ni de bzhin gshegs pa yang yang dang yang du 'dul ba 'cha' bar mi mdzad pa zhig na/ gang gi phyir sems can rnams kyis mi shes pa de'i phyir de bzhin gshegs pa yang chos thams cad shin du dul ba
142b7(dkon brtsegs): rtogs par bya ba'i phyir rim gyis bya ba'i 'dul ba 'cha' bar mdzad do/ /de nas bcom ldan 'das la tshe dang ldan pa nye bar 'khor gyis 'di skad ces gsol to/ /bcom ldan 'das 'jam dpal gzhon nur gyur ba 'di 'dul ba rnam par gtan la dbab pa bstan
142b8(dkon brtsegs): pa bshad pa 'di la ci yang mi ston lags na/ bcom ldan 'das de'i slad du bcom ldan 'das kyis 'jam dpal gzhon nur gyur ba 'di bstan pa 'ga' zhig legs par ston par mdzad du gsol/ de nas bcom ldan 'das kyis 'jam dpal gzhon nur gyur ba la 'di skad
143a1(dkon brtsegs): ces bka' stsal to/ /'jam dpal dge slong nye bar 'khor 'di 'dul ba la mkhas pa nyan par 'dod kyis shin du dul ba las rtsoms te khyod slobs par gyis shig /de nas 'jam dpal gzhon nur gyur bas tshe dang ldan pa nye bar 'khor la 'di skad
143a2(dkon brtsegs): ces smras so/ /btsun pa nye bar 'khor chos thams cad ni shin du dul ba te/ rang gi sems gdul ba'i phyir shin du dul ba kun du ston to/ /chos thams cad ni kun nas nyon mongs pa can ma yin pa ste bdag mi dmigs pa'i phyir 'gyod pa 'dul ba kun du ston to/ /
143a3(dkon brtsegs): chos thams cad ni phyin ci ma log pa ste/ rang bzhin gyis yongs su dag pa'i phyir shin du dul ba kun du ston to/ /chos thams cad ni de bzhin nyid kyi mtha'i sgo yin te/ bslab pa la rlom sems med par bya ba'i phyir bslab pa yongs su dag pa kun du ston
143a4(dkon brtsegs): to/ /chos thams cad ni rnam par mi rtog pa dang / blang ba med pa dang / dor ba med pa ste bsam gyis mi khyab pas chags pa med pa nyid kun du ston to/ /chos thams cad ni chags pa med pa dang / gnas pa med pa ste/ yun ring du mi gnas pa'i
143a5(dkon brtsegs): phyir 'gro ba thams cad yongs su dag pa kun du ston to/ /chos thams cad ni nam mkha'i mtha' la gnas pa ste/ dngos po dang bral ba'i phyir rang bzhin med pa nyid kun du ston to/ /chos thams cad ni tha dad du bya ba med par gyur ba ste/ sngon gyis mtha'
143a6(dkon brtsegs): dang phyi ma'i mtha' dang da ltar byung ba mi dmigs pa'i phyir dus gsum mnyam pa nyid kun du ston to/ /chos thams cad ni gdags pa dang bral ba ste/ sems mnyam pa nyid du spyod pa'i phyir the tshom spang ba kun tu ston to/ /btsun pa nye bar 'khor de ni
143a7(dkon brtsegs): sangs rgyas bcom ldan 'das rnams kyis rjes su rtogs pa chos kyi dbyings shin du dul ba yin te/ rigs kyi bu dang / rigs kyi bu mo gang dag chos nyid 'di la mnos pa de dag ni de bzhin gshegs pa'i bslab pa las ring du gyur ba yin no/ /
143a8(dkon brtsegs): de nas bcom ldan 'das la tshe dang ldan par nye bar 'khor gyis 'di skad ces gsol to/ /bcom ldan 'das 'jam dpal gzhon nur gyur ba ni gang dang gang ston pa de dag thams cad bsam gyis mi khyab pa kho na las brtsams te ston lags so/ /
143b1(dkon brtsegs): de skad ces gsol ba dang / bcom ldan 'das kyis tshe dang ldan pa nye bar 'khor la 'di skad ces bka' stsal to/ /nye bar 'khor 'jam dpal gzhon nur gyur ba'i chos ston pa ni rnam par grol ba'i rgyu 'thun pa yin te/ bsam gyis mi khyab pa nyid la ma brten par
143b2(dkon brtsegs): rnam par grol ba med pas na/ de'i phyir 'jam dpal gzhon nur gyur ba ni rnam par rtog pa thams cad dang bral ba dang / sems pa la mos pa lhag pa'i nga rgyal can rnams kyi lhag pa'i nga rgyal med par bya ba'i phyir chos ston to/ /de nas bcom ldan 'das la
143b3(dkon brtsegs): tshe dang ldan pa nye bar 'khor gyis 'di skad ces gsol to/ /bcom ldan 'das dge slong sems gang dang / mtshungs par ldan na lhag pa'i nga rgyal can lags/ de skad ces gsol pa dang / bcom ldan 'das kyis tshe dang ldan pa nye bar 'khor la 'di skad ces bka' stsal to/ /
143b4(dkon brtsegs): nye bar 'khor 'di la dge slong gal te 'dod chags spang bar sems na lhag pa'i nga rgyal la spyod pa yin no/ /gal te zhe sdang spang ba dang / gti mug spang bar sems na lhag pa'i nga rgyal la spyod pa yin no/ /gal te 'dod chags kyi chos kyang gzhan la sangs rgyas kyi
143b5(dkon brtsegs): chos kyang gzhan no zhes de snyam du sems na lhag pa'i nga rgyal la spyod pa yin no/ /gal te zhe sdang gi chos kyang gzhan la sangs rgyas kyi chos kyang gzhan pa dang / gti mug gi chos kyang gzhan la sangs rgyas kyi chos kyang gzhan no zhes de snyam du sems
143b6(dkon brtsegs): na lhag pa'i nga rgyal la spyod pa yin no/ /gal te dga' ba la sems na lhag pa'i nga rgyal la spyod pa yin no/ /bya ba la sems na lhag pa'i nga rgyal la spyod pa yin no/ /rnam par grol ba la sems na lhag pa'i nga rgyal la spyod pa yin no/ /stong pa nyid la sems
143b7(dkon brtsegs): na lhag pa'i nga rgyal la spyod pa yin no/ /mtshan ma med pa la sems na lhag pa'i nga rgyal la spyod pa yin no/ /smon pa med pa la sems na lhag pa'i nga rgyal la spyod pa yin no/ /mngon par 'du bya ba med pa la sems na lhag pa'i nga rgyal la spyod pa yin no/ /
143b8(dkon brtsegs): skye ba med pa la sems na lhag pa'i nga rgyal la spyod pa yin no/ /dngos po med pa la sems na lhag pa'i nga rgyal la spyod pa yin no/ /gal te chos rnams yod do snyam du sems na lhag pa'i nga rgyal la spyod pa yin no/ /chos thams cad ni mi rtag go snyam du
144a1(dkon brtsegs): sems na lhag pa'i nga rgyal la spyod pa yin no/ /chos thams cad la stong pa la yang bya ba ci yod ces de snyam du sems na lhag pa'i nga rgyal la spyod pa yin te/ de ni nyan thos kyi theg pa pa'i lhag pa'i nga rgyal yin no/ /de la byang chub sems dpa'i theg pa pa'i
144a2(dkon brtsegs): lhag pa'i nga rgyal gang zhe na/ gal te bdag gis thams cad las khyad par du 'phags pa sangs rgyas kyi ye shes la sems bskyed do zhes de snyam du sems na lhag pa'i nga rgyal la spyod pa yin no/ /gal te pha rol du phyin pa drug la spyad par bya'o zhes de snyam du sems
144a3(dkon brtsegs): na lhag pa'i nga rgyal la spyod pa yin no/ /gal te shes rab kyi pha rol tu phyin pa la nges par 'byung ba yin par sems te/ de snyam sems na lhag pa'i nga rgyal la spyod pa yin no/ /gal te 'di ni zab pa'o/ /'di ni zab pa ma yin no/ /zhes de snyam sems na lhag pa'i nga rgyal la
144a4(dkon brtsegs): spyod pa yin no/ /gal te 'dis ni rnam par dag par 'gyur la 'dis ni rnam par dag par mi 'gyur ro/ /zhes de snyam sems na lhag pa'i nga rgyal la spyod pa yin no/ /gal te 'di dag ni sangs rgyas kyi chos so/ /'di dag ni rang sangs rgyas kyi chos so/ /'di dag ni nyan thos
144a5(dkon brtsegs): kyi chos so zhes de snyam sems na lhag pa'i nga rgyal la spyod pa yin no/ /gal te 'di ni rigs so/ /'di ni mi rigs so/ /zhes de snyam sems na lhag pa'i nga rgyal la spyod pa yin no/ /gal te 'di ni kun nas nyon mongs pa can yin no/ /'di ni kun nas nyon mongs
144a6(dkon brtsegs): pa can ma yin no/ /zhes de snyam sems na lhag pa'i nga rgyal la spyod pa yin no/ /gal te 'di ni lam yin no/ /'di ni lam ma yin no/ /zhes de snyam sems na lhag pa'i nga rgyal la spyod pa yin no/ /gal te myur du bla na med pa yang dag par rdzogs pa'i byang
144a7(dkon brtsegs): chub mngon par rdzogs par 'tshang rgya bar bya'o/ /zhes de snyam sems na lhag pa'i nga rgyal la spyod pa yin no/ /gal te chos thams cad ni bsam gyis mi khyab pa yin pas 'di la bsam par bya ba med do/ /zhes de snyams sems na
144a8(dkon brtsegs): lhag pa'i nga rgyal la spyod pa yin no/ /gal te bla na med pa yang dag par rdzogs pa'i byang chub ni bsam gyis mi khyab pa yin pas bsam par bya ba ci yang med do/ /zhes de snyam sems na dmigs pa chen po yin te/ de ni
144b1(dkon brtsegs): byang chub sems dpa'i theg pa pa'i lhag pa'i nga rgyal yin no/ /de skad ces bka' stsal pa dang / bcom ldan 'das la tshe dang ldan pa nye bar 'khor gyis 'di skad ces gsol to/ /bcom ldan 'das ji tsam gyis na/ dge slong
144b2(dkon brtsegs): lhag pa'i nga rgyal ma mchis pa lags/ de skad ces gsol pa dang / bcom ldan 'das kyis tshe dang ldan pa nye bar 'khor la 'di skad ces bka' stsal to/ /nye bar 'khor dge slong gang thams cad mkhyen pa'i ye shes kyi rgyu
144b3(dkon brtsegs): 'thun pa/ bsam gyis mi khyab pa nyid la mngon par zhen par mi byed na de ni shin du lhag pa'i nga rgyal med pa yin no/ /de nas bcom ldan 'das bsam gyis mi khyab pa 'di nyid rgya cher ston cing de'i tshe tshigs
144b4(dkon brtsegs): su bcad pa 'di dag bka' stsal to/ /gang dag bsam yas chos rnams 'di shes pa'i/ /mi rnams de dag rtag tu bde ba yin/ /chos dang chos min rnam rtog med pa ste/ /thams cad sems kyi spros pas phye ba
144b5(dkon brtsegs): yin/ /thams cad bsam yas thams cad byung min bas/ /dngos dang dngos med shes pa rnam par shig /byis pa gang dag sems kyi dbang song ba/ /de dag srid pa bye ba brgyar sdug bsngal/ /dge
144b6(dkon brtsegs): slong gang dag bsam yas yod min pa'i/ /sangs rgyas mi mchog de sems tshul bzhin min/ /rtog pa'i dbang gis sangs rgyas rnam par brtags/ /rtog pa de yang nam yang byung ma yin/ /gang dag chos rnams
144b7(dkon brtsegs): stong la sems byed pa'i/ /byis pa de dag lam ngan zhugs pa yin/ /chos rnams stong pa yi ges brjod pa ni/ /de dag yi ge med par yi ges bstan/ /gang dag zhi zhing rab zhi'i chos sems pa'i/ /
144b8(dkon brtsegs): sems pa de yang nam yang byung ma yin/ /spros kun sems kyi rnam par rtog yin te/ /de phyir chos rnams bsam yas rtogs par gyis/ /chos 'di thams cad sems med sems
145a1(dkon brtsegs): pa med/ /ji srid mi sems de srid stong pa yin/ /mi gang stong la sems par byed 'dod pa/ /bsam yas kun la phyir zhing sems pa yin/ /mig ni thams cad ldan na mthong
145a2(dkon brtsegs): 'gyur te/ /mig gis gzugs rnams mthong ba gang yin pa'ang / /mtshan mo rkyen rnams med na mthong mi 'gyur/ /de phyir ldan dang bral ba rnam rtog yin/ /mig ni snang las brten te
145a3(dkon brtsegs): yid 'ong dang / /yid du mi 'ong sna tshogs gzugs mthong bas/ /de ltar ldan las brten te mthong bas na/ /de phyir mig gis nam yang mthong ba med/ /yid du 'ong ba'i sgra grag gang yin pa/ /
145a4(dkon brtsegs): de yang nam yang nang du zhugs pa med/ /der 'gro dmigs su yod pa ma yin te/ /rtog pa'i dbang gis sgra rnams byung ba yin/ /chos rnams 'di dag yi ge sgra skad kyis/ /grangs dang tha snyad
145a5(dkon brtsegs): gdags par bstan pa yin/ /chos dang chos min nam yang yod min yang / /skye bo byis pa rnams la de mi snang / /sbyin pa'i bsngags pa 'jig rten ngas brjod kyang / /ser sna'i chos de'ang dmigs
145a6(dkon brtsegs): su yod ma yin/ /de ltar rgyal ba'i chos rnams bsam yas te/ /de yang dmigs med de yang mthong ba med/ /tshul khrims bya ba dag pa ngas bshad kyang / /'chal ba'i tshul khrims mkha' la lag pa
145a7(dkon brtsegs): bzhin/ /tshul khrims ngan pa thams cad mkha' 'dra ste/ /gang dag tshul bzang de yang de dang 'dra/ /bzod pa gya nom nga yis bshad byas kyang / /de yi rang bzhin nam yang mthong ba med/ /'di na chos
145a8(dkon brtsegs): 'ga' 'ang 'khrug pa yod min yang / /bzod pa de yang rgyal bas rab tu bshad/ /nyin mtshan bag yod bya phyir nga yis ni/ /mi nyal dam pa bsngags pa brjod byas te/ /bskal pa brgya snyed brtson 'grus bskyed
145b1(dkon brtsegs): byas kyang / /'phel bar mi 'gyur zad pa yod ma yin/ /bsam gtan rnam thar ting 'dzin gya nom pa'i/ /ji bzhin sgo dag 'gro la bstan byas te/ /'di la chos 'ga' 'ang zad pa yod min yang / /de
145b2(dkon brtsegs): dag cha shas phye ste rab tu bstan/ /shes rab chos rnams shes par gyis shig ces/ /shes rab lhag mthong blo gros ngas bstan kyang / /rang bzhin rang bzhin med pa nam du yang / /shes par mi
145b3(dkon brtsegs): nus de yang nges par bstan/ /rab dben chog shes sbyangs la dga' gyis shes/ /dka' thub ngan pa 'jig rten ngas bshad kyang / /chos shes yongs su mi 'thob gang yin pa/ /chos de 'di na dmigs
145b4(dkon brtsegs): su yod ma yin/ /sems dmyal 'jigs pa nga yis bstan byas te/ /sems can stong phrag du ma skyo byas kyang / /gang dag shi 'phos ngan song drag 'gro ba'i/ /'gro ba de dag nam yang yod ma yin/ /
145b5(dkon brtsegs): gang dag ral gri mda' chen mtshon 'byin pa'i/ /gnod pa byed pa yod pa ma yin te/ /rtog pa'i dbang gis ngan song de dag na/ /lus la 'bab mthong de na mtshon cha med/ /sna tshogs yid dga' me tog kha bye
145b6(dkon brtsegs): zhing / /gser gyi khang mchog 'bar ba yid 'ong ba/ /'di na de la'ang byed pa 'ga' med de/ /de dag rtog pa'i dbang gis gzhag pa yin/ /rtog pa'i dbang gis 'jig rten rnams brtags te/ /'du shes
145b7(dkon brtsegs): 'dzin pas byis pa rnam par phye/ /'dzin dang 'dzin med de yang 'byung min te/ /yongs su rtog pa sgyu ma smig rgyu bzhin/ /'gro don byang chub phyir ni sems bskyed ces/ /spyod mchog khyad par 'phags pa
145b8(dkon brtsegs): bstan byas kyang / /byang chub nam yang dmigs su yod min te/ /'dod pa gang yin de yang yod ma yin/ /sems ni rang bzhin 'od gsal rnam dag cing / /rdul med rdul bral dri ma med par gsungs/ /
146a1(dkon brtsegs): byis pa yod pa min la rnam rtog pa/ /chags 'gyur sdang bar 'gyur zhing rmongs par 'gyur/ /mnyam bzhag gya nom chos ni thob gyur na/ /'dod chags yod min sdang med rmongs pa'ang med/ /
146a2(dkon brtsegs): 'dod chags bral zhing rnam par grol ba'i chos/ /kun gzhir ma gyur mya ngan 'das pa 'thob/ /mkha' 'dra'i chos rnams 'di dag shes gyur na/ /zhing brgya rnams su thogs med 'gro 'gyur zhing / /de dag
146a3(dkon brtsegs): yid kyang chags pa med 'gyur bas/ /de phyir thogs med lam ni bskyed par gyis/ /bskal pa brgya phrag mang por spyad byas shing / /sems can brgya phrag mtha' yas grol byas kyang / /nam yang sems can
146a4(dkon brtsegs): dmigs su yod min zhing / /zad pa'ang yod min mtha' yas gyur pa'ang med/ /ji ltar sgyu ma mkhan gyis 'jig rten na/ /sems can brgya phrag mang po sprul byas te/ /sprul pa de dag thams cad bsad
146a5(dkon brtsegs): gyur kyang / /sgyu ma de dag bsad pa yod min ltar/ /'gro ba 'di kun sgyu ma'i rang bzhin te/ /'di la mtha' ni nam yang dmigs su med/ /gang dag de ltar mtha' yas mos byas pa/ /de dag 'jig rten na ni
146a6(dkon brtsegs): tshor ba med/ /gang dag rang bzhin med chos 'di shes pa/ /dpa' bo de dag 'jig rten mya ngan 'das/ /'dod pa'i yon tan spyod kyang chags med cing / /chags pa rnams spangs sems can 'dul bar byed/ /
146a7(dkon brtsegs): 'di na sems can 'ga' med srog med kyang / /mi dbang rnams ni sems can phan pa mdzad/ /sems can yod ma yin yang don mdzad pa/ /de dag rnams kyi de ni dka' ba che/ /ji ltar chang ba bcangs te
146a8(dkon brtsegs): byis pa la/ /ston cing lag tu yod ces brjod byas nas/ /de yis chang ba stong ba mthong nas ni/ /byis pa de ni cho nges ngu ba ltar/ /de bzhin sangs rgyas bsam gyis mi khyab pa/ /sems can tshul la
146b1(dkon brtsegs): mkhas shing mkhyen pa rnams/ /chos rnams 'di dag gsob gsog mkhyen gyur nas/ /'jig rten dag la dngos po bstan pa ston/ /shin tu dga' ba'i bstan pa 'di la ni/ /khyim pa'i rtags
146b2(dkon brtsegs): spangs rab tu byung gyis la/ /'bras bu yod pa'i mchog tu 'gyur gyis shes/ /thugs rje can gyis de skad bstan pa'ang mdzad/ /khyim pa'i rtags spangs rab tu byung gyur nas/ /'bras bu thams
146b3(dkon brtsegs): cad 'thob par 'gyur yang ni/ /chos kyi rang bzhin dag la gzhal byas na/ /'bras bu kun med 'bras bu thob pa'ang med/ /'on kyang 'bras bu thob pa thob gyur pa/ /kye ma mi mchog thugs rje ldan
146b4(dkon brtsegs): pa yi/ /rgyal ba rigs pa shin tu legs bshad ces/ /de dag ngo mtshar che ba skye bar 'gyur/ /de ltar zhi ba'i chos rnams de dag la/ /'di dag dbang po bsam gtan rnam thar dang / /stobs dang byang chub
146b5(dkon brtsegs): yan lag zhi ba zhes/ /ming dang tshig stong snyed kyis bstan pa mdzad/ /dbang po 'ga' yang ma skyes stobs kyang min/ /byang chub yan lag zhi ba'ang ma bskyed de/ /chos 'di gzugs can ma yin
146b6(dkon brtsegs): gzugs med kyang / /'jig rten dag la shes pa'i stobs kyis bshad/ /'gro ba rnams la thob pa ngas bshad pa/ /de kun mtshan ma rnam par spangs pa yin/ /'di na gang dag bdag gis thob
146b7(dkon brtsegs): sems pa/ /de ni ma thob thob par rlom sems byed/ /'jig rten dag na gang la dngos med pa/ /de la thob pa 'ga' yang yod ma yin/ /thob dang thob med 'gro la bstan mdzad pa/ /gang gis de
146b8(dkon brtsegs): ltar shes des thob pa yin/ /kun las khyad zhugs 'bras bu thob pa yin/ /sems can de ngas sems can med par bstan/ /de la sems can nam yang dmigs med de/ /sems can med na
147a1(dkon brtsegs): gang gis 'thob par 'gyur/ /zhing dngos gang la sa bon yod min pa/ /de la myu gu skye ba med pa ltar/ /de bzhin sems can nam yang dmigs med na/ /sems can med la 'thob
147a2(dkon brtsegs): pa ga la yod/ /sems can 'di kun mya ngan 'das pa ste/ /'di la rtsa ba nam yang dmigs su med/ /gang zhig chos tshul 'di la mos gyur pa/ /de ngas lhag med mya ngan 'das par bstan/ /sangs
147a3(dkon brtsegs): rgyas brgya mang yang dag 'das gyur pa/ /de dag gis kyang sems can kun ma btul/ /gal te sems can 'ga' 'dir byung gyur na/ /de dag nam yang mya ngan 'da' mi 'gyur/ /de ltar lam 'di sgrib
147a4(dkon brtsegs): pa yod min te/ /de la nam yang chags pa yod ma yin/ /gang dag chos nyid 'di la mos gyur pa/ /de dag yid ni srid la chags mi 'gyur/ /bcom ldan 'das kyis tshigs su bcad pa bsgrub pa bstan
147a5(dkon brtsegs): pa 'di bshad pa na dge slong lhag pa'i nga rgyal can nyis brgya len pa med par zag pa rnams las sems rnam par grol lo/ /byang chub sems dpa' drug khris ni mi skye ba'i chos la bzod pa thob par gyur to/ /
147a6(dkon brtsegs): de nas bcom ldan 'das la tshe dang ldan pa nye bar 'khor gyis 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis
147a7(dkon brtsegs): bka' stsal pa/ nye bar 'khor de'i phyir khyod kyis chos kyi rnam grangs 'di 'dul ba rnam par gtan la dbab pa zhes bya bar zung shig /sems can thams cad yang dag par 'joms pa zhes bya bar yang zung shig /
147a8(dkon brtsegs): bcom ldan 'das kyis de skad ces bka' stsal nas/ /tshe dang ldan pa nye bar 'khor dang / 'jam dpal gzhon nur gyur ba dang / byang chub sems dpa' de dag dang / dge slong de dag dang / thams cad dang ldan
147b1(dkon brtsegs): pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog
147b2(dkon brtsegs): brtsegs pa chen po'i chos kyi rnam grangs le'u stong phrag brgya pa las 'dul ba rnam par gtan la dbab pa nye bar 'khor gyis zhus pa zhes bya ba'i le'u ste nyi shu rtsa bzhi pa rdzogs so/ / //rgya gar gyi mkhan
147b3(dkon brtsegs): po dzi na mi tra dang / pra dz+nyA barma dang / su ren dra bo d+hi dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa/ /'phags pa dkon mchog brtsegs pa chen po'i
147b4(dkon brtsegs): chos kyi rnam grangs le'u stong phrag brgya pa las le'u nyi shu rtsa lnga pa ste lhag pa'i bsam pa bskul ba/ bam po dang po/ rgya gar skad du/ Ar+ya a d+h+yA sha ya san tso da na nA ma ma
147b5(dkon brtsegs): hA yA na sU tra/ bod skad du/ 'phags pa lhag pa'i bsam pa bskul ba zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis
147b6(dkon brtsegs): thos pa dus gcig na/ bcom ldan 'das bA rA Na sI na drang srong lhung ba ri dgas kyi nags na/ dge slong stong tham pa'i dge slong gi dge 'dun chen po dang / byang chub sems dpa' lnga brgya phal cher dge ba'i rtsa ba
147b7(dkon brtsegs): yongs su smin pa/ las kyi sgrib pa bsal ba sha stag dang thabs gcig tu bzhugs te/ de'i tshe de na byang chub sems dpa' kha cig 'du 'dzi la dga' bar gnas shing gnyid la dga' ba dang / las la dga'
147b8(dkon brtsegs): ba dang / smra ba la dga' ba dang / spros pa la dga' ba dang / spag pas spags par gyur ba dang / rigs pa med pa dang / mi brtson pa dang / le lo can dang / brtson 'grus dman pa dang / sbyor ba btang bar gnas
148a1(dkon brtsegs): te/ byang chub sems dpa' sems dpa' chen po byams pas byang chub sems dpa' de dag yon tan ma yin pa'i spyod pa 'di lta bu dang ldan par mthong ngo / /de nas byang chub sems
148a2(dkon brtsegs): dpa' sems dpa' chen po byams pa 'di snyam du sems te/ kye ma byang chub sems dpa' 'di dag ni byang chub kyi yan lag yongs su rdzogs par bya ba las yongs su nyams kyis bdag gis byang
148a3(dkon brtsegs): chub sems dpa' 'di dag bskul bar bya/ dran par bya gor ma chag go snyam mo/ /de nas byang chub sems dpa' sems dpa' chen po byams pa phyem red kyi nus kyi tshe nang du yang dag par 'jog las langs nas
148a4(dkon brtsegs): byang chub sems dpa' de dag ga la ba der song ste/ phyin nas byang chub sems dpa' sems dpa' chen po de dag dang lhan cig tu yang dag par mgu bar bya ba dang / yang dag par dga' bar bya ba'i gtam
148a5(dkon brtsegs): rnam pa sna tshogs byas nas byang chub sems dpa' de dag la 'di skad ces smras so/ /ci rigs kyi bu dag khyed dge ba'i chos rnams kyis 'phel ba 'am/ yongs su nyams par ma gyur tam/ de dag gis smras pa/ tshe
148a6(dkon brtsegs): dang ldan pa byams pa bdag cag ni dge ba'i chos rnams las yongs su nyams te 'phel bar ma gyur to/ /bdag cag de bzhin gshegs par 'gyur ram mi 'gyur snyam pa'i the tshom gyis kyang bdag cag gi
148a7(dkon brtsegs): sems kun nas dkris shing 'dug go/ /bdag cag log pa ltung ba'i chos can yin nam/ log par ltung ba'i chos can ma yin zhig gu snyam pa'i 'gyod pas kyang bdag cag gi sems kun nas
148a8(dkon brtsegs): dkris shing 'dug ste/ bdag cag ni dge ba'i chos rnams la yang 'dun pa mi skye'o/ /de skad ces smras pa dang / byang chub sems dpa' sems dpa' chen po byams pas byang chub sems dpa'
148b1(dkon brtsegs): de dag la 'di skad ces smras so/ /rigs kyi bu dag khyed tshur shog /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la bzhugs
148b2(dkon brtsegs): pa der 'dong ngo / /de ci'-i phyir zhe na/ bcom ldan 'das de ni thams cad mkhyen pa/ thams cad gzigs pa/ ye shes sgrib pa mi mnga' ba dang ldan pa/ sems can thams cad kyi spyod pa la
148b3(dkon brtsegs): 'jug pa la mkhas pa ste/ des khyed kyi spyod pa'i rim pa ji lta ba bzhin du chos ston par 'gyur ba'i phyir ro/ /de nas byang chub sems dpa' drug bcu tsam po de dag byang chub sems dpa' sems dpa'
148b4(dkon brtsegs): chen po byams pa dang lhan cig tu bcom ldan 'das ga la ba der dong ste/ lhags nas bcom ldan 'das kyi zhabs la mgo bos phyag 'tshal te/ ngu zhing bcom ldan 'das la yan lag lngas yang dang
148b5(dkon brtsegs): yang du phyag 'tshal nas gdong la mchi ma zag cing mgo ma bteg go/ /byang chub sems dpa' sems dpa' chen po byams pas kyang bcom ldan 'das kyi zhabs la mgo bos phyag 'tshal te
148b6(dkon brtsegs): bcom ldan 'das la lan gsum bskor ba byas nas phyogs gcig tu 'dug go/ /de nas bcom ldan 'das kyis byang chub sems dpa' de dag la 'di skad ces bka' stsal to/ /rigs kyi bu dag khyed
148b7(dkon brtsegs): ma ngu ma 'gyod par longs/ khyed nyid kyis rnam par smin pa la mi rtog par dga' zhing mgu la yi rangs pas gzhan la gtse zhing gshe ba byas te/ las kyi sgrib pa de lta bu mngon par 'dus byas pas da
148b8(dkon brtsegs): ltar khyed bsgribs shing tshod de kun nas bskor cing kun nas dkris nas brtson par mi nus so/ /de nas byang chub sems dpa' drug bcu tsam po de dag gis bla gos phrag pa gcig tu gzar nas pus mo g.yas pa'i
149a1(dkon brtsegs): lha nga sa la btsugs te bcom ldan 'das ga la ba de logs su thal mo sbyar nas bcom ldan 'das la 'di skad ces gsol to/ /bdag cag gis gang thos na rang gi sems zlog par
149a2(dkon brtsegs): bgyi cing las kyi sgrib pa gzhan yang mngon par 'du mi bgyid par 'gyur ba'i bdag cag gi las kyi sgrib pa bcom ldan 'das kyis legs par bka' stsal du gsol/ de skad ces gsol pa dang / bcom
149a3(dkon brtsegs): ldan 'das kyis gang zag byang chub sems dpa'i theg pa pa drug bcu po de dag la 'di skad ces bka' stsal to/ /rigs kyi bu dag sngon byung ba 'das pa'i dus na de bzhin gshegs pa logs par dad sel
149a4(dkon brtsegs): gyi gsung rab la khyed rab tu byung ste 'khod pa na tshul khrims kyi rgyags pas myos pa dang / thos pa'i rgyags pas myos pa dang / sbyangs pa'i yon tan dang / yo byad bsnyungs pa la mngon par zhen
149a5(dkon brtsegs): bas dge slong chos smra ba gnyis la 'di ltar rnyed pa dang bkur sti'i rgyu dang / mdza' bshes kyi khyim dang / slongs mo ster ba'i khyim gyi gzhi las phrag dog dang ser sna dang ldan pas 'khrig pa'i skur bas
149a6(dkon brtsegs): bskur te/ chos smra ba'i dge slong de gnyis kyi mdza' bshes kyi khyim dang / slongs mo ster ba'i khyim du gyur ba gang yin pa de dag kyang khyed kyis phye ste/ the tshom bskyed cing ma dad par byas la/ dge slong
149a7(dkon brtsegs): chos smra ba de gnyis kyi mi snyan pa mang po dag kyang smras/ sems can de dag gi dge ba'i rtsa ba yang bcad cing dge ba la sgrib pa byas te/ mi dge ba'i las kyi sgrib pa des khyed lo drug khrir sems can
149a8(dkon brtsegs): dmyal ba chen po mnar med par skyes so/ /lo bzhi khrir ni sems can dmyal ba chen po yang sos su skyes so/ /lo nyi khrir ni sems can dmyal ba chen po thig nag tu skyes so/ /lo brgyad stong du ni sems
149b1(dkon brtsegs): can dmyal ba chen po tsha bar skyes so/ /khyed de nas shi 'phos nas mi'i lus rnyed pa rnyed nas tshe rab lnga brgyar mig med de dmus long du gyur to/ /khyed las kyi sgrib pa de nyid kyis bsgribs nas gang dang gang
149b2(dkon brtsegs): du skyes pa de dag thams cad du sems rtul ba dang / brjed ngas par gyur to/ /mi dge ba'i rtsa ba'i sgrib pas bsgribs shing dbang chud par grags par gyur to/ /mi stug pa'i skyon gyis zil gyis non pa dang /
149b3(dkon brtsegs): smad pa dang / bshung ba dang / skur ba mang bar yul ngan pa dang / yul 'khor ngan pa dang / ljongs ngan pa dag tu rigs ngan dang / dbul po'i rigs dag tu skyes nas rnyed pa chung ba dang / bkur sti chung ba dang /
149b4(dkon brtsegs): mi bkur ba dang / mi mchod par gyur to/ /khyed 'di nas shi 'phos nas lnga brgya pa tha ma la dam pa'i chos nub pa'i dus kyi tshe yul ngan pa sha stag tu rigs dma' ba dang / dbul po dag tu skye bar 'gyur
149b5(dkon brtsegs): te/ skur ba mang ba dang / brjed ngas pa dang / dge ba'i rtsa ba spong ba dang / brtson pa byas kyang bar chad 'byung ba dang / snang ba byung yang phyir nub par 'gyur ro/ /khyed lnga brgya pa tha ma la las kyi sgrib pa
149b6(dkon brtsegs): thams cad zad par 'gyur te/ zad par byas nas de bzhin gshegs pa 'od dpag med kyi sangs rgyas kyi zhing 'jig rten gyi khams bde ba can du skye bar 'gyur te/ de bzhin gshegs pa 'od dpag med
149b7(dkon brtsegs): des kyang khyed bla na med pa yang dag par rdzogs pa'i byang chub tu lung ston par 'gyur ro/ /de nas rigs kyi bu byang chub sems dpa'i theg pa pa drug bcu po de dag gis gdong las mchi ma phyis nas skyo zhing skyo
149b8(dkon brtsegs): ba'i yid kyis yang dag par dga' ste/ spu zing zhes byed par gyur nas bcom ldan 'das la 'di skad ces gsol to/ /bcom ldan 'das bdag cag gis byang chub sems dpa'i theg pa pa'i gang zag
150a1(dkon brtsegs): rnams la tha ba'i nongs pa'i sems bskyed pa gang lags pa'i nongs pa dang / gzhan yang las kyi sgrib pa gang ci mngon par 'dus bgyis pa rnams bdag cag gis bshags so/ /
150a2(dkon brtsegs): bcom ldan 'das deng slad chad bdag cag 'di rnams kyis de bzhin gshegs pa'i spyan sngar yi dam 'di lta bu bca' bar bgyi'o/ /bcom ldan 'das gal te bdag cag gis deng slad chad byang chub sems
150a3(dkon brtsegs): dpa'i theg pa pa'i gang zag gi ltung ba mang ba 'am/ mang ba ma lags pa yang rung ste/ gleng na bdag cag gis de bzhin gshegs pa dgra bcom pa yang dag par rdzogs pa'i sangs rgyas la bslus
150a4(dkon brtsegs): bar 'gyur ro/ /bcom ldan 'das gal te bdag cag gis deng slan chad byang chub sems dpa'i theg pa pa'i gang zag la brnyas sam/ de la mi snyan pa brjod na bdag cag gis de bzhin gshegs pa dgra
150a5(dkon brtsegs): bcom pa yang dag par rdzogs pa'i sangs rgyas la bslus par 'gyur ro/ /bcom ldan 'das gal te bdag cag gis deng slan chad byang chub sems dpa'i theg pa pa'i gang zag khyim pa 'am rab tu byung ba yang
150a6(dkon brtsegs): rung ste/ 'dod pa'i yon tan lnga la rtse zhing yongs su spyod pa mthong na ma dad par bgyid pas ma gus pa bskyed dam/ de la ston par 'du shes ma bskyed na bdag cag gis de bzhin gshegs pa la bslus
150a7(dkon brtsegs): bar 'gyur ro/ /bcom ldan 'das gal te bdag cag gis deng slan chad mdza' bshes kyi khyim dang / slongs mo ster ba'i khyim gyi rgyus byang chub sems dpa'i theg pa pa'i gang zag rnams kyi lus la gnod pa
150a8(dkon brtsegs): 'am/ sems la gnod pa bgyis na bdag cag gis de bzhin gshegs pa la bslus bar 'gyur ro/ /bcom ldan 'das gal te bdag cag gis deng slan chad byang chub sems dpa'i theg pa pa'i gang zag
150b1(dkon brtsegs): mthong nas yid du mi 'ong ba'i tshig gcig tsam zhig smras na yang bdag cag gis de bzhin gshegs pa la bslus par 'gyur ro/ /bcom ldan 'das gal te bdag cag gis deng slan chad nyin lan gsum mtshan lan gsum du byang chub sems dpa'i theg pa pa'i gang zag
150b2(dkon brtsegs): la phyag ma bgyis na bdag cag gis de bzhin gshegs pa la bslus par 'gyur ro/ /bcom ldan 'das gal te bdag cag gis deng slan chad brtul zhugs yang dag par blangs pa 'di'i slad du rgyal srid thob pa 'am/ nor thob pa 'am/ lus dang / srog dang yang ma
150b3(dkon brtsegs): bsngos na bdag cag gis de bzhin gshegs pa la bslus bar 'gyur ro/ /bcom ldan 'das gal te bdag cag gis deng slan chad nyan thos kyi theg pa pa 'am/ rang sangs rgyas kyi theg pa pa'i gang zag la brnyas te/ bdag cag ni tshes drag gis
150b4(dkon brtsegs): de dag ni de lta ma yin no snyam na bdag cag gis de bzhin gshegs pa la bslus bar 'gyur ro/ /bcom ldan 'das gal te bdag cag gis deng slan chad dma' ba'i sems dang / gdol ba dang / khyi'i sems lta bur gnas par ma bgyis
150b5(dkon brtsegs): na bdag cag gis de bzhin gshegs pa la bslus par 'gyur ro/ /bcom ldan 'das gal te bdag cag gis deng slan chad bdag la bstod tam/ gzhan la smod na bdag cag gis de bzhin gshegs pa la bslus par 'gyur ro/ /bcom ldan
150b6(dkon brtsegs): 'das gal te bdag cag gis deng slan chad gnod sems dang / rtsod pa'i 'jigs pas bskul ma thag tu dpag tshad dam dpag tshad brgyar ma byol na bdag cag gis de bzhin gshegs pa la bslus par 'gyur ro/ /bcom
150b7(dkon brtsegs): ldan 'das gal te bdag cag gis deng slan chad bdag nyid tshul khrims dang ldan par khas 'che ba 'am/ mang du thos pa 'am/ sbyangs pa'i yon tan dang ldan pa'am/ yon tan gang yang rung ba zhig gis bdag brjod
150b8(dkon brtsegs): na bdag cag gis de bzhin gshegs pa la bslus par 'gyur ro/ /bcom ldan 'das gal te bdag cag gis deng slan chad dge ba mi spyoms shing sdig pa mi bcab par gnas par ma bgyis
151a1(dkon brtsegs): na bdag cag gis de bzhin gshegs pa dgra bcom pa yang dag par rdzogs pa'i sangs rgyas la bslus bar 'gyur ro/ /de nas bcom ldan 'das kyis byang chub sems dpa'i theg pa pa'i
151a2(dkon brtsegs): gang zag de dag la legs so zhes bya ba byin te/ rigs kyi bu dag legs so/ /legs so/ /tshig 'di khyod kyis legs par smras so/ /yang dag par slang ba 'di legs par byas so/ /khyed yang dag
151a3(dkon brtsegs): par blang ba 'di la gnas na las kyi sgrib pa rnam par byang bar 'gyur zhing dge ba'i rtsa ba rnam par dag pa yang thob par 'gyur ro/ /de'i tshe bcom ldan 'das kyis byang chub sems dpa' sems dpa' chen po
151a4(dkon brtsegs): byams pa la bka' stsal pa/ byams pa rigs kyi bu 'am/ rigs kyi bu mo las kyi sgrib pa sbyang bar 'dod pas ji ltar rigs kyi bu 'di dag gis byas pa de bzhin du yi dam bca'o/ /de nas bcom
151a5(dkon brtsegs): ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das ci rigs kyi bu 'di dag yi dam 'di yongs su rdzogs par bgyid par 'gyur lags
151a6(dkon brtsegs): sam/ 'on ti yongs su gtong bar 'gyur lags bka' stsal pa/ byams pa rigs kyi bu 'di dag ni yi dam 'di lus dang srog gis phyir yang spong bar mi 'gyur ro/ /de nas bcom ldan 'das la byang
151a7(dkon brtsegs): chub sems dpa' sems dpa' chen po byams pas 'di skad ces gsol to/ /bcom ldan 'das byang chub sems dpa'i theg pa pa'i gang zag chos du dang ldan na lnga brgya pa tha ma la dam pa'i chos rnam par
151a8(dkon brtsegs): 'jig pa'i tshe ma snang cing ma rmas la bde bar yongs su thar bar 'gyur lags/ de skad ces gsol ba dang / bcom ldan 'das kyis byang chub sems dpa' sems dpa' chen po byams pa la 'di skad
151b1(dkon brtsegs): ces bka' stsal to/ /byams pa byang chub sems dpa'i theg pa pa'i gang zag chos bzhi dang ldan na lnga brgya pa tha ma la dam pa'i chos rnam par 'jig pa'i tshe ma snang cing ma rmas la bde ba yongs su thar
151b2(dkon brtsegs): bar 'gyur ro/ /bzhi gang zhe na/ bdag gis 'khrul pa la so sor rtog pa dang / byang chub sems dpa'i theg pa pa'i gang zag gzhan gyis nyes pa mi gling ba dang / mdza' bshes kyi khyim dang / slongs mo ster ba'i
151b3(dkon brtsegs): khyim la mi lta ba dang / yid du mi 'ong ba'i tshig spong ba ste/ byams pa byang chub sems dpa'i theg pa pa'i gang zag chos bzhi po de dag dang ldan na lnga brgya pa tha ma la dam pa'i chos rnam par 'jig pa'i tshe
151b4(dkon brtsegs): ma snang cing ma rmas la bde bar yongs su thar bar 'gyur ro/ /byams pa gzhan yang byang chub sems dpa'i theg pa pa'i gang zag chos bzhi dang ldan na lnga brgya pa tha ma la dam pa'i chos rnam par 'jig pa'i
151b5(dkon brtsegs): tshe ma snang cing ma rmas la bde bar yongs su thar bar 'gyur te/ bzhi gang zhe na/ thos pa nyung ngu'i sems can yongs su spong ba dang / 'khor mi bsdu ba dang / bal mtha'i gnas mal la bsten pa dang /
151b6(dkon brtsegs): bdag dul ba dang / zhi ba dang / zhi gnas kyi sbyor ba la brtson pa ste/ byams pa byang chub sems dpa'i theg pa pa'i gang zag chos bzhi po de dag dang ldan na lnga brgya pa tha ma la dam pa'i chos rnam par 'jig pa'i
151b7(dkon brtsegs): tshe ma snang cing ma rmas la bde bar yongs su thar bar 'gyur ro/ /byams pa de lta bas na/ byang chub sems dpa'i theg pa pa'i rigs kyi bu 'am rigs kyi bu mo lnga brgya pa tha ma la dam pa'i chos rnam par 'jig
151b8(dkon brtsegs): pa'i tshe ma snang cing ma rmas la bde bar yongs su thar bar 'gyur bar 'dod pa dang / las kyi sgrib pa thams cad zad par byed par 'dod pas 'du 'dzi la mi dga' ba dang / dgon pa dang / nags dang / bas
152a1(dkon brtsegs): mthar gnas pa dang / sems can rigs pa med cing mi brtson pa yongs su spong ba dang / bdag gi 'khrul pa la rtog cing gzhan gyi 'khrul pa mi tshol ba dang / mi smra ba la dga'
152a2(dkon brtsegs): ba dang / shes rab kyi pha rol du phyin pas gnas pa la dga' bar bya'o/ /gal te de la sems can gzhan dag la brda sprad par 'dod pa'i sems skyes na des zang zing med pa'i sems la gnas te
152a3(dkon brtsegs): chos kyi sbyin pa sbyin par bya'o/ /byams pa nyi shu po 'di dag ni zang zing med pa'i chos kyi sbyin pa rnyed pa dang / bkur sti mi 'dod par chos kyi sbyin pa sbyin pa gang yin pa de'i phan yon yin te/ nyi shu gang
152a4(dkon brtsegs): zhe na/ 'di lta ste/ dran pa dang ldan par 'gyur ba dang / blo gros dang ldan par 'gyur ba dang / blo dang ldan par 'gyur ba dang / brtan pa dang ldan par 'gyur ba dang / shes rab dang ldan par 'gyur ba dang /
152a5(dkon brtsegs): 'jig rten las 'das pa'i shes rab rjes su rtogs par 'gyur ba dang / 'dod chags chung bar 'gyur ba dang / zhe sdang chung bar 'gyur ba dang / gti mug chung bar 'gyur ba dang / bdud kyis de la glags mi rnyed
152a6(dkon brtsegs): par 'gyur ba dang / sangs rgyas bcom ldan 'das rnams kyis dgongs par 'gyur ba dang / mi ma yin pa rnams de la srung bar 'gyur ba dang / lha rnams de la gzi byin skyed par 'gyur ba dang / mi
152a7(dkon brtsegs): mdza' ba rnams kyis de la glags rnyed par mi 'gyur ba dang / de'i mdza' bshes rnams mi phyed par 'gyur ba dang / tshig btsun par 'gyur ba dang / des mi 'jigs pa 'thob par 'gyur ba dang / yid bde
152a8(dkon brtsegs): ba mang bar 'gyur ba dang / mkhas pas bsngags par 'gyur ba dang / de'i chos kyi sbyin pa de yang rjes su dran par bya bar 'os par 'gyur ba ste/ byams pa nyi shu po de dag ni zang zing med pa'i chos kyi sbyin
152b1(dkon brtsegs): p a rnyed pa dang bkur sti yongs su spangs shing gos dang zas la re ba med par phan pa'i dngos po sngon du 'gro ba'i sems kyis rgyun mi chad par yang dang yang du chos kyi sbyin pa sbyin pa gang yin pa de'i phan yon
152b2(dkon brtsegs): yin no/ /byams pa zang zing med pa'i sems dang ldan pa'i chos kyi sbyin pa la gzhan yang phan yon nyi shu yod de/ nyi shu gang zhe na/ de'i spobs pa ma skyes pa skyes bar 'gyur ba dang / de'i spobs
152b3(dkon brtsegs): pa skyes pa chud mi za bar 'gyur ba dang / gzungs thob par bya ba'i phyir de'i sems drang por 'gyur ba dang / tshigs chung ngus sems can mang po dag gi don byed par 'gyur ba dang / tshigs chung ngus
152b4(dkon brtsegs): sems can rnams de la gus par rim gro byed par 'gyur ba dang / lus kyi sdom pa thob par 'gyur ba dang / ngag gi sdom pa thob par 'gyur ba dang / yid kyi sdom pa thob par 'gyur ba dang / ngan 'gro'i
152b5(dkon brtsegs): 'jigs pa las 'da' bar 'gyur ba dang / rab tu dga' bzhin du 'chi ba'i dus byed par 'gyur ba dang / phas kyi rgol ba thams cad chos dang mthun pas tshar gcod par 'gyur ba dang / de'i gzi brjid sems can
152b6(dkon brtsegs): rigs mthon po dag gis kyang mi bzod na phal dag gis lta ci smos pa dang / dbang po zil gyis mi non par 'gyur ba dang / lhag pa'i bsam pa phun sum tshogs pa 'dzin par 'gyur ba dang / zhi gnas dang
152b7(dkon brtsegs): lhag mthong thob par 'gyur ba dang / dka' ba spyad pa dag yongs su rdzogs par 'gyur ba dang / brtson 'grus brtsams pa las yongs su nyams par mi 'gyur ba dang / dam pa'i chos kun du srung bar 'gyur ba dang /
152b8(dkon brtsegs): phyir mi ldog pa'i sa myur du non par 'gyur ba dang / byang chab sems dpa'i spyod pa thams cad la 'thun par gnas par 'gyur ba ste/ byams pa nyi shu po de dag ni zang zing med pa'i sems dang ldan pa'i chos kyi
153a1(dkon brtsegs): sbyin pa'i phan yon yin no/ /byams pa phyi ma'i dus na byang chub sems dpa'i theg pa pa'i zang zing dang bcas pa'i chos kyi sbyin pa la ches yi rangs par 'gyur la/ zang zing med pa la ni
153a2(dkon brtsegs): ma yin te/ shes rab 'chal bar 'gyur ba de dag la ltos/ de dag 'di ltar mdza' bshes kyi khyim dang / slongs mo ster ba'i khyim la rten cing ji ltar bdag la dad cing bkur sti byed par 'gyur snyam ba'i sems
153a3(dkon brtsegs): de lta bus chos kyi sbyin pa sbyin par byed de/ de dag gis zang zing med pa'i chos kyi sbyin pa bor nas gos dang / zas dang / mal cha dang / stan dang / nad kyi gsos sman dang / yo byad kyi phyir gzhan dag la chos ston
153a4(dkon brtsegs): par 'gyur ro byams pa 'di lta ste/ dper na mi la la zhig la khyi ro 'am/ mi ro 'am/ spre'u yi ro yang rung ste/ shi ba rul pa mnam po zhig mgul bar btags na gtsang sbra 'dod pa'i phyir ngo tsha zhing mi dga'
153a5(dkon brtsegs): la yongs su spong bar byed do/ /de bzhin du de dag zang zing med pa'i chos kyi sbyin pas ngo tsha zhing mi dga' bar byed de/ mnog med par shes nas skyo ste 'dor zhing 'gro bar 'gyur ro/ /gang gi phyir bdag cag la gos dang
153a6(dkon brtsegs): zas mi sbyin par sems pas na bdag cag gi chos kyi sbyin pa ni don med pa yin te/ bdag cag ni 'di na don med par mi dga' zhing 'dug go zhes zer nas de dag lus brgyan pa cher cher bya ba'i phyir slob ma sdud
153a7(dkon brtsegs): par byed kyi/ sems can bsdu ba cher cher bya ba'i phyir ni ma yin no/ /de dag 'di skad du bdag cag ni snying brtse bas 'khor bsdu bar byed kyi bdag cag la ni bsnyen bkur byed pa ci yang dgos pa med do/ /bdag
153a8(dkon brtsegs): cag ni phan pa'i dngos pos sems can yongs su smin par bya ba'i phyir grong dang / grong khyer dang / grong rdal dang / yul 'khor dang / rgyal po'i pho brang dag tu 'gro bar zang ngo zhes skye bo mang po dag shes par byed
153b1(dkon brtsegs): de/ de dag gi sems ni gos dang zas la song bar 'gyur ro/ /byams pa nga ni sems zang zing dang bcas pa la sems can yongs su smin par byed pa zhes mi smra'o/ /de ci'i phyir zhe na/ de ni bdag nyid kyang
153b2(dkon brtsegs): yongs su ma smin na sems can rnams yongs su smin par byed pa lta ci smos te/ gnas 'di ni thob par sla ba'i ngo bo ma yin pa'i phyir ro/ /byams pa nga ni bsnyen bkur lhur len cing lus kyi bsnyen bkur
153b3(dkon brtsegs): gyi bde ba'i sbag pas sbags par gyur ba la phan pa'i dngos po nyid du mi smra'o/ /de ci'i phyir zhe na/ de ni lus la bde bar bsnyen bkur bya ba'i phyir 'khor sdud par zad kyi/ nan tan du sgrub pa la gnas pa'i
153b4(dkon brtsegs): phyir ni ma yin pa'i phyir ro/ /byams pa nga ni tshul 'chol ba la dgon pa na gnas pa zhes mi smra'o/ nga ni bsod nams chung ngu la 'dod pa chung ba zhes mi smra'o/ /nga ni kha zas bzang po 'dod pa la bsod snyoms
153b5(dkon brtsegs): pa zhes mi smra'o/ /nga ni gos sdug gu 'dod pa la phyag dar khrod pa zhes mi smra'o/ /nga ni khyim pa dang rab tu byung ba dang 'dres pa la ma 'dzis pa zhes mi smra'o/ /nga ni g.yo sgyu can la sangs rgyas byung ba dang phrad pa zhes mi smra'o/ /
153b6(dkon brtsegs): nga ni gzhan gyi 'khrul pa tshol ba la rnal 'byor la brtson pa zhes mi smra'o/ /nga ni khong khro ba mang ba la tshul khrims kyi phung po yongs su dag pa zhes mi smra'o/ /nga ni nga rgyal can la mang du thos pa zhes mi smra'o/ /nga ni
153b7(dkon brtsegs): phyogs 'dzin pa la 'dul ba 'dzin pa zhes mi smra'o/ /nga ni rgod pa la chos smra ba zhes mi smra'o/ /nga ni khyim pa dang 'dris pa la zhal ta byed pa yongs su dag pa zhes mi smra'o/ /nga ni yon gnas 'dam pa la zang zing med par
153b8(dkon brtsegs): yongs su gtong ba zhes mi smra'o/ /nga ni lan du phan 'dogs su re ba la bsdu ba'i dngos po zhes mi smra'o/ /nga ni rnyed pa dang bkur sti la chags pa la lhag pa'i bsam pa yongs su dag pa zhes mi smra'o/ /nga ni ma dad
154a1(dkon brtsegs): pa mang pa la rab tu byung ba zhes mi smra'o/ /nga ni pha rol la shes par byed pa la bslab pa 'dod pa zhes mi smra'o/ /nga ni ma gus pa la chos sbyin pa zhes mi smra'o/ /nga ni 'jig rten pa'i gsang sngags la
154a2(dkon brtsegs): brtson pa la chos la dga' ba zhes mi smra'o/ /nga ni stong pa nyid la mi brtson pa la nges par 'byung ba zhes mi smra'o/ /nga ni mngon par mi sgrub pa la las mngon par 'du byed pa zhes mi smra'o/ /nga ni de mi sgrub pa la byang
154a3(dkon brtsegs): chub kyi yan lag yongs su rdzogs par byed pa zhes mi smra'o/ /nga ni dmigs pa can la mngon par rtogs pa zhes mi smra'o/ /nga ni mthu med pa la bzod pa yongs su rdzogs pa zhes mi smra'o/ /nga ni ma gtses
154a4(dkon brtsegs): pa la bzod pa'i stobs kyi go cha can zhes mi smra'o/ /nga ni rang bzhin gyis 'dod chags chung ba la tshangs par spyod pa la gnas pa dka' ba byed pa zhes mi smra'o/ /nga ni sbyor ba la mi gnas pa la ji skad smras pa de bzhin
154a5(dkon brtsegs): byed pa zhes mi smra'o/ /nga ni lhag pa'i bsam pa yongs su dag pa la log par ltung bar 'gro ba zhes mi smra'o/ /nga ni shes rab spyod pa la 'dzings par spyod pa zhes mi smra'o/ /nga ni thabs dang ldan par gyur ba la g.yo sgyu can
154a6(dkon brtsegs): zhes mi smra'o/ /nga ni rnyed pa dang bkur sti mi 'dod pa la rdzun du smra ba zhes mi smra'o/ /nga ni bar ma dor gnas pa la chos spong ba zhes mi smra'o/ /nga ni dam pa'i chos kun du srung bar 'dod pa la lus dang srog la chags
154a7(dkon brtsegs): pa zhes mi smra'o/ /nga ni sems zhum pa la nga rgyal med pa zhes mi smra'o/ /byams pa g.yo sgyu'i tshig gang dag lnga brgya pa tha ma la byang chub sems dpa' rnams dmu rgod du 'gyur ba dang / gang dag byang chub sems dpas khong du chud par bya zhing khong
154a8(dkon brtsegs): du chud nas kyang yongs su spong bar bya ba ni de dag yin no/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das ci byang chub sems
154b1(dkon brtsegs): dpa' drug bcu po 'di dag nye tshe las kyi sgrib pas bsgribs par 'gyur ram/ 'on te gzhan dag kyang bsgribs par 'gyur lags/ de skad ces gsol pa dang / bcom ldan 'das
154b2(dkon brtsegs): kyis byang chub sems dpa' byams pa la 'di skad ces bka' stsal to/ /byams pa lnga brgya pa tha ma la/ byang chub sems dpa' phal cher las kyi sgrib pas bsgribs par 'gyur te/
154b3(dkon brtsegs): de dag las byang chub sems dpa' kha cig ni las kyi sgrib pa zad par byed do/ /kha cig ni 'phel bar byed do/ /byams pa gzhan yang byang chub sems dpa' drug bcu po 'di dag las byang
154b4(dkon brtsegs): chub sems dpa' nyi shu las kyi sgrib pa chung zhing las kyi sgrib pa phra ba lnga brgya pa tha ma la skye bar 'gyur ba gang yin pa de dag ni grong khyer dang / grong rdal dang / rigs chen po sna tshogs dag
154b5(dkon brtsegs): tu mkhas pa/ khong bzo ba/ yid gzhungs ba/ shes rab dang thabs la mkhas pa/ sems mnyen pa/ phan pa'i dngos po phun sum tshogs pa/ snying rje che ba/ mdzes
154b6(dkon brtsegs): pa/ blta na sdug pa/ dge ba mi spyoms pa/ yon tan sped pa/ spyod pa brtan pa dag tu 'gyur ro/ /de dag rigs sna tshogs las rab tu byung nas bskal pa grangs med par bla na
154b7(dkon brtsegs): med pa yang dag par rdzogs pa'i byang chub bsgrubs pa 'di kun du srung zhing 'dzin par byed de/ lus dang srog dang yang bsngos nas dgon pa dang / nags khrod dang / bas mtha'i gnas mal
154b8(dkon brtsegs): sten cing rnyed pa dang / bkur sti mi 'dod par 'gyur te/ rtag tu brtson zhing rab tu brtson la/ sems can gyi spyod pa la 'jug pa la mkhas pa/ gsang sngags dang bstan bcos la mkhas pa/
155a1(dkon brtsegs): mgo smos pas go ba/ lhag mthong la mkhas pa/ spobs pa chags pa med pa dag tu 'gyur ro/ /gzungs mi zad pa thob pa de dag sangs rgyas kyi mthu dang / sangs rgyas kyi
155a2(dkon brtsegs): byin gyi brlabs kyis 'khor bzhi po dag la chos ston cing de bzhin gshegs pas gsungs pa mdo'i sde dang / dbyangs kyis bsnyad pa'i sde dang / lung bstan pa'i sde dang / tshigs su bcad pa'i sde
155a3(dkon brtsegs): dang / ched du brjod pa'i sde dang / gling gzhi'i sde dang / rtogs pa brjod pa'i sde dang / de lta bu byung ba'i sde dang / skyes pa'i rabs kyi sde dang / shin du rgyas pa'i sde dang / rmad du byung
155a4(dkon brtsegs): ba'i chos kyi sde dang / gtan la bab par bstan pa'i sde'i mdo dag la spobs par 'gyur ro/ /deng byang chub sems dpa' thabs la mkhas pa nyi shu po gang yin pa de dag slob dpon gyi lung rjod cing
155a5(dkon brtsegs): mkhan po'i lung rjod par 'gyur te/ slob dpon che ge mo zhig dang / mkhan po che go mo zhig las chos kyi rnam grangs 'di bdag gis kun chub par byas so zhes rjod cing skyes bu dam pa de dag gi sems kun nas
155a6(dkon brtsegs): dkris te 'dug par mi 'gyur ro/ /der byang chub sems dpa' thabs la mi mkhas pa 'byung bar 'gyur ba gang yin pa de dag ni dge ba spyoms pas gnas shing spobs pas de la mi lta bar skye bo mang po dag shes
155a7(dkon brtsegs): par byas de/ de dag gis dam pa'i chos 'dzin par mi 'gyur ro/ /'di skad du yang 'phya bar byed de/ khyed ni rang gi spobs pas chos ston par byas kyi/ de bzhin gshegs pas gsungs pa ni ma
155a8(dkon brtsegs): yin no/ /chos 'di khyed kyis rang dgar byas pa yin no/ /khyed kyis chos gang dag bstan pa ni rang bzor gzhung du byas pa yin gyis/ khyed kyis 'di la ni gus par bya ba yang med/ ri mor
155b1(dkon brtsegs): bya ba yang med do zhes zer te/ der sems can mang po dag chos kyi rnam grangs 'di spong bar byed de/ de skad smras pas skye bo mang po 'dun pa las zlogs par 'gyur ro/ /'di skad du yang dge slong de dag ni
155b2(dkon brtsegs): sbyin pa la sogs pa zang zing kun du spyod pa yin gyi/ mdo las 'byung ba dang / 'dul ba las 'byung ba'i chos mi ston to/ /'di ni chos ma yin gyis 'di la ri mor bya ba ma skyed cig ces zer te/ skyes bu
155b3(dkon brtsegs): blun po de dag gis ni legs par smras pa gang ci yang rung ba de dag thams cad ni sangs rgyas kyi bka' yin par de ltar mi shes so/ /de dag gis bdud kyi byin gyi brlab kyis dge slong chos 'dzin pa de dag
155b4(dkon brtsegs): gi chos de spangs pas chos kyis phongs par 'gyur ba'i las mngon par 'du byed do/ /chos kyi phongs par 'gyur ba'i las mngon par 'dus byas pas log par ltung bar 'gro bar 'gyur ro/ /
155b5(dkon brtsegs): byams pa de lta bas na byang chub sems dpa' dam pa'i chos kun du srung bar 'dod pas thabs la mkhas par bya ste/ ci nas sems can mos pa tha dad pa de dag gi khong khro ba'i sems mi skye
155b6(dkon brtsegs): bar kun du bsrung bar bya'o/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das 'di ltar lnga brgya pa
155b7(dkon brtsegs): tha ma la dam pa'i chos rnam par 'jig pa'i tshe byang chub sems dpa' shes rab 'chal ba de dag 'byung bar 'gyur te/ spobs pa yang tshol la spobs pa la mos par yang mi bgyid pa dang / gzungs kyang tshol la
155b8(dkon brtsegs): dge slong chos 'dzin pa rnams kyi chos la yang sun 'byin par bgyid pa ni ngo mtshar lags so/ /bcom ldan 'das dper bgyi na mi la la zhig gis chab mig gam/ khron pa 'am/ mtsho las chab 'tshal bar 'tshal la/ des der sla tshwa bor te/ sla tshwa bor
156a1(dkon brtsegs): nas chab 'tshal bar bsams te/ de'i sna'i dbang pos chab de bsnams nas bdag nyid kyis nongs par glo bar ma chud de/ 'di ltar kye mchu 'di ni mnam mo zhes chab la skyon 'dogs par sems so/ /bcom ldan 'das
156a2(dkon brtsegs): de la sangs rgyas kyi mthus chos kyi tshul 'di la spobs pa'i dge slong chos smra ba gang lags pa de dag ni chab mig gam/ khron pa 'am/ mtsho ji lta ba de bzhin du blta bar bgyi'o/ /bcom ldan 'das lnga brgya pa tha ma la byang
156a3(dkon brtsegs): chub sems dpa' 'byung bar 'gyur ba rnams ni ji ltar byis pa'i rang bzhin can gyi chab mig gam/ khron pa 'am/ mtsho'i nang du sla tshwa bor nas chab 'tshal bar 'tshal la/ de chab la skyon 'dogs pa bzhin te/ shes rab
156a4(dkon brtsegs): 'chal pa'i rang bzhin can de dag chos smra ba de dag dang / chos la yang sun 'byin par bgyid de/ sun phyung nas kyang de dag nyid las chos kyi ro 'tshal bar sems te/ bdag nyid kyis nongs par glo bar ma chud nas rna ba'i
156a5(dkon brtsegs): dbang po skyon dang ldan pas dge slong chos 'dzin pa de dag la sting zhing khyad du gsod la/ 'di skad du 'di ltar dge slong chos smra ba 'di dag ni nyes pa mang pos sun phyung ba yin no zhes mchi ste/ dge slong chos smra ba de dag gi chos kyi
156a6(dkon brtsegs): ro la sun 'byin cing 'khrul pa tshol te/ skyon sa 'dor zhing mchi bar sems lags so/ /de nas bcom ldan 'das kyis byang chub sems dpa' sems dpa' chen po byams pa la legs so zhes bya ba byin te/
156a7(dkon brtsegs): byams pa legs so/ /legs so/ /ji ltar yang 'khrul pa mi tshol zhing skyon thams cad dang bral ba khyod kyis bshad pa 'di'i dpe de legs par smras so/ /byams pa gzhan yang rgyu bzhi sa na spobs pa thams cad
156a8(dkon brtsegs): ni sangs rgyas kyis gsungs par rig par bya'o/ /bzhi gang zhe na/ byams pa 'di la spobs pa don dang ldan pa yin gyi don dang mi ldan pa ma yin pa dang / chos dang ldan pa yin gyi
156b1(dkon brtsegs): chos dang mi ldan pa ma yin pa dang / nyon mongs pa zad par byed pa yin gyi nyon mongs pa 'phel bar byed pa ma yin pa dang / mya ngan las 'das pa'i yon tan dang phan yon ston pa yin gyi 'khor ba'i nyes pa 'phel
156b2(dkon brtsegs): bar byed pa ma yin pa ste/ byams pa rgyu bzhi po 'di dag dang ldan na spobs pa thams cad sangs rgyas kyis gsungs par rig par bya'o/ /byams pa dge slong ngam/ dge slong ma 'am/ dge bsnyen nam/ dge bsnyen
156b3(dkon brtsegs): ma gang su yang rung ste/ rgyu bzhi po 'di dag gi spobs pas spobs pa 'am/ spobs par 'gyur yang rung ste/ de la rigs kyi bu 'am/ rigs kyi bu mo dad pa can dag gis de dag la sangs rgyas su 'du shes bskyed
156b4(dkon brtsegs): par bya zhing ston par 'du shes bskyed par byas nas dam pa'i chos mnyan par bya'o/ /de ci'i phyir zhe na/ byams pa legs par smras pa gang ci yang rung ba de dag thams cad ni sangs rgyas kyis gsungs pa yin pa'i
156b5(dkon brtsegs): phyir ro/ /byams pa de la gang zag la sdang ba'i phyir 'di dag ni sangs rgyas kyis gsungs pa ma yin no/ /zhes spobs pa bzhi po de dag spong zhing de dag la ma gus pa skyed par byed pa des ni sangs rgyas kyis gsungs
156b6(dkon brtsegs): pa'i spobs pa thams cad spangs pa yin te/ chos spangs nas chos kyis phongs par 'gyur ba'i las mngon par 'du byed pas ngan song du 'gro bar 'gyur ro/ /byams pa de lta bas na rigs kyi bu 'am/ rigs kyi
156b7(dkon brtsegs): bu mo dad pa can gang chos kyis phongs par 'gyur ba'i las las yongs su grol bar 'dod pas gang zag sdang ba'i phyir chos la sdang bar mi bya'o/ /byams pa spobs ba bzhi po 'di dag ni sangs rgyas rnams kyis
156b8(dkon brtsegs): spangs pa yin te/ byams pa bzhi gang zhe na/ spobs pa don med pa yin gyi don dang ldan pa ma yin pa dang / chos dang mi ldan pa yin gyi chos dang ldan pa ma yin pa dang / nyon mongs pa 'phel bar byed pa yin gyi
157a1(dkon brtsegs): nyon mongs pa zad par byed pa ma yin pa dang / 'khor ba'i nyes pa 'phel bar byed pa yin gyi mya ngan las 'das pa'i yon tan dang phan yon mi ston pa ste/ byams pa spobs pa bzhi po de dag ni sangs rgyas kyis
157a2(dkon brtsegs): spangs shing ma gnang ba yin no/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das gal te 'khor ba 'phel bar bgyid pa'i spobs pa
157a3(dkon brtsegs): s angs rgyas kyis ma gnang ba lags na byang chub kyi yan lag yongs su rdzogs par bgyid pa'i slad du bcom ldan 'das kyis nyon mongs pa ni byang chub sems dpa' rnams la phan 'dogs pa lags par bstan cing
157a4(dkon brtsegs): 'khor ba yongasu 'dzin pa'i bsngags pa yang bka' stsal pa 'di ji lta zhig lags te/ bcom ldan 'das spobs pa 'di sangs rgyas kyi spobs pa lags par mi 'gyur lags grang / bcom ldan 'das kyis bka'
157a5(dkon brtsegs): stsal pa/ byams pa 'di ji snyam du sems/ byang chub sems dpa' rnams kyi byang chub kyi yan lag yongs su rdzogs par bya ba'i phyir nyon mongs pa phan 'dogs pa yin par ngas bstan cing 'khor ba yongs su
157a6(dkon brtsegs): 'dzin pa'i bsngags pa bstan pa gang yin pa de don dang ldan pa yin nam/ 'on te don dang ldan pa ma yin/ gsol pa/ bcom ldan 'das yang dag par smra bas smra bar bgyid na byang chub sems dpa' rnams kyi byang chub kyi
157a7(dkon brtsegs): yan lag yongs su rdzogs par bgyi ba'i slad du nyon mongs pa la dga' ba ni don dang ldan pa lags shing chos dang ldan pa lags shes mchi na yang dag par smra bas smra ba lags so/ /bka' stsal pa/ byams pa de
157a8(dkon brtsegs): lta bas na rnam grangs 'dis kyang 'di ltar byang chub sems dpa' rnams kyi byang chub kyi yan lag yongs su rdzogs par bya ba'i phyir nyon mongs pa phan 'dogs par gyur bar bstan pa dang / 'khor ba yongs su
157b1(dkon brtsegs): 'dzin pa'i bsngags pa brjod pa ni legs par smras pa thams cad sangs rgyas kyis gsungs pa yin par rig par bya'o/ /de ci'i phyir zhe na/ byams pa don gang la byang chub sems dpa'i chos kyi dbang phyug thabs la
157b2(dkon brtsegs): mkhas pa rnams kyis dbang bya ba dang / gang na nyan thos dang / rang sangs rgyas thams cad kyis yod pa ma yin pa de ni nyon mongs par blta bar mi bya ste nyon mongs pa'i gnod pa ma yin no/ /byams pa de lta mod kyi nyon
157b3(dkon brtsegs): mongs pa gzhan dag la phan par mi 'gyur ba dang / byang chub kyi yan lag yongs su rdzogs pa'i don du mi 'gyur ba dang / don dang ldan pa ma yin pa dang / dge ba'i rtsa ba chung ngu'i rgyur yang mi 'gyur ba gang yin pa de
157b4(dkon brtsegs): la ni byang chub sems dpas lus dang srog dang yang bsngo bar bya'i/ nyon mongs pa de'i dbang du 'gro bar ni mi bya'o/ /de ci'i phyir zhe na/ byams pa byang chub sems dpa' ye shes kyi stobs bskyed pa thob pa'i
157b5(dkon brtsegs): nyon mongs pa bstan pa yang gzhan yin la/ byang chub sems dpa' stobs bskyed pa ma yin pa'i sa la chags pa rnams kyi yang gzhan yin pa'i phyir ro/ /de nas bcom ldan 'das la byang chub sems dpa' sems
157b6(dkon brtsegs): dpa' chen po byams pas 'di skad ces gsol to/ /bcom ldan 'das kyis bka' stsal pa'i don bdag gis 'tshal pa ltar na byang chub sems dpa' gang las kyi sgrib pa mngon
157b7(dkon brtsegs): par 'du mi bgyid par 'tshal ba dang / las kyi sgrib pa sbyang bar 'tshal ba dang / ma snang cing ma rmas la bde bar yongs su thar par 'tshal bas lnga brgya pa tha ma la byang chub sems dpa'i spyod pa thams cad
157b8(dkon brtsegs): la mos par bgyi'o/ /the tshom ma mchis pa mang bar bgyi'o/ /gzhan gyi 'khrul pa mi tshol pa dang / phan yon yongs su bzung ba dang / snying po btsal bar bgyi'o/ /bka' stsal pa/
158a1(dkon brtsegs): byams pa de de bzhin te/ byang chub sems dpas byang chub sems dpa'i spyod pa rnams la the tshom med pa mang bar bya'o/ /de ci'i phyir zhe na/ byams pa byang chub sems dpa' shes rab spyod pa rnams
158a2(dkon brtsegs): kyi spyod pa ni 'jig rten thams cad dang mi mthun pa'i phyir ro/ /byams pa dper na rgyun du zhugs pa ni so so'i skye bo'i spyod pa na yang snang la/ byis pa so so'i skye bo'i nyes pa dag gis kyang gos par mi 'gyur te/
158a3(dkon brtsegs): 'dod chags dang / zhe sdang dang / gti mug gang dag gis byis pa so so'i skye bo rnams log par ltung bar 'gro ba'i 'dod chags dang / zhe sdang dang / gti mug de dag nyid kyis rgyun du zhug pa log par ltung bar 'gro bar
158a4(dkon brtsegs): mi 'gyur te/ 'di ltar 'jig tshogs yongs su rtogs pa'i phyir ro/ /byams pa de bzhin du byang chub sems dpa' shes rab spyod pa rnams ni bag chags ma spangs pa'i phyir chags shing spang la rmongs par gyur
158a5(dkon brtsegs): du zin kyang de dag gis yang gzhan la byi pa so so'i skye bo rnams kyis yang gzhan no/ /de ci'i phyir zhe na/ de dag gi bag la nyal ni sems la kun nas dkris shing 'dug pa gang gis byis pa so so'i skye bo rnams sam/
158a6(dkon brtsegs): byang chub sems dpa'i sems rtul zhing nges par 'byung ba la mi mkhas pa rnams dang mnyam par 'gyur ba ma yin pa'i phyir ro/ /byams pa byang chub sems dpa' sems dpa' chen po shes rab spyod pa rnams
158a7(dkon brtsegs): ni nyes pa thams cad kyi nang na lci ba byung du zin kyang shes rab kyi stobs kyis rdul du rlog par byed de/ de'i rgyus log par ltung bar 'gro bar yang mi 'gyur ro/ /byams pa dper na me'i phung po 'bar ba la ni shing
158a8(dkon brtsegs): gi tshogs chen pos bsnan na ji lta ji ltar bsnan pa de lta de ltar de phyir zhing cher 'bar bar 'gyur gyi me shi bar mi 'gyur ro/ /byams pa de bzhin du byang chub sems dpa' shes rab spyod pa'i shes rab kyi me
158b1(dkon brtsegs): 'bar ba de la ni nyon mongs pa'i len pa ji lta ji ltar bsnan pa de la de ltar de'i shes rab kyi me 'bar bar 'gyur gyi shi zhing zad par mi 'gyur ro/ /byams pa de lta bas na rnam grangs 'dis kyang 'di ltar
158b2(dkon brtsegs): byang chub sems dpa' shes rab spyod pa rnams kyi spyod pa ni 'jig rten thams cad dang mi mthun par rig par bya'o/ /de nas bcom ldan 'das la byang chub sems dpa' sems dpa' chen po byams
158b3(dkon brtsegs): pas 'di skad ces gsol to/ /bcom ldan 'das las dang po pa'i byang chub sems dpa' khyim gyi gnas nas mngon par byung ba shes rab kyi stobs bskyed pa thob pas chos gang dag ni yongs su
158b4(dkon brtsegs): spang bar bgyi/ chos gang dag ni kun du bsten par bgyi/ chos gang dag yongs su spong zhing kun du bsten par bgyid na shes rab kyi stobs bskyed pa ma skyes pa ni skye par 'gyur la/ skyes pa yang rnam par 'phel
158b5(dkon brtsegs): zhing yongs su 'grib par mi 'gyur ba lags/ de skad ces gsol pa dang / bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa
158b6(dkon brtsegs): byang chub sems dpa' las dang po pas khyim gyi gnas nas mngon par 'byung ba dang / shes rab kyi stobs bskyed pa thob pa dang / rnyed pa dang / bkur sti yongs su spang ba dang / rnyed pa dang / bkur sti'i
158b7(dkon brtsegs): nyes pa mthong bar bya'o/ /'du 'dzi la dga' ba yongs su spang ba dang / 'du 'dzi la dga' ba'i nyes pa mthong bar bya'o/ /smra ba la dga' ba yongs su spang ba dang smra ba la dga' ba'i nyes pa mthong bar bya'o/ /gnyid
158b8(dkon brtsegs): la dga' ba yongs su spang ba dang gnyid la dga' ba'i nyes pa mthong bar bya'o/ /las la dga' ba yongs su spang ba dang las la dga' ba'i nyes pa mthong bar bya'o/ /spros pa la dga' ba yongs su spang
159a1(dkon brtsegs): ba dang spros pa la dga' ba'i nyes pa mthong bar bya'o/ /rnyed pa dang / bkur sti dang tshigs su bcad pa yongs su spangs ba des ni 'dod pa chung ba bsgom par bya'o/ /'du 'dzi la dga' ba yongasu
159a2(dkon brtsegs): spangs pas ni gcig pur dga' ba kun du bsten par bya'o/ /smra ba la dga' ba yongs su spangs pas ni don la rtog pa kun du bsten par bya'o/ /gnyid la dga' ba yongs su spangs pas ni nam gyi cha stod dang
159a3(dkon brtsegs): nam gyi cha smad la mi nyal ba kun du bsten par bya'o/ /las la dga' ba yongs su spangs pas ni sems can thams cad la byams pa kun du bsten par bya'o/ /byams pa las dang po pa'i byang chub sems
159a4(dkon brtsegs): dpa' khyim gyi gnas nas mngon par byung ba shes rab kyi stobs bskyed pa rjes su thob par 'dod pas yongs su spang bar bya ba'i chos rnams ni yongs su spang bar bya'o/ /kun du bsten par bya ba'i chos
159a5(dkon brtsegs): rnams ni kun du bsten par bya'o/ /de ci'i phyir zhe na/ byams pa ye shes kyang rkyen la rag las pa yin la/ mi shes pa yang rkyen la rag las pa yin te/ de ni rkyen ma tshogs par thob par sla ba ma yin
159a6(dkon brtsegs): pa'i phyir ro/ / // bam po gnyis pa/ de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das byang chub
159a7(dkon brtsegs): sems dpas rnyed pa dang / bkur sti'i skyon ji ltar mthong bar bgyi/ rnyed pa dang bkur sti'i nongs dmigs ni gang lags/ byang chub sems dpas gang dag la brtags na 'dod pa chung ngu la dga'
159a8(dkon brtsegs): zhing yongs su mi gdung bar 'gyur ba lags/ bka' stsal pa/ byams pa byang chub sems dpa' sems dpa' chen pos rnyed pa dang bkur sti ni 'dod chags skyed pa yin par brtag par bya'o/ /
159b1(dkon brtsegs): rnyed pa dang bkur sti ni dran pa 'jom par byed par brtag par bya'o/ /rnyed pa dang bkur sti ni rnyed pa dang ma rnyed pas khengs pa dang 'dung bar brtag par bya'o/ /rnyed pa dang bkur sti ni gti mug skyed par brtag par bya'o/ /
159b2(dkon brtsegs): rnyed pa dang bkur sti ni bdag gi don sgrub pas khyim la ser sna byed pa dang / chags par byed par brtag par bya'o/ /rnyed pa dang bkur sti ni g.yo skyed par brtag par bya'o/ /rnyed pa dang bkur sti ni 'phags pa'i rigs
159b3(dkon brtsegs): bzhi yongs su spong bas ngo tsha med pa dang / khrel med pa skyed par brtag par bya'o/ /rnyed pa dang bkur sti ni sangs rgyas thams cad kyis ma gnang bar brtag par bya'o/ /rnyed pa dang bkur sti ni nga rgyal dang
159b4(dkon brtsegs): rgyags pa dang dregs pa bskyed par brtag par bya'o/ /rnyed pa dang bkur sti ni bla ma rnams la khyad du gsod par brtag par bya'o/ /rnyed pa dang bkur sti ni bdud kyi phyogs su brtag par bya'o/ /rnyed pa dang
159b5(dkon brtsegs): bkur sti ni gcig tu bag med pa'i rtsa ba yin par brtag par bya'o/ /rnyed pa dang bkur sti ni dge ba'i rtsa ba 'phrog par brtag par bya'o/ /rnyed pa dang bkur sti ni glog dang / 'khor lo dang / lce 'bab pa lta bur
159b6(dkon brtsegs): brtag par bya'o/ /rnyed pa dang bkur sti ni spag pa mang pos spags par brtag par bya'o/ /rnyed pa dang bkur sti ni mdza' bshes kyi khyim dang / slong mo ster ba'i khyim la lta bar brtag par bya'o/ /rnyed pa
159b7(dkon brtsegs): dang bkur sti ni yid mi bde ba skyed par brtag par bya'o/ /rnyed pa dang bkur sti ni blo rnam par 'khrul bar byed par brtag par bya'o/ /rnyed pa dang bkur sti ni sdig pa'i dngos po 'gyur ba byed pa'i phyir mya ngan
159b8(dkon brtsegs): skyed par brtag par bya'o/ /rnyed pa dang bkur sti ni dran pa nye bar gzhag pa bzhi rjed par byed par brtag par bya'o/ /rnyed pa dang bkur sti ni dkar po'i chos nyam chung bar byed par brtag
160a1(dkon brtsegs): par bya'o/ /rnyed pa dang bkur sti ni yang dag pa'i spong ba bzhi yongs su nyams par byed par brtag par bya'o/ /rnyed pa dang bkur sti ni pha rol gyi dad pa'i bar chad byed par brtag par bya'o/ /
160a2(dkon brtsegs): rnyed pa dang bkur sti ni rdzu 'phrul dang mngon par shes pa nyams par byed par brtag par bya'o/ /rnyed pa dang bkur sti ni sngar bkur sti byed la phyis bkur sti mi byed par brtag par bya'o/ /rnyed pa dang bkur
160a3(dkon brtsegs): sti ni mi mdza' ba dag dang gnas par byed par brtag par bya'o/ /rnyed pa dang bkur sti ni mdza' bo spong bar brtag par bya'o/ /rnyed pa dang bkur sti ni pha rol 'drid pa'i phyir smad 'tshong ma
160a4(dkon brtsegs): dang 'dra bar brtag par bya'o/ /rnyed pa dang bkur sti ni bsam gtan dang / tshad med pa yongs su spong bar brtag par bya'o/ /rnyed pa dang bkur sti ni sems can dmyal ba dang / dud 'gro'i
160a5(dkon brtsegs): skye gnas dang / gshin rje'i 'jig rten du ltung bar byed par brtag par bya'o/ /rnyed pa dang bkur sti ni lhas byin dang / lhag spyod gyi cho ga dang mthun par brtag par bya'o/ /byams pa
160a6(dkon brtsegs): byang chub sems dpas rnyed pa dang bkur sti la nyes dmigs gang dag brtag par bya ba ni 'di lta bu 'di dag go/ /brtags nas kyang 'dod pa chung bar bya'i yongs su gdung bar ni mi bya'o/ /
160a7(dkon brtsegs): de ci'i phyir zhe na/ byams pa byang chub sems dpa'i 'dod pa chung ba la skyon 'di lta bu 'di dag med pa'i phyir te/ de'i sangs rgyas kyi chos rnams la bar chad med pa yin/
160a8(dkon brtsegs): khyim pa dang rab tu byung ba dag yid 'byung bar mi 'gyur ba yin/ lha dang mi rnams yongs su dga' bar bya ba'i phyir gnas pas rjes su bsrung bar 'os pa yin/ ngan 'gro log par ltung ba
160b1(dkon brtsegs): thams cad kyis skrag pa med pa yin/ bsdigs pa dang bral bas zil gyis mi non pa yin/ bdud kyi yul las yongs su grol bas mi 'phrogs pa yin/ sdug
160b2(dkon brtsegs): bsngal thams cad kyis mi tshugs pa yin/ lha dang mi rnams kyis mngon par 'dod par bya ba yin/ bsam gtan la goms par byed par gnas pas gsal ba yin/ g.yo dang sgyu spangs
160b3(dkon brtsegs): pa dang / 'dod pa'i yon tan lnga la skyon du lta bas bag yod pa yin/ 'phags pa'i rigs la gnas pas ji skad smras pa de bzhin byed pa yin/ mkhas pa rnams dang tshangs pa mtshungs par spyod pa rnams
160b4(dkon brtsegs): kyis 'dod pa yin te/ byams pa phan yon 'di lta bu 'di dag shes nas byang chub sems dpa' sems dpa' chen po mkhas pa rnyed pa dang bkur sti yongs su spangs pas rnyed pa dang bkur sti thams cad spang ba'i phyir lhag pa'i bsam pas 'dod pa
160b5(dkon brtsegs): chung ba la gnas par bya zhing 'dod pa chung ba la kun du bsten par bya'o/ /de skad ces bka' stsal pa dang / bcom ldan 'das la byang chub sems dpa' sems dpa' chen po byams pas 'di skad ces gsol
160b6(dkon brtsegs): to/ /bcom ldan 'das byang chub sems dpas 'du 'dzi la dga' ba'i skyon rnams ji ltar brtag par bgyi/ 'du 'dzi la dga' ba'i skyon de dag ni gang lags/ byang chub sems dpas gang dag la
160b7(dkon brtsegs): brtags na gcig pur dga' ba la dga' zhing yongs su skyo bar yang mi 'gyur ba lags/ bcom ldan 'das kyis bka' stsal pa/ byams pa 'du 'dzi'i nyes dmigs ni nyi shu po 'di dag yin te/
160b8(dkon brtsegs): nyi shu gang zhe na/ byams pa 'di la lus kyis ma bsdams pa yin/ ngag gis ma bsdams pa yin/ yid kyis ma bsdams pa yin/ 'dod chags che ba yin/ zhe sdang che ba yin/ gti mug
161a1(dkon brtsegs): che ba yin/ 'jig rten pa'i gtam gyis kyang gos pa yin/ 'jig rten las 'das pa'i gtam las yongs su nyams pa yin/ chos la ma gus pa la sten pa yin/ chos yongs su spangs
161a2(dkon brtsegs): pa yin/ de la bdud kyis glags rnyed pa yin/ bag med pa la bsten pa yin/ bag med pa dang ldan pa yin/ de rtog pa dang dpyod pa shas che ba yin/ mang du thos pa las yongs su nyams pa yin/ zhi
161a3(dkon brtsegs): gnas dang lhag mthong mi 'thob pa yin/ myur du tshangs par spyod par mi 'gyur ba yin/ sangs rgyas la dga' ba las yongs su nyams pa yin/ chos la dga' ba las yongs su nyams pa yin/
161a4(dkon brtsegs): dge 'dun la dga' ba las yongs su nyams pa yin te/ byams pa nyi shu po de dag ni 'du 'dzi la dga' ba'i nyes dmigs yin par rig par bya ste/ byang chub sems dpas gang dag la brtags na
161a5(dkon brtsegs): gcig pur dga' ba la dga' zhing yongs su skyo bar yang mi 'gyur ba yin no/ /de nas bcom ldan 'das kyis de'i tshe tshigs su bcad pa 'di dag bka' stsal to/ /'dod chags spangs shing zhe
161a6(dkon brtsegs): sdang rab spangs nas/ /rnal 'byor can ni 'du 'dzir mi gnas te/ /de ni de la gzhol zhing de la 'bab/ /nyes pa des na dga' bar byed mi 'gyur/ /rgod dang dgod dang de bzhin rnam rtog pa/ /'di dag
161a7(dkon brtsegs): thams cad 'du 'dzi rnams las byung / /snying po med pa'i 'du 'dzi su byed pa/ /de ni lang long spyod cing ma bsdams yin/ /byis pa dag ni 'jig rten smra la dga'/ /byis pa de dag mchog gi gtam
161a8(dkon brtsegs): las nyams/ /zhe sdang 'phel zhing rnam rtog shas kyang che/ /nyes pa des na de la mi chags so/ /rigs pa ma yin smra la dga' bskyed nas/ /dge slong thos pa rnam par 'phel ni byed/ /
161b1(dkon brtsegs): de lta bas na mi rigs smra spongs la/ /chos la rtag tu dga' ba thob par gyis/ /byang chub mngon par 'dod phyir nga yis ni/ /rang gi yan lag lan stong snyed du btang / /chos nyan pas ni nga la
161b2(dkon brtsegs): ngoms med na/ /de dag chos nyan pa na skyo bar 'gyur/ /tshig bzhi pa yi tshigs su bcad pa'i phyir/ /nga ni chung ma bu la dga' ma gyur/ /rgyal srid dag dang longs spyod ngas spangs na/ /
161b3(dkon brtsegs): mkhas pa ji ltar chos ni nyan mi byed/ /rigs mi smra dang dam pa min smra ba/ /rnam pa kun du yongs su spang bar bya/ /bskal pa brgya phrag du mar gang dkon pa/ /chos kyi dam pa de la dga'
161b4(dkon brtsegs): skyed cig / thar pa 'dod pa yon tan don gnyer bas/ /'jig rten bya ba yongs su btsal mi bya/ /gang zhig zas dang gos kyi don tsam 'dod/ /de ni mchog dang gtso bor bsngags ma yin/ /
161b5(dkon brtsegs): gang zhig 'dri zhing dge slong legs par 'ongs/ /bstan yang gding gis tshur shog 'dug par gyis/ /mi yi rnyed pa rab dkon rnyed gyur gyis/ /gcig la gcig ni chos kyi gtam yang bya/ /
161b6(dkon brtsegs): lung mnod kha ton bya dang bsam gtan rnams/ /khyod kyi dkar po'i phyogs rnams 'phel gyur tam/ /gal te khyod ni 'dod na dri bar gyis/ /khyod la'ang bdag 'dri skabs ni dbye bar gyis/ /
161b7(dkon brtsegs): de bzhin gshegs pa mya ngan yongs 'das nas/ /bstan pa rnam par 'jig par 'gyur ba na/ /dge slong dag ni shin du rgod cing khengs/ /dgon pa bor nas 'di 'dzir dga' bar 'gyur/ /rnyed pa dang
161b8(dkon brtsegs): ni de bzhin zas ched du/ /nyin dang mtshan rnams su yang gtam byed la/ /byis pa dag ni gnyid log gyur na yang / /lo tog skye ba'i rmi lam rmi bar 'gyur/ /byis pa 'di kun shes pa
162a1(dkon brtsegs): rab tu nyams/ /ngan song ngan 'gro gsum du gzhol 'gyur gyis/ /dga' ba dang ni mos pa bskyed nas kyang / /bse ru lta bur rtag tu nags gnas gyis/ /yon tan 'dod pa nags
162a2(dkon brtsegs): na gnas pa yis/ /pha rol dag gi skyon la brtag mi bya/ /bdag ni khyad par 'phags shing bdag mchog ces/ /de snyam du ni sems bskyed mi bya'o/ /rgyags 'di bag med kun gyi rtsa ba ste/ /
162a3(dkon brtsegs): dge slong dman la brnyas par yong mi bya/ /bskal pa gcig gis thar pa 'thob mi 'gyur/ /'di ni bstan pa 'di la go rims yin/ /de ltas dge slong yon tan 'dod gyur pa/ /dpa' bos
162a4(dkon brtsegs): mi rigs brjod pa spangs nas kyang / /dga' zhing mgu la rab tu dga' ba yis/ /bse ru 'dra bar dgon par gnas par bya/ /de nas bcom ldan 'das la byang chub sems dpa' sems
162a5(dkon brtsegs): dpa' chen po byams pas 'di skad ces gsol to/ /bcom ldan 'das 'di ltar dkar po'i chos yongs su spong ba'i slad du 'du 'dzi nongs pa mang po'i skyon chags shing yon tan ma mchis la gnod pa dang ldan te/
162a6(dkon brtsegs): 'du 'dzi nyon mongs pa 'phel bar bgyid cing spyod pa bzang po ma lags pa ni ngo mtshar lags te/ bcom ldan 'das byang chub sems dpa' mkhas pa dge ba 'tshal ba su zhig gcig pur dga' ba la
162a7(dkon brtsegs): mngon par dga' bar mi bgyid/ bcom ldan 'das byang chub sems dpas smra ba la dga' ba'i skyon rnams ji ltar brtag par bgyi/ byang chub sems dpas gang rtogs na don rnam par nges pa la
162a8(dkon brtsegs): dga' zhing don la rtog pas yongs su bdud par yang mi 'gyur ba lags/ de skad ces gsol pa dang / bcom ldan 'das kyis byang chub sems dpa' sems dpa' chen po byams pa la 'di
162b1(dkon brtsegs): skad ces bka' stsal to/ /byams pa 'di la byang chub sems dpa' smra ba la dga' ba'i nyes dmigs nyi shu yod par brtag par bya'o/ /nyi shu gang zhe na/ byams pa 'di la dge slong smra ba la dga'
162b2(dkon brtsegs): ba ni mang du thos pas rgyags shing dregs pas gus pa med par 'gyur ba dang / rtsod pa smra ba lhur len pas phyogs la mngon par zhen par 'gyur ba dang / nang du tshul bzhin yid la byed pa dang bral bas
162b3(dkon brtsegs): dran pa brjed par 'gyur ba dang / lus dang sems shin du ma sbyangs pas shes bzhin med par spyod par 'gyur ba dang / /chos la bzod pa las nyams pas khengs pa dang 'dud par 'gyur ba dang / zhi gnas
162b4(dkon brtsegs): dang lhag mthong yongs su spangs pas sems kyi rgyud dmu rgod du 'gyur ba dang / smra ba'i spag pas spags pas dus ma yin par smra bar 'gyur ba dang / 'phags pa'i shes pa ma thob pas ma
162b5(dkon brtsegs): bsdams par 'gyur ba dang / lha dang klu rnams kyis mi bkur bar 'gyur ba dang / so so yang dag par rig pa thob pa rnams kyis brnyas par 'gyur ba dang / lus mngon sum du gyur ba rnams kyis
162b6(dkon brtsegs): spyo bar 'gyur ba dang / sgrub pa la mi gnas pas yid la gcags par 'gyur ba dang / the tshom ma spangs pas rab tu mi brtan par 'gyur ba dang / sgra lhur len pas thos pa dang bye brag phyed pa
162b7(dkon brtsegs): nyams par 'gyur ba dang / rnam par shes pa'i spyod yul can yin pas 'dod pa'i yon tan la chags par 'gyur ba dang / yang dag pa ji lta ba bzhin du rtog par mi byed pas myur du chos
162b8(dkon brtsegs): spong bar byed pa dang / gzhan dang gzhan rtsom pas mi brtan zhing rten med par 'gyur ba dang / sems yongs su ma dul bas bkur sti med par thob par 'gyur ba dang / chos kyi dbyings khong
163a1(dkon brtsegs): du ma chud pas gzhan gyi dring 'jog par 'gyur ba dang / dbang po rnams yongs su ma shes pas nyon mongs pa'i dbang du 'gyur ba ste/ byams pa nyi shu po de dag ni byang chub sems dpa' smra ba la
163a2(dkon brtsegs): dga' zhing sgra lhur len la don la rtog pa dang bral ba'i nyes dmigs yin no/ /de nas de'i tshe bcom ldan 'das kyi tshigs su bcad pa 'di dag bka' stsal to/ /thos pas rgyags nas gus par mi 'gyur te/ /
163a3(dkon brtsegs): rnam par 'gyed pa'i smra ba rnams la chags/ /brjed par 'gyur zhing shes bzhin med par 'gyur/ /smra la dga' ba'i nyes pa 'di dag go/ /nang gi sems las shin du ring bar 'gyur/ /lus dang
163a4(dkon brtsegs): sems kyang rab sbyangs ma yin 'gyur/ /khengs pa dang ni 'dud par mang por 'gyur/ /smra la dga' ba'i nyes pa 'di dag go/ /byis pa dam pa'i chos bsam rab tu nyams/ /sems ni mi mnyen
163a5(dkon brtsegs): shin du rtsub par 'gyur/ /zhi gnas lhag mthong dag dang rab tu ring / /smra la dga' ba'i nyes pa 'di dag go/ /rtag tu bla ma dag la gus pa med/ /spags pa'i gtam dag la ni dga' ba skyed/ /
163a6(dkon brtsegs): snying po med la gnas shing shes rab nyams/ /smra la dga' ba'i nyes pa 'di dag go/ /de ni lha tshogs rnams kyis mi bkur zhing / /de tshe de la'ang 'dod pa mi skyed la/ /so so yang dag rig
163a7(dkon brtsegs): las nyams 'gyur te/ /smra la dga' ba'i nyes pa 'di dag go/ /gang dag lus ni mngon sum mang yod pa/ /mkhas pa 'di dag gis ni spyo bar 'gyur/ /de yi srog ni don med 'gyur ba ste/ /
163a8(dkon brtsegs): smra la dga' ba'i nyes pa 'di dag go/ /bdag ni sgrub nyams nga ni ci bya zhes/ /'chi ba'i dus tshe byis pa mya ngan byed/ /gting rnyed ma gyur shin du sdug bsngal 'gyur/ /smra la dga' ba'i nyes pa
163b1(dkon brtsegs): 'di dag go/ /rtswa bskyod bzhin du 'gul zhing g.yo ba ste/ /de ni de ltar the tshom 'gyur du nges/ /de ni nam yang blo brtan mi 'gyur te/ /smra la dga' ba'i nyes pa 'di dag go/ /gar la lta ba'i
163b2(dkon brtsegs): khrod na 'dug pa zhig / dpa' bo gzhan gyi yon tan brjod pa bzhin/ /bdag nyid nan tan nyams par 'gyur ba ste/ /smra la dga' ba'i nyes pa 'di dag go/ /de yi sems ni rna ba'i rnam shes la/ /
163b3(dkon brtsegs): rab tu chags shing sgras rgyags shes rab nyams/ /log par sems shing lam ngan 'gro bar 'gyur/ /smra la dga' ba'i nyes pa 'di dag go/ /de ni g.yo ldan yang zhing re chad 'gyur/ /phyi phyir zhing ni
163b4(dkon brtsegs): rnam par 'gyed pa rtsom/ /'phags pa'i dam pa'i chos las rab tu ring / /smra la dga' ba'i nyes pa 'di dag go/ /mthu chung sti stang gis ni dgar 'gyur te/ /mi shes ldan pa g.yo zhing 'gyur ba
163b5(dkon brtsegs): yin/ /spre'u ltar de yi sems ni g.yo bar 'gyur/ /smra la dga' ba'i nyes pa 'di dag go/ /rang gi blo ni shes pas dman pa'i phyir/ /rmongs pa de ni gzhan gyi dring la 'jog /de ni nyon mongs
163b6(dkon brtsegs): phyogs kyi dbang du 'gro/ /smra la dga' ba'i nyes pa 'di dag go/ /mig kyang 'khrul cing de bzhin rna ba'ang 'khrul/ /sna yang 'khrul cing de bzhin lce yang 'khrul/ /lus kyang 'khrul cing yid
163b7(dkon brtsegs): kyang 'khrul par 'gyur/ /smra la dga' ba'i nyes pa 'di dag go/ /yun ring dus nas smra la dga' bas na/ /de ni bdag nyid dag pa mi 'thob bo/ /tshig gang dga' ba mtha' yas 'thob 'gyur pa/ /
163b8(dkon brtsegs): tshig gcig tsam zhig bsams kyang mchog yin no/ /bu ram shing shun snying po ci yang med/ /dga' bar bya ba'i ro ni nad na 'dug /shun pa zos pas mis ni bu ram ro/ /zhim po rnyed par nus
164a1(dkon brtsegs): pa ma yin no/ /ji ltar shun pa de bzhin smra ba ste/ /ro lta bu ni 'di la don sems yin/ /de lta bas na smra la dga' spongs te/ /rtag tu bag yod byos la don soms
164a2(dkon brtsegs): shig / smra ba'i nyes pa 'di 'dra rtogs gyur cing / /don gyi yon tan mchog 'di shes nas ni/ /'di na byang chub mkhas pa gang yin pa/ /des ni don bsam pa la dga' bar gyis/ /
164a3(dkon brtsegs): de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das 'di ltar smra ba la dga' ba'i skyon rnams dang / don la sems
164a4(dkon brtsegs): pa'i yon tan rnams de bzhin gshegs pas legs par gsungs pa ni ngo mtshar lags so/ /bcom ldan 'das byang chub sems dpa' snying po 'tshal ba rnams kyis ni don bsam
164a5(dkon brtsegs): pa gtang ste snying po ma mchis pa'i smra ba la dga' bar bgyid pa'i rngo mi thog lags so/ /bcom ldan 'das byang chub sems dpa' sems dpa' chen pos gnyid kyi dga' bas dga' ba'i skyon ji ltar
164a6(dkon brtsegs): brtag par bgyi/ byang chub sems dpas ji ltar brtags na rmugs pa dang / gnyid kyi nongs dmigs mthong nas brtson 'grus rtsom zhing yongs su skyo bar yang mi 'gyur ba lags/
164a7(dkon brtsegs): bcom ldan 'das kyis bka' stsal pa/ byams pa 'di la gnyid la dga' ba'i nyes dmigs ni rnam pa nyi shur brtag par bya ste/ byang chub sems dpa' de dag la rtog na brtson 'grus
164a8(dkon brtsegs): rtsom pa la dga' zhing skyo bar yang mi 'gyur ro/ /nyi shu gang zhe na/ byams pa 'di la byang chub sems dpa' gnyid che ba ni rmugs pa dang / gnyid kyis non te le lo che bar 'gyur ba dang /
164b1(dkon brtsegs): lus shes che ba dang / mdog yongs su ma dag pa dang / de'i 'byung ba chen po rnams nang bzhis non par 'gyur ba dang / de'i me'i khams chung bar 'gyur ba dang / de'i kha zas legs par 'ju
164b2(dkon brtsegs): bar mi 'gyur ba dang / de'i lus la 'bras dang phol mig 'byung bar 'gyur ba dang / le lo can du 'gyur ba dang / de'i gti mug gi dra ba rnam par 'phel bar 'gyur ba dang / de'i shes rab nyam
164b3(dkon brtsegs): chung bar 'gyur ba dang / de kha zas 'dod pa las yi ga 'chu bar 'gyur ba dang / de gti mug gi mun pa rab tu 'dzin par 'gyur ba dang / de la mi ma yin pa rnams bkur sti mi byed pa dang / sems
164b4(dkon brtsegs): rtul bar 'gyur ba dang / mi ldang ba mang bar 'gyur ba dang / de'i sems bag la nyal gyis kun nas bkris shing 'dug par 'gyur ba dang / de dge ba'i chos la 'dun par mi 'gyur ba dang /
164b5(dkon brtsegs): dge ba'i chos thams cad las nyams par 'gyur ba dang / spyod pa zhum par gyur nas brtson 'grus rtsom pa rnams kyi spyod pa la smod pa dang / 'khor gyi nang du song na brnyas par 'gyur ba ste/
164b6(dkon brtsegs): byams pa nyi shu po de dag ni byang chub sems dpa' gnyid la dga' zhing rmugs pa dang / gnyid mang ba'i nyes dmigs yin te/ byang chub sems dpa' de dag la rtog na brtson 'grus rtsom pa la
164b7(dkon brtsegs): dga' zhing yongs su skyo bar mi 'gyur ro/ /de nas de'i tshe bcom ldan 'das kyis tshigs su bcad pa 'di dag bka' stsal to/ /gang zhig rmugs pa dang gnyid la dga' 'gyur ba/ /
164b8(dkon brtsegs): de yi lus ni sha che mkhregs ma yin/ /le lo de che blun zhing 'thun mi byed/ /de yi mdog kyang dag par mi 'gyur ro/ /gang zhig rmugs dang gnyid la dga' 'gyur ba/ /bad kan rlung dang
165a1(dkon brtsegs): de bzhin mkhris pa rnams/ /de dag de yi lus la shas cher 'byung / /de yi khams rnams rab tu 'khrug par 'gyur/ /gang zhig rmugs dang gnyid la dga' 'gyur ba/ /kha zas nyes
165a2(dkon brtsegs): pas lto ni ma dag cing / /lus kyang lci la zo bdog bde ma yin/ /de yi tshig kyang gsal bar mi 'gyur ro/ /gang zhig rmugs dang gnyid la dga' 'gyur ba/ /de yi lus la phol mig mang po 'byung / /
165a3(dkon brtsegs): de ni nyin dang mtshan du bde bar nyal/ /de la rma rnams mi bzang 'byung bar 'gyur/ /gang zhig rmugs dang gnyid la dga' 'gyur ba/ /le lo byed cing brtson 'grus yongs su nyams/ /de ni bde las nyams shing nor
165a4(dkon brtsegs): rnams 'gribs/ /de ni rtag tu zhan cing sems kyang rmongs/ /gang zhig rmugs dang gnyid la dga' 'gyur ba/ /gti mug dra ba chen po 'phel 'gyur zhing / /de ni the tshom can de lta ba thob/ /de ni lta bar
165a5(dkon brtsegs): gyur ba mang bar 'gyur/ /gang zhig rmugs dang gnyid la dga' 'gyur ba/ /de yi shes rab shin du nyam chung 'gyur/ /de yi blo yang yongs su nyams par 'gyur/ /ye shes las ni rtag tu de nyams 'gyur/ /gang
165a6(dkon brtsegs): zhig rmugs dang gnyid la dga' 'gyur ba/ /mi shes le lo snyom las shes rab 'chal/ /mi ma yin pa dag gis glags rnyed de/ /nags na gnas pa'i tshe ni 'tshe bar 'gyur/ /gang zhig rmugs
165a7(dkon brtsegs): dang gnyid la dga' 'gyur ba/ /sems kyang rtul zhing de yi dran pa rmongs/ /lung nod kha ton byed la de mi gnas/ /chos smra na yang de ni rtag tu thogs/ /gang zhig rmugs dang gnyid la dga'
165a8(dkon brtsegs): 'gyur ba/ /de yi nyon mongs kun nas ldang bar 'gyur/ /rnam par 'khor zhing g.yo la rmongs pa dang / /de yi sems ni rtag tu gdung bar 'gyur/ /gang zhig rmugs dang gnyid la dga' 'gyur ba/ /de yi
165b1(dkon brtsegs): bya ba mang po nyams shing 'gags/ /lus kyang gdungs shing yid kyang yongs su gdungs/ /bag la nyal ba 'phel bar nges mi shes/ /gang zhig rmugs dang gnyid la dga' 'gyur ba/ /de ni dge sems rtag tu mi 'dod de/ /
165b2(dkon brtsegs): de ni chos la 'dud pa skyed mi byed/ /phyir zhing chos ma yin la de dgar 'gyur/ /gang zhig rmugs dang gnyid la dga' 'gyur ba/ /de ni rmongs shing chos la 'dun pa nyams/ /byis pa yon tan kun las yongs su nyams/ /
165b3(dkon brtsegs): dkar po 'jom zhing mun par 'gro bar 'gyur/ /gang zhig rmugs dang gnyid la dga' 'gyur ba/ /'jigs par 'gyur zhing sems kyang rab tu zhum/ /de ni rtag par mchog tu dga' mi 'gyur/ /gnyid kyis non pa lus kyang
165b4(dkon brtsegs): lhod par 'gyur/ /gang zhig rmugs dang gnyid la dga' 'gyur ba/ /bdag nyid mi shes le lo can gyur nas/ /brtson 'grus stobs dang ldan la phrag dog byed/ /brtson 'grus ldan pa rnams la mi snyan smra/ /nyes pa 'di 'dra
165b5(dkon brtsegs): 'di dag rtogs gyur nas/ /mkhas pa su zhig rmugs gnyid dga' bar byed/ /shin du gti mug lta ba mang po'i rgyu/ /don bzang dam chos yon tan chud gzon pa/ /gnyid 'di brtson 'grus 'phrog par rtogs gyur nas/ /mkhas pa yon
165b6(dkon brtsegs): tan ldan pa su der dga'/ /sdug bsngal kun dang mun pa sel byed cing / /ngan song yongs su spong ba'i gzhir gyur pa/ /sangs rgyas kun gyis bsngags pa'i brtson 'grus 'phags/ /gang yin de ni rtag tu brten par gyis/ /'jig rten
165b7(dkon brtsegs): 'di ni bzo gang ci yod dang / /'jig rten 'das bzo gang dag ci yod pa/ /brtson 'grus brtsams la rnyed par mi dka' na/ /mkhas pa su dag brtson 'grus stobs kyis skyo/ /gang dag sangs rgyas byang chub zhugs gyur ba/ /de dag rmugs
165b8(dkon brtsegs): gnyid skyon rnams mthong nas ni/ /rtag tu brtson 'grus rtsom la gnas par byed/ /'di ni nga yis de dag bskul byas yin/ /de nas bcom ldan 'das la byang chub sems dpa' sems dpa' chen po byams pas
166a1(dkon brtsegs): 'di skad ces gsol to/ /bcom ldan 'das byang chub sems dpa' gang dag rmugs pa dang gnyid kyi skyon 'di lta bu 'di dag thos nas spong bar mi bgyid cing skyo bar mi bgyid pa de dag dang brtson 'grus rtsom pa mi skyed pa de dag de
166a2(dkon brtsegs): tsam du rmongs par 'gyur ba ni ngo mtshar lags so/ /bcom ldan 'das byang chub sems dpa' slob par 'tshal ba dang / lhag pa'i bsam pas bla na med pa yang dag par rdzogs pa'i byang chub mngon par rdzogs par 'tshang
166a3(dkon brtsegs): rgya bar 'tshal ba su zhig yang dag pa'i gnas 'di lta bu 'di dag thos nas le lo bgyid cing dge ba'i chos rnams bskyed par mi bgyid/ brtson 'grus kyi yon tan dang / phan yon 'di lta bu thos nas byang chub kyi yan lag
166a4(dkon brtsegs): yongs su rdzogs par bgyi ba'i slad du su zhig brtson 'grus rtsom par mi bgyid de/ de bzhin gshegs pas gnyid la dga' ba'i nongs dmigs dang / brtson 'grus rtsom pa'i phan yon 'di dag legs par bka' stsal lags so/ /bcom ldan
166a5(dkon brtsegs): 'das byang chub sems dpas las la dga' zhing 'jig rten pa'i sbag pas sbags pa'i nongs dmigs ji ltar brtag par bgyi/ byang chub sems dpa' gang dag la brtags na 'dod pa chung zhing bgyi ba nyung la/ dam pa'i chos btsal ba'i
166a6(dkon brtsegs): slad du rtag tu brtson zhing sbyor ba la gnas par 'gyur ba lags/ bcom ldan 'das kyis bka' stsal pa/ byams pa 'di la byang chub sems dpa' sems dpa' chen pos las la dga' ba'i nyes dmigs nyi shur brtag
166a7(dkon brtsegs): par bya ste/ byang chub sems dpa' de dag la rtog na 'dod pa chung zhing bya ba nyung la dam pa'i chos btsal ba'i phyir rtag tu brtson zhing sbyor ba la gnas par 'gyur ro/ /nyi shu gang zhe na/ byams pa 'di la byang chub sems dpa' las
166a8(dkon brtsegs): la dga' ba 'jig rten pa'i las rnams la brtson pa 'gyur ba dang / las ngan pa thams cad la gnas par 'gyur ba dang / lung nod pa dang / kha don la brtson pa dag gis brnyes par 'gyur ba dang / nang du yang dag 'jog la dga' ba rnams kyis
166b1(dkon brtsegs): smad pa dang / 'khor ba thog ma dang tha ma med pa yongs su 'dzin pa'i las rtsom par 'gyur ba dang / bram ze dang khyim bdag dad pa rnams kyi yon sbyong bar mi byed pa dang / de'i sems dngos por 'dzin pa la 'jug par 'gyur ba dang / chags
166b2(dkon brtsegs): pa mang bar 'gyur ba dang / khyim so rnams la rgyun du sbyor bar 'gyur ba dang / dbang byed par mi 'gyur ba dang / zlog byed kyi ngang tshul can yid smon mang po la rgyun du gnas pa dang / khyim gyi bya ba dag la brtson pa dang / de ro dag la shas cher
166b3(dkon brtsegs): 'dun cing chags pa skyed pa dang / len pa med par mi dga' ba dang / kun nas mnar sems mang ba'i las kyi sgrib pa rgyun du mngon par 'du byed pa dang / dge bsnyen dang / dge bsnyen ma la rton par 'gyur ba dang / de zas kyi rnam par rtog pas
166b4(dkon brtsegs): nyin mtshan 'da' bar byed pa dang / 'jig rten pa'i bya ba dag rgyun du 'dri bar byed pa dang / mi rigs pa'i smra ba dag la mngon par dga' bar 'gyur ba dang / zhal ta byed pa'i rgyags pas tshangs pa mtshungs par spyod pa rnams dbang phyug gis
166b5(dkon brtsegs): tshar gcod par byed pa dang / pha rol gyi 'khrul pa la rtog cing bdag gi 'khrul pa la mi rtog par 'gyur ba dang / don dang ldan zhing rnam par nges pa'i gtam dag la skyen par brnyas par 'gyur ba ste/ byams pa nyi shu po de dag ni byang chub sems
166b6(dkon brtsegs): dpa' las la dga' zhing zhal ta byed pa'i spag pas spags pa'i nyes dmigs yin te/ byang chub sems dpa' de dag la rtog na 'dod pa chung zhing bya ba nyung bar 'gyur la 'jig rten pa'i bya ba spangs nas 'jig rten las
166b7(dkon brtsegs): 'das pa'i bya ba la brtson par 'gyur ro/ /de nas de'i tshe bcom ldan 'das kyis tshigs su bcad pa 'di dag bka' stsal to/ /de ni las ngan dag la gnas 'gyur zhing / /las mchog dag las de ni rgyang yang ring / /'dir ni rnyed pa che las
166b8(dkon brtsegs): ring bar 'gyur/ /rnam par chags sems nyes pa 'di dag yin/ /dge slong lung nod kha ton dga' rnams kyis/ /de la brnyas shing 'dod par mi byed la/ /bsam gtan byed pa rnams kyis smad par 'gyur/ /rtag tu las gnas
167a1(dkon brtsegs): skyon ni 'di dag yin/ /'khor ba'i las la mngon par brtson pa dang / /thar pa las ni rgyang ring bcings par gnas/ /de ni yul 'khor zas la mi rigs spyod/ /nyes pa 'di dag las la chags pa'i yin/ /rtag tu
167a2(dkon brtsegs): dngos po dag ni len par byed/ /yongs su 'dzin pa med la dga' mi skyed/ /nor med nor ni don du gnyer bar byed/ /nyes pa 'di dag las la chags pa'i yin/ /khyim du rgyu ba dag la chags par 'gyur/ /'du 'dzi dga'
167a3(dkon brtsegs): bas thams cad 'jig par byed/ /gzeb kyi nang du bya bcug bzhin du 'gyur/ /nyes pa 'di dag las la chags pa'i yin/ /khyim pa'i las la de rtag mya ngan byed/ /yongs su gdungs par gyur kyang yid mi 'byung / /
167a4(dkon brtsegs): nams kyang tshig ni btsun par mi 'gyur te/ /nyes pa 'di dag las la dga' ba'i yin/ /bla mas bskul nas bka' blo mi bde zhing / /rjes su bstan pa 'thun par 'dzin mi byed/ /de ni myur du tshul khrims nyams
167a5(dkon brtsegs): par 'gyur/ /nyes pa 'di dag las la dga' ba'i yin/ /khyim na gnas pa'i las rnams rtag sems pas/ /de ni rtag tu 'dod par 'gyur ba ste/ /bsam gtan dang ni spong ba de mi byed/ /nyes pa 'di dag las la
167a6(dkon brtsegs): dga' ba'i yin/ /de yi 'dod chags shas ni che bar skye/ /de ni ro bro rnams la chags shing zhen/ /de ni ngan ngon tsam gyis dgar mi 'gyur/ /nyes pa 'di dag las la dga' ba'i yin/ /de ni 'khor phal
167a7(dkon brtsegs): che na dga' 'gyur te/ /de nyams na ni shin du sdug bsngal 'gyur/ /de ni bong bu bzhin du lang long 'gyur/ /nyes pa 'di dag las la dga' ba'i yin/ /de sems rtag tu gnod sems ldan par 'gyur/ /las rnams
167a8(dkon brtsegs): 'phel zhing zad par mi 'gyur te/ /sred pa'i 'khri shing dag gis dam du bcings/ /nyes pa 'di dag las la dga' ba'i yin/ /de ni rtag tu bla ma rnams mi sten/ /phyogs 'dod khyim pa la ni sten par byed/ /tshul khrims
167b1(dkon brtsegs): gnas pa dag la'ang phrag dog byed/ /nyes pa 'di dag las la dga' ba'i yin/ /nyin dang mtshan du sems gzhan med par ni/ /zas dang gos la rgyun du sems par byed/ de ni rtag tu yon tan 'dod ma yin/ /nyes pa 'di dag las la
167b2(dkon brtsegs): dga' ba'i yin/ /de ni 'jig rten pa yi bya ba 'dri/ /rigs pa min pa'i smra ba rnams la dga'/ rigs pa'i smra la de ni dga' mi 'gyur/ /nyes pa 'di dag las la dga' ba'i yin/ /sdom brtson rnams la de ni rtag tu gshe/ /dbang
167b3(dkon brtsegs): phyug nyes pas de dag des tshar gcod/ /mi sdug las rnams mngon par 'du byed de/ /nyes pa 'di dag las la dga' ba'i yin/ /de ni rtag tu gzhan gyi skyon rtog cing / /bdag la yod pa'i skyon rnams mi mthong la/ /yon tan
167b4(dkon brtsegs): ldan pa rnams la 'khrul pa tshol/ /nyes pa 'di dag las la dga' ba'i yin/ /byis pa de ni gzhan gyis myur du brnyas/ /de ni pha rol dag la chos ston tshe/ /blo nyams pas na mngon par shes mi 'gyur/ /nyes pa 'di dag las
167b5(dkon brtsegs): la dga' ba'i yin/ /gnod 'gyur nyes pa 'di dag mthong nas ni/ /las ngan dag la su zhig dga' bar byed/ /dpa' bo dag ni rtag tu las mchog byed/ /byas pa gang yin chud ni gzon mi byed/ /lan stong brjod kyang tshig
167b6(dkon brtsegs): gcig mi 'dzin pa/ /de ni blo can dag gis spyo ba yin/ /gang zhig las ngan dag ni byed pa la/ /dam pa dag gis de ltar rtag tu smad/ /de lta bas na mkhas mis 'di rtag tu/ /las ngan dag ni rnam par spangs nas kyang / /
167b7(dkon brtsegs): thub dbang rnams kyis rtag tu bsngags pa yi/ /bzang po'i las rnams gang yin de dag bya/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das
167b8(dkon brtsegs): byang chub sems dpa' gang dag chos kyi mchog yongs su spangs nas las ngan pa rtsom pa de dag ni shes rab shin du chung zhing shes rab kyis dman par 'gyur ba lags so/ /de skad ces gsol pa dang / bcom ldan 'das
168a1(dkon brtsegs): kyis byang chub sems dpa' sems dpa' chen po byams pa la 'di skad ces bka' gsol to/ /byams pa de de bzhin te/ de de bzhin no/ /ji skad smras pa bzhin te/ byang chub sems dpa' gang dag chos kyi mchog
168a2(dkon brtsegs): yongs su spangs nas las ngan pa rtsom pa de dag ni shes rab shin du chung zhing shes rab kyis dman par 'gyur ba yin no/ /byams pa gzhan yang khyod mos par bya'o/ /khyod kyi khong du chud par bya'o/ /byang chub sems dpa' gang
168a3(dkon brtsegs): dag la sbyor ba med cing bsam gtan med la spong ba med cing 'don pa med pa dang / mang du thos pa yongs su tshol ba med pa de dag ni de bzhin gshegs pa'i bstan pa la rab tu byung ba ma yin no/ /byams pa de bzhin gshegs pa'i
168a4(dkon brtsegs): bstan pa ni bsam gtan dang spong bas phye ba dang / ye shes kyis 'dus byas pa dang / ye shes kyis mnyam par bzhag pa dang / brtson pas phye ba yin gyi/ khyim pa'i las dang zhal ta byed pas phye ba ni ma yin te/ 'di ltar zhal ta byed pa'i
168a5(dkon brtsegs): las de ni mi rigs pa la sbyor ba rnams dang / 'du byed la mngon par dga' ba rnams dang / 'jig rten pa'i bya bas spags pa ste/ byang chub sems dpas de la 'dod pa bskyed par mi bya'o/ /byams pa gal te byang chub sems
168a6(dkon brtsegs): dpa' zhal ta byed pa la brtson pas rin po che sna bdun gyi mchod rten dag gis stong gsum gyi stong chen po'i 'jig rten gyi khams 'di bkang na des ni da mnyes par byas pa ma yin/ ri mor byas pa ma yin/ bkur stir byas pa ma yin
168a7(dkon brtsegs): gyi/ byams pa gal te byang chub sems dpa' tha na pha rol du phyin pa dang ldan pa'i tshig bzhi pa'i tshigs su bcad pa gcig tsam 'dzin tam/ 'chang ngam/ klog gam/ kun chub par byed dam/ 'chang na des ni nga la bkur stir byas/
168a8(dkon brtsegs): bla mar byas/ ri mor byas/ mchod par byas par 'gyur ro/ /de ci'i phyir zhe na/ byams pa de bzhin gshegs pa rnams kyi byang chub ni mang du thos pa las byung ba yin gyi/ dngos po yongs su 'dzin pa las byung ba ni ma yin pa'i
168b1(dkon brtsegs): phyir ro/ /byams pa gal te byang chub sems dpa' zhal ta byed pa la brtson pas byang chub sems dpa' lung nod pa dang / kha ton byed pa la brtson pa zhal ta byed pa'i spag pas spags par byed na bsod nams 'dod pa des
168b2(dkon brtsegs): ni bsod nams ma yin pa'i phung po chen po skyed par 'gyur te/ las kyi sgrib pa yang yongs su 'dzin par 'gyur ro/ /de ci'i phyir zhe na/ bsod nams bya ba'i gzhi gsum po gang yin pa de dag thams cad
168b3(dkon brtsegs): ni shes rab las byung ba'i phyir ro/ /byams pa de lta bas na byang chub sems dpa' zhal ta byed pa la brtson pas byang chub sems dpa' lung nod pa dang / kha ton byed pa la brtson pa'i bar chad mi bya'o/ /'dzam
168b4(dkon brtsegs): bu'i gling 'di zhal ta byed pas yongs su gang bar gyur ba'i zhal ta byed pa de dag thams cad kyis ni byang chub sems dpa' lung nod pa dang / kha ton byed pa la brtson pa gcig la rim gro dang bsnyen bkur bya'o/ /
168b5(dkon brtsegs): byang chub sems dpa' lung nod pa dang / kha ton byed pa la brtson pa 'dzam bu'i gling gang bsnyed kyis ni byang chub sems dpa' nang du yang dag 'jog la brtson pa gcig la rim gro dang bsnyen bkur bya'o/ /de ltar byas
168b6(dkon brtsegs): na de bzhin gshegs pas rjes su yi rang ba dang gnang ba yin te/ de dag gi bsnyen bkur ni legs par byas pa yin no/ /gang zhig shes rab spyod pa la mos nas rim gro dang bsnyen bkur byed pa'i bsod
168b7(dkon brtsegs): nams kyi phung po ni tshad med par skyed par 'gyur ro/ /de ci'i phyir zhe na/ 'di ltar shes rab kyi las ni dka' ba'i las dang / bla na med pa dang / gong na med pa dang / 'jig rten gsum po thams cad las khyad par du
168b8(dkon brtsegs): 'phags shing mngon par 'phags pa'i phyir ro/ /byams pa de lta bas na byang chub sems dpa' mngon par brtson pa don du gnyer zhing brtson 'grus rtsom par 'dod pas shes rab la brtson par bya zhing shes rab
169a1(dkon brtsegs): yongs su btsal ba la brtson 'grus brtsam par bya'o/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das byang chub sems dpa' 'du
169a2(dkon brtsegs): 'dzi la dga' ba dang / las la dga' ba rnams kyi nongs dmigs rnams ni bka' stsal lags na/ bcom ldan 'das byang chub sems dpas spros pa la dga' ba'i nongs dmigs rnams ji ltar brtag par bgyi/ byang chub sems
169a3(dkon brtsegs): dpas gang dag la brtags na nye bar zhi ba la gnas shing rtsod pa ma mchis par gnas par 'gyur lags/ bcom ldan 'das kyis bka' stsal pa/ byams pa byang chub sems dpas spros pa la dga' ba'i nyes dmigs rnams
169a4(dkon brtsegs): mdor bsdu na nyi shu po 'di dag tu brtag par bya'o/ /rgyas par ni de bzhin gshegs pas mtha' yas par bstan te mthar thug par yang mi 'gyur ro/ nyi shu gang zhe na/ byams pa byang chub sems dpa' spros pa la dga' ba ni
169a5(dkon brtsegs): tshe 'di nyid la sdug bsngal ba dang yid mi bde ba mang bar gnas pa dang / bzod pa las yongs su nyams par 'gyur ba dang / de'i mi mdza' ba rnams yi rangs par 'gyur ba dang / de la bdud kyang mgu bar 'gyur ba dang /
169a6(dkon brtsegs): de la bdud kyi 'khor kyang dga' bar 'gyur ba dang / de'i dge ba'i chos ma skyes pa rnams skye bar mi 'gyur ba dang / skyes pa rnams med par 'gyur ba dang / 'thab ba dang mkhon du 'dzin pa dang / rtsod pa dang / 'gyed pa mang bar
169a7(dkon brtsegs): 'gyur ba dang / 'thab pa dang / rtsod pa dang / 'gyed pas ngan song du 'gro bar 'gyur ba'i las mngon par 'du byed par 'gyur ba dang / bag med par 'gyur ba'i lam 'dzin pa dang / de'i lce'i dbang po rtsub par 'gyur ba
169a8(dkon brtsegs): dang / de'i lung mnos pa'i chos rnams legs par gnas par mi 'gyur ba dang / mdo sde lung ma mnos pa rnams rna lam du grag par mi 'gyur ba dang / dge ba'i bshes gnyen thams cad kyis yongs su
169b1(dkon brtsegs): spangs par 'gyur ba dang / sdig pa'i grogs po rnams dang myur du phrad par 'gyur ba dang / dka' ba'i lam gyis nges par 'byung bar 'gyur ba dang / rgyun mi 'chad par yid du mi 'ong ba'i tshig thos par 'gyur ba dang / gang
169b2(dkon brtsegs): dang gang du skyes pa de dang der the tshom can du 'gyur ba dang / de la mi khom pa brgyad po dag nye bar 'gyur ba dang / rtag tu de'i dkar po'i phyogs la brtson pa la bar chad 'byung bar 'gyur ba ste/ byams pa nyi shu po de dag ni
169b3(dkon brtsegs): spros pa la dga' ba'i nyes dmigs rnams mdor bsdus pa yin te/ de dag yongs su spang bar bya'o/ /de nas de'i tshe bcom ldan 'das kyis tshigs su bcad pa 'di dag bka' stsal to/ /de ni tshe 'dir bde bar mi
169b4(dkon brtsegs): 'gyur to/ /bzod dang ring zhing khro ba'i phyogs la gnas/ /de yi dgra rnams dga' bar 'gyur ba ste/ /spros sbyong de yi nyes pa 'di dag go/ /bdud kyang de la dga' zhing mgu bar 'gyur/ /bdud kyi phyogs kyang
169b5(dkon brtsegs): de la dga' bar 'gyur/ /de yi dge ba'i chos skyes chud zar 'gyur/ /spros spyod de yi nyes pa 'di dag go/ /de ni nams kyang dge ba mi skyed de/ /'chi kar tha dad rgyu la gnas pa dang / /ngan song 'gro ba'i las ni
169b6(dkon brtsegs): byed par 'gyur/ /spros spyod de yi nyes pa 'di dag go/ /mi mdzes pa dang blta na mi sdug dang / /de ni rtag tu dus rigs dma' bar 'gyur/ /de yi lce yi dbang po rtsub 'gyur te/ /spros spyod de yi nyes pa 'di dag go/ /
169b7(dkon brtsegs): lung mnos chos rnams legs par mi gnas shing / /lung mnos ma byas mdo sde thos mi 'gyur/ /dge ba'i bshes gnyen rnams yang rnam par spong / /spros spyod de yi nyes pa 'di dag go/ /sdig pa'i grogs po dag dang phrad par 'gyur/ /
169b8(dkon brtsegs): dga' ba'i theg pas rnam par dag 'gyur zhing / /mi 'dod pa'i tshig rnams rgyun du thos/ /spros spyod de yi nyes pa 'di dag go/ /byis pa'i blo can de ni gar skyes der/ /yin nam ma yin snyam du de rtog cing / /rtag tu des ni the
170a1(dkon brtsegs): tshom rnyed par 'gyur/ /spros spyod de yi nyes pa 'di dag go/ /de ni mi khom brgyad dang ring mi 'gyur/ /de ni dal ba ldan pa'i mchog mi 'gyur/ /de la gnod pa 'di dag rtag 'byung ste/ /spros spyod de yi nyes pa 'di
170a2(dkon brtsegs): dag go/ /de yi dge ba dag la bar chad mang / /bgegs su 'gyur bas myur du 'thob mi 'gyur/ /brtson dang ldan yang de la dgra rnams 'byung / /spros spyod de yi nyes pa 'di dag go/ /mkhas pas nyes 'di yang dag rig nas ni/ /spros
170a3(dkon brtsegs): pa thams cad yongs su spang bar bya/ /spros spyod dag ni gnod pa rnyed par sla/ /de lta bas na spros la gnas mi bya/ /gang la spros pa'am rtsod pa yod pa las/ /dpag tshad brgya yi pha rol 'gro ba mchog /gang na nyon mongs yod pa de
170a4(dkon brtsegs): dag tu/ /yud tsam zhig kyang gnas shing 'dug mi bya/ /rab byung don 'dod yon tan 'dod pa rnams/ /sdang ba'i sems kyis rtsod par ma byed cig /khyed la zhing med zhing las tshong bya med/ /gang la nor phyir 'di dag 'byung ba spros/ /
170a5(dkon brtsegs): khyed la chung ma bu dang bu mo med/ /khyim dang gnyen gyi tshogs kyang yod ma yin/ /bran pho bran mo med cing dbang phyug med/ /rab tu byung nas rtsod par ma byed cig /zhi zhing rab tu zhi bas bsten pa yi/ /ngur smrig gos rnams dang bas
170a6(dkon brtsegs): blangs nas ni/ /zhi zhing rab zhi nye bar zhi bar byos/ /spros pa rnam par spongs la bzod pa skyed/ /mi bzang sems ni sbrul dug 'dra ba srungs/ /spros la spyod pa sems can dmyal ba dang / /dud 'gro gshin rje'i yul dang ring mi 'gyur/ /
170a7(dkon brtsegs): de lta bas na bzod dang brtson 'grus skyed/ /tshogs pa gzhig phyir spros par byed na ni/ /sdug bsngal gsod dang 'ching ba ci yang rung / /go ra brdeg dang bsdigs pa de dag ni/ /'jig rten 'di na gnas pa rnams la 'byung / /tshogs par gyur la
170a8(dkon brtsegs): nyes pa 'di dag dkon/ /tshogs gyur bag la nyal ba 'phel ba med/ /tshogs gyur rnams la dga' ba 'byung 'gyur na/ /mkhas pa su zhig tshogs pa skyed mi byed/ /glags tshol dag gis skyon rnams rnyed mi 'gyur/ /nams kyang 'khor rnams
170b1(dkon brtsegs): phyed par mi 'gyur te/ /de yi mdza' bshes dag kyang rgyun du 'byung / /spros pa spangs pa'i phan yon de dag yin/ /theg pa'i stobs 'di yis ni dag 'gyur zhing / /las kyi sgrib pa ma lus byang nas ni/ /stobs dang bcas shing bzhon
170b2(dkon brtsegs): bcas bdud thul cig / brtan pa gang yin des ni bzod pa bskyed/ /spros pa rgyas pa la ni skyon mang chags/ /nyes pa de dag ngas ni bstan mi nus/ /rtag tu spros med bsngags pa mtha' yas 'gyur/ /su zhig don gnyer des ni bzod
170b3(dkon brtsegs): pa skyed/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das kun nas nyon mongs pa de tsam du gling ba ni de bzhin gshegs pas legs par gsungs
170b4(dkon brtsegs): te ngo mtshar lags so/ /bcom ldan 'das ci lnga brgya pa tha ma la byang chub sems dpa' rnams kyis tshig gi mchog 'di lta bu 'di dag thos na skyo bar 'gyur zhing kun nas nyon mongs pa'i spyod pa yang spong bar 'gyur lags sam ba de dag
170b5(dkon brtsegs): bka' stsal pa/ byams pa lnga brgya pa tha ma la byang chub sems dpa'i theg pa pa'i gang zag rnams tshig gi mchog 'di lta bu 'di dag thos na skyo bar 'gyur zhing kun nas nyon mongs pa'i spyod pa yang spong bar 'gyur ba 'byung ba de dag
170b6(dkon brtsegs): mi nyung ngo / /byams pa gang sems kyi rgyud khengs par 'gyur zhing gus pa med pa dang / mngon ba'i nga rgyal la gnas pa dang / gcig la gcig the tshom za ba mang ba dag ni phal che ste/ de dag ni de bzhin gshegs pas gsungs pa'i
170b7(dkon brtsegs): mdo sde zab mo bstan pa'i yon tan dang phan yon zab pa dag lung nod par mi byed/ kha ton du mi byed/ 'chang bar mi byed/ kun chub par mi byed de/ de dag gi las kyi sgrib pa shas che bas yon tan de dag dang phan yon de dag 'byung
170b8(dkon brtsegs): bar mi 'gyur ro/ /de dag dad pa med pa des mdo sde de dag la the tshom za bar 'gyur te/ phyis kyang lung nod par mi byed/ 'chang bar mi byed/ kun chub par mi byed de/ de dag gi drung du bdud sdig can dge slong gi cha lugs su
171a1(dkon brtsegs): 'dug nas 'di skad du mdo sde 'di dag ni rang bzor byas pa yin te/ 'di dag ni de bzhin gshegs pas gsungs pa ma yin no/ /de ci'i phyir zhe na/ mdo sde 'di dag las yon tan dang phan yon bshad
171a2(dkon brtsegs): pa gang yin pa de dag khyed kyi 'di las mi 'byung zhing med pa'i phyir ro zhes mos pa zlog par byed do/ /de dag de ltar mos pa zlog pas mdo sde zab mo dag mi 'dod cing the tshom du 'gyur te/ lung nod par mi byed/
171a3(dkon brtsegs): kha ton du mi byed de/ mi blun po de dag gis yon tan dang phan yon de dag thos na 'di ltar chos spong bar 'gyur ba'i las kyi rnam par smin pa ni sbyang bar mi nus so snyam du mi sems so/ /de nas bcom
171a4(dkon brtsegs): ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das de bzhin gshegs pa tshe dpag med kyi yon tan de bzhin gshegs pas
171a5(dkon brtsegs): gsungs pa gang lags pa 'di dag las gang gis sems bskyed pa gang yang rung ba zhig yid la bgyid cing / de bzhin gshegs pa tshe dpag med yid la bgyid pa de sangs rgyas kyi zhing der skye bar
171a6(dkon brtsegs): 'gyur na/ bcom ldan 'das sems bskyed pa de dag gang lags/ de skad ces gsol pa dang / bcom ldan 'das kyis byang chub sems dpa' sems dpa' chen po byams pa la 'di skad
171a7(dkon brtsegs): ces bka' stsal to/ /byams pa sems bskyed pa gang dag gis de bzhin gshegs pa tshe dpag med kyi sangs rgyas kyi zhing 'jig rten gyi khams bde ba can du skye bar 'gyur bar byed pa de dag ni
171a8(dkon brtsegs): byis pa'i sems bskyed pa ma yin/ skyes bu dam pa ma yin pa'i sems bskyed pa ma yin/ kun nas nyon mongs pa'i sems bskyed pa ma yin te/ byams pa sems bskyed pa ni bcu po 'di dag yin no/ /
171b1(dkon brtsegs): bcu gang zhe na/ byams pa 'di lta ste/ sems can thams cad kyi spyod pa la zhe 'gras pas ni de bzhin gshegs pa tshe dpag med kyi sangs rgyas kyi zhing du skye bar mi nus te/ sems can thams cad la byams
171b2(dkon brtsegs): pa'i sems bskyed pa dang / 'tshe ba yongs su spangs te/ sems can thams cad la snying rje ba'i sems bskyed pa dang / lus dang srog la mi lta bar dam pa'i chos bsrung ba'i sems bskyed pa dang / zab mo'i bzod
171b3(dkon brtsegs): pa la nges par gyur bas dam pa'i chos la mngon par zhen pa'i sems bskyed pa dang / rnyed pa dang bkur stis ma gos pas bsam pa yongs su dag pa'i sems bskyed pa dang / brjed pa med pas thams cad
171b4(dkon brtsegs): mkhyen pa nyid la rin po cher sems bskyed pa dang / zhum pa med pas sems can thams cad la bla ma bzhin du gus pa'i sems bskyed pa dang / byang chub kyi yan lag la nges pas nyi tshe ba'i bsam gtan
171b5(dkon brtsegs): gyi ro myang bar mi bya ba'i sems bskyed pa dang / ma 'dres pas dge ba'i rtsa ba rnam pa sna tshogs kyi sems bskyed pa dang / mtshan ma yongs su spangs te/ sangs rgyas rjes su dran pa bsgom pa'i sems bskyed pa
171b6(dkon brtsegs): ste/ byams pa sems bskyed pa bcu po ni de dag yin te/ sems bskyed pa bcu po de dag las sems bskyed pa gang yang rung ba'i sems bskyed pa gang yin pa de ni sems bskyed pa de dag dang ldan na sangs
171b7(dkon brtsegs): rgyas kyi zhing der skye bar mi 'gyur ba de ni gnas med do/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das lhag pa'i bsam pa bskul ba'i chos kyi rnam
171b8(dkon brtsegs): grangs 'di de tsam du bsam gyis mi khyab pa ni ngo mtshar lags so/ /de skad ces gsol pa dang / bcom ldan 'das kyi tshe dang ldan pa kun dga' bo la legs so zhes bya ba byin te/ kun dga' bo legs so
172a1(dkon brtsegs): legs so/ /kun dga' bo de'i phyir khyod kyis lhag pa'i bsam pa bskul ba zhes bya ba'i chos kyi rnam grangs 'di zung shig /bcom ldan 'das kyis de skad ces bka' stsal nas/ byang chub
172a2(dkon brtsegs): sems dpa' sems dpa' chen po byams pa dang / byang chub sems dpa' de dag dang / tshe dang ldan pa kun dga' bo dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom
172a3(dkon brtsegs): ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las lhag pa'i bsam pa bskul ba'i le'u zhes
172a4(dkon brtsegs): bya ste nyi shu lnga pa rdzogs so/ / //rgya gar gyi mkhan po dzi na mi tra dang / su ren dra bo d+hi dang / zhu chen gyi lo ts+tsha ba ban de ye shes sde la sogs pas sgyur cing zhus te gtan la phab pa/ /'phags pa
172a5(dkon brtsegs): dkon mchog brtsegs pa chen po'i chos kyi rnam grangs le'u stong phrag brgya pa las le'u nyi shu rtsa drug pa ste lag bzangs kyis zhus pa/ / bam po dang po/ rgya gar skad du/ Ar+ya su bA hu pa ri
172a6(dkon brtsegs): pr-its+tshA nA ma ma hA yA na sU tra/ bod skad du/ 'phags pa lag bzangs kyis zhus pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /
172a7(dkon brtsegs): 'di skad bdag gis thos pa dus gcig na/ bcom ldan 'das rgyal po'i khab na 'od ma'i tshal bya ka lan da ka'i gnas na/ dge slong gi dge 'dun chen po dang thabs gcig tu bzhugs te/ de'i tshe byang
172a8(dkon brtsegs): chub sems dpa' sems dpa' chen po lag bzangs shes bya ba g.yog dang bcas te/ rgyal po'i lab kyi grong khyer chen po nas byung nas 'od ma'i tshal bya ka lan da ka'i gnas ga la ba dang / bcom ldan 'das
172b1(dkon brtsegs): ga la ba der song ste phyin nas bcom ldan 'das kyi zhabs la mgo bos phyag 'tshal te bcom ldan 'das la lan gsum bskor ba byas nas phyogs gcig tu 'dug go/ /phyogs gcig tu 'dug nas byang chub
172b2(dkon brtsegs): sems dpa' sems dpa' chen po lag bzangs kyis bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das byang chub sems
172b3(dkon brtsegs): dpa' sems dpa' chen po chos du dang ldan na myur du bla na med pa yang dag par rdzogs pa'i byang chub mngon par rdzogs par 'tshang rgya/ de skad ces gsol pa dang / bcom ldan 'das kyis byang chub sems dpa'
172b4(dkon brtsegs): sems dpa' chen po lag bzangs la 'di skad ces bka' stsal to/ /lag bzangs byang chub sems dpa' sems dpa' chen pos myur du mngon par rdzogs par byang chub par bya ba'i phyir pha rol du phyin pa
172b5(dkon brtsegs): drug po 'di dag rtag par rgyun du yongs su rdzogs par bya'o/ /drug gang zhe na/ 'di lta ste/ sbyin pa'i pha rol du phyin pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson
172b6(dkon brtsegs): 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa ste/ lag bzangs byang chub sems dpa' sems dpa' chen pos/ pha rol du phyin pa drug po
172b7(dkon brtsegs): 'di dag rtag par rgyun du yongs su rdzogs par bya'o/ /lag bzangs byang chub sems dpa' sems dpa' chen po ji ltar sbyin pa'i pha rol du phyin pa yongs su rdzogs par byed ce na/ lag bzangs 'di la byang
172b8(dkon brtsegs): chub sems dpa' sems dpa' chen po ni chos kyis longs spyod rnams yongs su tshol gyi chos ma yin pas ni ma yin no/ /mnyam pas yin gyi mi mnyam pas ni ma yin no/ /de srog chags gzhan dag dang /
173a1(dkon brtsegs): sems can gzhan rnams la gnod pa mi byed/ nyam nga ba mi byed par sbyin pa sbyin te/ brjod pa dang / sgra dang tshigs su bcad pa'i phyir ma yin/ 'dzem pa'i phyir ma yin/ 'jigs pa'i
173a2(dkon brtsegs): phyir ma yin/ lan du phan 'dogs su re ba'i phyir ma yin/ mtho ris kyi phyir ma yin/ tshul 'chos pa ma yin/ kha gsag byed pa ma yin/ brnyas pa ma yin pa'o/ /sbyin gnas sam/ sbyin gnas ma yin
173a3(dkon brtsegs): pa 'am/ mngon par shes pa 'am/ mngon par shes pa ma yin pa 'am/ tshul khrims dang ldan pa 'am/ tshul khrims 'chal pa 'am/ 'dris pa 'am/ ma 'dris pa 'am/ mdza' ba 'am/ mi mdza' ba la yang rung ste/ bkur sti byed/ bla mar
173a4(dkon brtsegs): byed/ rim gror byed/ mchod par byed cing 'dun pa drag po dang / dga' ba drag po dang / dad pa drag pos de nyung ngu bdog na yang nyung du sbyin/ mang du bdog na yang mang du sbyin/ bzang du bdog na yang bzang du sbyin/
173a5(dkon brtsegs): ngan pa bdog na yang ngan pa sbyin/ gya nom bdog na yang gya nom pa sbyin no/ /lag bzangs ji ltar byang chub sems dpa' brgya stong sbyin pa dang / rlabs po che'i sems dang / rangs pa'i sems kyis sbyin pa de
173a6(dkon brtsegs): bzhin du kA ka ni tsam yang sbyin zhing rlabs po che'i sems dang / rangs pa'i sems kyis sbyin no/ /des zas 'dod pa rnams la sems can thams cad thams cad mkhyen pa'i ye shes bla na med pa'i stobs
173a7(dkon brtsegs): kyis brtan pa thob par bya ba'i phyir zas sbyin no/ /skom 'dod pa rnams la ni sems can thams cad nyon mongs pa'i skom pa thams cad bsal ba'i stobs thob par bya ba'i phyir skom sbyin no/ /gos 'dod pa
173a8(dkon brtsegs): rnams la ni sems can thams cad ngo tsha shes pa dang khrel yod pa'i gos thob par bya ba'i phyir gos sbyin no/ /bzhon pa 'dod pa rnams la ni sems can thams cad byang chub sems dpa'i theg pa dang / rdzogs
173b1(dkon brtsegs): pa'i sangs rgyas kyi theg pa bla na med pa thob par bya ba'i phyir bzhon pa sbyin no/ /spos 'dod pa rnams la ni sems can thams cad sangs rgyas kyi tshul khrims kyi dri bsung thams cad thob par bya ba'i phyir spos sbyin no/ /
173b2(dkon brtsegs): me tog 'dod pa rnams la ni sems can thams cad de bzhin gshegs pa'i byang chub kyi yan lag bdun gyi me tog bla na med pa thob par bya ba'i phyir me tog rnams sbyin no/ /phye ma 'dod pa rnams la ni sems
173b3(dkon brtsegs): can thams cad nyes par spyod pa'i dri nga ba'i dri ma gzhom pa'i stobs thob par bya ba'i phyir phye ma sbyin no/ /byug pa 'dod pa rnams la ni sems can thams cad nyes pa med pa'i tshul khrims dang spyod pa'i
173b4(dkon brtsegs): byug pa thob par bya ba'i phyir byug pa sbyin no/ /gdugs 'dod pa rnams la ni sems can thams cad nyon mongs pa'i gdung ba thams cad nye bar zhi ba'i stobs thob par bya ba'i phyir gdugs sbyin no/ /lham
173b5(dkon brtsegs): 'dod pa rnams la ni sems can thams cad bla na med pa'i bde ba mngon par shes pa thob par bya ba'i phyir lham sbyin no/ /mal cha 'dod pa rnams la ni sems can thams cad lha dang / tshangs pa dang / 'phags
173b6(dkon brtsegs): pa'i gnas pa'i mal cha'i bde bar sbyar ba'i stobs thob par bya ba'i phyir mal cha sbyin no/ /stan 'dod pa rnams la ni sems can thams cad byang chub kyi snying por bdud dang nyon mongs pa'i sgrib pa bar du gcod
173b7(dkon brtsegs): pa thams cad kyis mi phyed pa dpa' ba'i stan thob par bya ba'i phyir stan sbyin no/ /gnas 'dod pa rnams la ni sems can thams cad skyabs dang / gnas dang / mgon dang / dpung gnyen du gyur ba'i lus
173b8(dkon brtsegs): thob par bya ba'i phyir gnas sbyin no/ /phru tog dang / bum pa dang / 'tshog chas 'dod pa rnams la ni sems can thams cad chos kyi ji lta bu'i lus thob par bya ba'i phyir phru tog dang / bum pa dang / 'tshog chas
174a1(dkon brtsegs): sbyin no/ /sems can thams cad zhi ba dang nye bar zhi ba bla na med pa'i ting nge 'dzin dang snyoms par 'jug pa thams cad thob par bya ba'i phyir sangs rgyas dang / chos dang / dge 'dun la dka' thub kyi
174a2(dkon brtsegs): nags tshal sbyin pa sbyin no/ /sems can thams cad skyes bu chen po'i mtshan sum bcu rtsa gnyis dang / dpe byad bzang po brgyad bcu thob par bya ba'i phyir mchod rten rnams la rgyan sbyin pa sbyin no/ /sems can thams
174a3(dkon brtsegs): cad de bzhin gshegs pa'i lha'i spyan mtha' yas pa thob par bya ba'i phyir mun khrod kyi mchod rten nam lam rnams la mar me'i sbyin pa sbyin no/ /sems can thams cad de bzhin gshegs pa'i lha'i snyan mtha' yas
174a4(dkon brtsegs): pa thob par bya ba'i phyir sangs rgyas la mchod pa rnams sam/ chos la mchod pa rnams sam/ dge 'dun la mchod pa rnams la rol mo'i dbyangs sgra sbyin pa sbyin no/ /sems can thams cad la cha byad dang / tshul
174a5(dkon brtsegs): khrims dang / spyod pa mdzes pa bla na med pa thob par bya ba'i phyir lhung bzed dang chos gos sbyin pa sbyin no/ /sems can thams cad dbugs dbyung ba sbyin pa'i stobs thob par bya ba'i phyir snod tshags sbyin pa sbyin no/ /
174a6(dkon brtsegs): sems can thams cad shes rab chen po'i tshogs yongs su bskang ba thob par bya ba'i phyir myu gu dang / snag tsha dang / glegs bu dang / chos kyi khri stan sbyin pa sbyin no/ /sems can thams cad kyi nyon mongs
174a7(dkon brtsegs): pa'i nad thams cad gzhom pa'i phyir na ba'i gsos sman dang / yo byad sbyin pa sbyin no/ /sems can thams cad byang chub rnam pa gsum gyi sa dang / bdud rtsi'i dbyings kyis thob par bya ba'i phyir sa sbyin pa sbyin no/ /
174a8(dkon brtsegs): sems can thams cad slob dpon med pa'i dam pa'i chos mthon po thob par bya ba'i phyir mchod rten mthon po dang / sku gzugs mthon po byed do/ /bdog pa lta na sems can thams cad mngon par shes pa
174b1(dkon brtsegs): myur ba thob par bya ba'i phyir myur zhing yongs su nyon mongs par ma gyur bar sbyin pa sbyin no/ /sems can thams cad par du gcod pa med par rdzogs pa'i byang chub thob par bya ba'i phyir rung ba sbyin gyi rung ba ma
174b2(dkon brtsegs): yin pa ni ma yin no/ /sems can thams cad spobs pa chen po yongs su mi 'chad pa thob par bya ba'i phyir yongs su mi gcod par sbyin pa sbyin no/ /sems can thams cad snying rje chen po mtshungs pa med pa thob par bya
174b3(dkon brtsegs): ba'i phyir sems can thams cad la mnyam par sbyin pa sbyin no/ /sems can thams cad bdud dang mu stegs byed thams cad kyis tshar mi chod pa dang / gnod par mi nus pa'i chos mngon par rdzogs par byang chub
174b4(dkon brtsegs): par bya ba'i phyir gzhan la mi gnod par sbyin pa sbyin no/ /lag bzangs gal te byang chub sems dpa' la sbyin pa 'di dag sbyin du nor med cing 'byor pa med par gyur na/ de 'jig rten gyi khams thams cad
174b5(dkon brtsegs): du sems can thams cad la sbyin pa mtha' yas shing dpag tu med pa 'di dag sbyin par yid kyis 'dod cing smon la smon lam 'debs te/ lag bzangs byang chub sems dpa' de sbyin pa 'di dag sbyin pa'i
174b6(dkon brtsegs): nus pa dang ldan yang rung / nus pa dang mi ldan yang rung ste/ gang 'jig rten gyi khams thams cad na sems can thams cad bdag gi bde ba sbyar ba nyid dang ldan pa dang / yang dag par ldan par gyur cing 'bad
174b7(dkon brtsegs): pa med pa dang / 'dod pa med par brnag pa rnams thams cad kyis thams cad du shin du yongs su rdzogs shing bsam pa ma lus par yongs su rdzogs nas bde ba la reg par gnas par 'gyur bar bdag
174b8(dkon brtsegs): gi de bzang por gyur cig / bdag gi de dge bar gyur cig ces de ltar yid kyis 'dod cing smon la smon lam 'debs so/ /'jig rten gyi khams thams cad la rin po che'i rgya mtsho yang sbyin par 'dod cing
175a1(dkon brtsegs): smon la smon lam 'debs so/ /dbyig gi ri dang / gser gyi ri dang / gos kyi ri dang / yo byad thams cad kyi ri dang / bzang ba rgya mtsho dang / btung ba rgya mtsho dang / gnas legs par byas pa/ legs par gnas
175a2(dkon brtsegs): pa/ mtha' yas shing dpag tu med pa dag kyang sbyin par 'dod cing smon la smon lam 'debs so/ /'khor ba'i srid pa thams cad kyi 'jig rten gyi khams/ thams cad kyi sems can 'das pa dang / ma 'ongs pa dang / da
175a3(dkon brtsegs): ltar byung ba thams cad kyi sbyin pa dang / gtong ba dang / rnam par gtong pa gang yin pa zang zing sbyin pa 'am/ mi 'jigs pa sbyin pa 'am/ chos sbyin pa ma lus pa de dag thams cad la tha na dus gsum du yang
175a4(dkon brtsegs): mngon par dga' zhing rjes su yi rang ngo / /gal te de la bslangs la nor sbyin mi nus na yang rang gi zan skal sbyin pa 'am/ grogs su 'gyur ba 'am/ kun du btsal ba'i thabs kyang de la ston par 'gyur
175a5(dkon brtsegs): zhing chos kyi gtam gyis de'i 'dod pa sel bar byed do/ /de sbyin par 'dod par gyur ba na yang sbyin pa de sems can thams cad bsgral ba dang / sems can thams cad dgrol ba dang / sems can
175a6(dkon brtsegs): thams cad dbugs dbyung ba dang / sems can thams cad yongs su mya ngan las bzla ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya
175a7(dkon brtsegs): ba'i phyir bla na med pa yang dag par rdzogs pa'i byang chub tu yongs su bsngo'o/ /sbyin pa de byin nas kyang sbyin pa de sems can thams cad bsgral ba dang / sems can thams cad dgrol ba dang / sems can thams
175a8(dkon brtsegs): cad dbyugs dbyung ba dang / sems can thams cad yongs su mya ngan las bzla ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir bla na med pa yang
175b1(dkon brtsegs): dag par rdzogs pa'i byang chub tu yongs su bsngo'o/ /gal te sbyin pa dang / gtong ba dang / rnam par gtong ba de la slob pa'i nus pa dang mi ldan par gyur na de 'di ltar yang dag par slob ste/ dus dus su 'am/ cung zad
175b2(dkon brtsegs): cung zad du yang chags pa dang / ser sna dang / sbyin pas 'jigs pa spang ba dang / dor ba dang / bsal bar rtsol lo/ /'bad do/ /dus dus su 'am/ cung zad cung zad du yang sbyin pa dang / gtong ba dang / rnam par gtong
175b3(dkon brtsegs): ba la slob pa dang / mngon bar 'phel bar bya ba dang / yongs su rdzogs par bya bar rtsol lo/ /'bad do/ /srid pa gzhan du gyur ba na yang zhum par mi 'gyur zhing sgyid lug par mi 'gyur ro/ /lag bzangs
175b4(dkon brtsegs): byang chub sems dpa' rnams kyi byang chub tu sems bskyed pa dang / byang chub kyi sems rjes su dran pa dang / byang chub kyi sems bsgom pa dang / byang chub tu smon pa dang / byang chub tu smon lam
175b5(dkon brtsegs): 'debs pa gang yin pa de nyid de dag gi sbyin pa chen po dang / gtong ba chen po dang / rnam par gtong ba chen po grangs med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams
175b6(dkon brtsegs): thams cad du sems can thams cad la dam pa'i chos kyi char sbyin par 'dod pa dang / bdud rtsi'i dbyings kyi char sbyin par 'dod pa dang / dam pa'i chos kyi char gtong bar 'dod pa dang / bdud rtsi'i dbyings kyi char
175b7(dkon brtsegs): gtong bar 'dod pa dang / dam pa'i chos kyi char rnam par gtong bar 'dod pa dang / bdud rtsi'i dbyings kyi char rnam par gtong bar 'dod pa de ni sbyin pa dang / gtong ba dang / rnam par gtong ba thams cad
175b8(dkon brtsegs): kyi nang na mchog yin no/ /de ni dam pa yin no/ /lag bzangs de ltar na byang chub sems dpa' bde ba dang ldan la yid bde ba dang / / ldan zhing tshegs chung ngu dang / sdug bsngal chung ngus myur du skyen par
176a1(dkon brtsegs): sbyin pa'i pha rol du phyin pa yongs su rdzogs par byed do/ /lag bzangs byang chub sems dpa' ni slong ba rnams kyis bslangs pa na yan lag dang nying lag gcod dam/ bcad nas slong ba rnams
176a2(dkon brtsegs): la sbyin par mi byed do/ /de ci'i phyir zhe na/ de dag nyid kyis sems can dmyal ba chen por 'gyur ba dang / mi dge ba'i las chen po rgya cher yongs su mi spong ba'i phyir ro/ /sems can gzhan gyi phyir ram/
176a3(dkon brtsegs): sems can gzhan gyi ched la de rang gi yan lag dang / nying lag yongs su mi gtong ba ni ma yin no/ /lag bzangs byang chub sems dpa' sems dpa' chen po ni slong bas bdog pa thams cad bslangs na pha
176a4(dkon brtsegs): ma la gnod pa byas shing spangs te sdug bsngal bar byas/ bu dang / chung ma dang / bran pho dang / bran mo dang / las byed pa dang / zho shas 'tsho ba la gnod pa byas shing spangs te sdug bsngal bar byas nas bdog
176a5(dkon brtsegs): pa thams cad slong ba rnams la sbyin par mi byed do/ /de ci'i phyir zhe na/ byang chub sems dpa' ni sems can thams cad la mtshungs par snying brtse ba yin te/ ji ltar pha ma la gnod pa mi byed cing mi spong la
176a6(dkon brtsegs): sdug bsngal bar yang mi byed pa dang / bu dang / chung ma dang / bran pho dang / bran mo dang / las byed pa dang / zho shas 'tsho ba la gnod pa mi byed cing mi spong ste/ sdug bsngal bar mi byed par sbyin pa yang
176a7(dkon brtsegs): sbyin pa de bzhin du sems can thams cad la mtshungs par gso bar byed do/ /de ni sems can gzhan gyi phyir ram/ sems can gzhan gyi ched la bdog pa thams cad yongs su mi gtong ba yang ma yin no/ /lag
176a8(dkon brtsegs): bzangs de bzhin gshegs pa rnams ni sems can la gnod pa'i sbyin pa'i bsngags pa gsung ba ma yin no/ /byang chub sems dpa' rnams kyi yan lag bcad pa lta la de ltar ga la 'gyur/ lag bzangs byang
176b1(dkon brtsegs): chub sems dpa' ji ltar tshul khrims kyi pha rol du phyin pa yongs su rdzogs par byed ce na/ lag bzangs 'di la byang chub sems dpa' ni srog gi phyir yang srog chags gzhan dag dang / sems can gzhan rnams la mi
176b2(dkon brtsegs): rdeg mi gsod cing gsod pa la rjes su yi rang bar mi byed do/ /srog gi phyir yang ma byin par mi len la/ ma byin par len du mi 'jug cing ma byin par len pa la rjes su yi rang bar mi byed do/ /srog gi phyir yang
176b3(dkon brtsegs): 'dod pa la log par g.yem par mi byed la/ 'dod pa la log par g.yem pa byed du mi 'jug cing 'dod pa la log par g.yem pa la rjes su yi rang bar mi byed do/ /srog gi phyir yang brdzun mi smra la/ brdzun
176b4(dkon brtsegs): zer du mi 'jug cing brdzun smra ba la rjes su yi rang bar mi byed do/ /srog gi phyir yang chang mi 'thung la/ chang 'thung du mi 'jug cing / chang 'thung ba la rjes su yi rang bar mi byed do/ /de bslab pa'i gzhi
176b5(dkon brtsegs): lnga po de dag la ring du gnas shing brtan por gnas la dam por gnas te mi lhod par gnas shing sgrub bo/ /de bzhin du zhing rmed pa dang / zhing rmed du 'jug pa dang / 'ching ba dang / 'ching du 'jug pa dang /
176b6(dkon brtsegs): go rar 'jug pa dang / go rar 'jug du 'jug pa dang / rdeg pa dang / rdeg tu 'jug pa dang / gcod pa dang / gcod du 'jug pa dag spang ba dang / dor ba dang / bsal bar 'bad par byed do/ /de ltar bslab pa'i gzhi lnga po
176b7(dkon brtsegs): dag la ring du gnas shing brtan por gnas la dam por gnas te mi lhod par gnas shing sgrub bo/ /de bzhin du phra ma'i tshig dang / ngag rtsub po dang / tshig kyal pa spang ba dang / dor ba dang / bsal bar 'bad par
176b8(dkon brtsegs): byed do/ /de srog chags thams cad dang / sems can thams cad ni bdag gi pha ma ji lta ba bzhin no/ /bu gcig pa phangs pa ji lta ba bzhin te/ ji ltar pha ma dang / bu gcig pa phangs pa bdag la 'khu yang
177a1(dkon brtsegs): slar 'khu bar mi bya la/ lag pa 'am/ bong ba 'am/ dbyug pa 'am/ ral gri 'am/ mdas brdegs kyang slar brdegs par mi bya/ gsod kyang slar gsad par mi bya zhing ji ltar pha ma dang / bu gcig pa
177a2(dkon brtsegs): phangs pa 'khu yang slar 'khu bar mi bya ba de bzhin du bdag srog chags thams cad dang / sems can thams cad kyis lag pa 'am/ bong ba 'am/ dbyug pa'am/ ral gri 'am/ mdas brdegs kyang slar brdegs par mi
177a3(dkon brtsegs): bya/ gsod kyang slar gsad par mi bya'o zhes de ltar slob bo/ /dper na pha 'am/ ma 'am/ bu gcig pa phangs pa yun ring por yul rgyus te 'ongs pa mthong na dga' zhing yid bde bar 'gyur ba de bzhin du lag
177a4(dkon brtsegs): bzangs byang chub sems dpa' sems dpa' chen po yang srog chags thams cad dang / sems can thams cad mthong na dga' ba dang / yid bde bar 'gyur ro/ /de'i srog gcod pa spangs pa'i tshul khrims
177a5(dkon brtsegs): ni sems can thams cad mi slob pa'i tshul khrims srog gcod pa spangs pa la dgod pa'i phyir ro/ /de'i ma byin par len pa spangs pa'i tshul khrims ni sems can thams cad mi slob pa'i tshul khrims
177a6(dkon brtsegs): ma byin par len pa spangs pa la dgod pa'i phyir ro/ /de'i 'dod pa la log par g.yem pa spangs pa'i tshul khrims ni sems can thams cad mi slob pa'i tshul khrims tshangs par spyod pa la dgod pa'i phyir ro/ /
177a7(dkon brtsegs): de'i brdzun du smra ba spangs pa'i tshul khrims ni sems can thams cad mi slob pa'i tshul khrims brdzun du smra ba spangs pa la dgod pa'i phyir ro/ /de'i chang 'thung ba spangs pa'i tshul khrims ni sems
177a8(dkon brtsegs): can thams cad mi slob pa'i tshul khrims chang 'thung ba spangs pa la dgod pa'i phyir ro/ /de'i zhing rmed pa dang / zhing rmed du 'jug pa spangs pa'i tshul khrims ni sems can thams cad rdo rje ltar mi phyed pa'i ting nge 'dzin
177b1(dkon brtsegs): thob par bya ba'i phyir ro/ /de'i 'ching ba dang / 'ching du 'jug pa spangs pa'i tshul khrims ni sems can thams cad kyi nyon mongs pa'i bcing ba thams cad gcad pa'i phyir ro/ /de'i go rar 'jug pa dang / go rar
177b2(dkon brtsegs): 'jug tu 'jug pa spangs pa'i tshul khrims ni sems can thams cad kyi 'gro ba lnga dgag pa dang bsal ba'i phyir ro/ /de'i rdeg pa dang / rdeg tu 'jug pa spangs pa'i tshul khrims ni sems can thams cad bdud dang
177b3(dkon brtsegs): nyon mongs pa'i bsgrib pa bar du gcod pa thams cad kyis zil gyis mi non pa'i chos nyid thob par bya ba'i phyir ro/ /de'i gcod pa dang / gcod du 'jug pa spangs pa'i tshul khrims ni sems can thams cad lus
177b4(dkon brtsegs): dang ngag dang yid kyi las kun du bsrungs pa thob par bya ba'i phyir ro/ /de'i phra ma'i tshig spangs pa'i tshul khrims ni g.yog nyan thos kyi dge 'dun chen po mi phyed pa thob par bya ba'i phyir ro/ /de'i tshig rtsub po
177b5(dkon brtsegs): spangs pa'i tshul khrims ni yan lag lnga pa'i ngag gi lam dang ldan pa'i tshangs pa'i dbyangs thob par bya ba'i phyir ro/ /de'i tshig kyal pa spangs pa'i tshul khrims ni tshigs gzung bar 'os pa thogs pa med pa thob
177b6(dkon brtsegs): par bya ba'i phyir ro/ /de'i 'chi bas 'jigs skrag pa yongs su skyob pa'i tshul khrims ni sems can thams cad kyi skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug
177b7(dkon brtsegs): bsngal ba dang / yid mi bde ba dang / 'khrug pa'i 'jigs pa rab tu zhi bar bya ba'i phyir ro/ /de'i gzhan gyi nor dang yo byad 'jig cing chud za ba yongs su skyob pa'i tshul khrims ni sems can thams cad byang
177b8(dkon brtsegs): chub kyi phyogs kyi chos kyi nor bla na med pa thob par bya ba'i phyir ro/ /de'i gzhan gyi bud med la 'dzin pa gtong bar byed pa dang / gtong bar byed du 'jug pa'i tshul khrims ni 'khrul pa med pa'i chos
178a1(dkon brtsegs): nyid thob par bya ba'i phyir ro/ /de'i 'gugs pa gtong bar byed pa dang / gtong bar byed du 'jug pa'i tshul khrims ni rang gi sems la dbang thob par bya ba'i phyir ro/ /de'i 'ching ba 'grol ba dang / 'grol
178a2(dkon brtsegs): du 'jug pa'i tshul khrims ni dpa' bo'i stan byang chub kyi snying por bdud kyi dmag dang nyon mongs pa'i 'ching ba thams cad gzhig pa'i phyir ro/ /de'i khyim nas 'byung ba'i tshul khrims ni sems rnam par grol ba
178a3(dkon brtsegs): sgrib pa med pa thob par bya ba'i phyir ro/ /de'i rdeg pa 'chugs pa'i tshul khrims ni mi 'jigs pa rnam pa bzhis 'jigs pa yang dag par gzhom pa thob par bya ba'i phyir ro/ /de'i rtsod pa zlog pa'i tshul khrims
178a4(dkon brtsegs): ni kun du srung ba'i chos bzhi thob par bya ba'i phyir ro/ /de'i mi slu ba'i tshig smra ba'i tshul khrims ni dpa' bo'i stan byang chub kyi snying por bdud dang nyon mongs pa'i sgrib pa bar du gcod pa thams cad kyis mi slu ba'i chos
178a5(dkon brtsegs): nyid thob par bya ba'i phyir ro/ /de'i bye ba rnams kyi sdums byed cing mdza' ba brtan par byed pa'i tshul khrims ni g.yog 'phags pa'i nyan thos kyi dge 'dun chen po mi phyed pa thob par bya ba'i phyir ro/ /de'i
178a6(dkon brtsegs): tshig snyan pa dang / 'jam por smra ba'i tshul khrims ni sems can thams cad kyi rnar bde zhing snying du 'ong la bden pa'i ngag thob par bya ba'i phyir ro/ /de'i kun du 'thun pa'i smra ba'i tshul khrims ni tsher mi chod
178a7(dkon brtsegs): cing gzung bar 'os la 'bras bu yod pa'i chos ston pa thob par bya ba'i phyir ro/ /de'i sangs rgyas kyi yon tan gyi bsngags pa brjod pa'i tshul khrims ni 'phags pa'i yon tan dang ldan pa'i dge 'dun gyi g.yog
178a8(dkon brtsegs): 'khor chen po thob par bya ba'i phyir ro/ /de'i 'das pa dang / ma 'ongs pa dang / da ltar byung ba'i sangs rgyas dang / chos dang / dge 'dun dang / byang chub sems dpa' 'jig rten gyi khams thams cad du btogs pa grangs
178b1(dkon brtsegs): m ed dpag tu med pa rnams la dus gsum du yan lag lngas gtugs te phyag 'tshal bar byed pa'i tshul khrims ni sems can thams cad dpa' bo'i stan byang chub kyi snying por mi phyed cing sra la shin du brtan pa'i
178b2(dkon brtsegs): dad pa dang / brtson 'grus dang / dran pa dang / ting nge 'dzin dang / shes rab mchog gi chos nyid dam pa lnga thob par bya ba'i phyir ro/ /de'i dus gsum du sangs rgyas kyi mchod rten thams cad la rim gro byed pa'i
178b3(dkon brtsegs): tshul khrims ni sangs rgyas kyi chos thams cad yongs su bkang ba thob par bya ba'i phyir ro/ /de'i dus gsum du chos kyi yon tan brjod pa smra ba'i tshul khrims ni chos kyi 'khor lo gnas med pa bla na med pa bskor
178b4(dkon brtsegs): ba'i phyir ro/ /de'i dus gsum du dge 'dun gyi yon tan brjod pa smra ba'i tshul khrims ni 'phags pa'i dge 'dun mi phyed pa'i g.yog 'khor chen po thob par bya ba'i phyir ro/ /de'i dus gsum du dkon mchog
178b5(dkon brtsegs): gsum la skyabs su 'gro ba'i tshul khrims ni sems can thams cad la skyabs bla na med pa sbyin pa'i phyir ro/ /de'i dus gsum du 'jig rten gyi khams thams cad dkon mchog gsum dang / byang chub
178b6(dkon brtsegs): sems dpa' rnams kyis stongs par mi 'gyur bar gsol ba 'debs pa'i tshul khrims ni bde bar 'gyur bar gcig tu nges par rdzogs pa'i byang chub thob par bya ba'i phyir ro/ /de'i dus gsum du
178b7(dkon brtsegs): sangs rgyas thams cad la bskal par chos ston par gsol ba 'debs pa'i tshul khrims ni sa bcu pa chos kyi sprin thob par bya ba'i phyir ro/ /de'i dus gsum du sdig pa thams cad so sor 'chags pa dang /
178b8(dkon brtsegs): sdig pa thams cad so sor 'dor ba dang / sdig pa thams cad la smod pa'i tshul khrims ni bag chags kyi mtshams sbyor ba thams cad yang dag par gzhom pa thob par bya ba'i phyir ro/ /de'i dus
179a1(dkon brtsegs): gsum du dge ba'i rtsa ba thams cad yang dag par 'dzin pa'i tshul khrims ni pha rol du phyin pa thams cad yongs su bkang ba thob par bya ba'i phyir ro/ /de'i dus gsum du sangs rgyas dang / rang sangs
179a2(dkon brtsegs): rgyas dang / 'phags pa nyan thos kyi dge 'dun dang / byang chub sems dpa' 'jig rten gyi khams thams cad du gtogs pa 'das pa dang / ma 'ongs pa dang / da ltar byung ba thams cad dang / sems
179a3(dkon brtsegs): can 'gro ba thams cad du song ba 'jig rten gyi khams thams cad du gtogs pa 'das pa dang / ma 'ongs pa dang / da ltar byung ba thams cad kyi dge ba'i rtsa ba thams cad la rjes su yi rang ba'i tshul khrims ni byang
179a4(dkon brtsegs): chub kyi tshogs mtha' yas shing dpag tu med pa bsags pa yongs su rdzogs par bya ba'i phyir ro/ /de'i dus gsum du rdzogs pa'i byang chub tu smon pa'i tshul khrims ni rdzogs pa'i byang chub thob par
179a5(dkon brtsegs): nges pa la 'jug par bya ba'i phyir ro/ /de'i dus gsum du dge ba'i rtsa ba thams cad rdzogs pa'i byang chub thob par yongs su sngo ba'i tshul khrims ni gcig tu de bzhin gshegs pa'i stobs dang / mi
179a6(dkon brtsegs): 'jigs pa thob par bya ba'i phyir ro/ /de'i pha ma dang / bla ma dang / rgan pa dang / slob dpon dang / mkhan po la bsnyen bkur byed pa'i tshul khrims ni zil gyis mi non pa'i chos nyid thob par bya ba'i phyir ro/ /
179a7(dkon brtsegs): de'i 'jigs pa dang / skrag pa dang / nyam thag pa dang / mgon med pa dbugs 'byin pa'i tshul khrims ni dris pa thams cad la mi skyo bar lan 'debs pa la lung bstan pa la mkhas pa thob par bya ba'i phyir ro/ /
179a8(dkon brtsegs): de'i rgyal po dang / chom rkun dang / me dang / chu dang / bgo skal la spyod pa'i sdug bsngal gyi nang du chud pa rnams yongs su bskyab cing grogs bya ba'i tshul khrims ni gnas dang / sa dang pha rol du phyin pa chen
179b1(dkon brtsegs): po yongs su bskang ba thob par bya ba'i phyir ro/ /de'i sangs rgyas dang / rang sangs rgyas dang / 'phags pa nyan thos dang / byang chub sems dpa' rnams kyi rdzu 'phrul gyi cho 'phrul rjes su bsngags pa'i tshul khrims ni de
179b2(dkon brtsegs): bzhin gshegs pa'i rdzu 'phrul gyi stobs bla na med pa thob par bya ba'i phyir ro/ /de'i pha rol gyi rjes su srung ba dang 'thun pa'i lus kyi las kyi tshul khrims dang / pha rol gyi sems mngon par dga' ba dang / yang dag
179b3(dkon brtsegs): par dga' bar 'gyur ba'i lus kyi las kyi tshul khrims dang / pha rol gyi sems rjes su srung ba dang 'thun pa'i ngag gi las kyi tshul khrims dang / pha rol gyi sems mngon par dga' ba dang / yang dag par dga' bar
179b4(dkon brtsegs): 'gyur ba'i ngag gi las kyi tshul khrims ni de bzhin gshegs pa'i pha rol gyi sems mkhyen pa'i stobs mtha' yas pa thob par bya ba'i phyir ro/ /de'i tshe 'di'i don dang / tshe rabs gzhan gyi don dang / nyan thos kyi
179b5(dkon brtsegs): theg pa'i don dang / rang sangs rgyas kyi theg pa'i don dang / rdzogs pa'i byang chub kyi theg pa'i don rnams la bag med pa dang / brjed pa rnams kyi dran pa yang dag par skyed pa'i tshul khrims dang / ngan pa 'byung bar byed
179b6(dkon brtsegs): pa'i tshul khrims ni brjed pa med pa'i chos nyid thob par bya ba'i phyir ro/ /de'i chos nyan pa'i tshul khrims dang / chos 'dzin pa'i tshul khrims dang / chos goms par byed pa'i tshul khrims dang / chos nye
179b7(dkon brtsegs): bar ston pa'i tshul khrims ni so so yang dag par rig pa dang / pha rol du phyin pa yongs su bskang ba thob par bya ba'i phyir ro/ /de'i tshul khrims yang dag par len par 'dod pa dang / lhag par sbyang par 'dod na
179b8(dkon brtsegs): yang lus dang / ngag dang / sems kyi dge ba'i rtsa ba de thams cad sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad
180a1(dkon brtsegs): mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /yang dag par 'dzin pa dang / lhag par spyod pa dang / yang dag par
180a2(dkon brtsegs): blangs pa dang / lhag par spyad nas kyang sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba
180a3(dkon brtsegs): dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /gal te tshul khrims de ma zhig pa dang / ma ral ba dang / 'dren ma ma yin par slob pa'i nus pa dang mi ldan par
180a4(dkon brtsegs): gyur na 'di ltar yang dag par slob ste/ dus dus su 'am/ cung zad cung zad yang mi dge ba spang pa dang / dor ba dang / bsal par rtsol lo/ /'bad do/ /dus dus su 'am/ cung zad cung zad du yang dge
180a5(dkon brtsegs): ba la slob pa dang / mngon par 'phel bar bya ba dang / yongs su rdzogs par bya bar rtsol lo/ /'bad do/ srid pa gzhan du gyur ba na yang zhum par mi 'gyur zhing sgyid lug par mi 'gyur ro/ /lag bzangs
180a6(dkon brtsegs): byang chub sems dpa' rnams kyi byang chub tu sems bskyed pa dang / byang chub kyi sems rjes su dran pa dang / byang chub kyi sems sgom pa dang / byang chub tu smon pa dang / byang chub tu smon lam 'debs pa gang
180a7(dkon brtsegs): yin pa de nyid de dag gi dge ba'i tshul khrims yang dag par 'dzin pa dang / dge ba'i tshul khrims la lhag par sbyong ba grang med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams
180a8(dkon brtsegs): thams cad du sems can thams cad la zag pa med pa'i tshul khrims bskyed par 'dod pa dang / mi slob pa'i tshul khrims bskyed par 'dod pa dang / zag pa med pa'i tshul khrims yang dag par skyed par 'dod pa dang /
180b1(dkon brtsegs): mi slob pa'i tshul khrims yang dag par bskyed par 'dod pa de ni dge ba'i tshul khrims yang dag par 'dzin pa dang / dge ba'i tshul khrims la lhag par spyod pa'i mchog yin no/ /de ni dam pa yin no/ /lag bzangs
180b2(dkon brtsegs): de ltar na byang chub sems dpa' bde ba dang ldan la yid bde ba dang ldan zhing tshegs chung ngu dang / sdug bsngal chung ngus myur du skyen par tshul khrims kyi pha rol du phyin pa yongs su rdzogs par byed do/ /lag bzangs
180b3(dkon brtsegs): byang chub sems dpa'i ji ltar bzod pa'i pha rol tu phyin pa yongs su rdzogs par byed ce na/ lag bzangs 'di la byang chub sems dpa' ni gzhan dag gi rang gi lus kyi srog gcod dam/ bdog pa thams cad
180b4(dkon brtsegs): 'phrog gam/ chung ma 'phrog gam/ brdzun du smra ba 'am/ phra ma dang / ngag rtsub po dang / tshig kyal ba smra ba 'am/ gshe 'am/ gsod dam/ 'dzin tam/ rdeg gam/ gcod kyang slar gnod par mi byed cing slar
180b5(dkon brtsegs): mi khro ste shar gnyer zhing 'khon du 'dzin par mi byed do/ /de 'di ltar yang dag par slob ste/ bdag nyid kyis sngon gyi srid pa rnams dang / srid pa 'di la sdig pa mi dge ba'i las 'di dag byas shing bsags
180b6(dkon brtsegs): pa de dag gi 'bras bu ni 'di yin/ de dag gi rnam par smin pa ni 'di yin te/ rang gi las kyi 'bras bu dang / rang gi las kyi rnam par smin pa bdag gis myong ba la ci'i phyir gzhan la slar gnod par bya zhing
180b7(dkon brtsegs): slar khro ba dang / shar gnyer zhing 'khon du 'dzin par bya snyam du sems so/ /lag bzangs gzhan yang byang chub sems dpa' 'di ltar yang dag par slob ste/ gal te bdag gi srog gcod pa 'am/ bdog
180b8(dkon brtsegs): pa thams cad 'phrog pa 'am/ chung ma 'phrog pa 'am/ brdzun du smra ba 'am/ phra ma 'am/ ngag rtsub po 'am/ tshig kyal pa smra ba 'am/ gshe ba 'am/ gsod pa 'am/ 'dzin pa 'am/ rdeg pa 'am/
181a1(dkon brtsegs): gcod pa yang rung ste/ gzhan dag la slar gnod pa byas sam/ slar khro ba 'am/ shar gnyer zhing 'khon du bzung na slar gnod pa byas pa dang / slar khros pa dang / shar gnyer zhing 'khon du bzung
181a2(dkon brtsegs): ba'i sdig pa mi dge ba de'i sdug bsngal gyi tshor ba mi 'dod pa/ mi sdug pa yid du mi 'ong ba 'di bas bdag la las kyi rnam par smin pa dang / las kyi rgyu 'thun pa brgya gyur tam/ stong gyur tam/ de bas lhag
181a3(dkon brtsegs): par mi 'dod pa dang / mi sdug pa dang / yid du mi 'ong ba'i sdug bsngal gzhan yang 'byung bar 'gyur ro snyam mo/ /lag bzangs gzhan yang byang chub sems dpa' 'di ltar yang dag par slob ste/ srog yod pas srog
181a4(dkon brtsegs): gcod par 'gyur/ rdzas yod pas rdzas 'phrog par 'gyur/ /rna ba'i dbang po yod pas rdzun du smra ba thos par 'gyur zhing / phra ma dang / ngag rtsub po dang / tshig kyal pa thos par 'gyur la/ lus yod pas lus
181a5(dkon brtsegs): 'dren pa dang / 'ching ba dang / 'dzin pa dang / rdeg pa dang / gcod par 'gyur te/ bdag nyid kyis sdug bsngal gyi dngos po/ sdug bsngal gyi gzhi po/ srog gi dbang po dang / rna ba'i dbang po dang / lus
181a6(dkon brtsegs): blangs par gyur na ji ltar gzhan dag la slar gnod pa dang / slar khro ba dang / shar gnyer zhing 'khon du gzung bar bya snyam mo/ /lag bzangs gzhan yang byang chub sems dpa' 'di ltar yang dag par
181a7(dkon brtsegs): slob ste/ dper na sa'i khams kyi mtshan nyid ni sra ba ste/ de ni ngo bo nyid/ de ni chos nyid/ de ni rang bzhin no/ /chu'i khams kyi mtshan nyid ni gsher ba/ me'i khams kyi mtshan nyid ni tsha ba/ rlung gi
181a8(dkon brtsegs): khams kyi mtshan nyid ni yang zhing g.yo ba ste/ de ni ngo bo nyid/ de ni chos nyid/ de ni rang bzhin no/ /de bzhin du srog chags thams cad kyang zad pa'i chos can/ 'god pa'i chos can/ 'gog pa'i chos
181b1(dkon brtsegs): can no/ /dbang po thams cad kyang sdug bsngal gyi chos can/ sdug bsngal 'dus te reg pa'i chos can/ sdug bsngal myong ba'i chos can no/ /lus thams cad kyang sdug bsngal gyi chos / sdug
181b2(dkon brtsegs): bsngal 'dus te reg pa'i chos/ sdug bsngal myong ba'i chos te/ de ni ngo bo nyid/ de ni chos nyid/ de ni rang bzhin yin no/ /srog gi dbang po zad pa'i chos can/ 'god pa'i chos can/ 'gog pa'i chos can/ zad cing dengs
181b3(dkon brtsegs): la 'gog pa dang / dbang po drug po sdug bsngal gyi chos can/ sdug bsngal 'dus te reg pa'i chos can/ sdug bsngal myong ba'i chos can rnams la sdug bsngal 'dus te reg pa'i ji ltar gzhan dag la slar gcod
181b4(dkon brtsegs): pa 'am/ slar khro ba 'am/ shar gnyer zhing 'khon du bzung bar bya/ de ci'i phyir zhe na/ 'di ni ngo bo nyid/ 'di ni chos nyid/ 'di ni rang bzhin yin no snyam mo/ /lag bzangs gzhan yang byang chub sems dpa' di
181b5(dkon brtsegs): ltar yang dag par slob ste/ bdag gi mig dang / rna ba dang / sna dang / lce dang / lus dang / yid kyang bdag med cing bdag gi med pa yin la/ gzhan dag gi mig dang / rna ba dang / sna dang / lce dang / lus dang / yid kyang bdag
181b6(dkon brtsegs): med cing bdag gi med pa yin na/ mkhas pa rig pa dag mig dang / rna ba dang / sna dang / lce dang / lus dang / yid bdag med cing bdag gi med pa la/ mig dang / rna ba dang / sna dang / lce dang / lus dang / yid bdag
181b7(dkon brtsegs): med cing bdag gi med pa dang / ji ltar dga' ba 'am/ rjes su chags pa 'am/ yang dag par dga' bar 'gyur ba 'am/ rdeg pa 'am/ slar gnod par byed pa 'am/ slar khro ba 'am/ shar gnyer zhing 'khon du
181b8(dkon brtsegs): 'dzin par 'gyur snyam mo/ /lag bzangs gzhan yang byang chub sems dpa' 'di ltar yang dag par slob ste/ 'di lta ste/ mir skyes pa'i sdug bsngal ni nyung zhing chung gi/ yi dags kyi sdug bsngal ni ches mi bzad la
182a1(dkon brtsegs): ches bzod par dka' ba yin/ dud 'gro'i skye gnas kyi sdug bsngal dang / sems can dmyal ba'i sdug bsngal yang ches mi bzad cing bzod par dka' ba yin na/ bdag gis ji ltar sdug bsngal chung zhing
182a2(dkon brtsegs): nyung ba tsam gyi phyir gzhan dag la slar gnod pa dang / slar khro ba dang / shar gnyer zhing 'khon du gzung bar bya snyam mo/ /lag bzangs gzhan yang byang chub sems dpa' 'di ltar yang dag par slob ste/ gang
182a3(dkon brtsegs): bdag gcig pu'i don 'dod pa dang / bdag gcig pu la phan par 'dod pas gzhan dag la phyir gnod pa byed cing phyir khro ste shar gnyer zhing 'khon du 'dzin pa de yang mi rigs te cha ma yin na/ bdag
182a4(dkon brtsegs): 'jig rten gyi thams cad kyi don 'dod pa/ 'jig rten thams cad la phan par 'dod pa/ go cha chen po bgos pa/ yi dam bcas pa chen pos yi dam bcas pa/ theg pa chen po la yang dag par zhugs pa/
182a5(dkon brtsegs): sangs rgyas kyi chos rgya chen po yongs su bskang bar 'dod pa lta la smos kyang ci dgos te/ mi bzod pa dang / phyir gnod pa byed pa dang / phyir khro ba dang / shar gnyer zhing 'khon du 'dzin pas ni sangs
182a6(dkon brtsegs): rgyas kyi chos 'di dag sogs pa dang / 'phel ba dang / yongs su rdzogs par mi 'gyur gyi/ bzod pa dang / phyir gnod pa mi byed pa dang / phyir mi khro ba dang / shar gnyer cing 'khon du 'dzin pa mi
182a7(dkon brtsegs): byed pas sangs rgyas kyi chos 'di dag sogs shing 'phel te/ yongs su rdzogs par 'gyur ro snyam mo/ /lag bzangs rigs kyi bu 'am/ rigs kyi bu mo sangs rgyas kyi chos yongs su bskang
182a8(dkon brtsegs): bar 'dod pas mnar med pa'i sdug bsngal gyi reg pas reg kyang gzhan dag la slar gnod par mi bya/ slar khro bar mi bya/ shar gnyer zhing 'khon du gzung bar mi bya na/ mi'i sdug bsngal
182b1(dkon brtsegs): gyis reg pas lta smos kyang ci dgos/ de spyos sam/ brgyad dam/ smad dam/ mi snyan pa byas kyang byams pa'i sems dang / snying rje'i sems dang / de bzhin gshegs pa'i thugs shin du dri ma med cing dag la dka' ba thob
182b2(dkon brtsegs): par bya ba'i phyir bzod cing dang du len to/ /de'i drud bshal tam/ bcings sam/ bzung yang byams pa'i sems dang / snying rje'i sems dang / skad cig gcig la ma rig pa'i sgrib pa'i sgo nga'i sbubs gzhom pa'i
182b3(dkon brtsegs): phyir bzod cing dang du len to/ /de brdegs kyang byams pa'i sems dang / snying rje'i sems dang / sems can thams cad kyi rjes su chags pa dang / khong khro ba bzlog pa'i phyir bzod cing dang du len to/ /de rna ba bcad
182b4(dkon brtsegs): kyang byams pa'i sems dang / snying rje'i sems dang / sems can thams cad la dad par bya ba'i chos kyi rna ba bskyed pa'i phyir bzod cing dang du len to/ /de sna bcad kyang byams pa'i sems dang / snying rje'i sems
182b5(dkon brtsegs): dang / sems can thams cad tshul khrims kyi yon tan mdzes shing bla na med pa la longs spyod par bya ba'i phyir bzod cing dang du len to/ /de rkang pa bcad kyang byams pa'i sems dang / snying rje'i sems dang /
182b6(dkon brtsegs): sems can thams cad de bzhin gshegs pa'i rdzu 'phrul gyi rkang pa bzhi thob par bya ba'i phyir bzod cing dang du len to/ /de lag pa bcad kyang byams pa'i sems dang / snying rje'i sems dang / sems can thams
182b7(dkon brtsegs): cad la zhi ba dang / nye bar zhi ba'i chos kyi lag brkyang pa sbyin pa thob par bya ba'i phyir bzod cing dang du len to/ /de yan lag thams cad bcad kyang byams pa'i sems dang / snying rje'i sems dang / pha rol
182b8(dkon brtsegs): du phyin pa drug gi yan lag dang / nying lag yongs su rdzogs par bya ba'i phyir bzod cing dang du len to/ /de mig phyung yang byams pa'i sems dang / snying rje'i sems dang / sems can thams cad shes
183a1(dkon brtsegs): bzhin gyi mig g.yung drung thob par bya ba'i phyir bzod cing dang du len to/ /de mgo gcod kyang byams pa'i sems dang / snying rje'i sems dang / sems can thams cad thams cad mkhyen pa nyid kyi chos
183a2(dkon brtsegs): kyi mgo thob par bya ba'i phyir bzod cing dang du len to/ /de bzod pa 'di dag dang / ji mi snyam pa 'di dag mngon sum du bya bar 'dod pa dang / yid la bya bar 'dod pa na yang sems can thams cad bsgral ba dang /
183a3(dkon brtsegs): sems can thams cad dgrol ba dang / sems can thams cad dbug dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su
183a4(dkon brtsegs): sngo bar byed do/ /mngon sum du byed pa dang / yid la byed pa dang / mngon sum du byas pa dang / yid la byas nas kyang sems can thams cad bsgral ba dang / sems can thams cad dgrol ba dang / sems can
183a5(dkon brtsegs): thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /gal te bzod pa 'di
183a6(dkon brtsegs): dag dang / ji mi snyam pa 'di dag ma nyams/ skyon med pa dang / 'dren ma ma yin par slob pa'i nus pa dang mi ldan par gyur na de 'di ltar yang dag par slob ste/ dus dus su 'am/ cung zad cung zad du yang
183a7(dkon brtsegs): mi bzod pa dang / ji snyam par mi byed pa spang ba dang / dor ba dang / bsal bar rtsol lo/ /'bad do/ /dus dus su 'am/ cung zad cung zad du yang bzod pa dang / ji mi snyam pa la slob pa dang / mngon par
183a8(dkon brtsegs): 'phel bar bya ba dang / yongs su rdzogs par bya ba rtsol lo/ /'bad do/ /srid pa gzhan du gyur ba na yang zhum par mi 'gyur zhing sgyid lug par mi 'gyur ro/ /lag bzangs byang chub sems dpa' rnams
183b1(dkon brtsegs): kyi byang chub tu sems bskyed pa dang / byang chub kyi sems rjes su dran pa dang / byang chub kyi sems bsgom pa dang / byang chub tu smon pa dang / byang chub tu smon lam 'debs pa gang yin pa de nyid de dag gi bzod pa kun
183b2(dkon brtsegs): du sbyang ba dge ba dang / bzod pa yang dag par bsgrub pa dge ba grangs med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams thams cad du sems can thams cad la zag pa
183b3(dkon brtsegs): med pa'i bzod pa bskyed par 'dod pa dang / mi slob pa'i bzod pa bskyed par 'dod pa dang / zag pa med pa'i bzod pa yang dag par bskyed par 'dod pa dang / mi slob pa'i bzod pa yang dag par bskyed par 'dod
183b4(dkon brtsegs): pa de ni bzod pa kun du spyod pa dge ba dang / bzod pa yang dag par sgrub pa dge ba thams cad kyi mchog yin no/ /de ni dam pa yin no/ /lag bzangs de ltar na byang chub sems dpa' bde ba dang ldan la yid
183b5(dkon brtsegs): bde ba dang ldan zhing tshegs chung ngu dang / sdug bsngal chung ngus myur du skyen par bzod pa'i pha rol du phyin pa yongs su rdzogs par byed do/ /lag bzangs byang chub sems dpa' ji ltar brtson 'grus kyi pha rol
183b6(dkon brtsegs): du phyin pa yongs su rdzogs par byed ce na/ lag bzangs 'di la byang chub sems dpa' 'di ltar yang dag par slob ste/ phyogs bcu'i phyogs re rer yang 'jig rten gyi khams mtha' yas mu med de/
183b7(dkon brtsegs): 'jig rten gyi khams re re na yang sems can mtha' yas so/ /de ltar sems can gyi tshogs mtha' yas shing mu med pa la mtha' yod pa ma yin te/ bdag ni sems can gyi tshogs mtha' yas
183b8(dkon brtsegs): shing mtha' yas pa de la phan pa'i phyir go cha bgos la/ sems can gyi tshogs mtha' yas shing mtha' yas pa la bde ba'i phyir go cha bgos na sems can thams cad la phan par dmigs pa mtha'
184a1(dkon brtsegs): yas shing mtha' yas pa dang / sems can thams cad la bde bar dmigs pa mtha' yas shing mtha' yas pa'i dge ba'i rtsa ba mtha' yas pa dag bag med par gyur tam/ sems gzhan du
184a2(dkon brtsegs): gyur tam/ gnyid kyis log kyang nyin mtshan du sems kyi skad cig sems kyi skad cig la 'phel ba dang / rgyas pa dang / yongs su rdzogs par 'gyur te/ sems kyi skad cig sems kyi skad cig la dge ba'i
184a3(dkon brtsegs): rtsa ba mtha' yas shing mtha' yas pa dag skye ba dang / byang chub kyi tshogs kyi phung po mtha' yas shing mtha' yas pa dag skye bas rdzogs pa'i byang chub rnyed dka' bar mi 'gyur na bdag gis 'dir sems kyi
184a4(dkon brtsegs): skad cig sems kyi skad cig dge ba'i rtsa ba 'phel ba mtha' yas shing mtha' yas pa dang / dge ba'i rtsa ba rgyas par 'gyur ba mtha' yas shing mtha' yas pa yang dag par rjes su mthong la/ gzhi de las
184a5(dkon brtsegs): rdzogs pa'i byang chub rnyed mi dka' bar yang dag par rjes su mthong bzhin du rdzogs pa'i byang chub thob par 'gyur ba'i brtson 'grus srog gi phyir yang ci'i phyir nyams par bya snyam mo/ /lag bzangs
184a6(dkon brtsegs): gzhan yang byang chub sems dpa' 'di ltar yang dag par slob ste/ gang zhig sems can gyi tshogs mtha' yas shing mtha' yas pa de'i rga ba'i sdug bsngal gcig pu bsal ba dang gzhom par 'dod pa
184a7(dkon brtsegs): de yang sems kyi skad cig sems kyi skad cig la dge ba'i rtsa ba mtha' yas shing mtha' yas pa 'phel la/ dge ba'i rtsa ba mtha' yas shing mtha' yas pa rgyas par 'gyur na/ gang zhig sems can gyi
184a8(dkon brtsegs): tshogs mtha' yas shing mtha' yas pa de'i skye ba'i sdug bsngal dang / 'chi ba'i sdug bsngal bsal bar 'dod pa dang / sdug pa dang bral ba'i sdug bsngal dang / mi sdug pa dang phrad pa'i sdug bsngal dang / 'dod pa
184b1(dkon brtsegs): mi 'byor pa'i sdug bsngal dang / dud 'gro'i skye gnas kyi sdug bsngal dang / gshin rje'i 'jig rten gyi sdug bsngal dang / sems can dmyal ba'i sdug bsngal dang / grang ba'i sems can dmyal ba'i sdug
184b2(dkon brtsegs): bsngal dang / tsha ba'i sems can dmyal ba'i sdug bsngal bsal bar 'dod pa lta smos kyang ci dgos snyam mo/ /lag bzangs gzhan yang byang chub sems dpa' 'di ltar yang dag par slob ste/ gang zhig
184b3(dkon brtsegs): s ems can gyi tshogs mtha' yas shing mtha' yas pa de'i sdug bsngal sems kyi skad cig gcig pa'i sems skyi skad cig gcig tsam dang 'brel ba bsal bar 'dod pa de yang sems kyi skad cig sems
184b4(dkon brtsegs): kyi skad cig la dge ba'i rtsa ba mtha' yas shing mtha' yas pa 'phel la/ dge ba'i rtsa ba mtha' yas shing mtha' yas pa rgyas par 'gyur na/ gang zhig ma 'ongs shing ma phyin pa'i bskal pa mtha' yas dpag tu med pa rnams su
184b5(dkon brtsegs): sems can gyi tshogs mtha' yas shing mtha' yas pa de'i skye ba'i sdug bsngal gyi bar du bsal bar 'dod pa lta smos kyang ci dgos snyam mo/ /lag bzangs gzhan yang byang chub sems dpa' 'di ltar yang dag
184b6(dkon brtsegs): par slob ste/ gang zhig rang sangs rgyas kyi yon tan nam/ nyan thos kyi yon tan 'dod pa de yang sems kyi skad cig sems kyi skad cig la dge ba'i rtsa ba mtha' yas shing mtha' yas pa 'phel la/ dge ba'i rtsa
184b7(dkon brtsegs): ba mtha' yas shing mtha' yas pa rgyas par 'gyur na/ rigs kyi bu 'am/ rigs kyi bu mo gang sangs rgyas kyi chos yon tan mtha' yas shing yon tan mu med pa/ stobs mtha' yas shing stobs mu med pa mtha'
184b8(dkon brtsegs): dag chub pa yongs su rdzogs par 'dod pa dang / mos pa dang / smon pa lta smos kyang ci dgos te/ bag med par gyur tam/ gnyer gyis log kyang rgyu bzhi dang / rkyen bzhi dang / dmigs pa bzhi po
185a1(dkon brtsegs): de dag ni de'i dge ba'i rtsa ba'i phung po mtha' yas shing mu med pa bzhi dang / byang chub kyi tshogs kyi phung po mtha' yas shing mu med pa bzhi sems kyi skad cig sems kyi skad cig la 'phel zhing rgyas par 'gyur ba ste/ sems
185a2(dkon brtsegs): kyi skad cig sems kyi skad cig la dge ba'i rtsa ba'i phung po mtha' yas shing mtha' yas pa bzhi skye ba dang / rdzogs pa'i byang chub kyi tshogs kyi phung po mtha' yas shing mtha' yas pa bzhi skye ba dag gis rdzogs pa'i byang
185a3(dkon brtsegs): chub rnyed par mi dka' na/ bdag gis 'dir sems kyi skad cig sems kyi skad cig la dge ba'i rtsa ba'i phung po mtha' yas shing mtha' yas pa bzhi dang / rdzogs pa'i byang chub kyi tshogs kyi phung po mtha' yas shing
185a4(dkon brtsegs): mtha' yas pa bzhi yang dag par rjes su mthong la/ gzhi de las rdzogs pa'i byang chub rnyed par mi dka' bar yang dag par rjes su mthong bzhin du rdzogs pa'i byang chub 'thob par 'gyur ba'i brtson 'grus srog gi
185a5(dkon brtsegs): phyir yang ci'i phyir nyams par bya snyam mo/ /rgya mtsho chen po bzhi ni shar phyogs kyi mtha' yang mngon zhing mu yang mngon la/ lho dang / nub dang / byang dang / 'og dang / steng gi mtha' yang mngon zhing mu yang mngon
185a6(dkon brtsegs): la/ dge ba'i rtsa ba byang chub kyi tshogs kyi rgya mtsho chen po mtha' yas mu med pa bzhi po de dag la ni mtha' dang mu yod pa ma yin na/ bdag gis sems kyi skad cig sems kyi skad cig la dge ba'i rtsa ba byang
185a7(dkon brtsegs): chub kyi tshogs kyi rgya mtsho chen po bzhi po 'di dag 'phel zhing rgyas na rdzogs pa'i byang chub 'thob par 'gyur ba la srog gi phyir yang ci'i phyir brtson 'grus nyams par bya snyam mo/ /lag bzangs gzhan yang
185a8(dkon brtsegs): byang chub sems dpa' 'di ltar yang dag par slob ste/ gang dag seng ge dang / stag dang / khyi dang / lce spyang dang / bya rgod dang / khrung khrung dang / bya rog dang / 'ug pa dang / srin bu dang / sbrang ma dang / sbrang bu
185b1(dkon brtsegs): dang / sha sbrang du gyur ba de dag gis kyang byang chub mngon par rdzogs par sangs rgyas par gyur na/ bdag mir gyur bzhin du srog gi phyir yang ci'i phyir rdzogs pa'i byang chub thob par 'gyur ba'i brtson 'grus nyams
185b2(dkon brtsegs): par bya snyam mo/ /lag bzangs gzhan yang byang chub sems dpa' 'di ltar yang dag par slob ste/ mi brgya 'am/ mi stong gis kyang sangs rgyas nyid rtogs shing thob na bdag gis kyang 'dir ci'i phyir ma rtogs shing /
185b3(dkon brtsegs): thob par mi 'gyur/ gang gA'i klung gi bye ma snyed kyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang rtogs shing brnyes/ gang gA'i klung gi bye ma snyed kyi de bzhin gshegs
185b4(dkon brtsegs): pa dgra bcom pa yang dag par rdzogs pa'i sangs rgyas rnams kyang rtogs shing brnyes par gyur na/ bdag gis 'dir srog gi phyir yang ci'i phyir rdzogs pa'i byang chub thob par 'gyur ba'i brtson 'grus nyams par
185b5(dkon brtsegs): bya snyam mo/ /lag bzangs gzhan yang byang chub sems dpa' brtson 'grus brtsams pa yin te/ sangs rgyas ston pa'o zhes ston na sangs rgyas kyi gsungs pa 'am/ nyan thos kyis bshad pa 'am/ byang chub
185b6(dkon brtsegs): sems dpas bshad pa 'am/ tha na smyon pa rnams kyis bshad pa'i chos gang yin pa dag dang / sbyin pa'i pha rol du phyin pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson
185b7(dkon brtsegs): 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa yongs su rdzogs par 'gyur ba dang / sangs rgyas kyi chos thob par 'gyur ba dang / rdzogs pa'i byang
185b8(dkon brtsegs): chub thob par 'gyur ba dang / thams cad mkhyen pa nyid thob par 'gyur ba'i chos gang yin pa de dag mgo dang gos la me 'bar ba bzhin du rtag par rgyun du nyan to/ /nges par byed do/ /rtog go/ /mkhas pa
186a1(dkon brtsegs): le lo med pa ni ngu shing bzhin du byed cing yid la byed pas mdung thung dag gis bzlog kyang de mgo dang gos la me 'bar ba bzhin du rtag par rgyun du chos de dag 'dzin to/ /yongs su shes
186a2(dkon brtsegs): par byed do/ /'chad do/ /klog go/ /rjes su sems so/ /gzhan dag la ston to/ /go bar byed do/ /mkhas pa le lo med pa ni ru shing bzhin du byed cing yid la byed pas mdung thung dag gis bzlog kyang rung /
186a3(dkon brtsegs): de bcol kyang rung / ma bcol yang rung / sems can thams cad kyi don dang / ci bya ba chos can chos dang ldan pa/ 'jig rten 'di la bde ba 'am/ 'jig rten pha rol du bde ba dag la rang gi lus nye bar
186a4(dkon brtsegs): spyod pa dang / yo byad du gyur bar byed do/ /'di lta ste/ dper na 'byung ba chen po bsgribs pa med pa/ yongs su gzung ba med pa bzhi po 'di dag ni sems can thams cad kyi nye bar spyad pa dang / yo byad du
186a5(dkon brtsegs): gyur ba rnams yin no/ /lag bzangs de bzhin du byang chub sems dpa' yang rang gi lus sems can thams cad kyi nye bar spyad pa dang / yo byad du gyur bar byed de/ sangs rgyas dang / chos dang / dge 'dun dang /
186a6(dkon brtsegs): byang chub sems dpa' dang / slob dpon dang / bla ma dang / rgan pa dang / nad pa dang / mgon med pa rnams la yongs su spyad par bya ba dang / sri zhu bya ba dang / bsnyen bkur bya bas bye brag du 'gyur ro/ /de
186a7(dkon brtsegs): mgo dang gos la me 'bar ba bzhin du gzhan gyi sems dang gzhan gyi snying dga' bar 'gyur ba'i tshig dang / rjes su 'thun pa dang / 'thun par byed pa dang / yang dag par bged pa dang / grogs byed pa dang /
186a8(dkon brtsegs): grogs su 'gyur ba dang / dge ba 'thun pa dang / don 'thun pas rjes su zhugs nas mngon du dad par byas shing bsdus te nyan thos kyi theg pa la 'os pa rnams ni nyan thos kyi theg pa la 'dzud do/ /'dul lo/ /
186b1(dkon brtsegs): 'god do/ /rang sangs rgyas kyi theg pa la 'os pa rnams ni rang sangs rgyas kyi theg pa la'o/ /rdzogs pa'i byang chub kyi theg pa la 'os pa rnams ni rdzogs pa'i byang chub kyi theg pa la 'dzud do/ /'dul lo/ /'god do/ /
186b2(dkon brtsegs): mkhas pa le lo med pa ni mdung thung dag gis bzlog kyang mgo dang gos la me 'bar ba bzhin du dam pa'i chos kyi rgyu dang / dam pa'i chos kyi ched dang / pha rol du phyin pa drug gi rgyu dang / pha rol du phyin pa drug gi ched dang / dge
186b3(dkon brtsegs): ba'i rgyu dang / dge ba'i ched la grang ba yang khyad du gsod la/ tsha ba dang / bkres pa dang / skom pa dang / sha sbrang dang / sbrang bu dang / rlung dang / nyi ma dang / sdig sbrul gyis reg pa dang / gzhan gyi ngan du smras pa dang / ngan
186b4(dkon brtsegs): du brjod pa'i tshig gi lam dang / ngal ba dang / nyon mongs pa dang / gnyid dang / mi dga' ba dang / lus dang srog kyang khyad du gsod do/ /mkhas pa le lo med pa ni mdung thung dag gis bzlog kyang de rdzogs
186b5(dkon brtsegs): pa'i byang chub kyi rgyu dang / rdzogs pa'i byang chub kyi ched la lha'i sdug bsngal yang khyad du gsod do/ /lha ma yin gyi sdug bsngal yang khyad du gsod do/ /mi yi sdug
186b6(dkon brtsegs): bsngal yang khyad du gsod do/ /yi dags kyi sdug bsngal yang khyad du gsod do/ /dud 'gro'i skye gnas kyi sdug bsngal dang / sems can dmyal ba'i sdug bsngal yang khyad du gsod do/ /mkhas pa le lo med pa ni
186b7(dkon brtsegs): mdung thung dag gis bzlog kyang de mi mnyam pa dang mnyam pa'i sangs rgyas kyi chos yongs su bkang pa thob par bya ba dang / spyod lam dang / pha rol du phyin pa thams cad yongs su rdzogs pa thob par bya ba'i phyir
186b8(dkon brtsegs): brtson 'grus brtan zhing rtul ba brtan to/ /de'i brtson 'grus 'di dang / rtul pa 'di mngon sum du bya bar 'dod pa dang / brtsam par 'dod pa na yang sems can thams cad bsgral ba dang / sems can
187a1(dkon brtsegs): thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su
187a2(dkon brtsegs): sngo bar byed do/ /mngon sum du byed pa dang / rtsom pa dang / mngon sum du byas pa dang / brtsams nas kyang sems can thams cad bsgral ba dang / sems can thams cad dgrol ba dang / sems can thams
187a3(dkon brtsegs): cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su sngo bar byed do/ /gal te brtson 'grus 'di ma
187a4(dkon brtsegs): nyams pa dang / skyon med pa dang / 'dren pa ma yin par slob pa'i nus pa dang mi ldan par gyur na/ de 'di ltar yang dag par slob ste/ dus dus su 'am/ cung zad cung zad du yang snyom las dang /
187a5(dkon brtsegs): le lo spong ba dang / dor ba dang / bsal bar rtsol lo/ /'bad do/ /dus dus su 'am/ cung zad cung zad du yang brtson 'grus dang / rtul pa la slob pa dang / mngon par 'phel bar bya ba dang / yongs su
187a6(dkon brtsegs): rdzogs par bya bar rtsol lo/ /'bad do/ /srid pa gzhan du gyur ba na yang zhum par mi 'gyur zhing sgyid lug par mi 'gyur ro/ /lag bzangs byang chub sems dpa' rnams kyi byang chub tu sems
187a7(dkon brtsegs): bskyed pa dang / byang chub kyi sems rjes su dran pa dang / byang chub kyi sems bsgom pa dang / byang chub tu smon pa dang / byang chub tu smon lam 'debs pa gang yin pa de nyid de dag gi brtson 'grus dge ba dang /
187a8(dkon brtsegs): rtsol ba dge ba grangs med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams thams cad du sems can thams cad la zag pa med pa'i brtson 'grus bskyed par 'dod pa dang / zag pa
187b1(dkon brtsegs): med pa'i brtson 'grus yang dag par bskyed par 'dod pa dang / mi slob pa'i brtson 'grus bskyed par 'dod pa dang / mi slob pa'i brtson 'grus yang dag par bskyed par 'dod pa de ni brtson 'grus dge ba dang / rtsol ba
187b2(dkon brtsegs): dge ba thams cad kyi mchog yin no/ /de ni dam pa yin no/ /lag bzangs de ltar na byang chub sems dpa' bde ba dang ldan la yid bde ba dang ldan zhing tshegs chung ba dang / sdug bsngal chung ngus
187b3(dkon brtsegs): myur du skyen par brtson 'grus kyi pha rol du phyin pa yongs su rdzogs par byed do/ / // bam po gnyis pa/ lag bzangs byang chub sems dpa' ji ltar bsam gtan gyi pha rol du phyin pa yongs su
187b4(dkon brtsegs): rdzogs par byed ce na/ lag bzangs 'di la byang chub sems dpa' mig gis gzugs rnams mthong na/ mtshan mar mi 'dzin cing mngon rtags su mi 'dzin pa yin te/ gang gi phyir mig gi dbang po sdom
187b5(dkon brtsegs): pas ma bsdams par gnas pas 'jig rten na brnab sems dang / yid mi bde ba dang / sdig pa mi dge ba'i chos rnams la sems rjes su zag pa de dag bsdam pa'i phyir nan tan byed cing srung ste/
187b6(dkon brtsegs): mig gi dbang pos mig gi dbang po sdom par byed do/ /de bzhin du rna bas sgra rnams thos pa dang / snas dri rnams tshor ba dang / lces ro rnams myong ba dang / lus kyis reg bya rnams la reg pa dang / yid
187b7(dkon brtsegs): kyis chos rnams rnam par shes nas mtshan mar mi 'dzin cing mngon rtags su mi 'dzin pa yin te/ gang gi phyir yid kyi dbang po sdom pas ma bsdams par gnas pas 'jig rten na brnab sems dang /
187b8(dkon brtsegs): yid mi bde ba dang / sdig pa mi dge ba'i chos rnams la sems rjes su zag pa de dag bsdam pa'i phyir nan tan byed cing srung ste/ yid kyi dbang pos yid kyi dbang po sdom par byed do/ /de 'gro 'am/ 'greng ngam/
188a1(dkon brtsegs): 'dug gam/ nyal lam/ cang mi smra bar gyur kyang rung ste/ mnyam par bzhag pa'i gnas dang / zhi ba'i gnas kyi gnas mi 'dor ro/ /rnam par mi 'dor ro/ /de lag mi rgod pa dang / mu
188a2(dkon brtsegs): cor mi smra ba dang / tshig mi mang ba dang / mig mi g.yeng ba dang / dbang po mi g.yeng ba dang / mi rgod pa dang / tom col med pa dang / lus 'khrul pa med pa dang / ngag 'khrul pa med pa dang / sems 'khrul
188a3(dkon brtsegs): pa med pa dang / dben yang rung / mi dben yang rung / spyod lam mi nyam pa yin no/ /bza' ba dang / btung ba dang / mal cha dang / stan dang / gnas dang / na ba'i gsos sman dang / yo byad ji lta bu yang
188a4(dkon brtsegs): rung ba dag gis chog shes shing gso sla ba dang / dgang sla ba dang / rim gro bya sla ba dang / cho ga dang spyod yul dge ba dang / 'du 'dzi las dben pa'i spyod yul yin/ thob pa dang ma thob pa la mnyam zhing
188a5(dkon brtsegs): 'gyur ba med de ma khengs ma dud pa yin/ bde ba dang / sdug bsngal ba dang / bstod pa dang / smad pa dang / grags pa dang / ma grags pa dang / 'tsho ba dang / 'chi ba la mnyam zhing 'gyur ba med de ma
188a6(dkon brtsegs): khengs ma dud pa yin/ mdza' ba dang / dgra dang / dge ba dang / mi dge ba dang / yid du 'ong ba dang 'thun pa dang / yid du mi 'ong ba dang mi mthun pa dang / 'phags pa dang / 'phags pa ma yin pa'i chos rnams
188a7(dkon brtsegs): dang / dben pa dang / lang long rnams la yang mnyam zhing 'gyur ba med de ma khengs ma dud pa yin/ gzugs sdug pa dang / mi sdug pa rnams la yang 'thun pa dang mi mthun pa med pa yin/ sgra dang /
188a8(dkon brtsegs): dri dang / ro dang / reg bya dang / chos sdug pa dang / mi sdug pa rnams la yang 'thun pa dang / mi mthun pa med pa yin no/ /de'i 'dod pa rnams ni rang gi sems kyis kun du bslang nas log par rnam par
188b1(dkon brtsegs): rtog pas ro myong ba yin pas keng rus lta bur yid la byed do/ /'dod pa rnams ni dgra mang ba'i phyir sha snag gu lta bur yid la byed do/ /'dod pa rnams ni blangs na sdug bsngal la yongs su btang na bde ba'i phyir
188b2(dkon brtsegs): rtswa me lta bur yid la byed do/ /'dod pa rnams ni gnod pa mang ba'i phyir shing gi rtse mo'i shing tog lta bur yid la byed do/ /'dod pa rnams ni dbang byed pa ma yin pa'i phyir slong ba lta bur yid la byed do/ /'dod pa rnams
188b3(dkon brtsegs): ni skad cig tsam zhig nor bas dga' ba'i phyir rmi lam lta bur yid la byed do/ /'dod pa rnams ni sdug bsngal la bde bar 'du shes pa phyin ci log gis bskyed pa'i phyir mdze lta bur yid la byed do/ /'dod pa
188b4(dkon brtsegs): rnams ni nyes par spyod pa thams cad kyi dngos po yin pa dang / ngan 'gro log par ltung ba dang / sems can dmyal ba'i mtha' yin pas mchil pa lta bur yid la byed do/ /'dod pa rnams ni ngoms par mi
188b5(dkon brtsegs): byed pa dang / skom pa 'phel bar byed pa'i phyir tshwa chu lta bur yid la byed do/ /de 'dod pa dag las dben pa dang / sdig pa mi dge ba'i chos rnams las dben pa rtog pa dang bcas pa dpyod pa dang bcas pa/
188b6(dkon brtsegs): dben pa las skyes pa'i dga' ba dang bde ba can bsam gtan dang po rdzogs par byas te gnas so/ /de rtog pa dang / dpyod pa dang bral zhing nad yongs su dang ste/ sems kyi rgyud gcig tu gyur bas rtog pa
188b7(dkon brtsegs): med pa/ dpyod pa med pa/ ting nge 'dzin las skyes pa'i dga' ba dang / bde ba can bsam gtan gnyis pa rdzogs par byas te gnas so/ /de dga' ba'i 'dod chags dang bral bas btang snyoms la
188b8(dkon brtsegs): gnas shing dran pa dang shes bzhin can yin te/ bde ba lus kyi myong la 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/ bsam gtan
189a1(dkon brtsegs): gsum pa rdzogs par byas te gnas so/ /de bde ba yang spangs te/ snga nas sdug bsngal yang spangs shing yid bde ba dang / yid mi bde ba yang nub pas bde ba yang ma yin sdug bsngal ba yang
189a2(dkon brtsegs): ma yin pa/ btang snyoms dang dran pa yongs su dag pa bsam gtan bzhi pa rdzogs par byas te gnas so/ /de sems can thams cad la bde ba'i 'du shes yid la byed pas byams pa tshad med pa rdzogs par byas
189a3(dkon brtsegs): te gnas so/ /de sems can thams cad la sdug bsngal ba'i 'du shes yid la byed pas snying rje tshad med pa rdzogs par byas te gnas so/ /de sems can rnams la dga' ba'i 'du shes yid la byed pas dga' ba
189a4(dkon brtsegs): tshad med pa rdzogs par byas te gnas so/ /de sems can rnams la sdug bsngal yang med bde ba yang med pa yid la byed pas btang snyoms tshad med pa rdzogs par byas te gnas so/ /de gzugs la
189a5(dkon brtsegs): rags pa'i 'du shes yid la byed cing nam mkha' la zhi ba'i 'du shes yid la byed pas nam mkha' mtha' yas skye mched rdzogs par byas te gnas so/ /de rnam par shes pa la zhi ba'i 'du shes yid la byed
189a6(dkon brtsegs): pas rnam shes mtha' yas skye mched rdzogs par byas te gnas so/ /de ci yang med pa la zhi ba'i 'du shes yid la byed pas ci yang med pa'i skye mched rdzogs par byas te gnas so/ /
189a7(dkon brtsegs): de 'du shes med 'du shes med min la zhi ba'i 'du shes yid la byed pas 'du shes med 'du shes med min skye mched rdzogs par byas te gnas so/ /de rang gi dbugs rngub pa dang 'byung ba ji ltar gnas shing
189a8(dkon brtsegs): ji ltar 'dug pa bzhin du rgyun thung ba rnams la yang rgyun thung ba'i 'du shes dang / rgyun ring ba rnams la yang rgyun ring ba'i 'du shes yid la byed pas dbugs rngub pa dang / 'byung ba dran pa rdzogs par
189b1(dkon brtsegs): byas te gnas so/ /de sems can gyi lus rnams la mi sdug pa'i mtshan ma yid la byed pas mi sdug pa'i 'du shes rdzogs par byas te gnas so/ /de 'chi ba'i mtshan ma yid la byed pas 'chi ba'i 'du shes
189b2(dkon brtsegs): rdzogs par byas te gnas so/ /de na ba dang rga ba'i mtshan ma yid la byed pas nyes dmigs kyi 'du shes rdzogs par byas te gnas so/ /de kha zas yongs su tshol ba dang 'gyur ba la nad kyi rgyu dang / gnod pa'i
189b3(dkon brtsegs): rgyur yid la byed pas kha zas la mi mthun pa'i 'du shes rdzogs par byas te gnas so/ /de khyim dang / grong dang / grong khyer dang / ljongs kyi 'jig rten thams cad la 'byor pa dang bral ba'i mtshan mar yid
189b4(dkon brtsegs): la byed pa dang / nags tshal rmad du byung ba dang / kun dga'i ra ba rmad du byung ba dang bral ba'i mtshan mar yid la byed pas 'jig rten thams cad la mngon par mi dga' ba'i 'du shes rdzogs par byas te gnas
189b5(dkon brtsegs): so/ /de nang gzugs su 'du shes pas phyi rol gyi gzugs chung ngu kha dog bzang po dang kha dog ngan pa rnams la mtshan mar yid la byed pas zil gyis gnon pa'i skye mched dang po rdzogs par byas te
189b6(dkon brtsegs): gnas so/ /de nang gzugs su 'du shes pas phyi rol gyi gzugs tshad med pa kha dog bzang po dang kha dog ngan pa rnams la mtshan mar yid la byed pas zil gyis gnon pa'i skyed mched gnyis pa
189b7(dkon brtsegs): rdzogs par byas te gnas so/ /de shi ba'i lus bsregs pa de la rlung ngam chus thal ba yang med par byed pa'i 'du shes dang / zhigs pa la phye ma yang med pa dang / rdul du gyur ba la rdul kyang
189b8(dkon brtsegs): m ed pa'i 'du shes su rnam par 'jigs pa bsgoms shing bsgrubs te nang gzugs med par 'du shes pas phyi rol gyi gzugs chung ngu kha dog bzang po dang kha dog ngan pa rnams la
190a1(dkon brtsegs): mtshan mar yid la byed pas zil gyis gnon pa'i skye mched gsum pa rdzogs par byas te gnas so/ /de de bzhin du nang gzugs med par 'du shes pas phyi rol gyi gzugs tshad med pa kha dog
190a2(dkon brtsegs): bzang po dang / kha dog ngan pa rnams la mtshan mar yid la byed pas zil gyis gnon pa'i skye mched bzhi pa rdzogs par byas te gnas so/ /de de bzhin du nang gzugs med par 'du shes pas phyi rol gyi gzugs
190a3(dkon brtsegs): sngon po tshad med pa yid du 'ong ba rnams la mtshan mar yid la byed pas zil gyis gnon pa'i skye mched lnga pa rdzogs par byas te gnas so/ /de de bzhin du nang gzugs med par 'du shes pas phyi rol gyi gzugs
190a4(dkon brtsegs): ser po dang / dmar po dang / dkar po tshad med pa yid du 'ong ba rnams la mtshan mar yid la byed pas zil gyis gnon pa'i skye mched drug pa dang / bdun pa dang / brgyad pa rdzogs par byas te gnas so/ /des 'di
190a5(dkon brtsegs): mtha' yas so zhes mtshan mar yid la byed pas zad par sar rdzogs par byas te gnas so/ /de chu dang / me dang / rlung dang / sngon po dang / ser po dang / dmar po dang / dkar po dang / nam mkha' dang / rnam par
190a6(dkon brtsegs): shes pa mtha' yas so zhes mtshan mar yid la byas par zad par chu dang / zad par me dang / zad par rlung dang / zad par sngon po dang / zad par ser po dang / zad par dmar po dang / zad par dkar po dang / zad par
190a7(dkon brtsegs): nam mkha' dang / zad par rnam par shes par rdzogs par byas te gnas so/ /de snyoms par 'jug pa na dge ba'i rtsa ba thams cad la dmigs pa la sems nye bar 'dogs te/ snying rje chen po la dmigs
190a8(dkon brtsegs): pa dang / dam pa'i chos yongs su gzungs pa la dmigs pa dang / dkon mchog gsum gyi rigs mi 'chad par bya ba la dmigs pa dang / sangs rgyas kyi sku dang rgyan la dmigs pa dang / sangs rgyas
190b1(dkon brtsegs): kyi gsung tshangs pa'i dbyangs la dmigs pa dang / sngon gyi smon lam la dmigs pa dang / sems can thams cad yongs su smin par bya ba la dmigs pa dang / 'jig rten rnam par sbyang ba la dmigs pa dang / byang
190b2(dkon brtsegs): chub kyi snying po'i bkod pa la dmigs pa dang / chos kyi 'khor lo bskor ba la dmigs pa dang / sems can thams cad kyi nyon mongs pa gzhom pa la dmigs pa la sems nye bar 'dogs so/ /de bsam gtan
190b3(dkon brtsegs): byed pa na rnam par shes pa'i gnas bzhi dang bral bar bsam gtan byed do/ /sa'i khams la mi gnas/ chu'i khams la mi gnas/ me'i khams la mi gnas/ rlung gi khams la mi gnas/ nam mkha'i
190b4(dkon brtsegs): khams la mi gnas/ rnam par shes pa'i khams la mi gnas/ 'jig rten 'di la mi gnas/ 'jig rten pha rol la mi gnas par bsam gtan byed do/ /ting nge 'dzin dang / snyoms par 'jug pa bla na med
190b5(dkon brtsegs): pa thams cad thob par bya ba'i phyir bsam gtan la gnas shing bsam gtan la dga'o/ /de bsam gtan de dang / ting nge 'dzin de la bsam gtan byed par 'dod pa dang / snyoms par 'jug par
190b6(dkon brtsegs): 'dod pa na yang sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs
190b7(dkon brtsegs): rgyas kyi chos thams cad yongs su rdzogs par bya ba'i phyir yongs su bsngo bar byed do/ /bsam gtan byed pa dang / bsam gtan byas pa dang / langs nas kyang sems can thams cad bsgral ba dang /
190b8(dkon brtsegs): sems can thams cad dgrol ba dang / sems can thams cad dbugs dbyung ba dang thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo
191a1(dkon brtsegs): bar byed do/ /gal te bsam gtan de dang / ting nge 'dzin de la slob pa'i nus pa dang mi ldan par gyur na de 'di ltar yang dag par slob ste/ dus dus su 'am/ cung zad cung zad du yang sems rnam par
191a2(dkon brtsegs): g.yeng ba dang / ting nge 'dzin ma yin pa spang ba dang / dor ba dang / bsal bar rtsol lo/ /'bad do/ /dus dus su 'am/ cung zad cung zad du yang sems rtse gcig tu bya ba dang / sems mnyam par bzhag par slob
191a3(dkon brtsegs): pa dang / mngon par 'phel bar bya ba dang / yongs su rdzogs par bya bar rtsol lo/ /'bad do/ /srid pa gzhan du gyur ba na zhum par mi 'gyur zhing sgyid lug par mi 'gyur ro/ /lag bzangs byang chub sems
191a4(dkon brtsegs): dpa' rnams kyi byang chub tu sems bskyed pa dang / byang chub kyi sems rjes su dran pa dang / byang chub kyi sems bsgom pa dang / byang chub tu smon pa dang / byang chub tu smon lam 'debs pa gang yin pa de nyid de
191a5(dkon brtsegs): dag gi sems mnyam par bzhag pa dge ba dang / sems rtse gcig tu bya ba dge ba grangs med cing dpag tu med pa yin no/ /de ci'i phyir zhe na/ 'di ltar 'jig rten gyi khams thams cad du sems can thams cad la
191a6(dkon brtsegs): zag pa med pa'i sems mnyam par bzhag pa bskyed par 'dod pa dang / mi slob pa'i sems mnyam par bzhag pa bskyed par 'dod pa dang / zag pa med pa'i sems mnyam par bzhag pa yang dag par
191a7(dkon brtsegs): bskyed par 'dod pa dang / mi slob pa'i sems mnyam par bzhag pa yang dag par bskyed par 'dod pa de ni/ sems mnyam par bzhag pa dge ba dang / sems rtse gcig tu bya ba dge ba mtha' yas mu med
191a8(dkon brtsegs): pa yin no/ /lag bzangs de ltar na byang chub sems dpa' bde ba dang ldan la yid bde ba dang ldan zhing tshegs chung ngu dang / sdug bsngal chung ngus bsam gtan gyi pha rol du phyin pa yongs su rdzogs par byed do/ /
191b1(dkon brtsegs): lag bzangs byang chub sems dpa' ji ltar shes rab kyi pha rol tu phyin pa yongs su rdzogs par byed ce na/ lag bzangs 'di la byang chub sems dpa' ni mdung thung dag gis bzlog kyang gang zag gang dag thos pa mang ba/ thos
191b2(dkon brtsegs): pa 'dzin pa/ thos pa bsags pa/ don shes pa/ bshad pa shes pa/ dpyod pa can/ ji ltar thos pa'i don yongs su rtog pa de dag la snyen cing sten te bsnyen bkur byed do/ /de thos pa'i ched dang / bshad pa'i ched dang / don
191b3(dkon brtsegs): gyi ched dang / don la yongs su brtag pa'i ched dang / slob dpon dang mkhan po la bsnyen bkur bya ba'i ched la grang ba yang khyad du gsod/ tsha ba dang / bkres pa dang / skom pa dang / sha sbrang dang / sbrang bu dang / rlung dang /
191b4(dkon brtsegs): nyi ma dang / sdig sbrul gyis reg pa dang / gzhan gyis ngan du smras shing ngan du brjod pa'i tshig gi lam dang / lus kyi tshor ba drag pa/ rtsub pa/ mi bzad pa/ srog 'chang bar 'gyur ba yang khyad du gsod do/ /de
191b5(dkon brtsegs): chos rnams la ni rin po cher 'du shes nye bar gnas/ chos smra ba rnams la rin po che'i gter du 'du shes/ chos nyan pa la ni dkon pa rnyed par 'du shes/ chos 'dzin pa la ni don yod par srog sogs
191b6(dkon brtsegs): par 'du shes/ chos kyi yon tan mang du byed pa la ni srog don yod par 'du shes/ chos la yongs su rtog pa la ni tshe rabs brgyar mi rnyed par 'du shes nye bar gnas pa yin te/ der chos de dag nyan cing
191b7(dkon brtsegs): 'dzin la mang du byed cing yongs su rtog pa na khams rnams kyang rab tu shes/ phung po rnams dang / skye mched rnams dang / 'phags pa'i bden pa rnams dang / rten cing 'brel bar 'byung ba dang / dus dang /
191b8(dkon brtsegs): theg pa rnams dang / dge ba bsags pa yang rab tu shes so/ /khams rnams ji ltar rab tu shes she na/ khams ni gnyis te/ 'dus byas dang / 'dus ma byas shes bya ba ste/ khams gnyis po de dag go/ /
192a1(dkon brtsegs): 'dus byas kyi khams ni gang / 'dus ma byas kyi khams ni gang zhe na/ gang ci yang rung ste/ skye ba dang / gnas pa dang / 'gag pa 'di ni 'dus byas kyi khams shes bya'o/ /gang ci yang rung ste/
192a2(dkon brtsegs): skye ba med pa dang / gnas pa med pa dang / 'gag pa med pa de ni 'dus ma byas kyi khams shes bya ste/ de ltar 'dus byas dang / 'dus ma byas kyi khams rab tu shes so/ /gzhan yang khams gsum rab tu
192a3(dkon brtsegs): shes te/ dge ba'i khams dang / mi dge ba'i khams dang / lung du ma bstan pa'i khams te gsum po de dag go/ /dge ba'i khams ni gang / mi dge ba'i khams ni gang / lung du ma bstan pa'i khams ni gang zhe na/
192a4(dkon brtsegs): gang ci yang rung ste/ chags pa med pa dang / chags pa med pa dang ldan pa dang / gang ci yang rung ste/ zhe sdang med pa dang / zhe sdang med pa dang ldan pa dang / gang ci yang rung ste/ gti mug med pa dang / gti mug med pa
192a5(dkon brtsegs): dang ldan pa de ni dge ba'i khams shes bya'o/ /gang ci yang rung ste/ chags pa dang / chags pa dang ldan pa dang / gang ci yang rung ste/ zhe sdang dang / zhe sdang dang ldan pa dang / gang ci yang rung ste/ gti mug dang /
192a6(dkon brtsegs): gti mug dang ldan pa de ni mi dge ba'i khams shes bya'o/ /de gnyis la ma gtogs pa ni lung du ma bstan pa nyid de/ de ltar khams gsum rab tu shes so/ /gzhan yang khams gsum rab tu shes te/
192a7(dkon brtsegs): gsum gang zhe na/ 'dod pa'i khams dang / gzugs kyi khams dang / gzugs med pa'i khams so/ /'dod pa'i khams gang zhe na/ sems can dmyal ba dang / dud 'gro'i skye gnas dang / yi dags
192a8(dkon brtsegs): dang / lha ma yin dang / mi dang / rgyal chen bzhi'i lha rnams dang / sum bcu rtsa gsum dang / 'thab bral dang / dga' ldan dang / 'phrul dga' dang gzhan 'phrul dbang byed kyi lha rnams te/ gang de dag la 'dun pa
192b1(dkon brtsegs): dang / chags pa dang / zhe sdang ba dang / gti mug pa dang / yid kyis smon pa dang / smon lam 'debs pa dang / mngon par 'du byed pa de ni 'dod pa'i khams shes bya'o/ /gzugs kyi khams gang zhe na/ tshangs ris
192b2(dkon brtsegs): kyi lha rnams dang / tshangs pa mdun na 'don rnams dang / tshangs chen dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod
192b3(dkon brtsegs): nams skyes dang / 'bras bu che dang / 'du shes med pa'i sems can dang / mi che ba dang / mi gdung ba dang / gya nom snang dang / shin du mthong dang / 'og min gyi lha rnams te/ gang de dag la 'dun pa dang / chags pa
192b4(dkon brtsegs): dang / zhe sdang dang / gti mug dang / yid kyis smon pa dang / smon lam 'debs pa dang / mngon par 'du byed pa de ni gzugs kyi khams shes bya'o/ /gzugs med pa'i khams gang zhe na/ nam mkha' mtha'
192b5(dkon brtsegs): yas skye mched du nye bar 'gro ba'i lha rnams dang / rnam shes mtha' yas skye mched du nye bar 'gro ba'i lha rnams dang / ci yang med pa'i skye mched du nye bar 'gro ba'i lha rnams dang / 'du shes med 'du shes
192b6(dkon brtsegs): med min skye mched du nye bar 'gro ba'i lha rnams te/ gang de dag la 'dun pa dang / chags pa dang / zhe sdang ba dang / gti mug pa dang / yid kyis smon pa dang / smon lam 'debs pa dang / mngon par 'du
192b7(dkon brtsegs): byed pa gang yin pa de ni gzugs med pa'i khams shes bya ste/ de ltar khams gsum rab tu shes so/ /gzhan yang khams bzhi rab tu shes te/ bzhi gang zhe na/ 'dod pa'i khams dang / gzugs
192b8(dkon brtsegs): kyi khams dang / gzugs med pa'i khams dang / 'dus ma byas kyi khams shes bya ba khams bzhi po de dag ste/ de ltar khams bzhi rab tu shes so/ /gzhan yang khams drug rab tu shes te/ drug gang
193a1(dkon brtsegs): zhe na/ 'dod pa'i khams dang / gnod sems kyi khams dang / rnam par 'tshe ba'i khams dang / mngon par 'byung ba'i khams dang / gnod sems med pa'i khams dang / rnam par 'tshe ba med pa'i
193a2(dkon brtsegs): khams te/ khams drug po de dag rab tu shes so/ /gzhan yang khams drug rab tu shes te/ drug gang zhe na/ sa'i khams dang / chu'i khams dang / me'i khams dang / rlung gi khams dang / nam mkha'i khams
193a3(dkon brtsegs): dang / rnam par shes pa'i khams te/ khams drug po de dag rab tu shes so/ /de la sa'i khams ni mi rtag pa/ mi brtan pa/ 'gyur ba'i chos can te/ mi rtag pa gang yin pa de sdug bsngal ba'o/ /
193a4(dkon brtsegs): sdug bsngal ba gang yin pa de bdag med pa'o/ /de bzhin du chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams kyang mi rtag pa/ mi brtan pa/
193a5(dkon brtsegs): 'gyur ba'i chos can te/ mi rtag pa gang yin pa de sdug bsngal ba'o/ /sdug bsngal ba gang yin pa de bdag med pa ste/ de ltar khams drug rab tu shes so/ /de chos de dag nyan cing 'dzin pa dang / mang du
193a6(dkon brtsegs): byed cing yongs su rtog pa na gzugs kyi phung po dang / tshor ba'i phung po dang / 'du shes kyi phung po dang / 'du byed kyi phung po dang / rnam par shes pa'i phung po ste/ phung po lnga rab tu shes so/ /gzugs la dbu
193a7(dkon brtsegs): ba rdos pa lta bu dang / ngan pa dang / 'jig pa dang / ring du mi gnas pa dang / tshor ba la ni chu'i chu bur lta bu dang / ngan pa dang / 'jig pa dang / ring du mi gnas pa dang / 'du shes la ni smig rgyu lta bu dang / ngan pa
193a8(dkon brtsegs): dang / 'jig pa dang / ring du mi gnas pa dang / 'du byed rnams la ni chu shing lta bu dang / ngan pa dang / 'jig pa dang / ring du mi gnas pa dang / rnam par shes pa la ni sgyu ma lta bu dang / ngan pa dang / 'jig pa dang /
193b1(dkon brtsegs): ring du mi gnas par de ltar phung po lnga rab tu shes so/ /de chos de dag nyan cing 'dzin pa dang / mang du byed cing yongs su rtog pa na nang gi skye mched drug rab tu shes te/ mig nang gi skye mched dang / rna ba
193b2(dkon brtsegs): dang / sna dang / lce dang / yid nang gi skye mched ces bya ba nang gi skye mched drug po de dag go/ /de la mig nang gi skye mched ni na ba'i chos can dang / rga ba'i chos can dang / 'chi ba'i chos can dang / bdag
193b3(dkon brtsegs): dang bdag gis stong pa dang / 'dod chags kyi me dang / zhe sdang gi me dang / gti mug gi me kun du 'bar ba dang / skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang /
193b4(dkon brtsegs): yid mi bde ba dang / 'khrug pa rnams kyis kun du 'bar ba dang / sdug bsngal gyis kun du 'bar bar rab tu shes so/ /de bzhin du rna ba dang / sna dang / lce dang / lus dang / yid nang gi skye mched la yang na ba'i
193b5(dkon brtsegs): chos can dang / rga ba'i chos can dang / 'chi ba'i chos can dang / bdag dang bdag gis stong pa dang / 'dod chags kyi me dang / zhe sdang gi me dang / gti mug gi me kun du 'bar ba dang / skye ba dang / rga ba dang / na ba dang /
193b6(dkon brtsegs): 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrugs pa rnams kyis kun du 'bar ba dang / sdug bsngal gyis kun du 'bar bar rab tu shes te/ de ltar
193b7(dkon brtsegs): nang gi skye mched drug po dag rab tu shes so/ /gzhan yang phyi'i skye mched drug rab tu shes te/ mig gis rnam par shes par bya ba gzugs rnams phyi'i skye mched dang / rna bas rnam par shes par bya ba
193b8(dkon brtsegs): sgra rnams dang / snas rnam par shes par bya ba dri rnams dang / lces rnam par shes par bya ba ro rnams dang / lus kyis rnam par shes par bya ba reg bya rnams dang / yid kyis rnam par shes par bya ba
194a1(dkon brtsegs): chos phyi'i skye mched rnams shes bya ba ste/ skye mched drug po de dag go/ /de la mig gi rnam par shes par bya ba gzugs phyi'i skye mched la skyabs med pa dang / mgon med pa dang / stobs med pa dang /
194a2(dkon brtsegs): nyams chung ba ste/ de la rtag pa 'am/ brtan pa 'am/ ther zug gam/ de bzhin nyid dam/ ma nor ba de bzhin nyid dam/ gzhan ma yin pa de bzhin nyid ni gang yang med kyi/ sgyu ma de ni yod/ sgyu mar byas pa de ni
194a3(dkon brtsegs): yod/ sems rmongs par byed pa de ni yod de/ gang ci yang yod pa dang / de bzhin du rna bas rnam par shes par bya ba sgra rnams dang / snas rnam par shes par bya ba dri rnams dang / lces rnam par shes par bya ba ro
194a4(dkon brtsegs): rnams dang / lus kyis rnam par shes par bya ba reg bya rnams dang / yid kyis rnam par shes par bya ba chos phyi'i skye mched la yang skyabs med pa dang / mgon med pa dang / stobs med pa dang / nyam chung ba
194a5(dkon brtsegs): ste/ de la rtag pa 'am/ brtan pa 'am/ ther zug pa 'am/ de bzhin nyid dam/ ma nor ba de bzhin nyid dam/ gzhan ma yin pa de bzhin nyid ni gang yang med kyi/ sgyu ma de ni yod/ sgyu mar byas pa de ni yod/ sems
194a6(dkon brtsegs): rmongs par byed pa de ni yod de/ gang ci yang yod par phyi'i skye mched drug po de ltar rab tu shes so/ /de chos de dag nyan cing 'dzin pa dang / mang du byed cing yongs su rtog pa na 'phags pa'i bden pa bzhi rab tu shes so/ /
194a7(dkon brtsegs): bzhi gang zhe na/ sdug bsngal 'phags pa'i bden pa dang / sdug bsngal kun 'byung ba dang / sdug bsngal 'gog pa dang / sdug bsngal 'gog par 'gro ba'i lam 'phags pa'i bden pa zhes bya ba 'phags pa'i bden pa
194a8(dkon brtsegs): bzhi po de dag go/ /phung po lnga rnams dang / khams drug po dang / nang gi skye mched drug po dag dang / phyi'i skye mched drug po dag gang yin pa de ni sdug bsngal zhes bya ste/ sdug bsngal de ni mi rtag pa dang / sdug
194b1(dkon brtsegs): bsngal ba dang / nad dang / 'bras dang / zug rngu dang / sdig pa dang / bdag med pa dang / rab tu 'jig pa'i chos nyid du blta'o/ /'dod chags dang / zhe sdang dang / gti mug dang / nga rgyal dang / nga'o snyam du mngon
194b2(dkon brtsegs): bar zhen pa dang / bdag gi bdag ni 'di yin no snyam du bdag tu mngon par zhen pa dang / 'byung bar 'gyur ro snyam pa dang / 'byung bar mi 'gyur ro snyam pa dang / gzugs can du 'gyur ro snyam pa dang /
194b3(dkon brtsegs): gzugs can ma yin par 'gyur ro snyam pa dang / 'du shes can du 'gyur ro snyam pa dang / 'du shes can ma yin par 'gyur ro snyam pa dang / 'du shes can ma yin la/
194b4(dkon brtsegs): 'du shes can ma yin pa yang ma yin par 'gyur ro snyam pa dang / phung po rnams bdag go snyam pa dang / phung po rnams las bdag gzhan no snyam pa dang / phung po rnams la bdag snyam pa dang / bdag la phung po rnams so snyam pa
194b5(dkon brtsegs): dang / khams rnams dang / skye mched rnams bdag go snyam pa dang / skye mched rnams las bdag gzhan no snyam pa dang / skye mched rnams la bdag go snyam pa dang / bdag la skye mched
194b6(dkon brtsegs): rnams so snyam pa dang / tshor ba bdag go snyam pa dang / tshor bar byed pa bdag go snyam pa dang / gzugs can chung ngu bdag go snyam pa dang / gzugs can ma yin pa chung ngu bdag go snyam pa dang /
194b7(dkon brtsegs): gzugs can mtha' yas pa bdag go snyam pa dang / gzugs can ma yin pa mtha' yas pa bdag go snyam pa dang / bdag rtag go snyam pa dang / bdag mi rtag go snyam pa dang / rtag kyang rtag la mi rtag
194b8(dkon brtsegs): kyang mi rtag go snyam pa dang / rtag par yang ma yin mi rtag pa yang ma yin no snyam pa dang / bdag mtha' yod do snyam pa dang / bdag mtha' yod pa ma yin no snyam pa dang / mtha' yod kyang yod la mtha'
195a1(dkon brtsegs): med kyang med do snyam pa dang / mtha' yod pa yang ma yin mtha' med pa yang ma yin no snyam pa dang / de bzhin song ba shi nas 'byung bar 'gyur ro snyam pa dang / 'byung bar mi 'gyur ro snyam pa
195a2(dkon brtsegs): dang / 'byung yang 'byung la mi 'byung yang mi 'byung ngo snyam pa dang / de bzhin song ba shi nas 'byung ba yang ma yin mi 'byung ba yang ma yin no/ /snyam pa dang / srog de lus de yin snyam pa dang / srog kyang gzhan lus
195a3(dkon brtsegs): kyang gzhan no snyam pa dang / sems can 'di gang nas 'ongs/ de 'di nas shi 'phos nas gang du 'gro bar 'gyur snyam pa dang / sems can yod pa las chad de 'jig cing med par 'gyur ro snyam pa dang /
195a4(dkon brtsegs): byed pa de myong ba de yin no snyam pa dang / byed pa yang gzhan/ myong ba yang gzhan no snyam pa dang / bdag yod pas bdag gi yod par 'gyur ro snyam pa dang / bdag gi yod pas bdag yod par 'gyur ro snyam
195a5(dkon brtsegs): pa dang / 'di na bdag de lta bu 'am/ bdag gzhan du 'gyur ba zhig gam/ de bzhin du 'gyur ba zhig gam/ gzhan du 'gyur ba zhig gam/ 'dir 'byung bar 'gyur ram/ de ltar 'byung bar
195a6(dkon brtsegs): 'gyur ram/ gzhan du 'byung bar 'gyur ram/ 'dir bdag sngon byung ngam/ bdag da lta byung ngam/ bdag gzhan du byung ngam / snyam du de dag la bdag tu mngon par zhen te/ 'jig
195a7(dkon brtsegs): tshogs la lta ba dang / nga'o snyam pa'i nga rgyal dang / sems kyi gnas dang / mngon par zhen pa dang / nga rgyal gyi bag la nyal ba dang / snyems pa dang / nga rgyal byed pa dang / bdag tu smra ba'i len pa
195a8(dkon brtsegs): dang / 'dod chags dang / zhe sdang dang / gti mug dang / nga rgyal gang yin pa thams cad dang / lus sam/ ngag gam/ sems kyi las bsod nams su nye bar 'gro ba 'am/ bsod nams ma yin par nye
195b1(dkon brtsegs): bar 'gro ba 'am/ mi g.yo bar nye bar 'gro ba 'am/ 'dod par gtogs pa 'am/ gzugs su gtogs pa 'am/ gzugs med par gtogs pa gang yin pa de ni sdug bsngal kun 'byung ba 'phags
195b2(dkon brtsegs): pa'i bden pa zhes bya'o/ /gang 'dod chags zad pa dang / zhe sdang zad pa dang / gti mug zad pa dang / nga rgyal zad pa dang / bdag tu mngon par zhen pa spangs pa dang / bdag tu smra ba'i len pa spangs pa de ni
195b3(dkon brtsegs): sdug bsngal 'gog pa 'phags pa'i bden pa zhes bya'o/ /gang sdug bsngal la yang sdug bsngal ba dang / kun 'byung ba la yang kun 'byung ba dang / 'gog pa la yang 'gog pa dang / lam la yang lam
195b4(dkon brtsegs): du yid la byed pa dang / 'du byed rnams la nyes dmigs su lta zhing gnas pa dang / mya ngan las 'das pa la phan yon du lta zhing gnas pa dang / ji ltar mthong ba dang / byas pa la so sor rtog pa yang dag pa'i lta
195b5(dkon brtsegs): ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin
195b6(dkon brtsegs): de ni sdug bsngal 'gog par 'gro ba'i lam 'phags pa'i bden pa zhes bya ste/ 'di dag ni 'phags pa'i bden pa bzhi zhes bya'o/ /de 'phags pa'i bden pa bzhi po de dag la dpyod cing rtog la khong du chud
195b7(dkon brtsegs): par byed cing rnam par 'jig pa na 'dus byas kyi khams la ni mi rtag pa dang / sdug bsngal ba dang / stong pa dang / bdag med par mthong ngo / /'dus ma byas kyi khams la ni skyabs dang / gnas dang / mgon dang
195b8(dkon brtsegs): dpung gnyen du yang mthong la/ 'dus ma byas kyi khams mngon sum du yang mi byed de/ de ltar 'phags pa'i bden pa bzhi po dag rab tu shes so/ /de chos de dag nyan cing 'dzin pa dang / mang du byed cing
196a1(dkon brtsegs): yongs su rtog pa na rten cing 'brel bar 'byung ba rab tu shes te/ 'di lta ste/ ma rig pa'i rkyen gyis 'du byed rnams dang / 'du byed kyi rkyen gyis rnam par shes pa dang / rnam par shes pa'i rkyen gyis ming
196a2(dkon brtsegs): dang gzugs dang / ming dang gzugs kyi rkyen gyis skye mched drug dang / skye mched drug gi rkyen gyis reg pa dang / reg pa'i rkyen gyis tshor ba dang / tshor ba'i rkyen gyis sred pa dang / sred pa'i rkyen gyis len
196a3(dkon brtsegs): pa dang / len pa'i rkyen gyis srid pa dang / srid pa'i rkyen gyis skye ba dang / skye ba'i rkyen gyis rga shi ste/ 'di ni rten cing 'brel bar 'byung ba zhes bya'o/ /'phags pa'i bden pa bzhi dang / rten cing 'brel
196a4(dkon brtsegs): bar 'byung ba mi shes pa dang / mi mthong ba gang yin pa de ni ma rig pa zhes bya'o/ /gang cung zad lus dang / ngag dang / yid kyi las bsod nams su nye bar 'gro ba 'am/ bsod nams ma yin par nye bar
196a5(dkon brtsegs): 'gro ba 'am/ mi g.yo bar nye bar 'gro ba 'am/ 'dod pa'i khams su nye bar 'gro ba 'am/ gzugs kyi khams su nye bar 'gro ba 'am/ gzugs med pa'i khams su nye bar 'gro ba de dag ni 'du byed
196a6(dkon brtsegs): rnams shes bya'o/ /gang cung zad de las byung ba sems shes bya ba dang / yid ces bya ba de ni rnam par shes pa zhes bya'o/ /de las byung ba gang ci yang rung tshor ba dang / 'du shes dang / sems pa dang / reg
196a7(dkon brtsegs): pa dang / yid la byed pa de ni ming zhes bya'o/ /gang ci yang rung lhan cig byung ba mer mer po'i gzugs dang / rdzus te byung ba'i gzugs dang / rnam par rig byed kyi gzugs de ni gzugs zhes
196a8(dkon brtsegs): bya ste/ de gnyis ni ming dang gzugs shes bya'o/ /de las byung ba mig dang / rna ba dang / sna dang / lce dang / lus dang / yid de ni skye mched drug ces bya'o/ /mig la brten cing gzugs la yang brten te mig
196b1(dkon brtsegs): gi rnam par shes pa 'byung ba dang / gsum 'dus pa ni reg pa'o/ /rna ba dang / sna dang / lce dang / lus dang / yid dang / chos rnams la brten te yid kyi rnam par shes pa 'byung ba dang / gsum 'dus pa ni reg pa ste de ni reg
196b2(dkon brtsegs): pa zhes bya'o/ /de las byung ba bde ba 'am/ sdug bsngal ba 'am/ sdug bsngal yang ma yin bde ba yang ma yin pa de dag ni tshor ba gsum zhes bya'o/ /de las byung ba 'dod chags dang / chags pa dang / dga' ba de ni
196b3(dkon brtsegs): sred pa zhes bya'o/ /de las byung ba kun du chags pa dang / lta ba dang / tshul khrims dang brtul zhugs dang / bdag tu smra ba de ni len pa zhes bya'o/ /de las byung ba gzugs dang / tshor ba dang / 'du shes dang / 'du byed
196b4(dkon brtsegs): rnams dang / rnam par shes pa de ni srid pa'o/ /gang srid pa de 'byung ba dang / skye ba dang / mngon par 'grub pa de ni skye ba zhes bya'o/ /gang srid pa de 'gyur ba dang / 'jig pa dang / nye bar khrid pa
196b5(dkon brtsegs): de ni rga ba zhes bya'o/ /gang srid pa de 'chi 'pho ba dang bral ba de ni 'chi ba zhes bya'o/ /de de ltar rten cing 'brel bar 'byung ba la dpyod cing yongs su rtog la khong du chud par byed cing rnam par 'jig pa na
196b6(dkon brtsegs): sa rlom sems su mi byed/ sas rlom sems su mi byed/ sa ni bdag gi'o snyam du rlom sems su mi byed do/ /sa la mngon par dga' bar mi byed do/ /chu dang / me dang / rlung dang / nam mkha' dang / rnam par
196b7(dkon brtsegs): shes pa la gcig pa dang / tha dad pa dang / mthong ba dang / thos pa dang / bye brag phyed pa dang / rnam par shes pa dang / mya ngan las 'das pa rlom sems su mi byed/ mya ngan las 'das pas rlom sems su mi
196b8(dkon brtsegs): byed/ mya ngan las 'das pa ni bdag gi'o snyam du rlom sems su mi byed/ mya ngan las 'das pa la mngon par dga' bar mi byed do/ /de rten cing 'brel bar 'byung ba'i chos rnams yang dag par rjes
197a1(dkon brtsegs): su mthong ba na rnam par thar pa'i sgo gsum po chos rnams kyi stong pa nyid dang / mtshan ma med pa dang / smon pa med pa khong du chud par byed cing rnam par 'jog go/ /de rten cing 'brel bar 'byung
197a2(dkon brtsegs): ba'i chos rnams yang dag par rjes su mthong ba na 'di lta ste/ ma rig pa 'gags pas 'du byed 'gag /'du byed 'gags pas rnam par shes pa 'gag /rnam par shes pa 'gags pas ming dang gzugs
197a3(dkon brtsegs): 'gag / ming dang gzugs 'gags pas skye mched drug 'gag /skye mched drug 'gags pas reg pa 'gag /reg pa 'gags pas tshor ba 'gag /tshor ba 'gags pas sred pa 'gag /sred pa
197a4(dkon brtsegs): 'gags pas len pa 'gag / len pa 'gags pas srid pa 'gag /srid pa 'gags pas skye ba 'gag /skye ba 'gags pas rga shi 'gag par rten cing 'brel bar 'byung ba'i 'gag pa khong du chud par byed
197a5(dkon brtsegs): cing rnam par 'jog ste/ de de ltar rten cing 'brel bar 'byung ba'i 'gog pa yang dag par rjes su mthong yang rten cing 'brel bar 'byung ba'i 'gog pa mngon sum du yang mi byed de/ de ltar rten cing 'brel bar
197a6(dkon brtsegs): 'byung ba'i 'gog pa rab tu shes so/ /de chos de dag nyan cing 'dzin pa dang mang du byed cing yongs su rtog pa na dus gsum rab tu shes te/ gsum gang zhe na/ 'das pa'i dus dang / ma 'ongs pa'i dus dang / da
197a7(dkon brtsegs): ltar byung ba'i dus te/ de dag ni dus gsum rnams shes bya'o/ /'du byed gang la la 'gag pa de ni 'das pa'i dus shes bya'o/ /'du byed gang la la ma 'ongs shing ma skyes pa de ni ma 'ongs pa'i dus shes
197a8(dkon brtsegs): bya'o/ /'du byed gang la la da ltar byung ba da ltar du gyur ba de ni da ltar byung ba'i dus shes bya'o/ /de 'das pa'i dus kyi bdag gi mi dge ba'i rtsa ba rnams rjes su dran na smod cing gshung ste nges par spong ngo / /
197b1(dkon brtsegs): ma 'ongs pa'i dus kyi bdag gi mi dge ba'i rtsa ba rdul tsam la yang gcig tu rnam par smin par mthong / mi sdug par rnam par smin par mthong / yid du mi 'ong bar rnam par smin par mthong / 'jigs par mthong zhing
197b2(dkon brtsegs): gnas so/ /da ltar byung ba'i dus kyi bdag gi mi dge ba'i rtsa ba skye ba'i skabs mi 'byed de/ lus sdom pas bsdams/ ngag sdom pas bsdams/ yid sdom pas bsdams/ dbang po drug sdom pas bsdams so/ /
197b3(dkon brtsegs): de 'das pa'i dus kyi bdag gi dge ba'i rtsa ba rnams dang / byang chub tu sems bskyed pa dang / byang chub kyi sems la smon pa dang / byang chub kyi sems la smon lam 'debs pa rjes su dran zhing 'dun pa
197b4(dkon brtsegs): drag po dang / dga' ba drag po dang / dad pa drag pos sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa
197b5(dkon brtsegs): nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /ma 'ongs pa'i dus kyi bdag gi dge ba'i rtsa ba rnams dang / byang chub tu sems bskyed
197b6(dkon brtsegs): pa dang / byang chub tu smon pa dang / byang chub tu smon lam 'debs pa yang 'dun pa drag po dang / dga' ba drag po dang / dad pa drag pos sems can thams cad bsgral ba dang / sems can thams cad
197b7(dkon brtsegs): dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir 'dong ngo / /mos so/ /yid
197b8(dkon brtsegs): kyis smon to/ /da ltar byung ba'i bdag gi dge ba'i sems kyi rgyun dang / sems kyi rgyud kyang sems can thams cad bsgral ba dang / sems can thams cad dgrol ba dang / sems can thams cad dbugs
198a1(dkon brtsegs): dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir rtag par rgyun tu mi 'dor ro/ /nyams par mi byed do/ /brjed par mi byed do/ /
198a2(dkon brtsegs): bag med par mi byed do/ /gang 'das pa'i phung po dang / khams dang / skye mched de ni 'das pa/ 'gags pa/ med pa/ yod pa ma yin pa ste/ de ni da ltar bdag med pa/ bdag gi med pa'o/ /gang ma 'ongs pa'i
198a3(dkon brtsegs): phung po dang / khams dang / skye mched de ni ma skyes pa/ ma byung ba/ yod pa ma yin pa ste/ de ni da ltar bdag med pa/ bdag gi med pa'o/ /gang da ltar byung ba'i dus kyi phung po dang / khams dang / skye mched de
198a4(dkon brtsegs): ni mi gnas pa/ mi 'dug pa'o/ /de ci'i phyir zhe na/ 'jig rten ni skad cig las lhag par mi gnas pa'i phyir ro/ /skad cig pa de'i skye ba'i dus kyang gzhan/ gnas pa'i dus kyang gzhan/
198a5(dkon brtsegs): 'gag pa'i dus kyang gzhan gang yin pa'i skad cig gnas pa med pa/ 'dug pa med pa'o/ /skad cig gi dus gang yin pa de ni nang dang phyi'i phung po dang / khams dang skye mched do/ /nang dang phyi'i phung
198a6(dkon brtsegs): po dang / khams dang / skye mched gang yin pa de ni dus so/ /da ltar byung ba'i phung po dang / khams dang / skye mched gang yin pa de ni skad cig tsam yang mi gnas pa mi 'dug pa ste/ mi gnas pa mi
198a7(dkon brtsegs): 'dug pa la ni bdag gam bdag gi ba med do/ /de yang gang gi tshe ma 'ongs par gyur ba de'i tshe ma skyes pa dang / ma byung ba yod pa ma yin pa'o/ /bdag tu ma gyur cing bdag gir ma gyur pa'o/ /gang gi tshe 'das
198a8(dkon brtsegs): te 'gags pa dang / ma byung ste yod pa ma yin par 'gyur ba de'i tshe yang bdag med pa dang / bdag gi med pa nyid du 'gyur ro/ /gang yang dus gsum dag tu bdag med cing bdag gi med pa de ni ma byung zhing yod pa ma yin
198b1(dkon brtsegs): pa'i phyir mkhas shing rig pa rnams kyis 'di ni bdag gi'o/ /'di ni nga'o/ /bdag gi 'di ni yod do zhes bdag tu lta bar 'os pa ma yin no/ /de srid pa thams cad dang / /'du byed thams
198b2(dkon brtsegs): cad la bdag med pa'i 'du shes dang / 'dod chags dang bral ba'i 'du shes dang / spangs pa'i 'du shes dang / 'gog pa'i 'du shes can du gnas te/ 'gog pa mngon sum du byed pa yang ma yin no/ /gang de
198b3(dkon brtsegs): ltar dus gsum rab tu shes pa de chos de dag nyan cing 'dzin pa dang / mang du byed cing yongs su rtog pa na theg pa gsum rab tu shes te/ gsum gang zhe na/ lha'i theg pa dang / tshangs pa'i theg pa dang / 'phags
198b4(dkon brtsegs): pa'i theg pa ste/ de dag ni theg pa gsum zhes bya'o/ /bsam gtan dang po ni lha'i theg pa ste/ bsam gtan gnyis pa dang / gsum pa dang / bzhi pa yang lha'i theg pa'o/ /byams pa ni tshangs pa'i
198b5(dkon brtsegs): theg pa ste/ snying rje dang / dga' ba dang / btang snyoms kyang tshangs pa'i theg pa'o/ /yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang /
198b6(dkon brtsegs): yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin ces bya ba 'phags pa'i lam yan lag brgyad pa zhes bya ba de ni 'phags pa'i theg pa zhes bya'o/ /
198b7(dkon brtsegs): de dus dus su lha'i theg pa sgom ste sems can rnams kyang de la 'god/ dus dus su tshangs pa'i theg pa sgom ste/ sems can rnams kyang de la 'god/ dus dus su 'phags pa'i theg pa bsgom zhing sems
198b8(dkon brtsegs): can rnams kyang de la 'god la/ rnam par grol ba 'phags pa mngon sum du yang mi byed do/ /gzhan yang theg pa gsum rab tu shes te/ gsum gang zhe na/ nyan thos kyi theg pa dang / rang sangs rgyas
199a1(dkon brtsegs): kyi theg pa dang / theg pa chen po ste/ de dag ni theg pa gsum zhes bya'o/ /mos pa dman pa dang / dbang po dman pa skad cig tsam yang srid pa la mos par mi byed/ sred par mi byed kyi
199a2(dkon brtsegs): 'dor te/ skad cig de la de ma thag tu mya ngan las 'das pa thob pa'i phan yon mthong bas mgo dang gos la me 'bar ba bzhin du 'phags pa'i bden pa bzhi po dag khong du chud pa dang / rtog par bya ba'i
199a3(dkon brtsegs): phyir 'dun pa dang / rtsol ba'i shas che ba de ni nyan thos kyi theg pa zhes bya'o/ /mos pa 'bring dang / dbang po 'bring dang / dben par dga' ba dang / rang gi don lhur len pa dang / bsam
199a4(dkon brtsegs): gtan dang / snyom par 'jug pa la gnas par brtson pa dang / rten cing 'brel bar 'byung ba rab tu rnam par 'byed pa la mkhas pa dang / rang byang chub tu smon pa dang / rang byang chub tu smon lam
199a5(dkon brtsegs): 'debs pa de ni rang sangs rgyas kyi theg pa zhes bya'o/ /mos pa khyad par du 'phags pa/ dbang po khyad par du 'phags pa/ sems can thams cad bsgral ba dang / sems can thams cad dgrol
199a6(dkon brtsegs): ba dang / sems can thams cad dbugs dbyung ba dang / thams cad mkhyen pa nyid thob par bya ba'i phyir sangs rgyas kyi chos thams cad yongs su bkang bar 'dod pa dang / pha rol du phyin pa drug
199a7(dkon brtsegs): yongs su bkang bar 'dod pa dang / 'jig rten gyi don du 'khor ba'i sdug bsngal la mi lta ba dang / 'khor ba'i bde ba la yang dmod pa mang ba yin na 'khor ba'i sdug bsngal la dmod pa mang ba lta
199a8(dkon brtsegs): smos kyang ci dgos te/ tshul khrims dang spyod pa khyad par du 'phags pa la rnam par gnas pa dang / rdzogs pa'i byang chub kyi theg pa can gyi mdo sde rnams klog pa dang / kha ton du byed pa dang /
199b1(dkon brtsegs): lung nod pa dang / yid la byed pa rnams la brtson 'grus brtsams pa dang / byang chub sems dpa' sems dpa' chen po gang yin pa de dag dge ba'i bshes gnyen yin pa dang / de dag gi byin gyi
199b2(dkon brtsegs): brlabs bzhi po bden pa dang / gtong ba dang / nye bar zhi ba dang / shes rab la slob pa dang / shes bya thams cad nyan pa dang / len pa dang / 'dzin pa dang / dpyod par dga' ba dang / ting nge 'dzin dang / snyoms
199b3(dkon brtsegs): par 'jug pa thams cad yang dag par bskyed par 'dod pa dang / rang gi don la mi lta ba dang / 'jig rten gyi don lhur len pa dang / stobs ji lta ba bzhin du sems can thams cad theg pa gsum
199b4(dkon brtsegs): po dag la dgod par 'dod pa dang / dgod par spro ba dang / bdag nyid kyang byang chub kyi theg pa la shin du gnas pa dang / mi phyed pa dang / mi bskyod pa dang / rdo rje lta bu'i sems dang / rtag par rgyun
199b5(dkon brtsegs): du byang chub tu smon cing byang chub tu smon lam 'debs pa de ni theg pa chen po zhes bya ste/ de ltar theg pa gsum po dag rab tu shes so/ /de chos de dag nyan cing 'dzin pa mang du byed cing yongs su rtog
199b6(dkon brtsegs): pa na dge ba'i thabs rab tu shes te/ sangs rgyas dang / chos dang / dge 'dun thams cad la phyag 'tshal lo/ /'jig rten gyi khams thams cad du gtogs pa 'das pa dang / ma 'ongs pa dang
199b7(dkon brtsegs): da ltar byung ba'i sangs rgyas thams cad dang / chos thams cad dang / dge 'dun thams cad la phyag 'tshal lo/ /zhes dmigs par byed do/ /de phyag lan gcig 'tshal ba na mtha' yas shing
199b8(dkon brtsegs): dpag tu med par phyag 'tshal bar bya'o snyam du sems bskyed do/ /de byang chub tu smon pa na sems can thams cad bsgral ba dang / sems can thams cad dgrol ba dang / sems can thams
200a1(dkon brtsegs): cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /de bzhin du skyabs su 'gro
200a2(dkon brtsegs): ba na yang sems bskyed do/ /de 'gro ba dang / 'greng ba dang / 'dug pa dang / nyal ba dang / khrus byed pa dang / za ba dang / 'thung ba dang / zhing rmed pa dang / sa bon 'debs pa dang / las thams cad byed pa
200a3(dkon brtsegs): na yang mtha' yas shing dpag tu med par byang chub tu smon lam gdab par bya'o zhes sems bskyed do/ /mang du byed do/ /snyoms par 'jug pa dang / bsam gtan byed pa na yang sems can thams
200a4(dkon brtsegs): cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams
200a5(dkon brtsegs): cad yongs su rdzogs par bya ba'i phyir mtha' yas shing dpag tu med par byang chub tu smon lam gdab bo zhes sems bskyed do/ /mang du byed do/ /thams cad mkhyen pa nyid dang / 'jig rten thams
200a6(dkon brtsegs): cad kyi mchog dang / sems can thams cad gdul ba dang / mtshungs pa med pa dang / mi mnyam pa dang mnyam pa dang / 'jig rten thams cad dbugs dbyung ba dang / 'jig rten thams cad
200a7(dkon brtsegs): yongs su mya ngan las bzla ba dang / yang dag par rdzogs pa'i sangs rgyas dang / sangs rgyas kyi chos thams cad yongs su rdzogs par bya ba'i phyir smon lam gdab bo zhes sems bskyed do/ /
200a8(dkon brtsegs): mang du byed do/ /de dge ba gang ci spyod kyang de sems can thams cad kyi 'jigs pa med par bya ba dang / ngan 'gro'i rgyud gcad pa dang / sdug bsngal thams cad nye bar zhi bar bya ba dang / nyon mongs
200b1(dkon brtsegs): pa thams cad nye bar zhi bar bya ba dang / mya ngan las 'das pa thob par bya ba'i phyir yongs su bsngo bar byed do/ /nyan thos kyi theg pa can da ltar byung ba dang / ma 'ongs pa rnams kyi nyan thos kyi theg pa
200b2(dkon brtsegs): yongs su rdzogs par bya ba'i phyir yongs su bsngo bar byed do/ /rang sangs rgyas kyi theg pa can da ltar byung ba dang / ma 'ongs pa rnams kyi rang sangs rgyas kyi theg pa yongs su rdzogs par bya ba'i phyir
200b3(dkon brtsegs): yongs su bsngo bar byed do/ /byang chub sems dpa'i theg pa can da ltar byung ba dang / ma 'ongs pa rnams kyi byang chub sems dpa'i theg pa yongs su rdzogs par bya ba'i phyir yongs su bsngo bar
200b4(dkon brtsegs): byed do/ /de bzhin gshegs pa 'jig rten gyi khams thams cad du gtogs pa 'das pa dang / ma byon pa dang / da ltar byung ba rnams bskal par bzhugs pa dang / bskal par chos ston pa dang
200b5(dkon brtsegs): bskal par dge 'dun 'thun par gyur bar yongs su bsngo bar byed do/ /mtho ris kyi lam la dgod pa 'am/ nyan thos kyi lam la dgod pa 'am/ rang sangs rgyas kyi lam la dgod pa 'am/ rdzogs
200b6(dkon brtsegs): pa'i byang chub kyi lam la dgod pa 'am/ sbyin pas rjes su 'jug pa 'am/ snyan par smra bas rjes su 'jug pa 'am/ don spyod pas rjes su 'jug pa 'am/ don 'thun pas rjes su 'jug pa 'am/
200b7(dkon brtsegs): ji lta ji ltar gzhan dag dge ba'i phyogs yang dag par skyed cing dge ba'i rtsa ba sogs par 'gyur ba de yang rab tu shes so/ /de chos kyi tshigs 'di dag la nyin cig bzhin du dus gsum du
200b8(dkon brtsegs): 'jug go/ /yid la byed do/ /de 'di lta ste/ 'jig rten dag gi khams rnams thams cad na/ /yang dag bzhugs pa rdzogs pa'i sangs rgyas dang / /chos dang dge 'dun byang chub sems dpa' la/ /
201a1(dkon brtsegs): gan 'gro mgo bos mtha' yas phyag kyang 'tshal/ /'gro ba'i nang na yon tan mnyam med cing / /mi mnyam mnyam pa'i yon tan 'byung gnas po/ /yon tan dpag med de dag thams cad
201a2(dkon brtsegs): la/ /bdag ni mgo bos mtha' yas skyabs su mchi/ /sangs rgyas dang ni chos dang tshogs rnams dang / /byang chub sems dpa' rnams kyis 'jig rten khams/ /gang yang brgya lam stongs par mi
201a3(dkon brtsegs): 'gyur bar/ /de ltar gsol ba mtha' yas rab tu 'debs/ /zhi ba'i chos ni rab tu ston mdzad cing / /bskal pa ma lus rnams su bzhugs par yang / /'jig rten khams rnams kun gyi
201a4(dkon brtsegs): bde gshegs la/ /mgo bos gsol ba mtha' yas rab tu 'debs/ /sngon dang 'di dang skad cig tsam yang rung / /bdag gis sdig pa gang dang gang bgyis pa/ /sdig pa de dag thams cad
201a5(dkon brtsegs): smad par bgyi/ /sdig pa thams cad bdag gis spang bar bgyi/ /skad cig tsam yang bdag gis dge ba 'di/ /ma lus par ni yang dag gzung bar bgyi/ /tshe yis ji tsam thub kyi bar du ni/ /
201a6(dkon brtsegs): dge ba kun la gnas par 'gyur bar 'tshal/ /sangs rgyas dag dang byang chub sems dpa' rnams/ /byang chub chos kyi 'khor lo rab bskor ba/ /'jig rten 'dir ni byung dang byung gyur dang / /
201a7(dkon brtsegs): 'byung 'gyur rnams kyi dge ba thams cad dang / /rgyal ba rnams dang 'phags pa thams cad kyi/ /tshul khrims dang ni ye shes ting 'dzin dang / /rnam grol tshe dang chos rnams gang yin pa/ /de
201a8(dkon brtsegs): dag 'jig rten rnams la phan gyur cig / 'gro ba lnga yi sems can thams cad dag /byung dang byung gyur 'byung bar 'gyur rnams kyi/ /dge ba dag la bdag ni phyi phyir zhing / /mgo bos mtha'
201b1(dkon brtsegs): yas rjes su yi rang ngo / /yon tan yang dag dge ba mtha' yas pa/ /de dag thams cad 'gro ba ma lus pas/ /sems can re re dang ni bdag nyid la'ang / /yod par bdag ni smon lam mtha'
201b2(dkon brtsegs): yas 'debs/ /bdag gi dge ba dag ni 'das pa dang / /ma 'ongs pa dang da ltar thams cad kyis/ /'jig rten dag gi khams ni thams cad du/ /dkon mchog gsum po rtag tu 'byung bar
201b3(dkon brtsegs): shog / dkon mchog gsum dang byang chub sems dpa' rnams/ /bskal par bzhugs pas phongs par ma gyur cig /bar du gcod pa med par byang chub dang / /pha rol phyin pa rnams ni rdzogs
201b4(dkon brtsegs): par shog / sems can dag ni thams cad bde ba dang / /'jigs pa med cing ngan 'gro 'das pa dang / /mi dge thams cad dang ni bral ba dang / /dge ba'i rtsa ba thams cad rdzogs gyur cig /theg pa
201b5(dkon brtsegs): gsum po dag la ci rigs par/ /de dag la ni smon lam mthar phyin cing / /tshe ring ba dang rnam par grol ba dang / /khyad par can gyi don kun rdzogs par shog /rdzogs pa'i byang chub smon lam
201b6(dkon brtsegs): 'debs pa na/ /mtha' yas dpag tu med par rab tu 'debs/ /sems can thams cad dag gi sdug bsngal dang / /nyon mongs dag ni nye bar zhi gyur cig /chos dang ldan pa'i bya ba
201b7(dkon brtsegs): rnams kyi phyir/ /'jig rten dag gi khams rnams thams cad kyi/ /rgyal ba kun dang byang chub sems dpa' la/ /rang gi lus ni nges par dbul bar bgyi/ /rdzogs pa'i byang
201b8(dkon brtsegs): chub thob par gyur ba du/ /ma 'ongs pa na smon lam mtha' yas gdab/ /skye dang skye bar dkon mchog gsum po la/ /bdag ni yongs su spyad par bgyid par shog /'jig rten
202a1(dkon brtsegs): dag gi khams rnams thams cad kyi/ /dkon mchog gsum dang byang chub sems dpa' la/ /nam mkha' mnyam pa'i lha yi spos mchog dang / /phreng ba me tog chun pos
202a2(dkon brtsegs): mchod byed shog / lhun po mnyam pa'i gser dang dngul dag dang / /gos dang rin po che yi phung po dang / /gzhal med khang bcas gzhon dang mal cha dang / /bza' ba mtha' yas dag ni sbyin par
202a3(dkon brtsegs): shog / 'gro ba'i bsam pa lam gyis rdzogs byed cing / /skyabs dang lus dang pha 'drar gyur bar shog /bzod la dga' zhing tshul khrims gtsang ba dang / /'gro la chos ni rab tu ston gyur
202a4(dkon brtsegs): cig / byang chub theg pa mchog ni rnyed pa dang / /dkon mchog gsum phyir go cha sra ba bgo/ /pha rol phyin pa yongs su rdzogs byed cing / /sangs rgyas chos rnams yongs su rdzogs byed shog /
202a5(dkon brtsegs): sdig pa kun dang bral zhing lus ngag dang / /yid kyi las mtha' dge ba mchog gyur cig /byang chub las ni mi ldog bdag gyur cing / /byang chub dga' dang byang chub sems dpar gyur/ /
202a6(dkon brtsegs): srid dang srid par byang chub sems dpa' dang / /sangs rgyas rnams kyi dge ba kun la slob/ /bdag gis chos rnams de dag kun la yang / /'jig rten thams cad rab tu dgod par
202a7(dkon brtsegs): bgyid/ /de de ltar bdag dang gzhan dag gi dge ba'i rtsa ba bsags pa rab tu shes so/ /de shes rab de dang ye shes de mngon sum du bya bar 'dod pa dang / yid la bya bar 'dod pa na yang
202a8(dkon brtsegs): sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang /
202b1(dkon brtsegs): sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /mngon sum du byed pa dang / yid la byed pa dang / mngon sum du byas pa dang / yid la byas nas
202b2(dkon brtsegs): kyang sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs
202b3(dkon brtsegs): rgyas kyi chos thams cad yongs su rdzogs par bya ba'i phyir yongs su bsngo bar byed do/ /gal te shes rab de dang / ye shes de la slob pa'i nus pa dang mi ldan par gyur na de 'di ltar yang dag
202b4(dkon brtsegs): par slob ste/ dus dus su 'am/ cung zad cung zad du yang 'chal ba'i shes rab dang / mi shes pa spang ba dang / dor ba dang / bsal bar rtsol lo 'bad do/ /dus dus su
202b5(dkon brtsegs): 'am/ cung zad cung zad du yang shes rab dang ye shes la slob pa dang / mngon par 'phel bar bya ba dang / yongs su rdzogs par bya bar rtsol lo/ /'bad do/ /srid pa gzhan du
202b6(dkon brtsegs): gyur ba na yang zhum par mi 'gyur zhing sgyid lug par mi 'gyur ro/ /lag bzangs byang chub sems dpa' rnams kyi byang chub tu sems bskyed pa dang / byang chub kyi sems rjes su
202b7(dkon brtsegs): dran pa dang / byang chub kyi sems bsgom pa dang / byang chub tu smon pa dang / byang chub tu smon lam 'debs pa gang yin pa de nyid de dag gi shes rab dge ba dang / ye shes dge
202b8(dkon brtsegs): ba grangs med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams thams cad du sems can thams cad la zag pa med pa'i shes rab bskyed par 'dod
203a1(dkon brtsegs): pa dang / mi slob pa'i shes rab bskyed par 'dod pa dang / zag pa med pa'i shes rab yang dag par bskyed par 'dod pa dang / mi slob pa'i shes rab yang dag par bskyed par 'dod pa
203a2(dkon brtsegs): de ni shes rab dge ba dang / ye shes dge ba thams cad kyi mchog yin no/ /de ni dam pa yin no/ /lag bzangs de ltar na byang chub sems dpa' bde ba dang ldan la yid bde ba dang ldan zhing
203a3(dkon brtsegs): tshegs chung ngu dang / sdug bsngal chung ngus myur du skyen par shes rab kyi pha rol du phyin pa yongs su rdzogs par byed do/ /byang chub sems dpa' pha rol du phyin pa thams cad yongs su
203a4(dkon brtsegs): rdzogs pa ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /chos kyi rnam grangs 'di bshad pa na lha dang mi'i skye dgu'i sems can
203a5(dkon brtsegs): grangs med dpag tu med pa dag theg pa gsum dang / mtho ris su skye ba'i don byas par gyur to/ /bcom ldan 'das kyis de skad ces bka' stsal nas/ byang chub sems
203a6(dkon brtsegs): dpa' sems dpa' chen po lag bzangs dang / byang chub sems dpa' de dag dang / nyan thos chen po de dag dang / lha dang / mi dang / lha ma yin dang / dri zar bcas pa'i 'jig
203a7(dkon brtsegs): rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam
203a8(dkon brtsegs): grangs le'u stong phrag brgya pa las lag bzangs kyis zhus pa'i le'u zhes bya ba ste nyi shu rtsa drug pa rdzogs so/ / //rgya gar gyi mkhan po dA na shI la dang / dzi na mi tra dang /
203b1(dkon brtsegs): zhu chen gyi lo ts+tsha ba ban de ye shes sdes bsgyur cing zhus te skad gsar chad kyis kyang bcos nas gtan la phab pa/ /'phags pa dkon mchog brtsegs pa chen po'i chos kyi rnam
203b2(dkon brtsegs): grangs le'u stong phrag brgya pa las le'u nyi shu rtsa bdun pa ste des pas zhus pa/ bam po gcig pa/ @#/ /rgya gar skad du/ Ar+ya su ra tA pa re pr-its+tsha nA ma ma hA yA na sU tra/
203b3(dkon brtsegs): bod skad du/ 'phags pa des pas zhus pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa
203b4(dkon brtsegs): dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po dang
203b5(dkon brtsegs): byang chub sems dpa' sum khri nyis stong dag dang thabs gcig tu bzhugs te/ 'khor bzhi dang / rgyal po dang / blon po dang / grong rdal gyi mi dang / ljongs kyi mi rnams kyis
203b6(dkon brtsegs): bkur stir byas/ bla mar byas/ rim gror byas/ mchod par byas so/ /de'i tshe mnyan yod kyi grong khyer na grong khyer gyi mi dbul po des pa zhes bya ba sangs rgyas la dad pa mi phyed pa
203b7(dkon brtsegs): dang ldan pa/ chos la dad pa mi phyed pa dang ldan pa/ dge 'dun la dad pa mi phyed pa dang ldan pa/ bslab pa'i gzhi lnga yongs su bzung ba/ dge ba bcu'i las kyi lam dang ldan pa/
203b8(dkon brtsegs): byams pa la gnas te sems can thams cad la sems snyoms pa/ snying rje la gnas te yid yongs su skyo ba med pa/ dga' ba la gnas te chos kyi kun dga' la dga' zhing mos pa/
204a1(dkon brtsegs): btang snyoms la gnas te bde ba dang sdug bsngal gyis mi bskyod pa/ bla na med pa yang dag par rdzogs pa'i byang chub la yang dag par zhugs pa/ sngon gyi tshul phun sum tshogs
204a2(dkon brtsegs): pa/ thabs la mkhas pas sems can yongs su smyin par byed cing dbul por ming du chags pa zhig gnas te/ lha'i dbang po brgya byin gyis lha'i mig rnam par dag pa mi las 'das pas
204a3(dkon brtsegs): grong khyer gyi dbul po des pa shin du 'dod pa chung ba/ chog shes pa/ tshul khrims dang brtul zhugs dang ldan pa/ yid 'khrugs pa med pa/ rtag tu bzhin 'dzum pa/ gzhan gyi
204a4(dkon brtsegs): 'khrul pa dag la skyon du mi lta ba/ sems can thams cad kyi sems srung ba/ brkam pa med pa/ shes bzhin du spyod pa/ chog shes shing dgang sla la gso sla ba/ bsam pa phun
204a5(dkon brtsegs): sum tshogs pa/ g.yo med pa/ nga rgyal med pa/ dka' blo bde ba/ 'thun par 'dzin pa/ rtag tu gso sbyong gi yan lag brgyad dang ldan pa/ lag na shing lo'i snod thogs pa/ rtswa bting
204a6(dkon brtsegs): ba la nyal ba/ gos ngan pa gyon pa/ rnyed kyang mi len pa/ bzang yang rung ngan kyang rung bgo bsha' byas nas za ba/ dus gsum du de bzhin gshegs pa la lta ba/ chos nyan par
204a7(dkon brtsegs): 'dod pa/ gtam sna tshogs 'byung ba la spobs pa dang ldan pa/ sems can thams cad kyis mthong na dga' ba de mthong ngo / /mthong nas 'di snyam du sems te/ ci grong khyer
204a8(dkon brtsegs): gyi dbul po 'di yi dam la brtan nam mi brtan bdag gis brtag go snyam mo/ /de nas lha'i dbang po brgya byin gyis mi mang po mngon par sprul nas grong khyer gyi dbul po des pa la tshig
204b1(dkon brtsegs): ngan pa dag gis gshe zhing spyo bar byed do/ /bong ba dang / dbyug pa dang / mtshon cha dag kyang bstan na nges de bzod pa'i stobs kyis dang du len par byed de/ mi 'khrug cing gnod sems mi bskyed
204b2(dkon brtsegs): do/ /de nas lha'i dbang po brgya byin gyis mi gzhan dag cig sprul nas des pa'i mdun du bzhag ste/ des pa de la dga' ba'i tshig gis kho bo cag ni khyod kyi don byed par 'dod pa yin gyis/ ci ste khyod 'dod pa lta
204b3(dkon brtsegs): na khyod la sdigs pa'i dgra gang yin pa de dag kho bo cag gis tshar bcad par bya'o zhes smras so/ /des bas smras pa/ grogs po dag thong de skad ma zer cig /gal te mi 'di dag gi kho bo'i lus
204b4(dkon brtsegs): dum bu brgyar dum bu dum bur gtubs su zin kyang kho bo ni mi 'di dag la sdig pa'i sems mi skyed do/ /grogs po dag 'jig rten dag ni dge ba dang mi dge ba'i phyogs gnyis la gnas la de'i 'gro
204b5(dkon brtsegs): ba ni gnyis kho na ste/ dge ba'i phyogs kyi ni bde 'gro'o/ /mi dge ba'i phyogs kyi ni ngan 'gro'o/ /de bas na kho bo ni sems can pha rol tshig pa za bar byed par nga mi 'dod na gtse ba lta ci smos/
204b6(dkon brtsegs): de nas de'i tshe tshigs su bcad pa 'di dag smras so/ /sa bon tsha ba rnams kyi ni/ /'bras bu tsha ba skye bar 'gyur/ /sa bon mngar ba rnams kyi ni/ /'bras bu mngar ba skye bar 'gyur/ /
204b7(dkon brtsegs): dpe zlar bya ba 'di yis na/ /sdig pa'i rnam smin tsha ba dang / /dkar po'i 'bras bu mngar ba dag /mkhas pa'i mis ni shes par 'gyur/ /rtag tu lus dang ngag yid kyis/ /
204b8(dkon brtsegs): sdig pa rnam gsum mi bya zhing / /gzhan dag byed kyang mkhas pa yis/ /rjes su dga' bar mi bya'o/ /lus dang ngag dang yid rnams kyis/ /dkar po rnam gsum rtag tu bya/ /
205a1(dkon brtsegs): gang dag dge ba spyod byed pa/ /gzhan dag la yang yi rang bya/ /de nas lha'i dbang po brgya byin gyis dus gzhan zhig na des pa la dbyig dang / gser mang po bstan nas 'di skad
205a2(dkon brtsegs): ces smras so/ /des pa 'o ni las khyer la sbyin bdag byin cig /bsod nams dag gyis shig /gos dang rgyan dag kyang thogs shig /khyod ngan cing dbul bas ci zhig bya/ des pas smras pa/ grogs po
205a3(dkon brtsegs): dag sngon sems can rnams la lus kyis nyes par spyad pa dang / ngag dang / yid kyis nyes par spyad pas 'dir dbul po zhes bya bar gyur to/ /de bas na kho bo ni ma byin par len pa byed par mi 'dod
205a4(dkon brtsegs): do/ /brgya byin gyis smras pa/ des pa khyod da ltar je bde bar 'tsho bar gyis shig /'jig rten pha rol bsam pas khyod la ci zhig bya/ des pas smras pa/ grogs po gang tshe 'di ched cher 'dzin pa 'di
205a5(dkon brtsegs): ni byis pa'i chos yin gyis mkhas pa rnams ni tshe phyi ma ched cher 'dzin to/ /'dod pas zil gyis non pa dang / zhe sdang gis zil gyis non pa dang / gti mug gis zil gyis non pa dang / 'dod chags
205a6(dkon brtsegs): kyis zil gyis non pa dag ni ma byin par len par byed kyis mkhas pa dag ni brkam pa ma yin no/ /sogs 'jog ched cher 'dzin pa dag ni ma byin par len par byed kyi mkhas pa dag ni sogs 'jog
205a7(dkon brtsegs): mi byed do/ /bdag gir 'dzin pa dang bcas shing yongs su 'dzin pa dang bcas pa dag ni ma byin par len par byed kyi mkhas pa dag ni bdag tu mi 'dzin cing yongs su 'dzin par mi byed do/ /lus
205a8(dkon brtsegs): dang srog la lta ba dag ni ma byin par len par byed kyi mkhas pa dag ni lus dang srog la mi lta'o/ /ngoms mi shes shing chog mi shes pa ni ma byin par len par byed kyi mkhas pa dag ni ngoms shes shing chog shes
205b1(dkon brtsegs): pa yin no/ /'tsho ba yongs su ma dag dag ni ma byin par len par byed kyi mkhas pa dag ni 'tsho ba yongs su dag pa yin no/ /las ma mthong ba dag ni ma byin par len par byed kyi mkhas pa dag ni las mthong ba yin no/ /
205b2(dkon brtsegs): rnam par 'tshe ba ched cher 'dzin pa dag ni ma byin par len par byed kyi mkhas pa dag ni rnam par mi 'tshe ba ched cher 'dzin to/ /byams pa'i sems med pa dag ni ma byin par len par byed kyi mkhas pa dag ni byams
205b3(dkon brtsegs): pa'i sems dang ldan no/ /phyin ci log bzhis sems bslad pa dag ni ma byin par len par byed kyi mkhas pa dag ni sems phyin ci ma log pa yin no/ /gzhan yang sems can dbul po gang yin pa de dag kho bos
205b4(dkon brtsegs): tshigs su bcad pa dag gis bshad kyis nyon cig / bye ba phrag stong gter yod kyang / /gang dag la ni gtong med pa/ /de dag 'jig rten 'dir dbul zhes/ /thos mang rnams kyis de skad bshad/ /
205b5(dkon brtsegs): gang la zan cig med bzhin du/ /de ni gtong la rab gnas na/ /de ni 'jig rten nor che zhes/ /yang dag gzigs pa rnams kyis bshad/ /gang la sdig med 'phags pa ni/ /rnam pa kun gyis
205b6(dkon brtsegs): mdzes pa yin/ /byis pa sdig pa byed pa ni/ /shin du brgyan kyang mdzes ma yin/ /mkhas pa dag gis spyos sla yi/ /byis pas bsngags pa de lta min/ /byis pa sdig pa bsngags par
205b7(dkon brtsegs): byed/ /mkhas pa dag ni sdig la smod/ /de nas lha'i dbang po brgya byin gyis dus gzhan zhig na mi gzhan zhig sprul to/ /de nas mi des gser mang po khyer te des pa la 'di skad ces smras so/ /kye des pa
205b8(dkon brtsegs): gser khyer la kho bo mi gzhan zhig dang rtsod pa de la khyod gcig pus che bzhi bya bar kho bos byas kyi der kho bo'i che bzhi gyis shig / des pas smras pa/ grogs po thong khyod de skad ma zer cig /
206a1(dkon brtsegs): kho bo ni brdzun zer du mi 'dod do/ /kye grogs po brdzun du smra ba ni bdag la yang slu zhing pha rol la yang slu la 'phags pa la slu ba yin te/ grags pa dmas pa byed pa dang / yid mi ches pa dang / yid du mi 'ong
206a2(dkon brtsegs): bar byed pa dang / brnyas par byed pa dang / sems yongs su gdung bar byed pa yin no/ /kye grogs po brdzun du smra ba ni kha mnam par byed pa dang / lus smad par byed pa dang / lha'i yid du mi 'ong bar byed pa yin no/ /kye grogs
206a3(dkon brtsegs): po brdzun du smra ba ni dge ba'i rtsa ba rnams la rku ba dang / dran pa rmugs par byed pa dang / mtho ris kyi lam la sgrib pa yin no/ /kye grogs po brdzun du smra ba ni 'phags pa rnams kyis btsan par mi bya ba dang / yang
206a4(dkon brtsegs): dag par smra ba rnams kyi nang du tshig mi mdzes pa dang / mkhas pa rnams kyis smad pa dang / sdig pa thams cad kyi rtsa ba dang / brtul zhugs yongs su skong ba'i rtsa ba gcod pa dang / ngan 'gro thams cad kyi rtsa bar gyur
206a5(dkon brtsegs): pa yin no/ /de nas de'i tshe grong khyer gyi dbul po des pas tshigs su bcad pa 'di dag smras so/ /brdzun du smra ba'i kha nas ni/ /rul pa'i dri yang mnam par 'gyur/ /dgon par ji ltar bcom pa bzhin/ /sngon gyi
206a6(dkon brtsegs): dkar rnams spong bar byed/ /rmongs pas bdag dang lha rnams dang / /'phags rnams yid kyang 'byung bar byed/ /mi ni gang zhig brdzun zer ba/ /de ni rtag tu dogs par 'gyur/ /brdzun du smra bar byed pa de/ /sdig pa
206a7(dkon brtsegs): kun gyi rtsa ba dang / /dka' thub can gyi rtsa gcod dang / /ngan 'gror 'gro ba zhes kyang bya/ /gal te 'dzam gling gang ba yi/ /gser dag khyod kyis byin na yang / /kho bo chos ni bsrung ba'i phyir/ /rtag tu brdzun ni smra mi byed/ /de
206a8(dkon brtsegs): nas brgya byin gyis sprul pa'i mis des pa brdzun zer du gzhug ma nus nas song ngo / /de nas lha'i dbang po brgya byin gyis lha'i bu mo nyi 'od dang / lha ma yin gyi bu mo bde sogs la 'di skad ces smras so/ /khyed gnyis song la brtul
206b1(dkon brtsegs): zhugs dang / dka' thub byed pa 'di ci 'dod pa la longs spyod pa zhig gam/ 'on te 'dod pa don du mi gnyer ba zhig yin par rtogs shig /de nas lha ma yin gyi bu mo bde sogs dang / lha'i bu mo nyi 'od nam nangs nas phyogs gang
206b2(dkon brtsegs): na des pa 'dug pa'i phyogs der song nas des pa la tshig snyan par smras te/ des pa bzhengs/ bdag cag gnyis ni khyod kyi bsnyen bkur bgyid pa lags so/ /des pa bdag cag gnyis kyi gzugs phun sum tshogs pa la
206b3(dkon brtsegs): gzigs sha tshugs dang / kha dog dang / dbyibs dang / lus byugs pa dang / rgyan dang / chas dang / lhab lhub dag la gzigs/ na tshod dang po'i lang tsho la bab pa la gzigs/ des pa khyod kyi bsnyen bkur bgyid pa 'di 'dra ba
206b4(dkon brtsegs): bdag nyid kyi bsod nams phun sum tshogs pa la gzigs/ des pas bltas nas smras pa/ khyed gnyis ni sems can dmyal ba dang / dud 'gro'i skye gnas dang / gshin rje'i 'jig rten du zhugs pa rnams kyi bsnyen bkur
206b5(dkon brtsegs): byed pa yin gyi lha dang mir zhugs pa dag gi ni ma yin no/ /khyed gnyis kyi lus ni sgyu ma dang / rmi lam gyi rang bzhin lta bur kho bos mthong ngo / /khyed gnyis kyi gzugs ni dbu ba dang / chu bur dang / smig rgyu lta bur mthong ngo / /
206b6(dkon brtsegs): khyed tsan dan gyi mde gus lus byugs pa ni spags pa rlon pa shas yog pa lta bur mthong ngo / /khyed kyi rgyan dang lhab lhub ni mi slu ba'i sgyu ma byas pa lta bur mthong ngo / /khyed kyi lang tsho ni mi rtag pa dang / 'gyur ba'i chos can du mthong
206b7(dkon brtsegs): ngo / /bsod nams ma yin par mthong ba'i phyir khyed gnyis la kho bo ma chags so/ /khyed gnyis ni spre'u dang / bud med kyi sems lta bur gyur ba rnams kyi bsnyen bkur byed pa yin gyi sems dran pas kun nas bsrungs pa dag
206b8(dkon brtsegs): gi ni ma yin no/ /che zhe dag 'dod pa la sten pa ni mi sdug pa'o/ /'dod pa la sten pa ni dri nga ba'o/ /'dod pa la sten pa ni rul ba'o/ /'dod pa la sten pa ni shin du sdug bsngal ba'o/ /'dod pa la sten pa ni bde ba thams
207a1(dkon brtsegs): cad yongs su 'grib par byed pa'o/ /'dod pa la sten pa ni sems can dmyal ba dang / dud 'gro'i skye gnas dang / gshin rje'i 'jig rten la sten pa'o/ /'dod pa la sten pa ni ngan 'gro na gnas pa'o/
207a2(dkon brtsegs): 'dod pa la sten pa ni 'thab pa dang / rtsod pa dang / 'gyed pa dag la sten pa'o/ /'dod pa la sten pa ni mi mthun pa dang gor na gnas pa'o/ /'dod pa la sten pa ni phyin ci log skyed pa'o/ /'dod pa la sten pa ni srid pa'i
207a3(dkon brtsegs): bag la nyal ba la gnas pa'o/ /'dod pa la sten pa ni rnam par rmongs shing shin du rmongs la kun du rmongs pa'o/ /'dod pa la sten pa ni nye bar gzir cing rnam par gzir la rab tu gzir ba'o/ /'dod pa la sten pa ni kun du
207a4(dkon brtsegs): gdungs shing rnam par gdungs la yongs su gdungs pa'o/ /'dod pa la sten pa ni mi dge ba'i rjes su 'jug cing dge ba yongs su nyams par byed pa'o/ /'dod pa la sten pa ni mi dge ba'i rtsa ba skyed pa'o/ /'dod pa la sten pa ni mi dge ba'i
207a5(dkon brtsegs): sprin gyi dra bas kun nas khebs pa'o/ /'dod pa la sten pa ni srin mo dang 'dris par byed pa dang / gzugs mi sdug pa dang 'dris par byed pa dang / sha za ma dang 'dris par byed pa'o/ /'dod pa la sten pa ni ba lang dang /
207a6(dkon brtsegs): bong bu dang / khyi dang / phag dang / rnga mo dang / glang po che dang / rta dang / lug dang / wa la sten pa'o/ /'dod pa la sten pa ni skyes bu dam pa ma yin pa la sten pa'o/ /'dod pa la sten pa ni tshul khrims dang / thos pa
207a7(dkon brtsegs): dang / gtong ba yongs su 'dor ba la sten pa'o/ /'dod pa la sten pa ni brtul zhugs dang / dka' thub 'dor ba'o/ /'dod pa la sten pa ni shin du bag med pa'o/ /'dod pa la sten pa ni nyon mongs pa shin du
207a8(dkon brtsegs): 'phel bar byed pa'o/ /'dod pa la sten pa ni shin du bar tu gcod par byed pa'o/ /de nas de'i tshe grong khyer gyi dbul po des pas tshigs su bcad pa 'di dag smras so/ /'dod pa mi rtag rtag tu smad pa ste/ /shin du sdug
207b1(dkon brtsegs): bsngal bde ba 'jig par byed/ /rtag tu ngan songs rnams kyi khyim du gyur/ /sems rmongs gyur ba dag gis rtag tu bsten/ /'thab rtsod can de mi bde mtshang du gyur/ /rtag tu 'gyed cing mi mthun go rar gnas/ /'di dag phyin
207b2(dkon brtsegs): ci log skyed gzhi yin te/ /'dod sten sred pa 'phel byed bde ba med/ /rnam rmongs rab rmongs de bzhin kun du rmongs/ /'dod sten rtag tu gzir cing gnod pa ste/ /'di ni kun gdungs rnam gdungs yongs su gdungs/ /sdig
207b3(dkon brtsegs): par sbyor zhing dge ba chud gzon pa/ /'di ni mi dge kun gyi rtsa ba ste/ /'dod sten dper na sprin gyi dra ba 'dra/ /'dod sten sha za mo dang srin mo dang / /bud med gzugs mi sdug dang 'dris byed bzhin/ /'di ni ba lang bong bu rta dag dang / /
207b4(dkon brtsegs): phag dang khyi dang wa dang rnga mo dang / /glang chen lug rnams kyis kyang bsten pa ste/ /'dod pa skyes bu dam pa rnams kyis spangs/ /'dod sten tshul khrims thos dang gtong ba dang / /dka' thub brtul zhugs rnams ni 'joms pa
207b5(dkon brtsegs): ste/ /'di la rtag tu bag med nyes pa 'phel/ /de phyir thar 'dod rtag tu bud med spong / /gal te 'jig rten 'di dag khyed 'dra ba'i/ /mdangs ldan gzugs can dag gis gang gyur kyang / /yon tan gnas pa kho bo'i
207b6(dkon brtsegs): sems gcig kyang / /'dod chags la ni nams kyang rton mi 'gyur/ /de nas lha ma yin gyi bu mo bde sogs dang / /lha'i bu mo nyi 'od song nas lha'i dbang po brgya byin la tshigs su bcad de smras pa/ des ni 'di
207b7(dkon brtsegs): na bu med rnams kyi skyon yang dag / gang lags de dag shin du mthong bar dogs ma mchis/ /ji ltar de yi sems ni yul las log gyur pa/ /de ltar 'dod pa rnams la sems ni chags ma mchis/ /de nas
207b8(dkon brtsegs): lha'i dbang po brgya byin grong khyer gyi dbul po des pa'i thad du song nas tshigs su bcad de smras pa/ ci zhig don gnyer des pa chos spyod pa/ /brtul zhugs spyod pa de ni rnam dag smros/ /'di yis nyi zla
208a1(dkon brtsegs): 'am ni yang na dbang po'am/ /tshangs pa'am lha rgyal ci zhig khyod slong byed/ /des pas smras pa/ nyi ma zla ba de bzhin brgya byin dang / /tshangs pa'am rgyal po'am 'di na gzhan dag kyang / /'gro ba rgya chen
208a2(dkon brtsegs): gang yod de dag kun/ /gar byed lta bzhin mi rtag mi brtan na/ /mkhas pa su zhig de la dga' bar byed/ /gang la skye med rga med 'chi ba med/ /sdug dang mi sdug rnams dang phrad pa'ang med/ /'gro ba grol
208a3(dkon brtsegs): mdzad sangs rgyas 'gyur bya zhes/ /de thob bya phyir sems kyi spyod pa des/ /brgya byin gyis smras pa/ phan byed khyod kyi tshig la rjes su yi rang ste/ /khyod kyis smon lam btab pa legs par grub gyur cig /bdud
208a4(dkon brtsegs): rnams sder bcas myur du nges par bcom nas ni/ /shAkya seng ge rgyal ltar byang chub thob gyur cig /de nas grong khyer gyi dbul po des pas dus gzhan zhig na nor bu rin po che rin thang med pa zhig rnyed nas de 'di snyam
208a5(dkon brtsegs): du sems te/ nor bu rin po che 'dzam bu'i gling na mchog tu gyur ba 'di bdag gis mnyan yod 'di na thams cad kyi nang na dbul po gang yin pa de la sbyin gor ma chag go snyam nas de grong bar du song ste/ thams cad
208a6(dkon brtsegs): kyi nang na dbul po su yin pa de la rin po che 'di sbyin no zhes sgra bsgrags pa dang / dbul po mgon med pa la phal po che der 'dus te/ bdag cag dbul po yin gyis bdag cag la byin cig ces 'dzer to/ /des
208a7(dkon brtsegs): pas smras pa/ khyed ni dbul po ma yin gyi/ mnyan yod 'di na ches dbul ba gzhan zhig yod kyis de la sbyin no/ /de dag gis smras pa/ gang yin/ des pas smras pa/ rgyal po gsal rgyal 'di yin no/ /de dag
208a8(dkon brtsegs): gis smras pa/ khyod de skad ma zer cig /rgyal po gsal rgyal ni phyug cing nor mang la longs spyod che ba yin gyi/ bdag cag ni dbul zhing mgon med pa yin no/ /des pas smras pa/ nor mang gis ni ci zhig bya/ /
208b1(dkon brtsegs): rgya mtsho la ni klu rnams bzhin/ /gang dag la ni chog med pa/ /ma bsdams de dag dbul po yin/ /gang dag 'dod pa rab 'phel zhing / /ya nga yid ni skye 'gyur ba/ /rmongs pa de dag tshe 'di dang / /pha rol du yang
208b2(dkon brtsegs): dbul por 'gyur/ /de nas grong khyer gyi dbul po des pa skye bo phal po che de dag gis yongs su bskor cing nor bu rin po che de khyer nas rgyal po gsal rgyal gyi don bya ba'i sa ga la ba der song ngo / /de'i tshe rgyal
208b3(dkon brtsegs): po gsal rgyal gyis kyang tshong dpon dang / khyim bdag rigs dang ldan pa'i mchog lnga brgya tsam zhig g.yon chung ngu'i phyir bdog pa thams cad phrogs so/ /grong khyer gyi dbul po des pas nor bu rin po che
208b4(dkon brtsegs): de rgyal po la phul te/ rgyal po chen po nor bu rin po che rin thang ma mchis pa 'dzam bu gling thams cad ri ba bdag gis rnyed pa 'di la bdag gis 'di snyam du bsams te/ mnyan yod 'di na thams cad kyi nang na dbul po gang
208b5(dkon brtsegs): lags pa de la stsal to snyam mo/ /de la bdag gis 'di snyam du bsam te/ khyod ni 'di na thams cad kyi nang na dbul po lags so snyam bgyid kyis/ kye nor bu rin po che 'di bzhes su gsol/ de nas
208b6(dkon brtsegs): rgyal po gsal rgyal yul yul por gyur cing ngo tsha bar gyur nas grong khyer gyi dbul po des pa la 'di skad ces smras so/ /des pa ci nga khyod pas kyang ches dbul lam/ des pas smras pa/ lha de lta lags te/
208b7(dkon brtsegs): bdag pas khyod ches dbul ba lags so/ /rgyal pos smras pa/ rnam grangs gang gis dbul/ des pas tshigs su bcad de smras pa/ gang gi 'dod pa rab mang rnam par 'phel zhing longs spyod dag gis
208b8(dkon brtsegs): chog ma 'tshal/ /gnod pa bgyid pa'i slad du rgyal srid 'khrug cing bdag nyid kyang ni 'dor bgyid pa/ /de ni 'di na 'jig rten mi srung yon tan chung ngu dag la mchog tu 'dzin/ /de phyir 'di na de la rtag tu chos 'dod
209a1(dkon brtsegs): rnams ni dbul po lags par sems/ /gang zhig byams pa rab tu bsgoms te sems can rnams la tha ba ma mchis shing / rtag par rgyun du ngan ngon tsam gyis chog par 'dzin cing 'dod pa ma mchis la/ /nyam
209a2(dkon brtsegs): thag mthong na rtag tu snying rje bgyid cing shar gnyer bgyid pa ma mchis pa/ /ni phyug cing nor bzang shin du nor che dad pa la sogs longs spyod gnas/ /gang zhig 'gro ba 'di na dbang phyug rgya chen ldan la chos srung mi bgyid dang / /
209a3(dkon brtsegs): gang zhig 'di na skye bo dman zhing sdug bsngal gzir pa bzung nas chad pas gcod/ /gang zhig chung ma dag gis mdun bltas dga' zhing 'jig rten pha rol mi lta ba/ /de ni chos srung mi bgyid shin du dbul zhing dman pa'i mi zhes
209a4(dkon brtsegs): rig par bgyi/ /dad pas bsam pa dri ma med cing rab brtan tshul khrims dag la yang dag gnas/ /rtag tu ngo tsha shes shing khrel yod thos pa 'dzin te gtong la dga' ba dang / /shes rab kyis ni mthar phyin blo gros ldan zhing
209a5(dkon brtsegs): 'jig rten kun la lta bgyid pa/ /de dag rtag tu mi dbul thob cing chos 'dod rnams kyis mchod par 'os pa lags/ /gang dag longs spyod rnams la rab chags bde la dga' zhing gtong ba ma mchis la/ /lus dang srog la
209a6(dkon brtsegs): snying por 'dzin cing rtag par snying po don du mi gnyer dang / /gang dag glang chen myos pa lta bur rtag tu yid myos rnam par rgyu ba dang / /lha cig gang dag dran pa ma mchis de dag dbul ba nyid ni thob pa lags/ /gang dag dkon mchog
209a7(dkon brtsegs): gsum po dri ma med la gus pa shin du che ba dang / /lus dang srog dang nor rnams las ni rtag tu snying po sgrub pa'i mkhas pa dag /rtag tu mi brkam sdang bar mi bgyid glen pa ma lags rab tu rgyags ma mchis/ /lha
209a8(dkon brtsegs): cig gang dag chos kyis brgyan pa de dag nor che skyes bu dam pa lags/ /lha cig me ni rtag tu nags kyi sban sbun skam po sreg pas chog ma 'tshal/ /lha cig 'di na rgya mtsho chu klung rnams kyi chu 'dzin pas kyang chog ma 'tshal/ /
209b1(dkon brtsegs): 'di na nyi ma zla ba 'di dag mkha' la mthar gyis rgyu bas chog ma 'tshal/ /rgyal po brkam phyir rtag tu longs spyod dag gis chog mi mkhyen pas brlag par 'gyur/ /zhugs ni gum par gyur bas rtswa mang dag gis slar yang 'bar bar
209b2(dkon brtsegs): yod mi bgyid/ /de bzhin mkhas pa shes rab chog par mi 'dzin nyon mongs rnams kyis 'bar mi bgyid/ /chu yi thigs pa bzhin du rgyal srid dag kyang mi brtan 'jig par rab phyogs na/ /gnod pa'i rtsa bar gyur cing dge ba
209b3(dkon brtsegs): 'joms pa'i rgyal srid de ni su zhig 'tshal/ /de nas rgyal po gsal rgyal sems 'khrugs nas grong khyer gyi dbul po des pa la 'di skad ces smras so/ /des pa de ltar nga ni dbul la khyod ni phyug par khyod la dpang su yod/
209b4(dkon brtsegs): des pas smras pa/ lha de bzhin gshegs pa dgra bcom pa yang dag par rdzogs pa'i sangs rgyas mnyan yod 'di na bzhugs pa khyod kyis ma gsan tam/ rgyal pos smras pa/ ngas mthong yang ma mthong ngo / /des pas
209b5(dkon brtsegs): smras pa/ lha de ni lha dang bcas pa'i 'jig rten gyi mig tu gyur cing tshad mar gyur ba ste/ de ni bdag gi dpang lags so/ /rgyal pos smras pa/ song la de bzhin gshegs pa de spyan drongs shig dang des ji skad du lung bstan pa de
209b6(dkon brtsegs): bzhin du ngas gzung bar bya'o/ /des pas smras pa/ ston pa de la ngan bu'am/ pho nya gzhan gtang 'os ma lags/ /'dir ni bdag gis bsam bgyis na/ /de mkhyen nas ni gshegs par 'gyur/ /'jig rten 'di 'am pha
209b7(dkon brtsegs): rol la/ /de ni mi mkhyen cang mi mnga'/ /thugs kyis bsam pa mkhyen nas kyang / /'dren pa de ni gshegs par 'gyur/ /sems can rnams la thugs brtse bas/ /de la nga rgyal skyon mi mnga'/ /sems can rnams la
209b8(dkon brtsegs): legs dgongs pas/ /shin du ring du'ang gshegs 'gyur gyis/ /rgyal chen bdag gis gsol ba la/ /da ni legs par thugs ches mdzod/ /gang gis ston pa 'dir gshegs pa'i/ /bden pa'i byin brlabs bgyi bar
210a1(dkon brtsegs): 'tshal/ /me tog spos dang me tog phreng / /rgyal mtshan gdugs dang byug pa dang / /sil snyen sta gon mdzod cig dang / /'dren pa de ni gshegs par 'gyur/ /des pas thal mo sbyar nas kyang / /phrag pa gcig
210a2(dkon brtsegs): tu gos gzar 'dug / pus mo sa la btsugs byas nas/ /'di skad du ni tshig kyang smras/ /kun mkhyen bden po gang gis su/ /bdag gis bsam pa mkhyen ce na/ /bden pa'i tshig ni 'di nyid kyis/ /thub pa bdag gi
210a3(dkon brtsegs): mdun du bzhugs/ /de nas tshig 'di smras nas kyang / /sa ni rab tu g.yos par gyur/ /sa gzhi rnam par brtol nas ni/ /de bzhin gshegs pa byung bar gyur/ /rdzu 'phrul dag dang ldan pa yi/ /nyan thos lnga brgyas yongs
210a4(dkon brtsegs): su bskor/ /brgya phrag bcu gnyis snyed dag gi/ /byang chub sems dpa' rnams dang ni/ /skyong ba dang ni lha klu dang / /brgya byin tshangs pas mdun gyis bltas/ /de 'dra'i rdzu 'phrul mthong nas ni/ /de tshe 'jig rten ngo mtshar
210a5(dkon brtsegs): 'dzin/ /rgyal po dpung bcas blon por bcas/ /ston pa'i zhabs la 'dud par byed/ der ni srog chags stong dag gis/ /ston pa la ni mchod pa byas/ /rdzogs pa'i sangs rgyas mchod byas nas/ /byang chub don du yid btud
210a6(dkon brtsegs): do/ /de nas grong khyer gyi dbul po des pas bcom ldan 'das kyi zhabs la mgo bos phyag 'tshal nas bcom ldan 'das la lan bdun bskor ba byas te 'di skad ces gsol to/ /bcom ldan 'das bdag mnyan yod 'di na
210a7(dkon brtsegs): 'khyam zhing mchis mchis pa las nor bu rin po che rin thang ma mchis pa zhig rnyed nas de la bdag 'di snyam bgyid de/ mnyan yod 'di na thams cad kyi nang na dbul po gang lags pa de la stsal to snyam nas de la bdag 'di snyam bgyid
210a8(dkon brtsegs): de/ rgyal po gsal rgyal 'di ni thams cad kyi nang nas ches dbul ba ste/ 'di ni pha rol gyi nor 'phrog par bgyid pas na ngoms ma 'tshal ba lags so/ /slar zhing don du gnyer bar bgyid pas na chog ma 'tshal ba
210b1(dkon brtsegs): lags so/ /gzhan gyi longs spyod dag gis ngoms ma 'tshal ba lags so/ /sdug bsngal ba rnams la rnam par mtho 'tsham pa lags so/ /skyid pa rnams thal mar 'byin pa lags so/ /dbul po rnams rab tu phung bar
210b2(dkon brtsegs): bgyid pa lags so/ /phyug po rnams tshar gcod pa lags so/ /shin du rab tu myos pa lags so/ /rgyal po'i longs spyod rnams dang sred pas rnam par bcings pa lags so/ /snyam nas de la bdag gis stsal na len par
210b3(dkon brtsegs): mi bgyid par 'di skad du de ltar nga ni dbul la khyod ni 'byor bar khyod la dpang su yod ces kyang mchi'o/ /de'i slad du bcom ldan 'das sems can thams cad la thugs snyoms pa/ ngo zlog mi spyod pa mi mnga' ba/ tha ba dang / dri ma dang /
210b4(dkon brtsegs): khong khro ba mi mnga' ba/ bcom ldan 'das kyis don 'di legs par lung bstan par gsol/ bcom ldan 'das kyis bka' stsal pa/ rgyal po chen po khyod ni tshe 'di'i rgyal srid kyis dbang phyug gi longs spyod gser dang / nor bu
210b5(dkon brtsegs): dang / mu tig dang / bai dU r+ya dang / dung dang / man shel dang / byi ru dang / sa le sbram dang / dngul dang / rta dang / glang po che dang / shing rta dang / dpung pu chung dang / bzhon pa dang / mdzod dang / bang mdzod thob pa gang yin pa 'di dag gis
210b6(dkon brtsegs): bdag phyug go snyam du sems so/ /rgyal po chen po des pa ni sbyin pa dang / dul ba dang / legs par sdom pa dang / bzod pa dang / des pa dang / tshul khrims dang / brtul zhugs dang / dka' thub dang / bag yod pa dang /
210b7(dkon brtsegs): sbyangs pa'i yon tan dang / yo byad bsnyungs pa la gnas pa dang / byams pa dang / snying rje dang / dga' ba dang / btang snyoms la gnas pa dang / sangs rgyas dang / chos dang / dge 'dun la dang ba dang / dad pa dang / tshul khrims
210b8(dkon brtsegs): dang / thos pa dang gtong ba dang / shes rab dang / ngo tsha shes pa dang / khrel yod pa dang / brtan pa dang / sdom pa gang yin pa 'di dag gis bdag phyug go snyam du sems so/ /rgyal po chen po khyod kyi 'og tu gtogs pa'i sems
211a1(dkon brtsegs): can ji snyed pa de dag 'di ltar khyod dang 'dra bar nor dang ldan par gyur kyang de dag ni des pas gom pa bdun bor ba'i bar gyi tshul khrims dang / thos pa dang / brtul zhugs dang / dka' thub dang / bag yod pa'i
211a2(dkon brtsegs): bsod nams kyi phung po'i brgya'i char yang mi phod pa nas dpe'i bar du yang mi bzod do/ /gsal rgyal gyis gsol ba/ bcom ldan 'das bdag cag gi yul na sems can yon tan gyi che ba nyid 'di lta bu dang ldan pa bdag gnas pa
211a3(dkon brtsegs): ni bdag gis rnyed pa legs par rnyed lags so/ /bcom ldan 'das kyis bka' stsal pa/ rgyal po chen po khyod kyi yul na sems can yon tan gyi che ba nyid 'di lta bu dang ldan pa dag mang du gnas so/ /de nas rgyal po gsal
211a4(dkon brtsegs): rgyal gyis des pa la tshigs su bcad de smras pa/ khyod kyis glengs pas kho bo'i nga rgyal nges bcom phyir/ /des pa khyod ni kho bo'i ston pa gnyis pa ste/ /rgyal srid 'di kun khyod sbyin kho bo dpung dang bcas/ /khyod kyi slob ma
211a5(dkon brtsegs): yin gyis khyod kyis bdag slobs shig / kho bo yun ring dag tu nga rgyal gyis kyang bslus/ /sdig pa'i grogs po dag gis bskor cing bzung ba las/ /des pa khyod nyid las ni chos 'di thos pas na/ /rab tu bsdams
211a6(dkon brtsegs): te kho bos chos bzhin spyad par bya/ /khyim na gnas pa brgya phrag lnga po 'di dag ni/ /nor gyi ched du kho bos go rar bcug pa ste/ /kho bos thams cad btang gis bde bar 'khod par gyis/ /phyin cad 'di
211a7(dkon brtsegs): 'dra ba dag kho bo yong mi bgyid/ /lnga brgya btang bar gyur ba gang yin de dag kyang / /des pa la ni zhes legs par bskyed nas kyang / /sems ni skyo bar gyur cing ci la'ang mi lta bar/ /bde ba thams cad
211a8(dkon brtsegs): mkhyen pa nyid du smon lam btab/ /nga ni dbul ba ma yin khyod ni dbul po zhes/ /des pa khyod kyis tshig 'di legs par smras pa ste/ /des pa la ni gang zhig dbul po zhes brjod pa/ /mi de rgyal po'i khrims dang
211b1(dkon brtsegs): 'gal bar byed pa yin/ /de nas bcom ldan 'das la rigs kyi bu des pas 'di skad ces gsol to/ /bcom ldan 'das skye bo'i tshogs chen po 'dus pa 'di ni bcom ldan 'das la lta bas chog ma 'tshal ba lags na bcom
211b2(dkon brtsegs): ldan 'das de'i slad du ci nas 'di dag gis de bzhin gshegs pa mthong ba don mchis par 'gyur ba de lta de ltar 'di dag la legs par chos bstan du gsol/ bcom ldan 'das kyis bka' stsal pa/ des pa rigs kyi
211b3(dkon brtsegs): bu chos bzhi dang ldan na de bzhin gshegs pa legs par mthong ba yin no/ /bzhi gang zhe na/ yid ches pa dang / dad pa dang / phangs par 'dzin pa dang / gus pa ste/ chos bzhi po de dag dang ldan na de bzhin gshegs
211b4(dkon brtsegs): pa legs par mthong ba yin no/ /gzhan yang bzhi ste/ de bzhin gshegs pa'i gzugs kyi sku mthong na bdag kyang 'di 'dra bar gyur cig ces bla na med pa yang dag par rdzogs pa'i byang chub tu sems bskyed pa dang
211b5(dkon brtsegs): de bzhin gshegs pa ni slu bar mi mdzad pa'i phyir lhag pa'i bsam pa yongs su dag par sems bskyed pa dang / sems can thams cad ston cing cher na rab tu grol bar bya ba'i phyir yang sems de bskyed pa dang /
211b6(dkon brtsegs): dkon mchog gsum gyi gdung mi 'chad par bya ba'i phyir dam pa'i chos yongs su gzung bar yang sems de bskyed pa ste/ bzhi po de dag dang ldan na de bzhin gshegs pa legs par mthong ba yin no/ /gzhan yang
211b7(dkon brtsegs): bzhi ste/ gzugs dben par mthong ba dang / tshor ba dang / 'du shes dang / 'du byed dang / rnam par shes pa dben par mthong ba dang / khams bzhi nam mkha' dang 'dra bar mthong ba dang / skye mched grong stong pa lta bur
211b8(dkon brtsegs): mthong ba ste/ bzhi po de dag dang ldan na de bzhin gshegs pa legs par mthong ba yin no/ /gzhan yang bzhi ste/ bdag med pa'i phyir bdag rnam par dag pa dang / sems can med pa'i phyir sems can rnam par
212a1(dkon brtsegs): dag pa dang / srog med pa'i phyir srog rnam par dag pa dang / gang zag med pa'i phyir gang zag rnam par dag pa ste/ bzhi po de dag dang ldan na de bzhin gshegs pa legs par mthong ba yin no/ /gzhan
212a2(dkon brtsegs): yang bzhi ste/ lha'i mig mngon par 'du byed pa dang / shes rab kyi mig kun du sbyong ba dang / chos kyi mig gis so sor rtog pa dang / sangs rgyas kyi spyan rjes su rtogs par byed pa ste/ bzhi po de dag dang ldan na de bzhin
212a3(dkon brtsegs): gshegs pa legs par mthong ba yin no/ /gzhan yang bzhi ste/ chos thams cad mi dmigs pa'i phyir tshul khrims kyi phung po yongs su dag pa dang / chos thams cad mnyam pa nyid kyi phyir ting nge 'dzin gyi phung po yongs
212a4(dkon brtsegs): su dag pa dang / 'jig rten las 'das pa'i ye shes khong du chud pa'i phyir shes rab kyi phung po yongs su dag pa dang / de'i rnam par grol ba mthong ba'i phyir rnam par grol ba'i ye shes mthong ba'i phung po yongs su dag
212a5(dkon brtsegs): pa ste/ des pa rigs kyi bu chos bzhi po de dang ldan na de bzhin gshegs pa legs par mthong ba yin no/ /de nas bcom ldan 'das kyis skye bo'i tshogs chen po de dag chos kyi gtam gyis yang dag par
212a6(dkon brtsegs): dga' bar mdzad nas dang pa'i rgyal po ltar 'khor dang bcas te bar snang la gshegs so/ /de nas ko sa la'i rgyal po gsal rgyal gyis rigs kyi bu des pa la 'di skad ces smras so/ /des pa khyod nam de bzhin
212a7(dkon brtsegs): gshegs pa la ltar 'gro ba de'i tshe kho bo la yang sbron cig dang / kho bo yang de bzhin gshegs pa la ltar 'gro'o/ /des pas smras pa/ rgyal po chen po de ltar bgyi'o/ /bdag ni khyod bud med dang /
212a8(dkon brtsegs): gzhon nu dang / blon po la sogs pa'i 'khor dang bcas te de bzhin gshegs pa la gzigs su gshegs par 'tshal lo/ /rgyal po chen po byang chub sems dpa' rnams ni bdag gcig pu la phan
212b1(dkon brtsegs): pa'i phyir zhugs pa ma lags te/ byang chub sems dpa' rnams ni 'khor phal che na mdzes so/ /rgyal pos smras pa/ des pa byang chub sems dpa'i 'khor gang yin/ des pas smras pa/ rgyal po chen po yongs su smin
212b2(dkon brtsegs): par bgyi ba dang / gdul ba'i slad du sems can thams cad ni byang chub sems dpa'i 'khor lags so/ /rgyal po chen po gzhan yang theg pa gzhan la 'dod pa ma mchis pa'i slad du gzhan dag kyang byang chub yang dag
212b3(dkon brtsegs): par 'dzin du 'jug pa'i byang chub kyi sems ni byang chub sems dpa'i 'khor lags so/ /rgyal po chen po sems can g.yon can 'dul bar 'gyur ba'i lhag pa'i bsam pa ni byang chub sems dpa'i 'khor lags so/ /
212b4(dkon brtsegs): rgyal po chen po phyir mi zlogs par 'gyur ba'i 'dun pa drag po ni byang chub sems dpa'i 'khor lags so/ /rgyal po chen po sems can ser sna can yongs su smin par bgyid par 'gyur ba'i sbyin pa ni byang chub
212b5(dkon brtsegs): sems dpa'i 'khor lags so/ /rgyal po chen po sems can tshul khrims 'chal pa yongs su smyin par bgyid par 'gyur ba'i tshul khrims ni byang chub sems dpa'i 'khor lags so/ /rgyal po chen po sems
212b6(dkon brtsegs): can gnod sems can yongs su smin par bgyid par 'gyur ba'i bzod pa ni byang chub sems dpa'i 'khor lags so/ /rgyal po chen po sems can le lo can yongs su smin par bgyid par 'gyur ba'i brtson
212b7(dkon brtsegs): 'grus ni byang chub sems dpa'i 'khor lags so/ /rgyal po chen po sems can sems rnam par g.yengs pa yongs su smin par bgyid par 'gyur ba'i bsam gtan ni byang chub sems dpa'i 'khor lags
212b8(dkon brtsegs): so/ /rgyal po chen po sems can 'chal ba'i shes rab can yongs su smin par bgyid par 'gyur ba'i shes rab ni byang chub sems dpa'i 'khor lags so/ /rgyal po chen po sems can thams cad la sems
213a1(dkon brtsegs): snyoms pa'i byams pa ni byang chub sems dpa'i 'khor lags so/ /rgyal po chen po 'khor ba la yongs su mi skyo ba'i snying rje ni byang chub sems dpa'i 'khor lags so/ /rgyal po chen po chos kyi kun dga'
213a2(dkon brtsegs): la dga' zhing mos pa'i dga' ba ni byang chub sems dpa'i 'khor lags so/ /rgyal po chen po rjes su chags pa dang / khong khro ba spong ba'i btang snyoms ni byang chub sems dpa'i 'khor lags so/ /rgyal po chen po sems
213a3(dkon brtsegs): can thams cad yongs su smin par bgyid par 'gyur ba'i bsdu ba'i dngos po bzhi po dag ni byang chub sems dpa'i 'khor lags so/ /rgyal po chen po sangs rgyas kyi zhing yongs su dag par bgyid par 'gyur ba'i dge ba'i rtsa
213a4(dkon brtsegs): ba rnam pa sna tshogs sogs pa ni byang chub sems dpa'i 'khor lags so/ /rgyal po chen po bdud kyi las thams cad las yang dag par 'da' bar 'gyur ba'i stong pa nyid dang / mtshan ma med pa dang / smon pa med pa rnams ni byang chub
213a5(dkon brtsegs): sems dpa'i 'khor lags so/ /rgyal po chen po tshig btsun par 'gyur ba'i bden pa dang mi rtsub pa ni byang chub sems dpa'i 'khor lags so/ /rgyal po chen po spobs pa phun sum tshogs par 'gyur ba'i mi 'phya ba dang 'thing
213a6(dkon brtsegs): slad mi bgyid pa ni byang chub sems dpa'i 'khor lags so/ /rgyal po chen po brjed ngas par mi 'gyur ba'i thos pa'i yo byad sogs pa ni byang chub sems dpa'i 'khor lags so/ /rgyal po chen po thos pa 'dzin par 'gyur
213a7(dkon brtsegs): ba'i slad du slob dpon dang mkhan po la gus pa ni byang chub sems dpa'i 'khor lags so/ /rgyal po chen po dam pa'i chos yongs su 'dzin par 'gyur ba'i thos pa 'dzin pa ni byang chub sems dpa'i 'khor lags so/ /rgyal
213a8(dkon brtsegs): po chen po de bzhin gshegs pa thams cad kyi bstan pa yang dag par 'dzin par 'gyur ba'i dam pa'i chos yongs su 'dzin pa ni byang chub sems dpa'i 'khor lags so/ /rgyal po chen po dge ba'i rtsa ba thams cad yongs
213b1(dkon brtsegs): su rdzogs par 'gyur ba'i dgon pa la gnas pa ni byang chub sems dpa'i 'khor lags so/ /rgyal po chen po sems can ma dad pa dad par 'gyur ba'i 'tsho ba yongs su dag pa ni byang chub sems dpa'i 'khor lags so/ /rgyal po chen
213b2(dkon brtsegs): po byang chub sems dpa'i sgrub par 'gyur ba'i bag yod pa ni byang chub sems dpa'i 'khor lags so/ /de nas rgyal po gsal rgyal dga' zhing mgu la yi rangs te/ rab tu dga' zhing dga' ba dang yid bde ba skyes nas rgyal
213b3(dkon brtsegs): po la 'os pa'i ras bcos bu zung stong chos la dgab pa'i phyir des pa la byin no/ /des pas smras pa/ rgyal po chen po bdag la bkur sti dang mchod pa mdzad pas 'tshal to/ /gang gis bdag la 'tshal bar 'gyur ba'i gos
213b4(dkon brtsegs): ras rul pa'i dum bu brgya btsems pa bdag la mchis kyis bdag ni bdag gir 'dzin pa dang bcas shing yongs su 'dzin pa dang bcas pa'i gos rnams mi 'tshal lo/ /rgyal po chen po dpyid kyi dus na ras rul pa'i dum
213b5(dkon brtsegs): bu'i gos 'di shing gis yal ga la bkal te dgung gcig gam/ dgung gnyis sam/ dgung bcu 'am/ dgung brgyar mchis kyang de la su yang len pa ma mchis shing de la su yang chags pa'i sems skyed pa ma mchis te/ bdag
213b6(dkon brtsegs): kyang de bor nas mi lta bar mchi ba'i dus de mchis so/ /rgyal po chen po bdag ni bdag gir 'dzin pa dang / yongs su 'dzin pa dang bcas pa'i gos rnams mi 'tshal lo/ /rgyal po chen po byang chub sems dpa' ni gang la
213b7(dkon brtsegs): bdag nyid kyang 'dod pa spong bar 'gyur zhing gzhan yang 'dod pa skyed par mi 'gyur ba de lta bu'i gos bcang bar bgyi'o/ /rgyal pos smras pa/ des pa gal te de ltar ras bcos bu zung 'di dag khyod mi len na kho bo la snying
213b8(dkon brtsegs): brtse ba'i phyir rkang pas rdzis shig / des pas lha de bzhin du bgyi'o zhes smras nas ras bcos bu zung de dag la rkang pas brdzis te song ngo / /rgyal pos smras pa/ des pa ras bcos bu zung khyod kyi rkang pa'i dman mar gyur ba
214a1(dkon brtsegs): 'di rnams ni ji ltar bya/ des pas smras pa/ rgyal po chen po sems can dbul po gcer bu gos ma mchis pa gang lags pa de dag la stsol cig /rgyal pos des pa de ltar bya'o zhes smras nas rgyal po'i mi'i rnams
214a2(dkon brtsegs): la bsgo ste/ de dag gis kyang ji skad bsgo ba bzhin du byas so/ /ras bcos bu zung de dag dbul po de dag gis bgos ma thag tu 'di snyam du sems bskyed de/ bdag gis des pa la ji ltar lan glan par bya snyam pa las
214a3(dkon brtsegs): sangs rgyas kyi byin gyis brlabs dang / des pa'i smon lam gyi stobs kyis de dag gis bar snang las tshigs su bcad pa 'di dag thos so/ /'dod pa bzhin du lan ni glan bya ba/ /me tog dang ni spos dang byug pa dang / /zas skom
214a4(dkon brtsegs): nor rnams kyis kyang mi nus te/ /byang chub sems kyis des pa dga' bar 'gyur/ /des pa zas dang gos 'dod ma yin te/ /rnyed dang bkur sti grags pa 'dod ma yin/ /des pa byang chub sems las chos 'dod de/ /byang chub sems
214a5(dkon brtsegs): kyis des pa dga' ba skye/ /de nas dus gzhan zhig na rigs kyi bu des pa dang / rgyal po gsal rgyal btsun mo'i 'khor dang bcas/ blon po dang bcas 'khor dang bcas pa dang / mnyan yod kyi skyes pa dang / bud med dang /
214a6(dkon brtsegs): khye'u dang / bu mo dang / srog chags brgya phrag mang po dag bcom ldan 'das blta ba'i phyir dong ngo / /de nas mnyan yod dang rgyal bu rgyal byed kyi tshal gyi bar du lha'i dbang po brgya byin gyis 'khor gyi khyams chen po bkra ba blta na
214a7(dkon brtsegs): sdug pa yangs shing mtho la rgyan thams cad kyis brgyan pa 'di lta ste dper na sum bcu rtsa gsum gyi lha rnams kyi khang bzangs rnam par rgyal ba lta bu zhig sprul te/ dbus su shing yongs 'du sa brtol sprul to/ /yongs
214a8(dkon brtsegs): 'du sa brtol gyi drung du yang bcom ldan 'das kyi gdan seng ge khri bkra ba blta na sdug cing chu zheng gab pa la lha'i ras bcos bu brgya stong du ma bting ba mngon par sprul to/ /byang chub sems dpa' rnams kyi stan drug
214b1(dkon brtsegs): khri dag kyang mngon par sprul to/ /lha ma yin gyi bu mo bde sogs dang / lha'i bu mo khri nyis stong yang me tog dang / bdug pa dang / spos dang / me tog phreng dang / byug pa dang / lha'i tsan dan gyi phye ma dag khyer nas sil snyan dang / pheg rdob
214b2(dkon brtsegs): pa dag byed cing des pa'i g.yog bya ba'i phyir bcom ldan 'das kyi seng ge'i khri brgyan par byed do/ /de nas bcom ldan 'das kyis skye bo'i tshogs chen po de dag 'ong bar thugs su chud nas gtsug lag khang nas byung ste/
214b3(dkon brtsegs): byang chub sems dpa' dang / nyan thos rnams kyis yongs su bskor cing gdan bshams pa la bzhugs so/ /de nas dri za'i bu gtsug phud lnga pas lha'i bu mo nyi 'od la smras pa/ bzang mo tshur shog /des pa'i g.yog
214b4(dkon brtsegs): bya ba'i phyir rgyud kyi sgra dang / glu'i sgra dbyangs kyis de bzhin gshegs pa la mchod par bya'o/ /de nas lha'i bu mo nyi 'od kyis lha'i bu mo lnga brgya tsam dang thabs gcig tu rgyud kyi sgrar sbyar ba'i tshigs su bcad pa dag gis
214b5(dkon brtsegs): bstod pa/ khyod kyis bskal pa brgyar ni sngan chad dka' thub spyad/ /khyod ni bsdu ba dag dang dul dang sbyin la dgyes/ /khyod kyi sku gsung thugs rnams yongs su dag pa ste/ /srid gsum 'jig rten bla ma la ni bdag
214b6(dkon brtsegs): phyag 'tshal/ /khyod ni tha ba mi mnga' bzod dang byams la dgyes/ /khyod ni brtson 'grus brtan dang stobs kyi pha rol gshegs/ /khyod ni bsam gtan blo dang tshul rnams snang la dgyes/ /dri ma gsum gyi nyes pa sel
214b7(dkon brtsegs): la bdag phyag 'tshal/ /khyod ni 'dod chags zhe sdang gti mug sel la dgyes/ /khyod kyi thugs ni zhi zhing snyoms la thugs rje ldan/ /khyod ni yang dag gsung zhing dam pa'i don yang mkhyen/ /srid pa gsum po thar
214b8(dkon brtsegs): par mdzad la bdag phyag 'tshal/ /khyod ni mthong ba rnams kyi the tshom sel bar mdzad/ /khyod ni mthong ba rnams kyi skyon rnams mtha' dag sel/ /khyod ni mthong ba rnams la mchog tu dga' bar mdzad/ /bdag ni rgyal
215a1(dkon brtsegs): la srog gis skyabs su mchi bar bgyi/ /lha'i bu mo mchog ni 'dod chags chags gyur pa/ /gang gis mthong ba de yang chos la dga' bar 'gyur/ /dga' bas dran pa shin du rgya cher thob 'gyur te/ /
215a2(dkon brtsegs): dga' bas sdug la 'dod pa'i dga' dang bral bar 'gyur/ /mtshan mchog sum bcu rtsa gnyis dag gi rgyan rnams kyis/ /legs par brgyan pa gsal ba'i yon tan mchog mnga' ba/ /gsung
215a3(dkon brtsegs): mchog mi yi dam pa gsung ni rnam par dag / mtshungs pa med pa'i 'od mnga' khyod la bdag phyag 'tshal/ /'phags pa 'dzam bu chu bo'i gser mdog phyag mthil sdug /thub pa'i sku stod seng ge'i 'dra zhing glang chen stabs/ /
215a4(dkon brtsegs): smin tshugs legs shing shangs legs tshems snyoms thags bzang mdzes/ /dpal gyi snying po shAkya thub mchog khyed la 'dud/ /rgyal ba yon tan brgya phrag dag gis rgyas gyur pa/ /bde gshegs shin du dga'
215a5(dkon brtsegs): ba skyed mdzad bstod pa yi/ /bsod nams yon tan mtha' yas bsgrubs pa gang lags pa/ /de yis 'dir ni 'jig rten sangs rgyas mnyam gyur cig /de nas rigs kyi bu des pa skye bo'i tshogs chen po de dag gis
215a6(dkon brtsegs): yongs su bskor nas bcom ldan 'das ga la ba der song ste lhags nas bcom ldan 'das kyi zhabs la mgo bos phyag 'tshal te phyogs gcig tu 'dug go/ /de nas rgyal po gsal rgyal gyis rigs kyi bu des pa
215a7(dkon brtsegs): la khri'u stan bzang po bdag nyid kyis byin te 'di la 'dug cig ces byas nas rigs kyi bu des pa khri'u stan bzang po de la 'dug go/ /rgyal po gsal rgyal 'khor dang bcas pa yang bcom ldan 'das kyi zhabs la mgo bos
215a8(dkon brtsegs): phyag 'tshal nas rang rang gi stan la 'khod do/ /de nas lha'i bu gang dag gis rigs kyi bu des pa sngon ma mthong ba de dag 'di skad du dbul po gos ngan pa gyon pa 'di la 'di lta bur mchod pa byed do zhes 'dzer to/ /de
215b1(dkon brtsegs): nas lha'i dbang po brgya byin gyis lha'i bu de dag la 'di skad ces smras so/ /grogs po dag 'di la brnyas par ma byed cig /rigs kyi bu 'di yon tan gyi che ba nyid ji snyed pa dang ldan pa de ni kho bo'i mngon sum du gyur to/ /
215b2(dkon brtsegs): grogs po dag khyed re shig sdod cig dang / rigs kyi bu 'di'i yon tan gyi bkod pa mthong bar 'gyur ro/ /de nas rigs kyi bu des pas lha'i bu de dag gi bsam pa rtogs nas bcom ldan 'das la 'di skad ces gsol to/ /
215b3(dkon brtsegs): bcom ldan 'das byang chub sems dpa' rnams kyi sems can yongs su smin par bgyi ba'i bkod pa'i thabs dang / ye shes kyi bkod pa'i thabs bcom ldan 'das kyis bshad du gsol/ /de nas bcom
215b4(dkon brtsegs): ldan 'das kyis sku las 'od phyung ste/ 'od des des pa'i lus la reg nas lha'i dbang po brgya byin gyi gzugs kyi lus yongs su grub pa ci 'dra ba de las 'bum gyur bas kyang ches lhag par gyur to/ /de nas
215b5(dkon brtsegs): lha'i bu de dag ya mtshan du 'dzin par gyur te/ des pa la me tog dag gis gtor to/ /de nas bcom ldan 'das kyis rigs kyi bu des pa la bka' stsal pa/ des pa gang gi tshe byang chub sems dpa' rdo rje lta bu'i
215b6(dkon brtsegs): m thu la gnas pa'i tshe yang sems can yongs su smin par bya ba'i phyir dman par ston cing dman pa'i mthu la gnas kyang sems can yongs su smin par bya ba'i phyir mchog tu ston par byed pa 'di ni de'i bkod pa yin
215b7(dkon brtsegs): no/ /ye shes la gnas kyang mi shes par ston cing mi shes par ston kyang shes par snang ba 'di ni de'i bkod pa yin no/ /ye shes ma thob pa rnams la yang lus kyi spyod pa dang / spyod lam gyi dad pa skyed par byed
215b8(dkon brtsegs): cing ye shes thob pa rnams la yang spyod pa thams cad yang dag par ston pas rdzu 'phrul ston par byed pa 'di ni de'i bkod pa yin no/ /rtag tu sems la dbang byed pas ngan cing dbul bar ston kyang tshangs pas kyang mchod
216a1(dkon brtsegs): pa dang / mchog gi bkod pa la gnas kyang skye bo phal gyis kyang mchod pa 'di ni de'i bkod pa yin no/ /sems can bsdu ba'i phyir ngan cing dbul bar yang nye bar ston la sems can rnams la mngon par
216a2(dkon brtsegs): 'byung ba bskyed pa'i phyir longs spyod rgya chen po dang ldan yang mngon par 'byung bar ston pa 'di ni de'i bkod pa yin no/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das
216a3(dkon brtsegs): rigs kyi bu des pas ji srid cig nas byang chub kyi phyir spyad pa bgyis lags/ bcom ldan 'das kyis stsal pa/ kun dga' bo rigs kyi bu des pa ni sangs rgyas bye ba mang po la bsnyen bkur byas pa/ sngon gyi tshul phun sum
216a4(dkon brtsegs): tshogs pa/ bzod pa gsum thob pa/ spobs pa thob pa/ mngon par shes pas rnam par rtse bar byas pa/ sems can yongs su smin par bya ba la mkhas pa ste/ ngan cing dbul bas sems can rnams 'dul bar byed do/ /
216a5(dkon brtsegs): gsol pa/ bcom ldan 'das 'dis ngan cing dbul ba 'dis sems can ji snyed cig btul lags/ bcom ldan 'das kyis bka' stsal pa/ kun dga' bo lha'i bu 'bum phrag mang po dag bla na med pa yang dag par
216a6(dkon brtsegs): rdzogs pa'i byang chub tu yongs su smin par byas te/ mi rnams kyang de dang 'dra 'o/ /kun dga' bos gsol pa/ bcom ldan 'das 'di ji srid cig na ni bla na med pa yang dag par rdzogs pa'i byang chub mngon par rdzogs
216a7(dkon brtsegs): par 'tshang rgya bar 'gyur/ 'di'i sangs rgyas kyi zhing gi bkod pa rnams ni ci 'dra ba zhig tu 'gyur/ ming ni ji skad ces bgyi ba zhig tu 'gyur lags/ de nas bcom ldan 'das kyis tshe dang ldan pa kun dga' bo la
216a8(dkon brtsegs): tshigs su bcad de bka' stsal pa/ sems can don la brtson dang brtul zhugs brtan pa dang / /grags pa rgya chen dag gis bsam pa khyab byas dang / /byang chub yon tan gnas pa spyod pa ci 'dra ba/ /ngas ni khyod
216b1(dkon brtsegs): la bshad kyis kun dga' khyod nyon cig / 'di na rgyal mchod mchog phyir ni gus byed cing / /dam pa'i chos ni bsrung phyir rab tu brtson byed pa/ /des pa yi ni spyod pa'i rnam pa gang yin pa/ /de dag 'dir ni bgrang bar nus
216b2(dkon brtsegs): par mi 'gyur ro/ /pha rol phyin pa 'di dag la ni legs par bslabs/ /mngon par shes pa dag gis sngan chad rtse bar byas/ /tshangs pa'i gnas rnams kyis ni mtha' mar phyin par song / /thabs la mkhas pa'i spyod
216b3(dkon brtsegs): pa dag la legs par bslabs/ /'dir ni de yis 'dus byas skyon rnams legs par mthong / /sangs rgyas byang chub kyang ni mngon sum gyur bar byas/ /'dis ni sems can ji lta ji ltar thar 'gyur ba'i/ /rnam par
216b4(dkon brtsegs): smin pa'i mtshan nyid la yang legs par bslabs/ /'jigs pa med cing blo dang rtogs dang dran dang ldan/ /spobs pa dang ni gzungs rnams dang yang ldan pa ste/ /bdud kyi lcags kyu nyon mongs rdzab las nges byung
216b5(dkon brtsegs): zhing / /sangs rgyas spyod yul don chen la ni rab tu gnas/ /'jig rten chos rnams mang po dag gis ma gos la/ /chags pa la sogs rnams kyis brag ltar yong mi g.yos/ /su yi drung du mi 'gro ring bar
216b6(dkon brtsegs): byed pa 'am min/ /nam mkha' lta bur bcings dang grol ba med pa yin/ /snying rjer gnas shing sems kyang yongs su skyo ba med/ /shin du bsdams shing nem nur can la byams sems ldan/ /sems can
216b7(dkon brtsegs): kun la bdag dang 'dra bar sdug par lta/ /skyon la mi lta 'khrug pa dag dang ldan ma yin/ /ji ltar bstan pa bzhin du sgrub pa rnams la gnas/ /'di ni ji skad smras pa bzhin du spyod par byed/ /chos nyid la
216b8(dkon brtsegs): ni chos kyi tshul gyis legs par bslabs/ /stong pa nyid la mos shing gnyis las rnam par grol/ /bzod pa gsum thob skye bo'i spyod yul ma yin te/ /sangs rgyas tshul dang yon tan dag la rab tu gnas/ /
217a1(dkon brtsegs): 'di ni 'jig rten gang du rgyu ba byed pa na/ /der ni skye bo mang po rnam par grol bar byed/ /sangs rgyas kyi ni sras 'di gang du gnas pa der/ /de bzhin gshegs pas yul ni stongs pa ma yin te/ /de la
217a2(dkon brtsegs): lha dang bcas pa'i 'jig rten ma lus pas/ /ji ltar sangs rgyas bzhin du 'di la gus par gyis/ /nga ni mya ngan 'das nas nyams pa'i dus bab tshe/ /des pa 'di ni sangs rgyas spyod pa spyad nas kyang / /sngon chad gnas
217a3(dkon brtsegs): pa mngon par dga' ba'i 'jig rten khams/ /mi 'khrugs 'jig rten nyid du phyir yang 'gro bar 'gyur/ /brtan po srog chags rnams la phan par bya ba dang / /zhing gi 'byor pa dag ni yongs su btsal ba dang / /
217a4(dkon brtsegs): byang chub tu ni sems can yongs su smin bya'i phyir/ /bskal pa grangs med gsum du spyad pa spyod par byed/ /de yi 'og tu de ni skyob pa rgyal bar 'gyur/ /ming ni 'jig rten rgyal po dbang phyug ces kyang bya/ /de
217a5(dkon brtsegs): bzhin gshegs pa mi 'khrugs pa zhes bya ba yi/ /zhing dang de yi 'jig rten du ni mtshungs pa yin/ /'jig rten khams de legs par sbrul pa zhes bya ste/ /yon tan thams cad dang ni ldan par 'gyur ba yin/ /de yi
217a6(dkon brtsegs): tshe yi tshad ni lo khri thub par 'gyur/ /de yi dge 'dun shin du mang ste bgrang las 'das/ /nyan thos theg pa can gyi dge 'dun nyung bar 'gyur/ /phal cher byang chub don du brtson pa byas nas su/ /de dag thams
217a7(dkon brtsegs): cad ye shes stobs dang rdzu 'phrul ldan/ /rnam par thar pa rnams dang ldan zhing 'jigs pa med/ /gcig tu nges par chos ni legs par bshad rnams kyis/ /'jig rten khams der rtag tu sgra chen sgrogs
217a8(dkon brtsegs): par 'gyur/ /de na bdud rnams med cing srid par chags pa med/ /de dag thams cad yang dag rig cing rnam par dag /bde bar gshegs de yongs su mya ngan 'das gyur nas/ /lo ni brgyad cu dag las bzhi
217b1(dkon brtsegs): lhag rnams su yang / /de yi dam pa'i chos ni rab tu spyod par 'gyur/ /de tshe de yi chos kyi tshul ni 'khrugs pa med/ /des pa de yis gang dag yongs su smin byas pa/ /de dag byang chub bla na med pa'i don du spyod/ /zhing
217b2(dkon brtsegs): der sems can gang dag 'byung bar 'gyur ba rnams/ /de dag thams cad skyon rnams dang ni bral ba yin/ /bcom ldan 'das kyis rigs kyi bu des pa'i lung bstan pa bshad ma thag tu de nas de'i tshe stong gsum
217b3(dkon brtsegs): gyi stong chen po'i 'jig rten gyi khams rnam pa drug tu g.yos te/ lha'i me tog dang / phye ma dang / gos dang / rgyan gyi char yang mngon par bab bo/ /thams cad dang ldan pa'i 'khor gyis kyang rang rang gi gos rnams rigs
217b4(dkon brtsegs): kyi bu des pa la bkab bo/ /tshong dpon dang / khyim bdag dang / bram zer brgya phrag mang po dag kyang rab tu byung ngo / /de nas bcom ldan 'das la des pas 'di skad ces gsol to/ /bdag kyang legs par gsungs pa'i
217b5(dkon brtsegs): chos 'dul ba la rab tu 'byung bar gsol/ /de nas bcom ldan 'das kyis rigs kyi bu des pa'i mgo bo la phyag gi byugs so/ /bcom ldan 'das kyis rigs kyi bu des pa'i mgo bo la reg ma thag tu gos ngur
217b6(dkon brtsegs): smrig bgos shing dge slong du snang bar gyur to/ /de nas bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo snyigs ma lnga po dus kyi snyigs ma dang / sems can gyi
217b7(dkon brtsegs): snyigs ma dang / zhing gi snyigs ma dang / tshe'i snyigs ma dang / nyon mongs pa'i snyigs ma'i dus su byang chub mngon par rdzogs par sangs rgyas nas der des pas ji ltar 'dul ba las rnam pa gzhan gyis
217b8(dkon brtsegs): gdul bar mi bya'o/ /kun dga' bo nga ni 'jig rten gyi khams mi mjed du sangs rgyas kyi 'dul bas sems can rnams 'dul bar mi byed kyi/ kun dga' bo nga ni ngan cing dbul ba dang / ngan 'gro'i 'jigs
218a1(dkon brtsegs): pas bsdigs pas sems can rnams 'dul bar byed do/ /kun dga' bo gal te 'jig rten gyi khams 'dir ngas sangs rgyas kyi yul gyis chos bstan cing sangs rgyas kyis yul nye bar bstan du zin na
218a2(dkon brtsegs): sems can gcig kyang 'dul bar mi 'gyur la chos kyang rtogs par mi 'gyur ro/ /kun dga' bo de lta bas na nga dang des pa ji ltar 'dul bar byed pa de bzhin du khyod kyis kyang sems can 'dul bar gyis shig /kun
218a3(dkon brtsegs): dga' bo sems can dad pa can dang / rtogs pa mang ba dag 'byung bar 'gyur te/ de dag gis chos kyi rnam grangs 'di thos nas dad pa rnyed cing de bzhin du sgrub par 'gyur ro/ /bcom ldan 'das kyis de skad ces bka'
218a4(dkon brtsegs): stsal nas/ tshe dang ldan pa kun dga' bo dang / byang chub sems dpa' des pa dang / byang chub sems dpa' de dag dang / dge slong de dag dang / lha'i dbang po brgya byin dang / rgyal po gsal rgyal dang / lha dang / mi dang / lha ma
218a5(dkon brtsegs): yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs
218a6(dkon brtsegs): le'u stong phrag brgya pa las des pas zhus pa'i le'u zhes bya ste nyi shu rtsa bdun pa rdzogs so/ / //rgya gar gyi mkhan po dzi na mi tra dang / su ren dra bo d+hi dang / zhu chen gyi lo ts+tsha ba
218a7(dkon brtsegs): ban de ye shes sde la sogs pas bsgyur cing zhus te gtan la phab pa/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u nyi shu rtsa brgyad pa ste
218a8(dkon brtsegs): khyim bdag dpas byin gyis zhus pa/ bam po gcig pa/ rgya gar skad du/ Ar+ya bI ra data ta gr-i ha pa ti pa ri pr-its+tshA nA ma ma hA yA na sU tra/ bod skad du/ 'phags pa khyim bdag dpas byin gyis zhus pa
218b1(dkon brtsegs): zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed
218b2(dkon brtsegs): kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po thams cad kyang dgra bcom pa/ zag pa zag pa/ nyon mongs pa med pa/ dbang dang ldan par
218b3(dkon brtsegs): gyur pa/ sems shin du rnam par grol ba/ shes rab shin du rnam par grol ba/ cang shes pa/ glang po chen po/ bya ba byas pa/ byed pa byas pa/ khur bor ba/ bdag gi don rjes su thob pa/ srid par kun du sbyor ba
218b4(dkon brtsegs): yongs su zad pa/ yang dag pa'i shes pas sems shin du rnam par grol ba/ sems kyi dbang thams cad kyi dam pa'i pha rol du son pa/ mngon par shes pa mngon par shes pa sha stag ste/ gang zag gcig ma
218b5(dkon brtsegs): gtogs pa ni 'di lta ste/ tshe dang ldan pa kun dga' bo'o/ /byang chub sems dpa' lnga brgya thams cad kyang / gzungs thob pa/ ting nge 'dzin thob pa sha stag dang thabs gcig tu bzhugs te/ de'i tshe grong
218b6(dkon brtsegs): khyer chen po mnyan yod na khyim bdag dpas byin zhes bya ba phyug pa/ nor che ba/ bdag dbang ba mang ba/ nor dang yo byad mang ba/ nor dang / 'bru dang / mdzod dang / bang ba'i tshogs mang ba/ glang po che dang /
218b7(dkon brtsegs): rta dang / rnga mo dang / ra lug dang / ba lang mang ba/ bran pho dang / bran mo dang / las byed pa dang / zho shas 'tsho ba mang ba/ dbyig dang / gser dang / nor bu dang / mu tig dang / bai dU r+ya dang / dung dang / man shel dang /
218b8(dkon brtsegs): byi ru dang / sa le sbram dang / dngul mang ba zhig gnas pa de khyim bdag lnga brgya tsam dang lhan cig tu 'dus te 'dug par gyur to/ /de dag 'dus te 'khod pa'i tshe bar skabs su 'di lta bu'i gtam rjod de/ kye grogs po
219a1(dkon brtsegs): dag sangs rgyas 'byung ba rnyed par dka'/ mir skye ba rnyed par dka'/ dal ba phun sum tshogs pa rnyed pa dka'/ de bzhin gshegs pa'i bstan pa la dad pa rnyed par dka'/ rab tu byung ba rnyed
219a2(dkon brtsegs): par dka'/ dge slong gi dngos po rnyed par dka'/ nan tan byed pa rnyed par dka'/ sems can gang dag byas pa gzo zhing byas pa shes la gang dag byas pa chung ngu yang chud mi gzon na mang po lta ci smos te de
219a3(dkon brtsegs): dag ches rnyed par dka'/ de bas kyang sems can gang dag de bzhin gshegs pa'i bstan pa la yid ches pa de dag ches rnyed par dka'/ de bas kyang sems can gang dag de bzhin gshegs pa'i bstan pa la
219a4(dkon brtsegs): yid ches nas nan tan gyis sgrub pa de dag ches rnyed par dka'/ de bas kyang sems can gang dag de bzhin gshegs pa'i bstan pa la mdzes pa de dag ches rnyed par dka'/ 'khor ba las grol ba rnyed par
219a5(dkon brtsegs): dka' na/ ci bdag cag nyan thos kyi theg pas yongs su mya ngan las 'da' bar bya 'am/ 'on te sangs rgyas kyi theg pas sam/ 'on te theg pa chen po bla na med pas yongs su mya ngan las 'da' bar bya zhes
219a6(dkon brtsegs): 'thun par 'dus te 'khod pa de dag thams cad de lta bu'i dpyod pa skyes nas bdag cag theg pa chen po bla na med pas yongs su mya ngan las 'da' bar bya ba ni mchog yin gyi/ nyan thos kyi theg pas ni ma yin/
219a7(dkon brtsegs): rang sangs rgyas kyi theg pas ni ma yin no snyam mo/ /de nas khyim bdag dpas byin khyim bdag lnga brgya tsam de dag gis yongs su bskor cing mdun du bdar te lhan cig tu grong khyer chen po mnyan yod nas byung
219a8(dkon brtsegs): ste/ rgyal bu rgyal byed kyi tshal mgon med zas sbyin gyi kun dga' ra ba ga la ba dang / bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te/ bcom ldan 'das
219b1(dkon brtsegs): la lan gsum bskor ba byas nas phyogs gcig tu 'khod do/ /de nas bcom ldan 'das kyis mkhyen bzhin du khyim bdag dpas byin dang / khyim bdag lnga brgya tsam de dag la bka' stsal pa/ khyim bdag khyed don gang gi
219b2(dkon brtsegs): phyir de bzhin gshegs pa dgra bcom pa yang dag par rdzogs pa'i sangs rgyas kyi thad du lhags/ de nas khyim bdag dpas byin dang / khyim bdag lnga brgya tsam de dag stan las langs te bla gos phrag pa gcig tu gzar nas
219b3(dkon brtsegs): pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das dus gcig cig na/ bdag cag khyim
219b4(dkon brtsegs): bdag lnga brgya tsam gcig tu 'dus te mchis par gyur nas de'i tshe bdag cag 'dus te mchis pa thams cad par skabs su 'di lta bu'i mchid rjod pa byung ste/ kye grogs po dag sangs rgyas 'byung ba rnyed par
219b5(dkon brtsegs): dka'/ mir skye ba rnyed par dka' dal ba phun sum tshogs pa rnyed par dka'/ de bzhin gshegs pa'i bstan pa la dad pa rnyed par dka'/ rab tu byung ba rnyed par dka'/ dge slong gi dngos po rnyed par dka'/ nan
219b6(dkon brtsegs): tan byed pa rnyed par dka'/ sems can gang dag byas pa gzo zhing byas pa shes la gang dag byas pa chung ngu yang chud mi gzon na mang po lta ci smos te de dag ches rnyed par dka'/ de bas kyang sems can gang dag de bzhin
219b7(dkon brtsegs): gshegs pa'i bstan pa la yid ches pa de dag ches rnyed par dka'/ de bas kyang sems can gang dag de bzhin gshegs pa'i bstan pa la yid ches nas nan tan gyis sgrub pa de dag ches rnyed par dka'/ de bas kyang
219b8(dkon brtsegs): sems can gang dag de bzhin gshegs pa'i bstan pa la mdzes pa de dag ches rnyed par dka'/ 'khor ba las grol ba rnyed par dka' na/ ci bdag cag nyan thos kyi theg pas yongs su mya ngan las 'da' bar bya 'am/
220a1(dkon brtsegs): 'on te rang sangs rgyas kyi theg pas sam/ 'on te theg pa chen po bla na med pas yongs su mya ngan las 'da' bar bya zhes bka' mchid bgyis so/ /bcom ldan 'das de'i tshe bdag cag thams cad 'di lta bu'i
220a2(dkon brtsegs): rtog pa skyes te/ bdag cag theg pa chen po bla na med pas yongs su mya ngan las 'da' bar bya ba ni mchog lags kyi/ nyan thos kyi theg pas ni ma lags/ rang sangs rgyas kyi theg pas ni ma lags pa snyam bgyid de/ bcom
220a3(dkon brtsegs): ldan 'das bdag cag chos kyi skyes 'di dang chas te de bzhin gshegs pa dgra bcom pa yang dag par rdzogs pa'i sangs rgyas kyi thad du mchis na/ bcom ldan 'das byang chub sems dpa' sems dpa' chen po bla na med
220a4(dkon brtsegs): pa yang dag par rdzogs pa'i byang chub mngon par rdzogs par 'tshang rgya bar 'tshal bas ji ltar bslab par bgyi/ bde bar gshegs pa ji ltar bslab par bgyi/ ji ltar gnas par bgyi/ ji ltar bsgrub par bgyi/ de
220a5(dkon brtsegs): nas bcom ldan 'das kyis khyim bdag dpas byin dang / khyim bdag lnga brgya tsam de dag la legs so zhes bya ba byin te/ khyim bdag rnams legs so legs so/ /khyim bdag rnams khyed 'di ltar bla na med pa yang dag
220a6(dkon brtsegs): par rdzogs pa'i byang chub tu yang dag par zhugs nas de bzhin gshegs pa dgra bcom pa yang dag par rdzogs pa'i sangs rgyas kyi thad du lhags pa khyed yang legs so/ /khyim bdag rnams de'i phyir legs par rab
220a7(dkon brtsegs): tu nyon la yid la zung shig dang / byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas ji ltar bslab par bya ba dang / ji ltar gnas
220a8(dkon brtsegs): par bya ba dang / ji ltar bsgrub par bya ba ngas khyed la bshad do/ /bcom ldan 'das de bzhin no zhes gsol te/ khyim bdag dpas byin dang / khyim bdag lnga brgya tsam de dag bcom ldan 'das kyi ltar nyan pa dang / bcom
220b1(dkon brtsegs): ldan 'das kyis de dag la 'di skad ces bka' stsal to/ /khyim bdag rnams 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod
220b2(dkon brtsegs): pas sems can thams cad la snying rje chen po'i sems bskyed par bya/ kun tu bsten par bya/ nges par bsten par bya/ bsgom par bya mang du bya'o/ /khyim bdag rnams byang chub sems dpa' sems dpa' chen po des
220b3(dkon brtsegs): lus la chags par mi bya/ srog la chags par mi bya/ de bzhin du nor dang / 'bru dang / khyim dang / chung ma dang / bu dang / bu mo rnams la chags par mi bya/ bzang ba dang btung ba dang / bgo ba dang / bzhon pa dang / mal cha dang /
220b4(dkon brtsegs): me tog dang / bdug pa dang / spos dang / byug pa dang / phreng ba rnams la chags par mi bya/ yo byad thams cad la chags par mi bya'o/ /de ci'i phyir zhe na/ khyim bdag rnams sems can dag ni phal cher lus dang srog la
220b5(dkon brtsegs): chags par gyur nas sdig pa'i las rnams byed de/ de dag sdig pa'i las byas shing bsags pa des ngan song ngan 'gro log par ltung ba sems can dmyal ba rnams su skye'o/ /sems can thams cad la snying rje chen po'i
220b6(dkon brtsegs): sems bskyed de/ lus dang srog la ma chags par byas na bde 'gro rnams su skye'o/ /khyim bdag rnams de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par
220b7(dkon brtsegs): rdzogs par 'tshang rgya bar 'dod pas sems can thams cad la snying rje chen po'i sems bskyed de/ lus la chags par mi bya/ srog la chags par mi bya/ de bzhin du nor dang / 'bru dang / khyim dang / chung ma dang / bu dang bu mo rnams
220b8(dkon brtsegs): la chags par mi bya/ bza' ba dang / btung ba dang / bgo ba dang / bzhon pa dang / mal cha dang / me tog dang / bdug pa dang / spos dang / phreng ba dang / byug pa rnams la chags par mi bya/ yo byad thams cad la chags par mi
221a1(dkon brtsegs): bya/ bdog pa thams cad yongs su gtang bar yongs su btang ba mang ba dang / rnam par smin pa la re ba med par bya/ tshul khrims rnam pa gsum yongs su dag par tshul khrims kyi sdom pa la gnas par bya/
221a2(dkon brtsegs): sems can thams cad kyis nyes pa byas pa la ji mi snyam par bzod pa dang des pa phun sum tshogs par bya/ lus dang srog la mi lta bar brtson 'grus kyi go cha chen po bgo bar bya/ rnam par mi g.yeng ba'i sems kyis sems
221a3(dkon brtsegs): rtse gcig tu bya/ bdag dang / sems can dang / srog dang / gso ba dang / skyes bu dang / gang zag dang / shes las skyes dang / shed bur lta ba dang bral bas shes rab kyis rnam par dpyad pa la mkhas par bya/ des sbyin pa
221a4(dkon brtsegs): sbyin na sems can thams cad yid la byas te sbyin pa sbyin par bya/ sems can thams cad yid la byas te tshul khrims bsrung bar bya/ sems can thams cad yid la byas te bzod pa bsgom par bya/ sems can
221a5(dkon brtsegs): thams cad yid la byas te brtson 'grus brtsam par bya/ sems can thams cad yid la byas te bsam gtan la mnyam par bzhag par bya/ sems can thams cad yid la byas te shes rab bsgom par bya/
221a6(dkon brtsegs): sems can thams cad yid la byas te thabs la mkhas pa bslab par bya'o/ /de nas khyim bdag dpas byin dang / khyim bdag lnga brgya tsam de dag gis bcom ldan 'das la 'di skad ces gsol to/ /bcom ldan
221a7(dkon brtsegs): 'das bdag cag ni lus la lta zhing gnas pa lags/ srog la lta zhing gnas pa lags/ de bzhin du nor dang / 'bru dang / khyim dang / chung ma dang / bu dang / bu mo rnams la lta zhing gnas pa lags/ bza' ba dang /
221a8(dkon brtsegs): btung ba dang / bgo ba dang / bzhon pa dang / mal cha dang / me tog dang / spos dang / bdug pa dang / phreng ba dang / byug pa rnams la lta zhing gnas pa lags/ yo byad thams cad la lta zhing gnas pa lags na/ bcom
221b1(dkon brtsegs): ldan 'das ji ltar byang chub sems dpa' so sor rtog cing lus la mi lta ba lags/ bde bar gshegs pa ji ltar srog la mi lta ba lags/ de bzhin du nor dang / 'bru dang / khyim dang / chung ma dang / bu dang / bu mo rnams la mi lta ba
221b2(dkon brtsegs): lags/ bza' ba dang / btung ba dang / bgo ba dang / bzhon pa dang / mal cha dang / me tog dang / bdug pa dang / spos dang / phreng ba dang / byug pa rnams la mi lta ba lags/ yo byad thams cad la mi lta ba lags/ de nas bcom ldan
221b3(dkon brtsegs): 'das kyis khyim bdag dpas byin dang / khyim bdag lnga brgya tsam de dag la 'di skad ces bka' stsal to/ /khyim bdag rnams 'di la byang chub sems dpa' sems dpa' chen pos lus 'di la rnam pa du mar so sor brtag
221b4(dkon brtsegs): par bya'o/ /rnam pa du ma gang zhe na/ 'di lta ste/ lus 'di mthar gyis grub pa dang / mthar gyis 'jig pa dang / rdul phra rab bsags pa dang / khong stong dang / gye gu can dang / bu ga dgu dang / spu'i khung bu nas zag pa dang / grog
221b5(dkon brtsegs): mkhar ltar sbrul gdug pa'i gnas su gyur ba dang / sbrul gdug pa ltar byas pa mi gzo ba dang / ma skyes dgra'i spre'u ltar grogs la 'khu ba dang / bshes gnyen ngan pa ltar 'drid pa'i bdag nyid can dang / dbu ba rngos
221b6(dkon brtsegs): pa ltar rang bzhin gyis nyam chung ba dang / chu'i chu bur ltar byung nas 'jig cing 'ju ba dang / smin rgyu ltar slu ba'i bdag nyid can dang / chu shing ltar bshig na snying po med pa dang / sgyu ma ltar slu ba'i bdag nyid dang /
221b7(dkon brtsegs): rgyal po ltar bsgo blag mang ba dang / dgra ltar glags lta ba dang / rkun po ltar yid brtan du mi rung ba dang / gshed ma ltar rjes su chags pa med pa dang / mi mdza' ba ltar mi phan par 'dod pa dang / gsod pa ltar shes
221b8(dkon brtsegs): rab kyi srog gi bar chad byed pa dang / phyir rgol ba ltar dge ba'i phyogs kyi chos kyi bar chad byed pa dang / grong stong ltar bdag dang bral ba dang / rdza mkhan gyi snod ltar mthar 'jig pa dang / sbyang ltar mi gtsang ba sna
222a1(dkon brtsegs): tshogs kyis yongs su gang ba dang / sbrang ma'i snod ltar mi gtsang ba zag pa dang / sbrul dang mi dang / khyi'i ro ltar dri mi zhim pa dang / ngan skyugs kyi khung bu ltar mi gtsang ba'i 'byung gnas dang / rma ltar bskyod mi
222a2(dkon brtsegs): bzod pa dang / zug rngu ltar gnod pa'i bdag nyid can dang / rje bo sdang ba ltar bsnyen par dka' ba dang / khang rnying ltar bcos legs bya zhing bsten pa dang / gru rnying ltar bcos legs bya zhing spyad pa dang / bum pa so ma
222a3(dkon brtsegs): btang ba ltar nan tan gyis bag bya dgos pa dang / grogs po mi srun pa ltar rtag tu rjes su bsrung dgos pa dang / chu 'gram gyi shing ltar g.yo zhing 'gul ba dang / chu klung chen po'i rgyun ltar mthar mchi ba'i rgya mtsho la
222a4(dkon brtsegs): thug pa dang / glo bur pa'i khyim ltar sdug bsngal thams cad kyi gnas su gyur ba dang / mgon med pa'i gnas khang ltar yongs su gzung ba med pa dang / btson srungs ltar gsug gis bsgrub par bya ba dang / mtha'
222a5(dkon brtsegs): 'khob kyi grong khyer ltar rtag tu gnod pa 'byung ba dang / bye ma'i grong khyer ltar rtag tu 'jig pa'i bdag nyid can dang / me ltar chog mi shes pa dang / rgya mtsho ltar dgang dka' ba dang / sbrul gyi gzeb ltar nan
222a6(dkon brtsegs): tan gyis bag bya ba dang / byis pa chung ngu ltar rtag tu yongs su bskyang dgos pa dang / snod chag pa ltar rtag tu bag bya dgos pa dang / yul ngan pa ltar rtag tu gnod pa 'byung ba dang / zas dug cag ltar rtag
222a7(dkon brtsegs): tu yongs su spang bar bya ba dang / re shig dgos pa'i phyir snod bsnyan ma lta bu dang / khur bkur ba'i phyir shing rta lta bu yin pa 'ba' shig blos gzung bar bya'o/ /khyim bdag rnams gzhan yang byang chub sems
222a8(dkon brtsegs): dpas lus 'di thog ma dang tha ma'i rgyu la so sor brtag par bya'o/ /pha ma'i khu chu dang khrag 'dus pa las 'byung ste/ 'di la khu chu dang khrag ni lus kyi thog ma'i rgyu yin no/ /tha ma'i rgyu ni zas 'ju ba la sogs
222b1(dkon brtsegs): pa ste/ kham gyis bza' ba'i zas zos ma thag tu bad kan gyi gnas su 'gro'o/ /bad kan gyi gnas su phyin nas bad kan gyis rkyang rkyang por byas te shin du mi gtsang bar 'gyur ro/ /de'i 'og tu mkhris pa'i gnas su 'gro
222b2(dkon brtsegs): ste/ mkhris pa'i gnas su phyin nas zhu zhing skyur por gyur te/ rlung gi gnas su 'gro'o/ /zhu ste rlung gi gnas su phyin nas rlung gis tshigs ma logs shig /dngas ma logs shig tu rnam par 'byed de/ tshigs ma las gcin dang /
222b3(dkon brtsegs): ngan skyugs la sogs te dri ma rnams 'byung / dngas ma las ni khrag tu 'gyur te/ khrag las sha'o/ sha las tshil lo/ tshil las rus pa'o/ /rus pa las rkang ngo / /rkang las khu chu'o/ /khu chu las 'di ste/ de ltar thog ma
222b4(dkon brtsegs): dang tha ma'i rgyu mi gtsang ba'i phyir lus mi gtsang bar byang chub sems dpas bsam par bya'o/ /lus la mi gtsang bar lta ba na byang chub sems dpas 'di snyam du bsam par bya ste/ lus shes bya ba 'di ni rus pa sum brgya
222b5(dkon brtsegs): drug bcus khog pa bslang pa/ shing ngan pa'i khyim ltar tshigs sum brgyas sbyar ba/ rtsa'i dra ba bzhi brgyas glags pa/ sha sbar tshang lnga brgyas g.yogs pa/ sdom rtsa drug gis khebs pa/ rtsa bdun brgyas gang ba/ rgyus
222b6(dkon brtsegs): pa bdun brgyas 'brel ba/ chu ba bcu drug gis brten pa/ chu ba gnyis kyis khyab par dkris pa/ rgyu ma mdom phyed dang bzhis nang khrol byas pa/ long ka dang pho ba dang / 'brel ba'i gnye ma rim pa bcu drug tu 'khyil ba/ rtsa
222b7(dkon brtsegs): phran nyis stong lnga brgyas skar khung byas pa/ gshis brgya rtsa bdun gyis snod chag pa ltar shig shig por gyur pa/ spu'i khung bu bye ba brgya stong phrag brgyad bcus rtsa ltar khebs pa/ dbang po lnga'i bu ga dgu yod pa/
222b8(dkon brtsegs): gnas bdun dang ldan pa/ mi gtsang bas yongs su gang ba/ glad pa snyim pa gang dang / tshil snyim pa gang dang / zhag snyim pa gsum dang / bad kan snyim pa drug dang / mkhris pa snyim pa drug dang / rlung gis mtha' dag drangs pa
223a1(dkon brtsegs): dang / khrag bre gang dang / ngan skyugs phul gang dang / de dag thams cad kyis bang ba bar chad can ltar so sor yongs su gang ba/ lpags pa rim pa bdun gyis kun nas bskor ba/ ro bro ba drug gis gso ba/ lus
223a2(dkon brtsegs): kyi me la ngan skyugs kyi sbyin sreg byed pa/ rtag tu mthar 'dzag pa/ lus kyi yan lag de dag thams cad kyis blta na mi sdug pa/ dri nga ba/ rnag gi rang bzhin yin na 'di la su zhig gus par byed de/ skad cig dgos pa'i phyir snod
223a3(dkon brtsegs): brnyan ma tsam du zad pa dang / khur bskur ba'i phyir shing rta lta bu 'ba' shig yin par chos kyi blos gzung bar bya'o/ /de la 'di skad ces bya ste/ 'di ltar mi gtsang phung po'i lus la ni/ /gzugs mngon nga rgyal can gang gus
223a4(dkon brtsegs): byed pa/ /byis pa'i blo can de ni mngon bzhin du/ /mi shes ngan skyugs bum pa thogs shing 'gro/ /de yi sna nas rnag gi rnam pa 'dzag /kha nas dri mi zhim pa rtag tu 'byung / /mig rdul chags shing skye bo srin bu can/ /de la
223a5(dkon brtsegs): su zhig chags shing gus par byed/ /dper na byis pa sol ba thogs nas su/ /'di ni dkar por bya zhes 'dar byed kyang / /dkar po'i dngos por mi 'gyur zad par 'gyur/ /byis blo phyin ci log gi nga rgyal can/ /de ltar
223a6(dkon brtsegs): mi gang gtsang sbra'i blo gros can/ /nga yis lus 'di gtsang mar bya zhes te/ /bskus phyis 'bab stegs brgyar ni khrus byas kyang / /'chi bdag dbang gis zad 'gyur gtsang mi 'gyur/ /de nas bcom ldan 'das kyis yang
223a7(dkon brtsegs): khyim bdag dpas byin dang / khyim bdag lnga brgya tsam de dag la bka' stsal pa/ khyim bdag rnams 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs
223a8(dkon brtsegs): par 'tshang rgya bar 'dod pas rnam pa bzhi bcu rtsa bzhis lus la brtag par bya ste/ rnam pa bzhi bcu rtsa bzhi gang zhe na/ 'di lta ste/ khyim bdag rnams 'di la byang chub sems dpa' sems dpa' chen pos lus yid
223b1(dkon brtsegs): du mi 'ong ba dang / rang bzhin gyis mi mthun pa ste/ smad par brtag par bya/ byang chub sems dpas lus rnag zag pa ste/ dri mi zhim par brtag par bya/ byang chub sems dpas lus mthar 'jig pa ste/ snying po med par brtag
223b2(dkon brtsegs): par bya/ byang chub sems dpas lus rgyus pa'i bog res sbrel ba ste/ nyam chung bar brtag par bya/ byang chub sems dpas lus mi gtsang ba zag pa ste/ mi gtsang bar brtag par bya/ byang chub sems dpas lus yang dag pa
223b3(dkon brtsegs): ma yin pa ste/ sgyu ma lta bur brtag par bya/ byang chub sems dpas lus skye bo mi mkhas pa byis pa so so'i skye bo rnams 'khrug par byed par brtag par bya/ byang chub sems dpas lus 'jig pa dang / bu ga dgu'i sgo
223b4(dkon brtsegs): nas 'dzag par brtag par bya/ byang chub sems dpas lus 'dod chags kyi mes kun tu 'bar bar brtag par bya/ byang chub sems dpas lus zhe sdang gi mes tshig par brtag par bya/ byang chub sems dpas lus
223b5(dkon brtsegs): gti mug gi mes me lce gcig tu gyur bar brtag par bya/ byang chub sems dpas lus 'dod chags dang / zhe sdang dang / gti mug rnams kyis ldongs par brtag par bya/ byang chub sems dpas lus 'dod chags kyi
223b6(dkon brtsegs): dra bas khebs shing sred pa'i dra bar chud par brtag par bya/ byang chub sems dpas lus kun nas bu gas yongs su gang bas bu ga'i gnas su brtag par bya/ byang chub sems dpas lus nad bzhi brgya rtsa bzhis gtses
223b7(dkon brtsegs): par brtag par bya/ byang chub sems dpas lus srin bu'i rigs brgyad khri bzhi stong gi gnas su brtag par bya/ byang chub sems dpas lus 'chi ba'i chos nyid yin pas mi rtag par brtag par bya/ byang chub sems
223b8(dkon brtsegs): dpas lus chos la rmongs pas bems po yin par brtag par bya/ byang chub sems dpas lus mthar gyis 'grub cing tha mar 'jig pas bum pa lta bur brtag par bya/ byang chub sems dpas lus mya ngan gyi gnod pa
224a1(dkon brtsegs): mang pos gang bas nyam thag par brtag par bya/ byang chub sems dpas lus tha mar rga shir 'gyur bas rton pa med par brtag par bya/ byang chub sems dpas lus g.yo dang sgyu'i nye bar spyod pa dag gis
224a2(dkon brtsegs): glags par brtag par bya/ byang chub sems dpas lus dgang dka' ba lta bur brtag par bya/ byang chub sems dpas lus dga' ba'i gzugs dang / bde ba'i gzugs la zhen pas me lta bur brtag par bya/ byang chub
224a3(dkon brtsegs): sems dpas lus 'dod pa'i yon tan lnga po dag gis chog mi shes par brtag par bya/ byang chub sems dpas lus rjes su chags pa dang / khong khro ba dag gis 'joms par brtag par bya/ byang chub sems dpas
224a4(dkon brtsegs): lus sti stang dang gnod pa myong bas mi brtan par brtag par bya/ byang chub sems dpas lus chu klung gi rgyun bzhin du gzhan dang gzhan 'byung bas rkyen gzhan dang gzhan du brtag par bya/ byang chub sems dpas lus tshul bzhin ma yin pa
224a5(dkon brtsegs): rnam pa sna tshogs yid la byed pa'i rnam par rtog pa dag gis yid kyi sems pa yin par brtag par bya/ byang chub sems dpas lus tha mar dur khrod la thug pas byas pa mi gzo bar brtag par bya/ byang chub sems dpas
224a6(dkon brtsegs): lus spyang ki dang / lce spyang dang / khyi rjen sha za ba dag gi zas su brtag par bya/ byang chub sems dpas lus rus pa dang / rgyus pa'i bog res sbrel bas 'khrul 'khor lta bur brtag par bya/ byang chub sems dpas lus
224a7(dkon brtsegs): bshang ba dang / gci ba dang / mchil ma dang / snabs dang / rnag dang / khrag gis yongs su gang ba ste/ blta ba'i 'os ma yin par brtag par bya/ byang chub sems dpas lus zas dang skom las byung ba ste/ rang gi kha na las
224a8(dkon brtsegs): pa ma yin par brtag par bya/ byang chub sems dpas lus mi rtag pa ste/ shin tu zad pa'i chos nyid yin pas don med pa'i glags pas glags par brtag par bya/ byang chub sems dpas lus phyir rgol ba mang po 'byung bas
224b1(dkon brtsegs): dgra lta bur brtag par bya/ byang chub sems dpas lus yang dang yang du sdug bsngal myong bas gsod pa lta bur brtag par bya/ byang chub sems dpas lus sdug bsngal gsum gyis gtses te/ gsum gang zhe na/ 'di
224b2(dkon brtsegs): lta ste/ 'du byed kyi sdug bsngal nyid dang / 'gyur ba'i sdug bsngal nyid dang sdug bsngal gyi sdug bsngal nyid kyis te sdug bsngal gyi snod yin par brtag par bya/ byang chub sems dpas lus phung po lnga mngon par grub pas sdug bsngal gyi gong bu yin par
224b3(dkon brtsegs): brtag par bya/ byang chub sems dpas lus rkyen tha dad pa las byung bas bdag med pa dang / bdag po med par brtag par bya/ byang chub sems dpas lus skyes pa dang / bud med dang bral bas srog med par brtag par
224b4(dkon brtsegs): bya/ byang chub sems dpas lus phung po dang / khams dang / skye mched rnams kyis stong par brtag par bya/ byang chub sems dpas lus rmi lam lta bu ste/ gsog tu brtag par bya/ byang chub sems dpas lus sgyu ma lta
224b5(dkon brtsegs): bu ste/ yang dag pa ma yin par brtag par bya/ byang chub sems dpas lus smig rgyu lta bu ste/ 'khrul par byed par brtag par bya/ byang chub sems dpas lus brag cha lta bu ste/ slu bar brtag par bya/ byang chub sems dpas lus
224b6(dkon brtsegs): mi g.yor lta bu ste/ slu ba'i bdag nyid du brtag par bya ste/ khyim bdag rnams byang chub sems dpa' sems dpa' chen pos rnam pa bzhi bcu rtsa bzhi po de dag gis lus la brtag par bya'o/ /de ltar rtog pa'i byang
224b7(dkon brtsegs): chub sems dpa' sems dpa' chen po lus la lus su 'dun pa dang / lus la dga' ba dang / lus bdag gir byed pa dang / lus la sred pa dang / lus la gnas pa dang / lus la zhen pa gang yin pa de dag thams
224b8(dkon brtsegs): cad spong ngo / /srog la srog tu 'dun pa dang / srog la dga' ba dang / srog bdag gir byed pa dang / srog la sred pa dang / srog la gnas pa dang / srog la zhen pa gang yin pa dang / de bzhin du nor dang / 'bru dang / khyim dang /
225a1(dkon brtsegs): chung ma dang / bu dang / bu mo dang / bza' ba dang / btung ba dang / bgo ba dang / bzhon pa dang / mal cha dang / me tog dang / bdug pa dang / spos dang / phreng ba dang / byug pa rnams dang / yo byad thams cad kyi bar dag la
225a2(dkon brtsegs): 'dun pa dang / dga' ba dang / bdag gir byed pa dang / sred pa dang / gnas pa dang / zhen pa gang yin pa de dag thams cad spong ste/ de lus dang srog la mi lta'o/ /de bzhin nor dang / 'bru dang / khyim dang / chung ma dang / bu dang / bu
225a3(dkon brtsegs): mo dang / bza' ba dang / btung ba dang / bgo pa dang / bzhon pa dang / mal cha dang / me tog dang / bdug pa dang / spos dang / phreng ba dang / byug pa rnams la mi lta bar pha rol tu phyin pa drug myur du yongs su rdzogs par byed do/ /
225a4(dkon brtsegs): khyim bdag rnams byang chub sems dpa' sems dpa' chen po pha rol du phyin pa drug yongs su rdzogs nas myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /de nas bcom ldan
225a5(dkon brtsegs): 'das kyis lus rgya cher yongs su bstan pa'i phyir de'i tshe tshigs su bcad pa 'di dag bka' stsal to/ /mi rnyed shin du rnyed dka' rnyed pa la/ /lus kyi phyir ni sdig pa ma byed cig /'di ni dur khrod pa ste lce spyang
225a6(dkon brtsegs): zas/ /lus kyi phyir ni ya ngar ma 'jug cig /g.yo ldan lus la sred pa bskyed nas ni/ /byis pa rtag tu rnam par rmongs te 'khyam/ /lus 'di byas pa mi gzo dngos yin pas/ /nyin dang mtshan du sdug bsngal tshor ba myong / /
225a7(dkon brtsegs): rtag tu nang 'dra sdug bsngal 'khrul 'khor te/ /lus 'di ngan skyugs rnams dang mchil mas gang / /bkres dang skom pas rtag tu mngon par gtses/ /mkhas pa su zhig lus la sred pa skyed/ /lus ni sa gting 'dra
225a8(dkon brtsegs): ste chog mi shes/ /gshed ma mi mdza' 'dra yang byis pas gos/ /lus kyi ched du sdig pa'i las kyang byed/ /de phyir de dag sdug bsngal tshor ba myong / /lus 'di rdo rje lta bur sra ma yin/ /lus kyi ched du sdig pa ma byed
225b1(dkon brtsegs): cig / 'chi bar rtogs nas bsod nams myur du byos/ /de bzhin sangs rgyas bstan la dad pa skyed/ /zas dang skom dang byug pa gos rnams kyis/ /lus 'di ji srid yun ring bsnyen bkur te/ /brtan par byas kyang 'jig
225b2(dkon brtsegs): par 'gyur yin na/ /'di la 'bad pa don med ci phyir bya/ /bskal pa brgyar yang shin tu rnyed dka' ba/ /thub pa'i 'byung 'di khyer kyis rnyed pa la/ /sangs rgyas bstan la de bzhin dad pa skyed/ /shin du 'jigs
225b3(dkon brtsegs): pa'i ngan gror ma 'gro shig / lo stong bye bar su zhig 'tsho gyur pa/ /des kyang chags pa yongs su spang bya na/ /su zhig lo brgya thub par mi 'gyur ba/ /de phyir dga' ba mi rnyed smos ci dgos/ /ma bsdams mi rnams kha cig
225b4(dkon brtsegs): 'di skad du/ /mir rnyed shin tu dka' ba rnyed pa la/ /gzhon tshe rtse mo dag dang dga' bya zhing / /nor btsal bde ba myong bar bya zhes zer/ /nor tshol ba la bde ba ga la yod/ /bsrung ba'i phyir yang sdug bsngal myong bar 'gyur/ /
225b5(dkon brtsegs): de phyir mkhas pas chags pa yongs spangs la/ /ngan ngon tsam gyis chog shes thob par byos/ /longs spyod sgyu ma 'dra zhing rmi lam mtshungs/ /'di dag byis pa'i skye bo 'drid pa yin/ /skad cig 'byung zhing skad cig 'jig
225b6(dkon brtsegs): par 'gyur/ /mkhas pa su zhig longs spyod srid pa skyed/ /sgyu ma 'dra zhing gar mkhan lta dang mtshungs/ /dri za'i grong khyer sna tshogs ci 'dra ba/ /longs spyod de dag 'di 'dra byis pa 'drid/ /de ltar log pa tshol zhing byis pa
225b7(dkon brtsegs): 'khyam/ /sdug bsngal brgya yis longs spyod btsal btsal ba/ /lus la gnod pa mtshungs med bskyed byas nas/ /rgyal po'i mthu yis de dag phrogs gyur pa/ /de dag la ni mkhas gang dga' ba skyed/ /bu dang chung ma'i
225b8(dkon brtsegs): dbang du mi 'gyur bar/ /rgyal pos nyes pa byung ba'i nor phrogs pa/ /nyes pa de dag 'di 'dra rig nas su/ /mkhas pa rnams ni khyim la srid mi skyed/ /rtag tu brnab cing longs spyod tshol byed pa/ /de ni pha dang ma la mi gus
226a1(dkon brtsegs): shing / /bu dang chung ma rnams la mi byams par/ /de dag rtag tu chags la 'jug par byed/ /bdag gi longs spyod 'grib par 'gyur 'ong zhes/ /brnab mo byas gzo nams kyang rnyed mi 'gyur/ /g.yo dang sgyus
226a2(dkon brtsegs): ni nor rnams tshol byed pa/ /brnab mo dag la mkhas pa yid mi rton/ /sems can brnab mo g.yo ldan 'drid pa nyid/ /yid gzhan sems la tshig gis dga' bar byed/ /yid brtan kyang ni de la yid mi rton/ /'on kyang bu
226a3(dkon brtsegs): 'drar sdug par ston par byed/ /sems can brnab mo 'jig rten gang rgyu ba/ /sman dang bstan bcos dag la mkhas ston cing / /smad 'tshong lta bur tshig gis 'drid byed la/ /khong nas mi bde shin du rtsub pa yin/ /brnab mo
226a4(dkon brtsegs): dag la mdza' bo nams kyang med/ /nye du med cing snying slebs grogs kyang med/ /'on kyang de dag nor phyir sten par byed/ /skye bo brnab la mkhas pa yid mi rton/ /brnab mo longs spyod ched du bya min byed/ /shin tu mi bzad sems
226a5(dkon brtsegs): ni kun tu skyed/ /de phyir mkhas pas yang dag rtogs byas la/ /ngan ngon ci yang rung bas chog shes gyis/ /gser dang mu tig nor bu byi ru dang / /las dges de dag lbu ba las kyang 'byung / /de dag sgyu ma'i rang bzhin ma rtogs nas/ /
226a6(dkon brtsegs): de dag phyir ni 'thab cing rtsod pa byed/ /byams pa zhes bya gang zhig 'dir 'byung ste/ /de bzhin gshegs pa de ni 'byung ba'i tshe/ /sa 'di gser gyis rab tu gang bar 'gyur/ /de yi tshe na de ni ga las 'byung / /'dod pa'i yon
226a7(dkon brtsegs): tan lnga dag 'byung ba ste/ /brdzun pa'i chos can 'khrul byed rmongs par byed/ /dper na sos ka'i nyi ma gung dus na/ /smig rgyu chur snang 'dod pa de bzhin no/ /bskal pa gcig lon nas ni 'jig rten 'di/ /nam mkha'i rang
226a8(dkon brtsegs): bzhin nam mkhar 'gyur bar 'ong / /lhun po dag kyang 'tshig cing rnam par 'jig /de dag gang nas 'ongs shing gang du 'gro/ /chu mig mtshe'u dang rdzing dang rgya mtsho rnams/ /de dag med 'gyur skams 'gyur 'byung bar
226b1(dkon brtsegs): 'gyur/ /de bzhin 'dod pa gsog ste snying po med/ /mkhas pa su zhig de la dga' bar byed/ /mkhas pa gang dag blo yi stobs ldan pa/ /de dag rtag tu khyim gyi skyon la rtog /'di la ro myong byed pa su yod na/ /'di dag ci phyir khyim ni spong mi
226b2(dkon brtsegs): byed/ /'dren ma'i las kyis longs spyod tshol byed cing / /bu dang de bzhin chung ma gso bar byed/ /shin tu sdug bsngal gyur ba de dus na/ /bu dang chung ma skyabs su 'gyur ma yin/ /ji ltar sna tshogs las byas blangs pa bzhin/ /
226b3(dkon brtsegs): bu dang chung ma dag kyang 'dor bar 'gyur/ /bdag nyid gcig pus sdug bsngal myong bar 'ong / /de dag de tshe bdag gi skal mi len/ /mya ngan rnams kyis bde phyir de dag blangs/ /'di na de dag sdug bsngal mya ngan 'gyur/ /srid
226b4(dkon brtsegs): gsum 'jigs pa 'di na bshes kyang med/ /de bzhin bu dang chung ma rtsa lag med/ /pha ma spun dang bu dang chung ma dang / /bran dang nor dang rtsa lag tshogs kyi rnams/ /shi ba'i gshin phyir de dag 'gro ba med/ /las rnams rjes
226b5(dkon brtsegs): su 'brang zhing byes pa 'gro/ /las ni rjes su 'brang zhing mi kun 'dong / /las kyis gnas pa 'jig rten rnam par rgyu/ /skye 'di las kyi bdag nyid rig gyur nas/ /mkhas pa dag ni dge ba'i las rnams byed/ /mnar med song
226b6(dkon brtsegs): tshe de dag skyabs min pas/ /pha ma spun dang snying sdug bu rnams dang / /rtsa lag nye du snag gi gnyen mtshams dang / /de dag ched du mkhas pa sdig mi byed/ /las de yongs su zad pa ma gtogs par/ /rab tu mi bzang
226b7(dkon brtsegs): 'jigs las mi mi 'grol/ /de phyir sdig pas 'jigs pa'i mi rnams kyis/ /bsgrims te sdig pa yongs su spang bar bya/ /ji ltar las rnams byas pa ma gtogs par/ /gshin rje dang ni gshin rje'i rang rta dang / /mdza'
226b8(dkon brtsegs): bshes dag dang rtsa lag tshogs dang spun/ /pha ma bu dang chung ma srung mi byed/ /khyod kyis mi yi lus ni thob gyur la/ /thob nas sdig pa spang ba ma byas pas/ /kye ma da ltar sdug bsngal mi bzad myong / /'di ni mi dge'i
227a1(dkon brtsegs): las kyi rnam smin yin/ /las kyi rnam par smin la yid ma ches/ /khyod ni rang gi sems kyis mi dge byas/ /'di la ngas ni ci yang ma lan zhes/ /de la chos rgyal gshin rje de skad smra/ /rang gis las byas rang la rnam par smin/ /
227a2(dkon brtsegs): rang gi las kyis khyod ni 'dir 'ongs kyis/ /ji ltar sngon chad mi 'dod las byas pa/ /sdug bsngal de ni nyid kyis myong bar gyis/ /de tshe pha ma rang gi chung ma rnams/ /sdug bsngal nyen pa yongs su thar mi byed/ /legs pa'i las byas
227a3(dkon brtsegs): pas ni grol bar 'gyur/ /de ltar khyim ni yongs su spang bar bya/ /khu sgo dbyug pa ltung gi chad pa rnams/ /su zhig spong 'dod zhi ba don gnyer bas/ /khyim la 'jigs par gyis te spang byos la/ /'jig rten mkhas pa'i
227a4(dkon brtsegs): brtan la chos spyod cig / khyim ni rab 'bar sdug bsngal mang po'i rtsa/ /sems las byung ba rnams kyis rtag tu 'bar/ /me mur 'obs 'dra 'jigs par byed pa la/ /mkhas pa su zhig de la sred pa skyed/ /khyim gnas
227a5(dkon brtsegs): bu dang chung ma'i mya ngan byed/ /khyim gnas de bzhin longs spyod mya ngan byed/ /nyes pa 'di dang gzhan yang dpag med de/ /de ltas khyim ni yongs su spang bar bya/ /'dren pa rnams kyi bstan la dga' byed pa/ /ma btab ma rmos
227a6(dkon brtsegs): bde dang yid bde'i rgyu/ /sdug bsngal mang po'i rtsa ba khyim 'di la/ /blun po dga' yi mkhas pa gzhar mi dga'/ /lpags pa chu rgyus sha dang rus pa'i lus/ /'di ni nga'i chung ma 'du shes bskyed/ /byis pa rmongs pa 'dod chags
227a7(dkon brtsegs): skyed par byed/ /bud med sgyu ma lta bur yong ma shes/ /shes rab ldan pas khyim gyi nyes rig nas/ /de phyir 'dod pa'i dga' ba kun spangs te/ /chos la sman gyi 'du shes gzhag byas nas/ /ma chags khyim nas myur
227a8(dkon brtsegs): du 'byung bar byed/ /de nas khyim bdag dpas byin dang / khyim bdag lnga brgya tsam de dag gis chos kyi rnam grangs 'di thos nas mi skye ba'i chos la bzod pa thob par gyur to/ /de dag bzod pa thob nas mchog tu dga'
227b1(dkon brtsegs): ba dang mgu bar gyur te de'i tshe tshigs su bcad pa 'di dag gsol to/ /sangs rgyas chos la 'dod gyur nas/ /gang dag gis ni sems bskyed pa/ /kye ma rnyed pa rnyed pa che/ /'di ni rnyed pa kun gyi mchog /byang chub sems ni dga' ba ste/ /
227b2(dkon brtsegs): sems can thams cad bde bgyid pa'i/ /sems 'dir su dag dga' skyed pa/ /de dag 'tsho ba legs par 'tsho/ /sems can kun la phan bgyid pa'i/ /sems 'di gang dag bskyed gyur pa/ /de dag sems can thams cad dga'/ /de dag mthong na dga' bar 'gyur/ /
227b3(dkon brtsegs): byang chub sems la su dga' ba/ /de dag lus ni gser 'dra zhing / /mtshan gyis shin du spras pa dang / /'jig rten snang bar byed par 'gyur/ /byang chub sems ni sems che ste/ /sems kun nang na dge ba mchog /yon tan thams
227b4(dkon brtsegs): cad phun sum tshogs/ /nad kun rab tu zhi bar bgyid/ /sems can bsod nams chung ngu rnams/ /byang chub sems ni 'dod mi bgyid/ /'khor ba la ni mi rtog pa/ /byang chub sems kyis skyo bar 'gyur/ /byang chub
227b5(dkon brtsegs): sems kyi bsod nams gang / /de la gal te gzugs mchis na/ /nam mkha'i khams ni kun gang ste/ /de ni de bas lhag par 'gyur/ /gang gA'i bye ma'i grangs snyed kyi/ /sangs rgyas zhing rnams mi gang gis/ /rin chen dag
227b6(dkon brtsegs): gis rab bkang ste/ /'jig rten mgon la phul ba bas/ /gang gis thal mo sbyar bgyis te/ /byang chub tu ni sems btud na/ /mchod pa 'di ni khyad par 'phags/ /de la mtha' ni ma mchis so/ /byang chub sems ni ci 'dra
227b7(dkon brtsegs): ba/ /drang srong mchog gis bstan mdzad pa'i/ /de 'dra'i mchod pa gzhan ma mchis/ /dpal yang gzhan ni mchis ma lags/ /sman gyi dam pa nang ma mchis/ /byang chub sems ni yon tan ldan/ /nad kun rab tu zhi bar bgyid/ /
227b8(dkon brtsegs): sems can thams cad bde bar bgyid/ /me gsum dag gis gdungs pa yi/ /sems can sdug bsngal mthong nas ni/ /bskal pa dpag tu med par spyod/ /mkhas rnams skyo bar yod mi 'gyur/ /gang dag byang chub spyad spyod
228a1(dkon brtsegs): pa/ /dpa' bo sman pa'i rgyal po 'dra/ /de dag sems can sdug bsngal skyob/ /skyo ba rtag tu rnam par spangs/ /dpa' bo sangs rgyas chos 'tshal ba/ /'gro ba'i skye ba thams cad du/ /sems de 'dor bar mi bgyid
228a2(dkon brtsegs): cing / /de dag brtul zhugs de yang ston/ /sems 'di la ni gang dga' ba/ /shAkya seng ge mi yi mchog /sangs rgyas ci 'dra de 'drar 'gyur/ /bdag cag rnyed pa legs par rnyed/ /de nas bcom ldan 'das kyis de'i tshe 'dzum
228a3(dkon brtsegs): pa mdzad do/ /'di ni sangs rgyas bcom ldan 'das rnams gang gi tshe 'dzum pa mdzad pa na sangs rgyas bcom ldan 'das rnams kyi chos nyid de/ bcom ldan 'das kyis zhal gyi sgo nas 'od 'phro ba kha dog sna tshogs kha dog du ma
228a4(dkon brtsegs): byung ba 'di lta ste/ sngon po dang / ser po dang / dmar po dang / dkar po dang / leb rgan dang / shel dang / dngul gyi kha dog lta bu dag ste/ 'od des 'jig rten gyi khams mtha' yas mu med pa dag khyab par byas nas tshangs pa'i 'jig
228a5(dkon brtsegs): rten gyi bar du mngon par byung ste nyi zla rnams kyi gzi brjid zad par byas nas slar log ste/ bcom ldan 'das la lan gsum bskor ba byas nas bcom ldan 'das kyi dbu'i gtsug tu nub bo/ /de nas tshe dang ldan pa kun dga'
228a6(dkon brtsegs): bo stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la de logs su thal mo sbyar ba btud nas bcom ldan 'das la 'di skad ces gsol to/ /
228a7(dkon brtsegs): bcom ldan 'das rgyu ma mchis/ rkyen ma mchis par ni de bzhin gshegs pa dgra bcom pa yang dag par rdzogs pa'i sangs rgyas rnams 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/
228a8(dkon brtsegs): de'i tshe tshigs su bcad pa 'di dag kyang gsol to/ /rgyu ma mchis par rnam 'dren rgyal ba mchog /sangs rgyas skyob pa 'dzum pa mi ston na/ /ci slad bcom ldan khyod kyis 'dzum mdzad pa/ /'jig rten phan dgongs
228b1(dkon brtsegs): thugs brtse bdag la gsungs/ /khyod kyis ci slad de ring 'dzum bstan gsungs/ /bka' mchid che ldan nor mchog sbyin mdzad pa/ /dbul po gyur ba nor dang ldan par mdzod/ /'jig rten ldongs la myur du mig
228b2(dkon brtsegs): kyang stsol/ /de skad ces gsol pa dang / bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis gang dag bla na med pa yang dag par rdzogs pa'i byang chub tu sems bskyed
228b3(dkon brtsegs): nas de bzhin gshegs pa'i gan du lhags pa'i khyim bdag lnga brgya tsam 'di dag mthong ngam/ gsol pa/ bcom ldan 'das mthong lags so/ /bde bar gshegs pa mthong lags so/ /bcom ldan 'das kyis
228b4(dkon brtsegs): bka' stsal pa/ kun dga' bo khyim bdag lnga brgya tsam 'di dag gis chos kyi rnam grangs 'di thos nas mi skye ba'i chos la bzod pa thob ste/ kun dga' bo khyim bdag 'di dag thams cad ni sngon gyi rgyal ba la lhag par
228b5(dkon brtsegs): bya ba byas pa/ dge ba'i rtsa ba bskyed pa/ sangs rgyas bye ba khrag khrig brgya stong mang po la bsnyen bkur byas pa dag ste/ khyim bdag 'di dag 'di nas shi 'phos nas nam du yang ngan 'gro log par ltung bar 'gro bar mi 'gyur zhing phyis
228b6(dkon brtsegs): kyang lha dang mi rnams kyi nang du bde ba myong nas mthar gyis de bzhin gshegs pa dgra bcom pa yang dag par rdzogs pa'i sangs rgyas byams pa mnyes par byed cing thugs byung bar mi byed de sti stang byed par 'gyur/ btsun par
228b7(dkon brtsegs): byed par 'gyur/ rim 'gro byed par 'gyur/ mchod par byed par 'gyur ro/ /bskal pa bzang po'i sangs rgyas bcom ldan 'das thams cad kyang mnyes par byed cing thugs byung bar mi byed de sti stang byed par 'gyur/ btsun
228b8(dkon brtsegs): par byed par 'gyur/ rim 'gro byed par 'gyur/ mchod pa byed par 'gyur ro/ /sangs rgyas bcom ldan 'das de dag las chos kyang nyan par 'gyur te/ thos nas kyang 'dzin par 'gyur/ kun chub par byed par 'gyur/
229a1(dkon brtsegs): gzhan dag la yang rgya cher rab tu ston par 'gyur ro/ /de'i 'og tu bskal pa nyi shu rtsa lnga na/ sangs rgyas kyi zhing tha dad pa dag tu bla na med pa yang dag par rdzogs pa'i byang chub mngon par rdzogs par 'tshang
229a2(dkon brtsegs): rgya ste/ de bzhin gshegs pa dgra bcom pa yang dag par rdzogs pa'i sangs rgyas pad ma'i dpal gyi snying po zhes bya bar mtshan 'thun par 'jig rten du 'byung bar 'gyur ro/ /de nas bcom ldan 'das la tshe dang ldan pa kun dga'
229a3(dkon brtsegs): bos 'di skad ces gsol to/ /kye ma chos kyi rnam grangs 'di 'di ltar rgya che ba ni bcom ldan 'das ngo mtshar to/ /bde bar gshegs pa ngo mtshar to/ /bcom ldan 'das chos kyi rnam grangs 'di'i ming ci lags/ 'di ji ltar
229a4(dkon brtsegs): gzung bar bgyi/ bcom ldan 'das kyis bka' stsal pa/ kun dga' bo de'i phyir chos kyi rnam grangs 'di byang chub sems dpa'i rnal 'byor spyod pa'i sa bstan pa zhes bya bar zung shig /dpas byin gyis zhus pa zhes bya bar
229a5(dkon brtsegs): yang zung shig / bcom ldan 'das kyis de skad ces bka' stsal nas/ tshe dang ldan pa kun dga' bo dang / dge slong de dag dang / byang chub sems dpa' de dag dang / khyim bdag lnga brgya tsam de dag dang / lha dang mi dang / lha ma yin
229a6(dkon brtsegs): dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya ba las khyim bdag
229a7(dkon brtsegs): dpas byin gyis zhus pa'i le'u zhes bya ste nyi shu rtsa brgyad pa rdzogs so/ / //rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban de ye shes sdes bsgyur cing zhus te skad gsar
229a8(dkon brtsegs): chad kyis kyang bcos nas gtan la phab pa/ / // 'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u nyi shu dgu pa ste bad sa'i rgyal po 'char
229b1(dkon brtsegs): byed kyis zhus pa/ bam po gcig pa/ @#/ /rgya gar skad du/ Ar+ya u da ya na bad sa rA dzA pa ri pri ts+tshA nA ma pa ri bar ta/ bod skad du/ 'phags pa bad sa'i rgyal po 'char byed kyis zhus pa zhes bya ba'i le'u/
229b2(dkon brtsegs): sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das kau sham+bI na/ dbyangs can gyi kun dga' ra ba na dge slong lnga brgya tsam gyi dge slong
229b3(dkon brtsegs): gi dge 'dun chen po dang / byang chub sems dpa' sems dpa' chen po rab tu mang po dang thabs gcig tu bzhugs te/ de'i tshe na ma du'i bu mo btsun mo dpe med phrag dog dang / ser snas zin pas btsun mo sngo sangs
229b4(dkon brtsegs): can la lhag par dmigs nas bad sa'i rgyal po 'char byed la lha mkhyen par mdzad du gsol/ btsun mo sngo sangs can la sogs pa bud med lnga brgya ni dge sbyong gau ta ma dang lhan cig tu rab tu skyon chags par bgyid
229b5(dkon brtsegs): de/ de'i slad du bdag gis lha la gsol ba lags kyis ji ltar mkhyen pa de bzhin du mdzad du gsol zhes brdzun gyi tshig gis dbyen byas par gyur to/ /de nas bad sa'i rgyal po 'char byed ma du'i bu mo btsun
229b6(dkon brtsegs): mo dpe med kyis dbyen byas pas bcom ldan 'das dang / nyan thos kyi dge 'dun rnams la tha ba dang / 'khrug pa dang / khro ba skyes par gyur to/ /de yi ma rangs shing khro ba dang / rngam pas zil gyis non pas btsun
229b7(dkon brtsegs): mo sngo sangs can gsad pa'i phyir gzhu bdungs nas mda' ste'u ka nya rnga ma blangs te 'phangs so/ /de nas de'i mod la btsun mo sngo sangs can gyis bcom ldan 'das de bzhin gshegs pa dgra bcom pa yang dag par rdzogs
229b8(dkon brtsegs): pa'i sangs rgyas la phyag 'tshal lo zhes bcom ldan 'das la phyag byas shing bcom ldan 'das kyi bsngags pa brjod nas byams pa'i ting nge 'dzin la snyoms par zhugs so/ /de nas 'di ltar sangs rgyas kyi mthus
230a1(dkon brtsegs): mda' ste'u ka nya rnga ma de de nas phyir log ste/ bad sa'i rgyal po 'char byed de nyid kyi mgo'i drang thad kyi steng gi bar snang la 'bar/ rab tu 'bar/ kun tu rab tu mched de 'bar zhing me lce gcig
230a2(dkon brtsegs): tu gyur te phar 'gro tshur 'gro zhing 'dug 'dug nas bad sa'i rgyal po 'char byed ga la ba der song nas bad sa'i rgyal po 'char byed kyi g.yon rol logs su 'dug par gyur te/ de lus la ni ma phog go/ /lan gnyis
230a3(dkon brtsegs): lan gsum du de ltar gyur ba dang / de nas btsun mo sngo sangs can gyis bad sa'i rgyal po 'char byed la 'di skad ces smras so/ /rgyal po chen po de lta lags pas gal te khyod de bzhin gshegs pa la phyag
230a4(dkon brtsegs): 'tshal na khyod la yang bde legs su 'gyur lags so/ /de nas bad sa'i rgyal po 'char byed 'jigs shing dngangs la sgyid lug cing spu zing zhes byed par gyur te sa la 'gyel nas btsun mo sngos sangs can la
230a5(dkon brtsegs): tshigs su bcad de smras pa/ khyod ni lha mo 'am dri za mo/ /sha za mo 'am srin mo 'am/ /ngas ni ji ltar gzung bar bya/ /nga yis dris pa de smros shig /gang la mtshon gyis mi gnod pa'i/ /bud med 'ga'
230a6(dkon brtsegs): yang yod min te/ /ngas ni 'di la gang du yang / /thos sam mthong ngam shes pa'ang med/ /nga ni stobs ldan brtson 'grus can/ /'phong gi shes pa legs bslabs pas/ /nga yi mda' ni gdon mi za/ /nam yang
230a7(dkon brtsegs): mi phog yod min te/ /spre'u 'am yang na bya dang ni/ /mi 'am yang na 'ben kyang rung / /gang la nga yis mda' 'phangs pa/ /nam yang mi phog yod min na/ /de ring mda' 'di 'phangs pa ni/ /bzlog pa'i tshul du phyir
230a8(dkon brtsegs): 'ongs te/ /lus la gnod pa med par ni/ /nga yi mdun du 'dug par 'gyur/ /gzhan gyi tshig ni mnyan nas kyang / /nga ni khyod la bsod 'dod pa/ /nga ni khyod la skyabs su 'gro/ /sdug bsngal gyur ba nga la skyobs/ /
230b1(dkon brtsegs): phyin cad 'di 'dra mi byed kyis/ /sdug bsngal ba la deng bzod gyis/ /khyod sngon dga' ba dran byos la/ /dang bar gyis shig khro thul cig /de nas btsun mo sngo sangs can gyis bad sa'i rgyal po 'char
230b2(dkon brtsegs): byed la tshigs su bcad de smras pa/ bdag ni lha min dri za min/ /sha za mo min srin mo min/ /bdag ni btsun mo sngo sangs can/ /'jig rten mgon po'i nyan thos ma/ /lha khyod la ni snying brtse
230b3(dkon brtsegs): bas/ /bdag gi sems ni mnyam bzhag gis/ /khyab bdag 'jig rten mgon po la/ /thugs ni rab tu dang bar mdzod/ /bskal pa bye ba stong rnams su/ /gang gis byams pa legs bsgoms
230b4(dkon brtsegs): te/ /byams la gnas pa'i skyes bu dang / /bud med dag ni mi song gsungs/ /gang zhig lo tog smin pa la/ /ser ltar yang dag ji bzhin mkhyen/ /bud med rnams kyis gnod med pa/ /de yi bstan la
230b5(dkon brtsegs): bdag dga' lags/ /'jig rten mgon po thams cad kyis/ /bud med rnams ni smad par gsungs/ /bud med rnams la mi lta ba/ /'jig rten mgon po rnams kyis bsngags/ /sangs rgyas
230b6(dkon brtsegs): rnams dang rang sangs rgyas/ /byang chub sems dpa' nyan thos rnams/ /bud med bsten par mi mdzad de/ /de ni byis pa'i spyod yul lags/ /bud med rnams la bsten pa ni/ /kun nas bdud kyi
230b7(dkon brtsegs): zhags par gsungs/ /sdigs pa rnams la chags pa ni/ /kun 'joms dkrugs pa'i shul dang 'dra/ /mi mkhas bud med chags pa dang / /sdig pa'i las ni bgyis pa dang / /ye shes spong bar 'tshal
230b8(dkon brtsegs): ba yis/ /sems can rnams ni ngan 'gror khrid/ /mkhas pa thar par 'tshal ba yis/ /bud med bsten par mi bgyi ste/ /zhugs gtam du ba ma mchis pa'i/ /dong du mchongs pa mi dong lags/ /yid 'ong bka' mchis bgyis
231a1(dkon brtsegs): pa dang / /bltas pas kyang ni 'ching bgyid cing / /mi bzad dmyal bar ltung bas na/ /khyod ni bud med tshig ma gsan/ /bdag ni khro ba ma mchis te/ /bdag gi yid ni rab tu dang / /khyab bdag 'jig rten
231a2(dkon brtsegs): mgon po la/ /thugs ni rab tu dang bar mdzod/ /rgyal po chen po bzhud mdzod de/ /khyod kyis rkang gnyis mchog gzigs la/ /de yis chos ni gang bstan pa/ /g.yel ma mchis par khyod kyi gson/ /de nas bad
231a3(dkon brtsegs): sa'i rgyal po 'char byed btsun mo sngo sangs can gyis bskul bas rgyal po'i mthu chen po dang / rgyal po'i 'byor pa chen po dang / skye bo'i tshogs phal po ches yongs su bskor cing mdun du bdar nas brtad cing myur ba
231a4(dkon brtsegs): myur bas bcom ldan 'das kyi spyan sngar song ba dang / de nas bcom ldan 'das mdzes pa/ dang bar 'gyur pa/ dbang po zhi ba/ thugs zhi ba/ dul ba dang / zhi gnas kyi mchog dam pa'i pha rol tu byon pa/ bsam gtan
231a5(dkon brtsegs): dam pa rnams kyi pha rol du gshegs pa/ gser gyi mchod sdong ltar mngon par 'phags pa/ dpal gyis mdzes shing / lham me lhan ne lhang nge ste/ skyes bu chen po'i mtshan sum bcu rtsa gnyis kyis sku legs par
231a6(dkon brtsegs): brgyan pa/ dge slong dang / dge slong ma dang / dge bsnyen dang / dge bsnyen ma dang / byang chub sems dpa'i dge 'dun gyis yongs su bskor ba/ lha dang klu dang gnod sbyin dang / dri za dang / lha ma yin dang / nam mkha' lding
231a7(dkon brtsegs): dang / mi'am ci dang / lto 'phye chen po dang / mi dang mi ma yin pa rnams kyis mdun gyis bltas pa mthong bar gyur to/ /mthong nas kyang bcom ldan 'das ga la ba der song ste phyin nas bcom ldan 'das kyi zhabs gnyis
231a8(dkon brtsegs): la gtugs te/ bcom ldan 'das la 'di skad ces gsol to/ /bcom ldan 'das bdag gis sngon ma mthong ba'i rmad du byung ba zhig mthong ba bcom ldan 'das la gsol bar 'tshal na/ bcom ldan 'das kyis
231b1(dkon brtsegs): bdag la skabs dbye bar ci gnang / de skad ces gsol pa dang / bcom ldan 'das kyis bad sa'i rgyal po 'char byed la 'di skad ces bka' stsal to/ /rgyal po chen po khyod kyis ji ltar bzod pa de ltar smros shig /
231b2(dkon brtsegs): zlos shig /de nas bcom ldan 'das la bad sa'i rgyal po 'char byed kyis 'di skad ces gsol to/ /bcom ldan 'das bdag 'dod pa'i rgyu dang / 'dod pa'i gzhi dang / 'dod pa la lhag par zhen pas deng ma du'i bu mo dpe
231b3(dkon brtsegs): med kyi tshig gis khros shing rngam pas zil gyis non nas bcom ldan 'das nyan thos kyi dge 'dun dang bcas pa la tha ba dang zhe sdang gi sems kyang bskyed/ bcom ldan 'das bdag gis mchis brang sngo sangs can dgum
231b4(dkon brtsegs): pa'i slad du mda' ste'u ka nya rnga ma zhig 'phangs na/ de bar snang la 'bar/ rab tu 'bar/ kun tu rab tu mched de 'bar zhing me lce gcig tu gyur nas bzlog pa'i tshul du slar log ste bdag gi g.yon rol logs su mchis
231b5(dkon brtsegs): par gyur cing lus la ni ma phog nas/ bcom ldan 'das bdag gis mchis brang sngo sangs can gyi sug pa rkang pa gnyis la gtugs te/ mchis brang sngo sangs can la 'di skad du khyod lha mo zhig gam 'on te klu
231b6(dkon brtsegs): mo 'am/ dri za mo 'am/ sha za mo 'am/ srin mo 'am/ su zhig lags shes bgyis pa dang / de bdag la 'di skad du rgyal po chen po bdag ni lha mo yang ma lags/ klu mo yang ma lags/ dri za mo yang ma lags/ sha za
231b7(dkon brtsegs): mo yang ma lags/ srin mo yang ma lags kyi/ bdag ni bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i nyan thos ma lags te/ khyod nyid la snying brtse ba'i slad du sems
231b8(dkon brtsegs): mnyam par bzhag pa lags so zhes mchi nas/ de nas mchis brang sngo sangs can gyis bcom ldan 'das kyi bsngag pa rnam grangs du mas brjod pa dang / bcom ldan 'das de la bdag 'di snyam du bcom ldan 'das
232a1(dkon brtsegs): de bzhin gshegs pa dgra bcom pa yang dag par rdzogs pa'i sangs rgyas de'i nyan thos ma 'di yang de lta bu'i snying rje'i bsam pa dang / de lta bu'i byams pa thob pa dang / de ltar rdzu 'phrul che ba dang /
232a2(dkon brtsegs): de ltar mthu che ba dang / de ltar dbang che bar grags pa lags na/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas lta smos kyang ci 'tshal snyam du sems par gyur lags te/
232a3(dkon brtsegs): bcom ldan 'das bdag 'di ltar byis pa lta bu dang / 'di ltar rmongs pa dang / 'di ltar mi gsal ba dang / 'di ltar mi mkhas pas de bzhin gshegs pa nyan thos kyi dge 'dun dang bcas pa la bdag gis tha ba dang zhe sdang
232a4(dkon brtsegs): gi sems bskyed pa de bcom ldan 'das la bzod par gsol zhing nyan thos kyi dge 'dun gyi mdun du yang nongs pa 'chags shing mchis na/ thugs brtse ba'i slad du bdag gis nongs pa nongs par bshags pa de bcom ldan
232a5(dkon brtsegs): 'das kyis legs par rjes su gzung bar gsol/ deng slan chad kyang sdom par 'tshal lags so/ /bcom ldan 'das kyis rgyal po chen po khyod longs la rang gi stan gang yin pa la 'dug shig ces bad sa'i rgyal po
232a6(dkon brtsegs): 'char byed kyis nyes pa bshags pa rjes su gzung bar gnang ngo / /de nas bad sa'i rgyal po 'char byed kyis bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/ /phyogs gcig
232a7(dkon brtsegs): tu 'dug nas kyang bcom ldan 'das la bad sa'i rgyal po 'char byed kyis 'di skad ces gsol to/ /bcom ldan 'das bdag ni gtum zhing gzu lums che la drag shul can lags pas bdag gis bud med
232a8(dkon brtsegs): kyi tshig gis sdig pa'i sug las mngon par 'dus bgyis pa des bcom ldan 'das bdag sems can dmyal bar mchi bar bdag gis yang dag par 'tshal na/ bcom ldan 'das bdag la thugs brtse ba'i slad du
232b1(dkon brtsegs): ci nas kyang bdag slan chad bud med kyi dbang du mchis nas sdig pa'i sug las mngon par 'du bgyid par mi 'gyur zhing / sems can dmyal bar mi ltung ba dang / bdag dang sems can thams cad la yun ring po'i don dang
232b2(dkon brtsegs): sman pa dang / bde bar 'gyur ba'i slad du bcom ldan 'das kyis bud med kyi skyon de dag legs par yang dag par rab tu bshad cing bud med kyi spyod pa rnams dang / bud med kyi mtshan ma rnams dang / bud med kyi sgyu rnams
232b3(dkon brtsegs): dang / bu med kyi g.yo rnams dang / bud med kyi gya gyu rnams dang / bud med kyi mi brtan pa rnams dang / bud med kyi 'gyur ldog rnams dang / bud med kyi sten pa rnams dang / bud med kyi tshig rnams dang / bud med kyi 'khrul
232b4(dkon brtsegs): pa rnams yang dag par rab tu bshad du gsol/ de skad ces gsol pa dang / bcom ldan 'das kyis bad sa'i rgyal po 'char byed la 'di skad ces bka' stsal to/ /rgyal po chen po gnas de lta bu yongs
232b5(dkon brtsegs): su zhus pas khyod la ci zhig bya/ bcom ldan 'das bad sa'i rgyal po 'char byed kyis yang 'di skad ces gsol to/ /bcom ldan 'das ci nas bdag bud med kyi dbang du mchis par gyur na bud med ni ma rungs
232b6(dkon brtsegs): ma/ 'khon can/ gtum mo drag shul can lags te/ bcom ldan 'das bud med de ni bdag sems can dmyal bar mchi bar bgyid 'tshal ba lags pas bcom ldan 'das las bdag don de nyid nyan par
232b7(dkon brtsegs): 'tshal lags so/ /de skad ces gsol pa dang / bcom ldan 'das kyis bad sa'i rgyal po 'char byed la 'di skad ces bka' stsal to/ /rgyal po chen po khyod kyis je rang gi skyon rnams yongs su rtogs shig dang /
232b8(dkon brtsegs): de nas phyis bud med kyi skyon rnams yongs su rtogs par 'gyur ro/ /de skad ces bka' stsal pa dang / bcom ldan 'das la bad sa'i rgyal po 'char byed kyis 'di skad ces gsol to/ /bcom ldan 'das legs
233a1(dkon brtsegs): so legs so/ /skyes pa skyon ji lta bu dag dang ldan na skyes pa bud med kyi dbang du mchi bar 'gyur ba'i skyes pa'i skyon rnams bcom ldan 'das kyis bdag la yang dag par rab tu bshad du gsol/
233a2(dkon brtsegs): de skad ces gsol pa dang / bcom ldan 'das kyis bad sa'i rgyal po 'char byed la 'di skad ces bka' stsal to/ /rgyal po chen po de'i phyir khyod legs par nyon la rab tu yid la zung shig dang ngas khyod
233a3(dkon brtsegs): la bshad par bya'o/ /bad sa'i rgyal po 'char byed kyis bcom ldan 'das de bzhin no zhes gsol to/ /bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /rgyal
233a4(dkon brtsegs): po chen po skyes pa skyon gang dag dang ldan na skyes ba bud med kyi dbang du 'gro bar 'gyur ba'i skyes pa'i skyes bu'i skyon ni bzhi po 'di dag yin no/ /bzhi po gang zhe na/ 'di lta ste/ rgyal po chen po 'di la skyes pa 'dod
233a5(dkon brtsegs): pa rnams la chags par gyu cing / de 'dod pa rnams la bag med par gyur nas phyir zhing bud med la lta 'dod de/ tshul khrims dang ldan pa/ yon tan dang ldan pa/ shes rab dang ldan pa'i dge sbyong dang bram ze
233a6(dkon brtsegs): dag la lta bar mi 'dod cing / des tshul khrims dang ldan pa/ yon tan dang ldan pa/ shes rab dang ldan pa'i dge sbyong dang bram ze dag mthong na bsnyen par mi byed/ bsten par mi byed/ bsnyen bkur mi byed pas
233a7(dkon brtsegs): de tshul khrims dang ldan pa/ yon tan dang ldan pa/ shes rab dang ldan pa'i dge sbyong dang bram ze dag gis yongs su spangs pas dad pa las yongs su nyams/ tshul khrims las yongs su nyams/ gtong ba
233a8(dkon brtsegs): las yongs su nyams/ shes rab las yongs su nyams shing dad pa dang bral ba/ tshul khrims 'chal ba/ thos pa nyung ba/ ser sna can du gyur pa/ yi dags kyi yon tan gyi chos la kun tu spyod pa/ shes rab
233b1(dkon brtsegs): 'chal pa/ rma la chags pa/ btsog pa'i spyod yul can/ bshul bar mnam pa la mngon par dga' ba/ mi gtsang ba la dga' ba/ bud med la dad che ba/ zhi ba yongs su mi tshol ba chags pa'i spyod yul can/ 'gro bar bya
233b2(dkon brtsegs): ba ma yin par song ba/ smad par 'os pa/ mi gtsang ba'i srin bu dang 'dra ba/ snyigs ma len pa/ 'dod pa la brkam pa/ khrel dang ngo tsha bor ba/ lha dang mi'i chos las nyams pa/ ngan par smad pa'i 'tsho bas 'tsho ba/
233b3(dkon brtsegs): mkhas pas smad pa/ byis pa'i skye bo la sten pa/ sdig pa'i bsam pa dang ldan pa/ sdig pa'i grogs po la sten pa/ sdig pa la kun tu 'jug pa/ sdig pa la gzhol ba/ bud med kyi thul 'og tu chud pa bud med
233b4(dkon brtsegs): kyis 'khol ba/ bud med kyi dbang du song ba bud med la gzhol ba/ bud med dang gnas pa/ rma'i sgo'i spyod yul can/ rma'i sgo la sten pa/ rma'i sgo la gnas pa/ kha chu dang / snabs dang / mchil ma dang / ngar snabs dang /
233b5(dkon brtsegs): rnag dang / she'u rul dang / glad rgyas dang / mi gtsang ba'i spyod yul can/ lug dang / ba lang dang / bya gag dang / khyi dang / phag pa dang / wa dang / bong bu'i chos spyod pa/ gnod pas 'tsho ba/ pha ma la phangs par mi 'dzin
233b6(dkon brtsegs): pa/ dge sbyong dang / bram ze dang / sbyin gnas la phangs par mi 'dzin pa/ sangs rgyas dang / chos dang / dge 'dun la dang ba yongs su nyams pa/ mya ngan las 'da' ba la yongs su nyams pa/ sems can dmyal ba dang / dud 'gro'i skye
233b7(dkon brtsegs): gnas dang / gshin rje'i 'jig rten la zhugs shing gzhol ba seng ge dang / nam mkha' lding gi lus la yang dag par zhugs pa/ lcags kyi shing shal ma li mthon po dang / me ma mur la gzhol ba/ sems can dmyal ba yang
233b8(dkon brtsegs): sos dang / thig nag dang / bsdus 'jom dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa'i sems can dmyal ba chen por zhugs pa ni bud med kyi skyon 'di lta bu 'di dag thos kyang bud med
234a1(dkon brtsegs): la chags shing bud med dang sten pas bgad pa dang / ngus pa dang / ca co 'don 'dod pa dang / bro brdungs pa dang / glu blangs pa dang / rol mo byas pa dag rjes su dran par byed cing skyo ba mi skyed yid byung bar
234a2(dkon brtsegs): mi byed de/ rgyal po chen po byis pa'i chos la kun tu spyod cing kun tu spyod pa de dag dang ldan pa'i skyes pa ni ngan song rnams su skye bar 'gyur te/ rgyal po chen po bud med kyi dbang du song nas 'dod pa la sten cing / ngan 'gror
234a3(dkon brtsegs): 'gro bar 'jug pa de ni skyes pa'i skyes bu'i skyon dang po yin no/ /de nas de'i tshe bcom ldan 'das kyis tshigs su bcad pa 'di dag bka' stsal to/ /'dod pa dri nga mi gtsang smad par 'os pa dang / /mi mthun 'jigs
234a4(dkon brtsegs): byed mi rtag las byung sdug bsngal byed/ /don med phung bar byed cing dman pa yin pas na/ /mkhas pa su zhig 'dod pa'i skom la sten par byed/ /btsog pas gang ba'i chab khung dri nga lta bu dang / /mnam par gyur
234a5(dkon brtsegs): cing rul pa'i khyim rnams ji bzhin dang / /shi ba dur khrod sa na shin tu smad pa ltar/ /de bzhin 'dod pa rnams kyang mchog tu smad pa yin/ /sbrang bu rma zhig mthong nas rgyug pa ci 'dra dang / /phag ni ngan skyugs mthong
234a6(dkon brtsegs): na rgyug pa ci 'dra dang / /khyi ni sha yi don du shen sar 'gro ba ltar/ /de bzhin mi mkhas bud med dag la dga' bar byed/ /grags pa med cing mi snyan yon tan 'bri ba dang / /de las tshul khrims dag ni nyams
234a7(dkon brtsegs): par 'gyur ba dang / /mtho ris nyams shing dmyal ba dag tu ltung bas na/ /mkhas pa su zhig 'dod pa'i skom la sten par byed/ /ji ltar ha la ha la'i dug ni zos pa na/ /lus ngag rmya zhing rmongs pa skye ba 'gyur
234a8(dkon brtsegs): ba ltar/ /de bzhin 'di na byis pa rnams ni 'dod pa'i rgyus/ /rang gi lus kyi dbyibs ni dug tu mi rigs go/ /ji ltar sgyu ma shin tu bslabs pa'i mi zhig gis/ /rnam par 'phrul pas sems can brgya dag
234b1(dkon brtsegs): dga' byed ltar/ /de bzhin byis pa bdag la bde bar 'dod pa rnams/ /'dod la dga' ba'i rgyu las ngan 'gror rab tu ltung / /zas skom ston mo bzang po tha dad pa dag dang / /glu bro sil snyan bzang po tha dad pa dag gis/ /
234b2(dkon brtsegs): khang pa mchog nas byung ba'i chung ma len pa ni/ /gnod pa rnyed pa yin zhing sdug bsngal sogs pa yin/ /'dod pa'i dga' la brkam pa dag ni gnod yin te/ /mi gtsang mtshon 'dra rmongs gyur dag la bsngags
234b3(dkon brtsegs): pa rjod/ /'dod pa dman pa dag la bsngags shing sten pas ni/ /dman pa de dag ngan 'gror rab tu ltung bar 'gyur/ /gnod pa 'dod pa dag gis yul rnams rab bsngags shing / /'dod pa gnod pa yid la dga'
234b4(dkon brtsegs): ba'i byis pa rnams/ /de dag don med 'tsho ba rnams par spangs nas ni/ /mi bzad g.yang sa chen por rab tu ltung bar 'gyur/ /nga rgyal rmongs pas bcom pa'i skyes bu 'di dag ni/ /rgya mtsho'i pha rol ma mthong ba yi bya
234b5(dkon brtsegs): bzhin du/ /lcags kyi me lce lnga po dag la chags gyur nas/ /byis pa rnams ni rab tu 'bar zhing 'khyam par 'gyur/ /'di ni byis pa myos shing shin tu rmongs pa rnams/ /shel du mi mthong snod mchog yin par
234b6(dkon brtsegs): sems pa ltar/ /lam la rnam par rmongs rnams 'dod pa'i ched kyi phyir/ /rtag tu 'dir gnas 'di ni gya nom yin zhes 'dzer/ /gang phyir rnam pa sna tshogs las dag mi shes pas/ /'gro ba thams cad rab nyams
234b7(dkon brtsegs): gus pa yod min pas/ /pha dang ma dang bu dang bu mo dag la ni/ /don gyis mchod pa mi byed gnod pa thob pa yin/ /de dag rtag tu bud med 'dris pa rjod byed pa'i/ /de 'dra'i las kyi tshul la rab tu 'jug par byed/ /
234b8(dkon brtsegs): de dag gti mug dra ba sdig pa rab sogs shing / /ngan song 'gro bar 'gyur ba'i lam yang sogs par byed/ /mi rnams de dag der chags bde bar 'du shes shing / /pha dang ma yang yongs su rab tu spong bar byed/ /de
235a1(dkon brtsegs): dag mchod 'os rnams la mchod pa mi byed cing / /smad par 'os pa'i 'dod pa dag la sten par byed/ /phan tshun gdungs par 'gyur ba la ni gzhol byed cing / /rnam rtog mu yis nges bcom mi rnams nyon
235a2(dkon brtsegs): mongs pa/ /bkur sti yongs su tshol la dga' zhing ma 'phags rnams/ /chos ma yin par 'jig rten rab tu 'dzud par byed/ /gzhi de las ni mtshon cha dag dang lcags rnams dang / /de bzhin bcing ba dang ni 'thab
235a3(dkon brtsegs): cing rtsod pa dang / /nges par 'chi ba'i sdug bsngal rab tu myong bar 'gyur/ /shi 'phos nas ni mnar med 'jigs su rung bar 'gro/ /tshe 'di nyid la de bzhin sdug bsngal 'byung 'gyur zhing / /nor nyams snying du sdug pa rab
235a4(dkon brtsegs): tu 'jig 'gyur la/ /mtho ris nyams shing dmyal bar rab tu ltung bas na/ /mkhas pa su zhig 'dod pa'i 'du shes skyes par byed/ /lcags las grub pa'i nags tshal sngon po'i khrod dag tu/ /mkhas pas bdag nyid
235a5(dkon brtsegs): rab tu bor ba de sla zhing / /'dzangs pa spu gri'i so yis bcad pa byas sla la/ /ral gri dag gi khrod du mal yang bcas sla zhing / /rab tu me 'bar thu lum bzung ba de sla la/ /de bzhin lcags kyi thu lum 'bar ba za sla zhing / /
235a6(dkon brtsegs): me dong 'jigs su rung ba rnams la reg sla yi/ /lag pa gnyis kyis nam yang bud med reg mi bya/ /mis ni ji lta ji ltar 'dod pa rnam sten pa/ /de lta de ltar bde ba thams cad rab spong zhing / /'di ltar 'dod
235a7(dkon brtsegs): rnams gcig tu sdug bsngal mi gtsang bas/ /'dod pa sdug bsngal mi gtsang ba dag rnam par spongs/ /'dod pa sdug bsngal kun kyi gzhi bor gyur ba dang / /gang phyir nor ni chud zar 'gyur bar byed pa dang / /yid
235a8(dkon brtsegs): 'ong skye bo rnams kyi nyams pa'i rtsa ba bas/ /bud med nges par sten pa gnod pa thob pa yin/ /skyes bu gang gis de 'dra'i chos tshul rig nas ni/ /bud med rnams la rab tu bag med mi 'gyur ba/ /des ni rtag tu mtho ris lam
235b1(dkon brtsegs): yang rnam sbyangs shing / /des ni byang chub dam pa rnyed par dka' ma yin/ /rgyal po chen po gzhan yang mi'i pha ma dag ni dka' ba byed pa dag yin te/ zla ba dgu 'am zla ba bcur mngal na bzung ste shin tu sdug bsngal
235b2(dkon brtsegs): bar gsos shing / gcin dang phyi sa yang 'phyi bar byed/ pang du blangs nas nu zho ldud par byed/ phung po rnams skyed par byed/ khams rnams gso bar byed/ 'jig rten ston par byed/ 'dzam bu'i gling sna tshogs ston
235b3(dkon brtsegs): par byed/ don du 'dod/ phan par 'dod/ grub pa dang bde bar 'dod/ 'jig rten la yang phan par 'dod pa ste sbyin pa'i gnas yin la/ bu la phan pa dang bde bar 'dod pas de dag gis rang gi nor gyi tshogs kyis
235b4(dkon brtsegs): gzhan gyi khyim nas gzhan gyi bu mo blangs pa dang / de de la chags shing myos la 'chums shing brgyal ba dang / lhag par zhen pa dang / lhag par zhen cing 'dug par gyur nas/ gzhan gyi khyim nas blangs pa'i bud med
235b5(dkon brtsegs): de la chags shing myos pas sbyin pa'i gnas pha ma rgas 'khogs pa/ gtugs la lus nyam chung zhing mig mi mthong ba dag la brnyas shing longs spyod med pa dang / nor med par byas nas rang gi khyim nas phyung
235b6(dkon brtsegs): ste skrod par byed do/ /rgyal po chen po 'di ltar pha ma dga' ba byed byed pa sbyin pa'i gnas la rtag tu rgyun mi 'chad par yang dag pa'i bde bas sti stang du bya/ bla mar bya/ rjed par bya/ mchod par bya ba'i rigs na/ des
235b7(dkon brtsegs): de'i tshe pha ma dag rang gi khyim nas phyung ste bskrad nas gzhan gyi khyim nas blangs pa'i bud med la bza' ba dang / btung ba dang / gos rnams kyis bsnyen bkur byed cing sti stang du byed/ gces su byed/ rim gro byed la
235b8(dkon brtsegs): mchod pa byed cing yang dag pa'i bde bas bsnyen bkur byed kyi pha ma la ni mi byed pa'i mi snying brtse ba med pa dang / mi lta ba dang / ngan pa'i sems dang ldan pa la ltos/ rgyal po chen po des bde 'gror 'gro ba'i chos gang
236a1(dkon brtsegs): yin pa de ni spangs la/ ngan 'gror 'gro ba'i chos gang yin pa de ni yang dag par blangs te 'dug pa'i mi de la yang ltos/ rgyal po chen po bud med kyi dbang du song nas 'dod pa rnams la sten cing pha ma la
236a2(dkon brtsegs): brnyas pa dang / ngan 'gror 'gro bar 'jug pa de ni skyes ba'i skyes bu'i skyon gnyis pa yin no/ /de nas de'i tshe bcom ldan 'das kyis tshigs su bcad pa 'di dag bka' stsal to/ /gang dag pha ma rgas pa gso bar byed pa
236a3(dkon brtsegs): ni/ /de dag rtag tu bde zhing yid kyang bde 'gyur la/ /'di la lha dang bcas pa dang ni dbang po dang / /de bzhin 'di la tshangs par bcas pa'i rigs su 'gyur/ /gang dag pha ma rgas pa gso bar byed pa ni/ /de dag song na phyir
236a4(dkon brtsegs): 'ong ba yang 'grub 'gyur zhing / /rgya mtsho chen po nas kyang bde zhing legs 'ong ste/ /de ltar byed pa dag ni rab mchog rnyed pa yin/ /gang dag pha ma rgas pa gso bar byed pa yi/ /tshong pa de dag yon tan kun gyi gtsor
236a5(dkon brtsegs): 'gyur zhing / /de bzhin zhing las 'bras bu phun sum tshogs 'byung ste/ /bsod nams bgrang ba'i don du brjod par mi nus so/ /gang dag pha ma rgas pa gso bar byed pa ni/ /de dag khur rnams khyer ba'i rnga mo rnams dang
236a6(dkon brtsegs): yang / /yang na glang dang bong bu dag tu'ang mi 'gyur te/ /mi rnams de dag spu gri'i so la rdzi mi 'gyur/ /gang dag pha ma rgas pa gso bar byed pa ni/ /de dag chu bo rab med dang ni me mur dang / /spu gri so dang ldan pa la yang mi rgal te/ /
236a7(dkon brtsegs): de dag zangs khu bskol ba 'thung bar yong mi 'gyur/ /gang dag pha ma rgas pa gso bar byed pa ni/ /de dag nor dang 'bru ni mi nyung ba dag dang / /chung ma dang ni bu dang bu mo dag dang yang / /bai dUr+ya dang rin chen sa le sbram yang rnyed/ /gang
236a8(dkon brtsegs): dag pha ma rgas pa gso bar byed pa ni/ /de dag rab 'phrul lha yi pho brang dag dang ni/ /rtsub 'gyur dang ni 'dres pa'i tshal yang mthong 'gyur te/ /lha rnams du mas rtag tu mdun du bdar bar 'gyur/ /mi yi gtso bor gyur cing lha yi
236b1(dkon brtsegs): lhar gyur pa/ /thub pa chen po 'di 'dra'i gsung ni thos gyur na/ /rgas shing dbang po shin tu nyam chung gyur ba yi/ /pha ma sbyin gnas dam pa su zhig gso mi byed/ /rgyal po chen po gzhan yang skyes bu dam pa ma yin pa ni skyes bu dam pa
236b2(dkon brtsegs): ma yin pa'i las byed cing log par lta ba la mngon par zhen pa yin te/ de ni dge ba dang mi dge ba gang yin zhes bdag gi don mi shes shing mi brtan pa yin pas skye bo mang po rnams mi dga' zhing byis pa'i skye bos bsngags pa
236b3(dkon brtsegs): la mngon par dga' ba dang / 'dod chags dang zhe sdang dag gis rmongs par gyur ba dang / skyes bu 'dzangs pa dag gis smad pa dang / khro bas zil gyis non cing sdig pa'i las byed pa dang / sangs rgyas dang / byang chub sems dpa'
236b4(dkon brtsegs): rnams kyis yongs su spangs pa dang / longs spyod kyi rgyags pas myos pa dang / ser sna can du gyur ba dang / gzhan la gnod par mngon par dga' zhing chos sgom par mi dga' ba yin te/ rgyal po chen po skyes bu dam pa ma yin pa skyes
236b5(dkon brtsegs): bu dam pa ma yin pa'i las la mngon par dga' zhing skyes bu dam pa'i las la mi dga' ba de la ltos/ rgyal po chen po 'dod pa rnams la sten cing ngan 'gror 'gro bar 'jug pa de ni skyes ba'i skyes bu'i skyon gsum pa yin no/ /de
236b6(dkon brtsegs): nas de'i tshe bcom ldan 'das kyis tshigs su bcad pa 'di dag bka' stsal to/ /'dod pa rnams kyi gzhis ni skyes bu rnam nyams shing / /gzhi de las ni sdig pa dag kyang rab tu byed/ /log par lta bas rmongs nas 'dir ni 'khyam
236b7(dkon brtsegs): 'gyur zhing / /de ni rnam par 'khrul pas ngan 'gror 'gro bar 'gyur/ /log dang ldan pas yon tan kun gyis rnam spangs shing / /de ni rtog pa med cing blo yang nor ba yin/ /gang dag chu klung dag tu ud pal rtswa chol ltar/ /log
236b8(dkon brtsegs): par lta bas yongs su 'khor bar byed pa yin/ /bde ba'i don tu bdag nyid yongs su skyong byed cing / /chos ma yin la chags pa'i mi rnams mang po dag /de bzhin bde ba'i rgyu phyir 'dod pa rnams tshol ba/ /de dag gti mug rmongs
237a1(dkon brtsegs): pas sems can dmyal bar 'gro/ /gang dag 'dod pa rnams kyi don du rtag tu ni/ /de bzhin sems la gcags pa'i skyes bu tha ma dang / /'dod pa'i bdag nyid can dang skye bo sdig can dang / /'du shes log pa
237a2(dkon brtsegs): dag la bde ba ga la yod/ /mi rnams de dag byas pa mi gzo sdig bcas shing / /dad pa rnam nyams tshul 'chos gus pa med pa dang / /'phags pa'i tshogs kyis rtag tu rnam par spangs pas na/ /dmyal ba bzad brlag shin tu
237a3(dkon brtsegs): 'jigs su rung bar ltung / /gzugs dang sgra dang ro la chags pa'i mi rnams ni/ /byang chub sems dpa' rnams dang mkhas pa mi mchod cing / /log par lta bas chos kyang nyan par mi byed la/ /lan 'ga'ang dge 'dun legs
237a4(dkon brtsegs): par mchod par mi byed pas/ /'phags pa rnams kyis rnam spangs ngan song ltung bas na/ /de phyir mi yi srid pa 'di ni rnyed pa la/ /sbyin dul gang dag sdom pa nges par sten cig dang / /de las byang chub dam pa mchog kyang thob
237a5(dkon brtsegs): par 'gyur/ /rgyal po chen po gzhan yang skyes pa ni bzo'i gnas sna tshogs dang / las kyi gnas sna tshogs 'di dag gis 'tsho bar byed de/ rgyal po chen po 'di ltar yi ge'am/ rtsis sam/ grangs sam/ lag rtsis sam/
237a6(dkon brtsegs): mtshon cha 'am/ rgyal po la zho shas 'tsho ba 'am/ zhing las sam/ tshong byed pa 'am/ ba lang 'tsho ba 'am/ de lta bu'i bzo'i gnas sna tshogs dang / las kyi gnas sna tshogs dag gis 'tsho bar byed cing 'di lta ste/ nor gyi
237a7(dkon brtsegs): phyir lam ma yin par yang 'gro bar byed/ lam ngan par yang 'gro bar byed/ gcong rong dang chu klung can gyi lam du yang 'gro bar byed/ mtshon cha'i lam du yang 'gro bar byed/ rgya mtshor 'jug par yang 'jug par byed/
237a8(dkon brtsegs): grang ba'i dus na yang lhags pas gnod par byed/ dro ba'i dus na yang tsha bas gnod par byed cing bkres pa dang / skom pa dag gis gnod bzhin du 'gro ba la yang spro bar byed de/ longs spyod yongs su tshol ba na de lta bu'i
237b1(dkon brtsegs): sdug bsngal dag gis longs spyod yongs su btsal nas kyang rang gi 'tsho ba dag gi phyir nye bar sgrub par byed pas dge sbyong dang bram ze dag dang / bkren pa dang / sdug phongs pa dang / slongs mo pa dag la sbyin pa sbyin par mi
237b2(dkon brtsegs): bzod cing bud med rnams kyis dbang du byas pa dang / bud med rnams kyis thul 'og tu chud pa dang / bud med rnams kyis bskol ba dang / bud med rnams la byams pa de nyid kyis bud med de dag nyid gso pa'i phyir sbyin
237b3(dkon brtsegs): pa sbyin pa dang / tshul khrims yang dag par len par mi nus shing de de la chags la bud med rnams kyis spyos pa bzod par byed cing bud med kyis bsdigs pa dang / bltas pa dang / brgyab pa dag kyang bzod par byed de/
237b4(dkon brtsegs): de skyes par gyur kyang bud med kyis bsdigs pa dang du len cing / mi dga' ba med par de'i ngor lta bar byed pa ni 'dod pa'i gzhis bud med kyi dbang du song ba yin te/ rgyal po chen po bud med la sten cing ngan 'gror 'gro bar
237b5(dkon brtsegs): 'jug pa de ni skyes pa bud med la brkam zhing ngan skyugs kyi sgo la gdu ba dang / mi gtsang ba la dga' ba dang / shes bzhin med par spyod pa'i skyes bu'i skyon bzhi pa yin te/ rgyal po chen po skyon de dag dang ldan pa'i skyes pa
237b6(dkon brtsegs): ni 'dod pa rnams kyi dbang du 'gro ba yin no/ /de nas de'i tshe bcom ldan 'das kyis tshigs su bcad pa 'di dag bka' stsal to/ /'dod pa rnams ni tshol ba dang / /rab tu myos pa ga la bde/ /'dod pa dman pa rnams
237b7(dkon brtsegs): sten pa/ /de ni gang gis bde bar 'gyur/ /skyes bu dam pa ma yin pa'i/ /las rnams byed cing mi sdom la/ /'dod pa'i 'dod chags tshol byed pa/ /de dag rab nyams chud kyang za/ /mi rnams gang dag mi mkhas
237b8(dkon brtsegs): pa/ /rnga mo bong bu'i chos spyod cing / /bud med mthong na rab snyeg pa/ /ngan skyugs gnas la phag rnams bzhin/ /gang la byis pa gus bcas pa'i/ /'dod rnams dri nga mi gtsang yang / /'dod pa'i skyon rnams
238a1(dkon brtsegs): mi mthong ba/ /sa yi steng na dmus long bzhin/ /gzugs kyi 'ching bas bcings pa rnams/ /'dod pa'i 'du shes rab tu 'jug /byis pa 'dod rnams sten pa dag /khyi dang wa rnams ji bzhin
238a2(dkon brtsegs): no/ /sgra dri ro dang reg rnams kyis/ /gang la so so'i skye bo rnams/ /byis pa 'khor ba yongs 'khor ba/ /spre'u rnams phur la btags pa bzhin/ /byis pa ma rig khebs pa rnams/ /mun pa'i phung pos bsgribs gyur cing / /
238a3(dkon brtsegs): bud med rnams la chags pa ni/ /mi gtsang gnas la khwa bzhin no/ /gang gis ngan 'gror rab 'jug pa/ /de ni bdud kyi spyod yul yin/ /ro myang 'du shes chags gyur pa/ /ngan skyugs gnas la srin bu bzhin/ /
238a4(dkon brtsegs): gsang ba'i gshed ma rnams kyis ni/ /ji ltar mi zhig bor ba ltar/ /shes na thar pa thob 'gyur zhing / /bud med dbang du 'gro mi 'gyur/ /'dod pa bud med lta byed pa'i/ /kun tu sbyor las 'jigs pa skye/ /byis
238a5(dkon brtsegs): pa mtshan mar 'dzin pa rnams/ /'dod pa'i sred pa rab tu 'phel/ /sos ka'i dus na mi zhig ni/ /dgon pa chen por song gyur nas/ /byis pas lan tshwa'i chu 'thungs na/ /skom pa phyir zhing rab skyed ltar/ /
238a6(dkon brtsegs): de bzhin bden pa ma mthong ba'i / /byis pa rmongs pas 'tsho ba rnams/ /'di na phyir zhing bud med la/ /'dod pa'i sred pa brtan par 'gyur/ /ji ltar mi lus mdze can la/ /srog chags rnams ni za ba
238a7(dkon brtsegs): ltar/ /'dod brkam so so'i skye bo rnams/ /de bzhin bud med rnams kyis zos/ /mi gtsang bum pa khra bo zhig /kha dog ldan par snang mod kyi/ /nang na ha la ha la'i dug /drag po chen po yod pa
238a8(dkon brtsegs): ltar/ /de bzhin bud med brgyan pa dag /gang dang gang na snang ba yang / /gcin dang phyi sas gang ba yi/ /rkyal pa rlung gis gang ba bzhin/ /'bru mar gyis ni bdar ba'i mtshon/ /gos kyis dkris pa ji bzhin
238b1(dkon brtsegs): du/ /de bzhin bud med brgyan pa yang / /ral gri rling ba g.yogs pa bzhin/ /ji ltar me dong gang gyur la/ /du ba med cing 'bar ldan ltar/ /bud med de bzhin me 'dra zhing / /srin bu gtum po bzhin du g.yo/ /sreg
238b2(dkon brtsegs): pa'i bskal pa 'dir byung na/ /sa 'di kun tu 'bar gyur la/ /rtswa dang gel ba 'jig 'gyur zhing / /chu klung dag kyang skams par 'gyur/ /'byung po chen po'i gnas gyur pa/ /rgya mtsho yang ni skam 'gyur zhing / /ri
238b3(dkon brtsegs): bo chen po rnams sreg la/ /de bzhin lhun po'ang 'jig par 'gyur/ /rgyal chen 'byung po 'dzin pa yi/ /sa 'di'ang rnam par 'jig 'gyur zhing / /brag chen rnams ni 'jig 'gyur yang / /skyob par byed
238b4(dkon brtsegs): pa yod ma yin/ /ji ltar me yis rir bcas dang / /rgya mtshor bcas pa sreg pa ltar/ /de bzhin bud med me 'dra ste/ /gtum zhing skyes bu g.yo bar byed/ /snabs dang mchil ma kha chu dang / /glad rgyas rul pa'i
238b5(dkon brtsegs): glad pa dang / /lus las dri nga 'jag de la/ /byis pa rnams ni sbrang rtsi bzhin/ /kha sgo rus pas gang ba dang / /sha dang lpags la sogs bsags shing / /de bzhin lus ni 'bras 'dra ste/ /dri nga smad par bya ba
238b6(dkon brtsegs): yin/ /mi gtsang sna tshogs gang ba dang / /'bras ni smin par gyur ba ltar/ /de ltar lus 'di mi gtsang ba/ /sna tshogs rnams kyi snod yin no/ /lto ni gnye ma mtsher ba dang / /glo bas gang zhing mkhal ma
238b7(dkon brtsegs): dang / /khrag dang mkhris pas gang gyur la/ /glad rgyas kyis ni glad pa gang / /khong pa'i nang na srin bu'i rigs/ /brgyad khri po dag gnas gyur kyang / /gti mug dra bas bsgribs pa yi/ /byis pa rnams
238b8(dkon brtsegs): kyis mi mthong ngo / /rma sgo dgu nas rtag tu ni/ /mi gtsang rul ba zag gyur kyang / /smra ba dag dang lta ba la/ /byis pa rnams ni mtshan mar 'dzin/ /gang zhing kun gyis smad pa'i yul/ /chags pa rnams kyis phyis
239a1(dkon brtsegs): mi shes/ /mi gtsang spyod yul byis pa rnams/ /snabs dang mchil ma za bar byed/ /smad par 'os la chags byed pa/ /sbrang bu rnams kyis rma mthong bzhin/ /mchan khung dag nas rdul
239a2(dkon brtsegs): 'dzag cing / /smad pa'i dri ni 'byung bar 'gyur/ /byis pa sdug bsngal chags byed pa/ /de dag bdag la gnod phyir g.yo/ /des ni myur du phongs gyur te/ /nya rnams chu nas bton pa bzhin/ /'jigs rung lag na
239a3(dkon brtsegs): mtshon thogs kyis/ /ji ltar mi zhig gtses pa ltar/ /mtshon 'dra'i bud med sdig can gyis/ /'dod la chags rnams de bzhin no/ /rnam rgyal lag na mtshon thogs pas/ /ji ltar rgyal po gtses pa
239a4(dkon brtsegs): ltar/ /'dod chags me dang 'dra ba yis/ /'dod la chags rnams de bzhin sreg /shan pa'i gnas la khyi rnams ltar/ /myang bar 'du shes byis pa rnams/ /ji ltar sgra yis skrag pa ltar/ /myur
239a5(dkon brtsegs): du sdug bsngal myong bar 'gyur/ /rang gi las kyi nyes pa yis/ /de la skyob pa med pa ltar/ /de bzhin bdag gi nyes pa yis/ /sems can rnams ni ngan 'gror 'gro/ /de dag sangs rgyas chos spangs nas/ /
239a6(dkon brtsegs): bud med rnams kyi rnag la sten/ /sems ni ro la chags gyur pa/ /de yis ngan 'gror 'gro bar 'gyur/ /ji ltar spre'u zhig shing las ni/ /shing gzhan du ni rgyu ba'i tshe/ /de ni gnas der gtses gyur na/ /de nyid
239a7(dkon brtsegs): du ni sdug bsngal 'gyur/ /de bzhin 'dod la brkam pa dang / /sdug bsngal 'dod chags sten pa dang / /gti mug rgya la thogs pa rnams/ /dus ni yang dang yang du 'da'/ /mi bkren rnams ni gsal
239a8(dkon brtsegs): shing la/ /rab du btsugs nas 'phyang pa ltar/ /de bzhin 'dod la chags pa rnams/ /shal ma li ni mtho la 'phyang / /ji ltar mon sran sde'u dang gre'u/ /lcags zangs rnams su
239b1(dkon brtsegs): blugs byas nas/ /mes ni rab tu bsregs pa na/ /dbu bar bcas shing khol ba ltar/ /de bzhin dge ba ma mthong zhing / /'dod la chags pa'i skye bo rnams/ /shi nas ngan song 'gro 'gyur
239b2(dkon brtsegs): zhing / /lcags zangs rnams su btso bar 'gyur/ /mi rnams gang dag sdig byed pa'i/ /sems can sdig pa rnams kyi gnas/ /zangs ni bye ba drug bcu dang / /gzhan yang bzhi po dag
239b3(dkon brtsegs): yin no/ /zangs ni so so re re la/ /tshad ni dmigs su yod min zhing / /me yi phung por ldan rnams su/ /bskal pa du mar btso bar 'gyur/ /kha cig zangs rnams de dag tu/ /rang gi
239b4(dkon brtsegs): las kyis bskal brgya 'am/ /nyis brgya sum brgya tshang bar 'tshed/ /yang na bzhi brgyar btso bar 'gyur/ /phra skam rnon po rnams kyis ni/ /bzung zhing yang dang yang smyugs pas/ /de
239b5(dkon brtsegs): dag sha ni yod min zhing / /dung ltar dkar ba rnams su 'gyur/ /lcags kyi gzhong bar 'dug nas ni/ /rab tu tsha zhing 'dren pa med/ /shi zhing shi zhing skye 'gyur te/ /
239b6(dkon brtsegs): rang gi las kyis gnas par 'gyur/ /gang tshe dmyal ba'i srungs rnams kyis/ /ngan pa'i mi rnams de dag ni/ /gtun la sogs pas brdungs pas na/ /sha rkang rus pa phye mar 'gyur/ /
239b7(dkon brtsegs): de yis tshe na de dag la/ /shin du grang ba'i rlung yang ldang / /des ni dmyal ba'i sems can rnams/ /sdug bsngal gyur ba de las 'tsho/ /mi rnams gang dag sdig byed pa/ /gtun pu
239b8(dkon brtsegs): drag po rnams kyis 'joms/ /sta re rnams kyis gsheg pa dang / /de bzhin gsal shing 'jugs par 'gyur/ /mi rnams gang dag sdig byed pa'i/ /sems can rnams kyi
240a1(dkon brtsegs): lus la ni/ /lcags mdung rtse mo bzhi pa dang / /rtse gsum pa dang rtse lnga 'bab/ /mi rnams gang dag sdig byed pa/ /ral gri mchu can khwa rnams kyis/ /mgo dang glad
240a2(dkon brtsegs): pa btogs 'gyur zhing / /wa dang spyang kis zos par 'gyur/ /mi rnams gang dag sdig byed pa/ /ngan skyugs rul pa dri nga zhing / /kun gyis smad par ltung 'gyur la/ /spu gri'i chu klung
240a3(dkon brtsegs): rnams su ltung / /mi rnams gang dag sdig byed pa/ /rab tu tsha bar sreg 'gyur zhing / /ngu 'bod dang ni ngu 'bod che/ /thig nag tu yang sreg par 'gyur/ /mi rnams gang dag
240a4(dkon brtsegs): sdig byed pa/ /thig nag tu ni skyes nas kyang / /yang dang yang du me mur dang / /spu gri'i chu klung rnams su ltung / /gang tshe lcags kyi zangs po cher/ /mi rnams de dag
240a5(dkon brtsegs): 'tshed pa na/ /khyi rnams kyis ni gtses gyur nas/ /de dag bde ba tshol bar byed/ /mi rnams gang dag sdig byed pa/ /dmyal ba drag po chen por ni/ /lhung nas dpung
240a6(dkon brtsegs): gnyen yod min zhing / /lcags kyi thu lum za bar 'gyur/ /mi rnams sdig pa byed pa dag /lcags las grub pa'i brag chen dang / /mi sdug ri bo rnams kyis ni/ /de tshe kun nas
240a7(dkon brtsegs): lus 'joms byed/ /des ni rang gis las byas pa'i/ /'bras bu de 'dra thob gyur zhing / /de yis tshor ba myong bas na/ /de la skyob pa 'ga' yang med/ /ji snyed rten pa thams cad ni/ /bdag gi mdun der 'ga' yang med/ /
240a8(dkon brtsegs): der ni mgon med bdag gcig pu/ /sdug bsngal tshor ba myong bar byed/ /gang dag bde phyir don min par/ /sngan chad nyes par spyad byas kyang / /pha ma de dag de ring ni/ /rnam par grol ba'i mthu yang med/ /gang dag bde phyir don min par/ /sngan
240b1(dkon brtsegs): chad nyes par spyad byas kyang / /bu dang bu mo chung ma rnams/ /de ring bdag la 'grel mi nus/ /gang dag bde phyir don min par/ /sngan chad nyes par spyad byas kyang / /mdza' bshes nye du de dag kun/ /rnam par dgrol bar yong mi nus/ /
240b2(dkon brtsegs): gang dag bde phyir don min par/ /sngan chad nyes pa spyad byas kyang / /bdag gi rtsa lag de dag kun/ /de rang 'grol bar mi nus so/ /'dod pa dman pa rnams sten cing / /dman pa'i chos rnams bsten nas ni/ /nyes pa'i las
240b3(dkon brtsegs): rnams byed pa dag / de yis ngan 'gror 'gro bar 'gyur/ /shes rab 'chal ba mnar med par/ /song nas sdug bsngal tshor ba myong / /sangs rgyas rnams kyis bud med dag /phyi sa'i dri ltar dman par bsgrags/ /de phyir dman pa
240b4(dkon brtsegs): rnams dang ni/ /dman pa'i bud med rnams sten pa/ /byis pa de ni phyi sa yi/ /rkyal pa bzung nas gnas pa yin/ /ci 'dra'i las ni byed pa ltar/ /de 'dra'i 'bras bu thob 'gyur te/ /rgyal po yi ni chad pa dang / /sdug bsngal bcing ba'ang myong
240b5(dkon brtsegs): bar 'gyur/ /bud med gzhi las skyes pa yang / /gsad dang bcing ba myong 'gyur zhing / /dmyal srungs rnams kyis sreg pa dang / /nges par 'ching ba'ang myong bar 'gyur/ /bud med rnams la brkam pa yi/ /blo ngan de dag bde mi
240b6(dkon brtsegs): 'gyur/ /gsal shing mthon po rnams su ni/ /btsugs shing chur yang bcug par 'gyur/ /sa yi ser kar bcug nas ni/ /de bzhin ral gris gdab par 'gyur/ /de 'dra ba dag thos nas ni/ /de dag
240b7(dkon brtsegs): yi chad bde mi 'gyur/ /rmongs pa bud med lhan cig tu/ /yang dang yang du 'du 'dzi byed/ /sdug bsngal 'dod pa rnams sten cing / /smad pa rnams kyang smra bar byed/ /rmongs pa rnams kyis chos thos nas/ /
240b8(dkon brtsegs): dge bar gsungs shes rjod byed kyang / /de sems bud med phyi bzhin song / /byi ba la ni byi la bzhin/ /rgyal bas gsungs pa thos gyur nas/ /yud tsam zhig ni yid byung yang / /ha la ha la'i dug 'dra ba'i/ /'dod chags kyis ni de yang
241a1(dkon brtsegs): 'khrugs/ /ji ltar phag ni yud tsam zhig /dngangs shing skrag par byung gyur kyang / /des ni phyi sa mthong na yang / /chags pa skyes par byed pa ltar/ /de bzhin byis pa bde 'dod rnams/ /rgyal ba'i
241a2(dkon brtsegs): bstan pa spangs nas ni/ /'dod pa dman pa rnams bsten pas/ /des ni ngan 'gror 'gro bar 'gyur/ /'dod pa rnams la chags myos nas/ /shin du sdig pa'i las byas shing / /tshul khrims can dag bslus byas
241a3(dkon brtsegs): nas/ /phyis ni ngan 'gror 'gro bar 'gyur/ /shes rab can gyis dal rnyed cing / /de 'dra'i chos ni thos gyur nas/ /'dod kun spangs nas 'di la ni/ /mkhas pa mngon par rab byung shig /rgyal po chen po skyes pa
241a4(dkon brtsegs): 'dod pa la sten pa rnams kyi skyon ni de dag yin te/ 'dod pa'i gzhi dang / 'dod pa'i rma dang / 'dod pa la lhag par zhen pa rnams ni sems can dmyal ba pa rnams kyi tshor ba myong bar 'gyur ro/ /rgyal po chen
241a5(dkon brtsegs): po de lta bas na khyod kyis rtag par rgyun tu sangs rgyas rjes su dran pa bsgom par bya'o/ /khyod kyis lus su gtogs pa'i sems rjes su dran pa bsgom pa bya'o/ /de ltar bcom ldan 'das kyis bad sa'i rgyal po 'char
241a6(dkon brtsegs): byed la de lta de ltar chos bstan par mdzad de/ chos bstan pa des bad sa'i rgyal po 'char byed de bzhin gshegs pa la dga' ba dang / rab tu dga' ba dang / mchog tu dga' ba thob par gyur to/ /de nas bcom ldan
241a7(dkon brtsegs): 'das la bad sa'i rgyal po 'char byed kyis 'di skad ces gsol to/ /bcom ldan 'das ji tsam du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis skyes pa dang /
241a8(dkon brtsegs): bud med rnams kyi skyon bsam gyis mi khyab pa'i bar de dag bka' stsal cing legs par gsungs pa ni ngo mtshar lags so/ /bcom ldan 'das da bdag ni bcom ldan 'das dang / chos dang dge slong gi dge 'dun
241b1(dkon brtsegs): la skyabs su mchi ste/ mtshon cha spangs shing dbyug pa spangs la ngo tsha mchis shing srog chags 'byung po thams cad la snying brtse bar zhugs pa lags kyis/ bcom ldan 'das kyis bdag dge bsnyen du
241b2(dkon brtsegs): gzung du gsol/ bcom ldan 'das kyis de skad ces bka' stsal nas/ bad sa'i rgyal po 'char byed dang / dge slong de dag dang / byang chub sems dpa' de dag dang / lha dang / mi dang lha ma yin dang / dri zar
241b3(dkon brtsegs): bcas pa'i 'jig rten yi rangs te bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las bad sa'i rgyal po
241b4(dkon brtsegs): 'char byed kyis zhus pa'i le'u zhes bya ste nyi shu rtsa dgu pa rdzogs so/ / //rgya gar gyi mkhan po dzi na mi tra dang / su ren dra bo d+hi dang / zhu chen gyi lo ts+tshA ba ban de ye shes sde la sogs pas bsgyur
241b5(dkon brtsegs): cing zhus te gtan la phab pa/ /@#/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u sum bcu pa ste bu mo blo gros bzang mos
241b6(dkon brtsegs): zhus pa lung bstan pa/ bam po phyed pa/ rgya gar skad du/ Ar+ya su ma ti dA ri ka pr-its+tshA nA ma ma hA yA na sU tra/ bod skad du/ 'phags pa bu mo blo gros bzang mos zhus pa zhes bya ba theg pa chen po'i mdo/
241b7(dkon brtsegs): sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong stong nyid brgya lnga bcu'i
241b8(dkon brtsegs): dge slong gi dge 'dun chen po dang / byang chub sems dpa' khri'i byang chub sems dpa'i dge 'dun chen po dang thabs gcig tu bzhugs so/ /de'i tshe rgyal po'i khab kyi grong khyer chen po na khyim bdag drag shul can
242a1(dkon brtsegs): gyi bu mo blo gros bzang mo zhes bya ba btsas nas lo brgyad lon pa 'dra ba/ gzugs bzang ba/ mdzes pa/ blta na sdug pa/ kha dog bzang po rgyas pa mchog dang ldan pa/ sngon gyi rgyal ba la lhag
242a2(dkon brtsegs): par bya ba byas pa/ dge ba'i rtsa ba bskyed pa/ sangs rgyas 'bum phrag bye ba khrag khrig brgya stong mang po la bsnyen bkur byas pa/ sangs rgyas 'bum phrag bye ba khrag khrig dpag tu med pa la dge ba'i rtsa ba bskyed
242a3(dkon brtsegs): pa zhig 'dug pa de 'khor dang bcas pa bya rgod kyi phung po'i ri ga la ba dang / bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te/ bcom ldan 'das la
242a4(dkon brtsegs): lan gsum bskor ba byas nas bcom ldan 'das kyi spyan sngar 'dug ste bcom ldan 'das la tshigs su bcad de gsol pa/ gal te skabs phye bdag gis ni/ /rdzogs pa'i sangs rgyas rkang gnyis
242a5(dkon brtsegs): mchog / 'jig rten snang bar mdzad pa la/ /byang chub sems dpa'i spyod gang zhu/ /bcom ldan 'das kyis bka' stsal pa/ /yid la ci 'dod thams cad ni/ /bu mo khyod kyis dri bar gyis/ /byang chub
242a6(dkon brtsegs): sems dpa'i spyod pa kun/ /ci 'dra khyod la bstan par bya/ /de nas bcom ldan 'das la bu mo blo gros bzang mos tshigs su bcad de gsol pa/ gang gis su ni mdzes par 'gyur/ /gang gis nor ni
242a7(dkon brtsegs): che ba dang / /mi phyed 'khor dang ldan par 'gyur/ /thub pas 'di ni bdag la gsungs/ /chos kyi rgyal po'i spyan sngar ni/ /gang gis rdzus te skye 'gyur zhing / /'dab ma stong ldan pad+ma la/ /mchis par yang ni
242a8(dkon brtsegs): gda' ba dang / /zhing rnams bye ba dpag yas par/ /sangs rgyas phyag bgyir mchi ba yi/ /rdzu 'phrul pha rol phyin 'gyur ba'i/ /spyod pa rgyal bas lung bstan gsol/ /dgra zla ma mchis gang gis 'gyur/ /tshig
242b1(dkon brtsegs): kyang btsun par 'gyur ba dang / /las kyi sgrib pa ma mchis dang / /bdud kyi las kun ma mchis dang / /'chi ba'i dus ni bgyid pa na/ /mngon sum sangs rgyas mthong ba dang / /de las chos kyang nyan pa dang / /
242b2(dkon brtsegs): sdug bsngal tshor ba myong mi 'gyur/ /de skad ces gsol pa dang / bcom ldan 'das kyis bu mo blo gros bzang mo la 'di skad ces bka' stsal to/ /bu mo khyod kyis de bzhin gshegs pa la don 'di dri bar
242b3(dkon brtsegs): sems pa legs so legs so/ /bu mo de'i phyir legs par rab tu nyon la yid la zung shig dang ngas bshad do/ /bu mo blo gros bzang mos bcom ldan 'das legs so zhes gsol te/ bcom ldan
242b4(dkon brtsegs): 'das kyi ltar nyan pa dang / bcom ldan 'das kyis de la 'di skad ces bka' stsal to/ /bu mo byang chub sems dpa' chos bzhi dang ldan na mdzes par 'gyur te/ bzhi gang zhe na/ 'di lta ste/ tha na dgra la
242b5(dkon brtsegs): yang khro bar mi byed pa dang / byams pa la gnas pa dang / chos 'dod pa dang / de bzhin gshegs pa'i sku gzugs byed du 'jug pa ste/ bu mo byang chub sems dpa' chos bzhi po de dag dang ldan na mdzes par
242b6(dkon brtsegs): 'gyur ro/ /de la 'di skad ces bya ste/ gnod pa'i rtsa ba khro ba 'phel mi byed/ /byams la gnas par byed dang chos 'dod dang / /de bzhin gshegs pa'i sku gzugs byas na ni/ /mdzes par 'gyur te blta bar
242b7(dkon brtsegs): 'os pa yin/ /bu mo byang chub sems dpa' chos bzhi dang ldan na nor che bar 'gyur te/ bzhi gang zhe na/ 'di lta ste/ dus su sbyin pa dang / 'gyod pa med par sbyin pa dang / yid du 'ong ba sbyin pa dang / rnam par
242b8(dkon brtsegs): smyin pa mi re bar sbyin pa ste/ bu mo byang chub sems dpa' chos bzhi po de dag dang ldan na nor che bar 'gyur ro/ /de la 'di skad ces bya ste/ dus su byin dang 'gyod pa med pa dang / /yid 'ong sbyin dang rnam smin mi
243a1(dkon brtsegs): re ba/ /dpa' bo rnams ni las 'di byas pas na/ /rtag tu longs spyod chen po thob pa yin/ /bu mo byang chub sems dpa' chos bzhi dang ldan na 'khor mi phyed par 'gyur te/ bzhi gang zhe na/
243a2(dkon brtsegs): 'di lta ste/ phra ma'i tshig spangs pa dang / sems can log par lta ba rnams yang dag pa'i lta ba yang dag par 'dzin du 'jug cing 'jog par byed pa dang / dam pa'i chos 'jig pa'i tshe dam pa'i chos srung
243a3(dkon brtsegs): ba dang / sems can rnams sangs rgyas kyi byang chub yang dag par 'dzin du 'jug cing 'jog par byed pa ste/ bu mo byang chub sems dpa' chos bzhi po de dag dang ldan na 'khor mi phyed par 'gyur ro/ /
243a4(dkon brtsegs): de la 'di skad ces bya ste/ phra ma de bzhin log par lta ba spong / /dam chos 'jig pa'i tshe na srung ba byed/ /sems can byang chub yang dag 'dzin 'jug na/ /'khor rnams mi phyed phun sum tshogs par 'gyur/ /
243a5(dkon brtsegs): bu mo byang chub sems dpa' chos bzhi dang ldan na/ sangs rgyas bcom ldan 'das rnams kyi thang du rin po che chen po'i pad+ma las rdzus te skye bar 'gyur te/ bzhi gang zhe na/ 'di lta ste/ phye ma 'am/ me tog
243a6(dkon brtsegs): ud pa la 'am/ pad+ma 'am/ ku mu da 'am/ pad+ma dkar pos lag pa bkang ste/ de bzhin gshegs pa'i sku gzugs sam/ de bzhin gshegs pa'i mchod rten la 'bul ba dang / gzhan dag la yang
243a7(dkon brtsegs): gnod sems mi skyed pa dang / de bzhin gshegs pa'i sku gzugs pad+ma'i gdan la bzhugs pa byed du 'jug pa dang / sangs rgyas kyi byang chub la nges pa rgya cher mos pa ste/ bu mo byang chub sems dpa'
243a8(dkon brtsegs): chos bzhi po de dag dang ldan na sangs rgyas bcom ldan 'das rnams kyi thang du rin po che chen po'i pad+ma las rdzus te skye bar 'gyur ro/ /de la 'di skad ces bya ste/ phye ma me tog bkang ste 'bul ba dang
243b1(dkon brtsegs): gnod sems spong zhing sku gzugs byed pa dang / mos pa rgya chen la ni gnas byed na/ /rgyal ba dag gi thang du rdzus te skye/ /bu mo byang chub sems dpa' chos bzhi dang ldan na rdzu 'phrul gyis sangs rgyas kyi
243b2(dkon brtsegs): zhing nas sangs rgyas kyi zhing du 'gro bar 'gyur te/ bzhi gang zhe na/ 'di lta ste/ gzhan dag gi dge ba'i rtsa ba'i bar chad mi byed pa dang / gzhan dag chos nyan pa la bar chad mi byed pa dang / de bzhin gshegs
243b3(dkon brtsegs): pa'i mchod rten dag la mar me 'bul ba dang / ting nge 'dzin sgom pa ste/ bu mo byang chub sems dpa' chos bzhi po de dag dang ldan na rdzu 'phrul gyis sangs rgyas kyi zhing nas sangs rgyas kyi zhing du 'gro bar
243b4(dkon brtsegs): 'gyur ro/ /de la 'di skad ces bya ste/ dge ba dag gi bar chad mi byed dang / /gzhan gyi chos gtam dag la mi smod dang / /rgyal ba'i mchod rten dag la mar me 'bul/ /ting 'dzin bsgoms pas de ni zhing du
243b5(dkon brtsegs): 'gro/ /bu mo byang chub sems dpa' chos bzhi dang ldan na dgra zla med par 'gyur te/ bzhi gang zhe na/ 'di lta ste/ g.yo med par dge ba'i bshes gnyen dag la sten pa dang / dge ba'i rtsa ba la ser
243b6(dkon brtsegs): sna mi byed pa dang / gzhan gyi rnyed pa la dga' ba dang / byang chub sems dpa' rnams kyi bya ba dang gnas pa thams cad la khong khro bar mi byed cing mi snyan pa mi sgrogs pa ste/ bu mo byang chub sems dpa'
243b7(dkon brtsegs): chos bzhi po de dag dang ldan na dgra zla med par 'gyur ro/ /de la 'di skad ces bya ste/ dge ba'i bshes gnyen rnams la de g.yo med/ /gzhan gyi rnyed la dga' zhing ser sna med/ /byang chub sems dpa'i
243b8(dkon brtsegs): spyod la mi smod na/ /rtag tu dgra zla med par spyod par 'gyur/ /bu mo byang chub sems dpa' chos bzhi dang ldan na tshig btsun par 'gyur te/ bzhi gang zhe na/ 'di lta ste/ ji skad smras pa de bzhin byed pa dang
244a1(dkon brtsegs): mdza' bo dag la yod pa'i rang bzhin mi 'chab pa dang / glan ka mi tshol bar chos nyan pa dang / gzhan chos smra ba dag la dpya skur mi byed pa ste/ bu mo byang chub sems dpa' chos bzhi
244a2(dkon brtsegs): po de dag dang ldan na tshig btsun par 'gyur ro/ /de la 'di skad ces bya ste/ ji skad smras pa de bzhin byed pa dang / /mdza' la yod pa'i rang bzhin mi 'chab cing / /glan ka mi tshol chos ni nyan byed na/ /
244a3(dkon brtsegs): 'jigs pa med cing tshig kyang btsun par 'gyur/ /bu mo byang chub sems dpa' chos bzhi dang ldan na las kyi sgrib pa med par 'gyur zhing / yongs su dag pa yang myur du rtogs par 'gyur te/
244a4(dkon brtsegs): bzhi gang zhe na/ 'di lta ste/ lhag pa'i bsam pa bsgrubs pas sdom pa gsum yang dag par len pa dang / mdo sde zab mo rnams mi spong ba dang / sems dang po bskyed pa'i byang chub sems
244a5(dkon brtsegs): dpa' la thams cad mkhyen pa nyid du 'du shes skyed pa dang / sems can thams cad la byams pa sgom pa ste/ bu mo byang chub sems dpa' chos bzhi po de dag dang ldan na las kyi sgrib pa med par
244a6(dkon brtsegs): 'gyur zhing yongs su dag pa yang myur du rtogs par 'gyur ro/ /de la 'di skad ces bya ste/ lhag pa'i bsam pas sdom pa gsum la gnas/ /mdo sde zab mo rnams la rtag tu mos/ /sangs rgyas
244a7(dkon brtsegs): sras la thams cad mkhyen ltar lta/ /sems can rnams la byams pas las dag 'gyur/ /bu mo byang chub sems dpa' chos bzhi dang ldan na bdud kyi las med par 'gyur te/ bzhi gang zhe na/ chos
244a8(dkon brtsegs): thams cad mnyam pa nyid du sgom pa dang / brtson 'grus brtsams pa dang / sangs rgyas rjes su dran pa sgom pa dang / dge ba'i rtsa ba yongs su sngo ba ste/ bu mo byang chub sems dpa' chos bzhi po
244b1(dkon brtsegs): de dag dang ldan na bdud kyi las med par 'gyur ro/ /de la 'di skad ces bya ste/ chos rnams la ni chos kyi tshul rtogs la/ /brtson 'grus brtsams shing sangs rgyas rjes su dran/ /yongs
244b2(dkon brtsegs): su bsngo zhing bshags dang phyag 'tshal ba/ /de la bdud kyis glags ni rnyed mi 'gyur/ /bu mo byang chub sems dpa' chos bzhi dang ldan na 'chi ba'i dus kyi tshe mdun du sangs rgyas bzhugs shing de las
244b3(dkon brtsegs): chos kyang nyan la sdug bsngal yang myong bar mi 'gyur te/ bzhi gang zhe na/ 'di lta ste/ gzhan dag gi bsam pa yongs su rdzogs par byed pa dang / mos pa mang ba dang / byang chub sems dpa'i
244b4(dkon brtsegs): sbyin pa bkod pa sna tshogs nye bar sgrub pa dang / dkon mchog gsum mchod pa la brtson pa ste/ bu mo byang chub sems dpa' chos bzhi po de dag dang ldan na 'chi ba'i dus kyi tshe mdun du
244b5(dkon brtsegs): sangs rgyas bzhugs shing de las chos nyan la sdug bsngal yang myong bar mi 'gyur ro/ /de la 'di skad ces bya ste/ de ni gzhan gyi bsam pa rdzogs byed cing / /mos pa dang ni sbyin pa rgya che ba/ /
244b6(dkon brtsegs): mkhas pa de ni rtag tu sbyin par byed/ /de phyir de mdun de bzhin gshegs pa bzhugs/ /de skad ces bka' stsal nas bcom ldan 'das la bu mo blo gros bzang mos 'di skad ces gsol to/ /btsun
244b7(dkon brtsegs): pa bcom ldan 'das byang chub sems dpa'i bslab pa ji skad bcas pa 'di dag la bdag gis bslab par 'tshal te/ bcom ldan 'das gal te bdag gis bzhi pa bcu po ji skad du bka'
244b8(dkon brtsegs): stsal pa 'di dag las chos gcig cig ma spyad na yang bdag gis de bzhin gshegs pa'i sku bslus par gyur cig / de nas gnas brtan maud gal gyi bu chen pos bu mo blo gros bzang mo
245a1(dkon brtsegs): la 'di skad ces smras so/ /bu mo byang chub sems dpa' rnams kyi spyod pa ni nyams 'og tu chud par dka' na khyod 'di lta bu yang dag par len par byed na/ ci khyod kyis sems la
245a2(dkon brtsegs): dbang thob bam/ de skad ces smras nas bu mo blo gros bzang mos tshe dang ldan pa maud gal gyi bu chen po la/ 'di skad ces smras so/ /btsun pa maud gal gyi bu bden pa dang bden pa'i tshig
245a3(dkon brtsegs): g ang gis bdag gis chos thams cad yongs su rdzogs par byed par 'gyur ba'i bden pa dang bden pa'i tshig des stong gsum gyi stong chen po'i 'jig rten gyi khams 'di rnam pa drug tu
245a4(dkon brtsegs): g.yos te lha'i me tog gi char 'bab par gyur cig / ma dkrol bar yang sil snyan gyi sgra 'byung bar gyur cig ces byas so/ /de nas bu mo blo gros bzang mos de ltar bden pa'i byin brlabs byas
245a5(dkon brtsegs): ma thag tu de'i mod la stong gsum gyi stong chen po'i 'jig rten gyi khams 'di rnam pa drug tu g.yos te/ lha'i me tog gi char bab par gyur cing / ma dkrol bar lha'i sil snyan gyi
245a6(dkon brtsegs): sgra yang byung bar gyur to/ /btsun pa maud gal gyi bu bden pa dang bden pa'i tshig gang gis/ da ltar de bzhin gshegs pa dgra bcom pa yang dag par rdzogs pa'i sangs rgyas
245a7(dkon brtsegs): shAkya thub pa ji lta ba de bzhin du ma 'ongs pa'i dus na bdag de bzhin gshegs par 'gyur zhing / sangs rgyas kyi zhing der bdag la bdud kyang 'byung bar mi 'gyur ba dang /
245a8(dkon brtsegs): ngan song rnams kyi ming yang med pa dang / bud med kyi skyon rnams med par 'gyur ba'i bden pa dang bden pa'i tshig nges/ 'khor 'di gser gyi kha dog can du gyur cig /
245b1(dkon brtsegs): bu mo blo gros bzang mos tshig de skad ces smras ma thag tu de'i mod la thams cad dang ldan pa'i 'khor de gser gyi kha dog can du gyur to/ /de nas tshe dang ldan pa maud gal gyi bu chen po stan las
245b2(dkon brtsegs): langs te chos gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di
245b3(dkon brtsegs): skad ces gsol to/ /bcom ldan 'das bdag ni sems dang po bskyed pa nas bzung ste byang chub sems dpa' thams cad la phyag 'tshal lo/ /de nas 'jam dpal gzhon nur gyur bas bu
245b4(dkon brtsegs): mo blo gros bzang mo la 'di skad ces smras so/ /blo gros bzang mo khyod chos gang la gnas te bden pa'i byin gyi brlabs 'di byas/ blo gros bzang mos smras pa/ 'jam dpal chos kyi dbyings ni
245b5(dkon brtsegs): gnas pa ma mchis pas de la gnas par mi nus te 'di la dri ba ma mchis so/ /'jam dpal gyis smras pa/ blo gros bzang mo byang chub ces bya ba 'di gang gi tshig bla dgas yin/ blo gros bzang mos
245b6(dkon brtsegs): smras pa/ 'jam dpal byang chub ces bgyi ba ni rnam par mi rtog pa'i chos kyi tshig bla dgas so/ /'jam dpal gyis smras pa/ blo gros bzang mo 'di ltar byang chub sems dpa' zhes bya ba
245b7(dkon brtsegs): 'di gang gi tshig bla dgas yin/ blo gros bzang mos smras pa/ 'jam dpal byang chub sems dpa' zhes bgyi ba ni nam mkha' dang mnyam pa nyid gyi chos kyi tshig bla dgas so/ /'jam dpal gyis
245b8(dkon brtsegs): smras pa/ blo gros bzang mo ci de bzhin gshegs pa yang byang chub kyi phyir spyod pa mdzad dam/ blo gros bzang mos smras pa/ 'jam dpal dper na smig rgyu dang brag chas byang chub kyi phyir spyod pa de
246a1(dkon brtsegs): bzhin du de bzhin gshegs pas kyang byang chub kyi phyir spyod do/ /'jam dpal gyis smras pa/ blo gros bzang mo khyod kyis ci las bsams te de skad ces smras/ blo gros
246a2(dkon brtsegs): bzang mos smras pa/ 'jam dpal 'di la chos 'ga' la yang bsam pa 'am/ bsam pa ma lags pa ma mchis so/ /'jam dpal gyis smras pa/ blo gros bzang mo bsam pa de lta bu yin du
246a3(dkon brtsegs): zin na byis pa thams cad kyang byang chub tu 'gyur ro/ /blo gros bzang mos smras pa/ 'jam dpal 'di ji snyam du dgongs/ byis pa rnams kyang gzhan la mkhas pa rnams kyang gzhan te byang chub
246a4(dkon brtsegs): kyang gzhan par de ltar gzigs sam/ de ci'i slad du zhe na/ 'di lta ste/ chos kyi dbyings kyi tshul du 'di ni dbyings gcig pa lags te/ blang ba ma mchis shing dor ba ma mchis la sgro btags
246a5(dkon brtsegs): pa ma mchis so/ /'jam dpal gyis smras pa/ blo gros bzang mo bshad pa 'di'i don shes pa ji snyed cig yod/ blo gros bzang mos smras pa/ 'jam dpal bshad pa 'di'i don 'tshal ba ni
246a6(dkon brtsegs): sgyu ma sprul pa'i sems dang sems las byung ba ji snyed mchis pa de snyed do/ /'jam dpal gyis smras pa/ blo gros bzang mo sprul pa nyid kyang med na de'i sems dang sems las byung ba lta ga la
246a7(dkon brtsegs): yod/ blo gros bzang mos smras pa/ 'jam dpal chos kyi dbyings ni mchis pa yang ma lags/ ma mchis pa yang ma lags te/ de bzhin gshegs pa yang de dang 'dra'o/ /de nas bcom ldan
246a8(dkon brtsegs): 'das la 'jam dpal gzhon nur gyur bas 'di skad ces gsol to/ /bcom ldan 'das 'di ltar bu mo blo gros bzang mo 'di zab mo'i bzod pa dang ldan pa ni ngo mtshar lags so/ /bcom
246b1(dkon brtsegs): ldan 'das kyis bka' stsal pa/ 'jam dpal de de bzhin no/ /ji skad smras pa de bzhin te/ bu mo blo gros bzang mo yang dag par rdzogs pa'i byang chub la yang dag par zhugs nas bskal pa sum bcu
246b2(dkon brtsegs): lon pa'i 'og tu gdod ngas bla na med pa yang dag par rdzogs pa'i byang chub tu sems bskyed do/ /khyod kyang bu mo blo gros bzang mo 'di nyid kyis mi skye ba'i chos la zhugs par byas so/ /de nas 'jam
246b3(dkon brtsegs): dpal gzhon nur gyur ba stan las langs te bu mo blo gros bzang mo la phyag byas nas tshig 'di skad du bdag gis slob dpon yun ring mo zhig na mthong zhes kyang smras so/ /blo gros bzang mos smras pa/
246b4(dkon brtsegs): 'jam dpal ma rtog shig /de ci'i phyir zhe na/ mi skye ba'i chos la bzod pa ni rnam par mi rtog pa'i phyir ro/ /'jam dpal gyis smras pa/ ci'i phyir slob dpon gyis bud med kyi lus las da dung
246b5(dkon brtsegs): ma bsgyur/ blo gros bzang mos smras pa/ 'jam dpal 'di ni bud med do/ /'di ni skyes ba'o zhes bya ba de ni dmigs pa ste/ 'on kyang khyod kyi the tshom med par bya'o/ /bden pa gang gis bdag ma
246b6(dkon brtsegs): 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas su 'gyur ba'i bden pa des bdag skyes par gyur cig / bu mo blo gros bzang mos tshig de skad
246b7(dkon brtsegs): c es smras ma thag tu de'i mod la de'i bud med kyi dngos po mi snang bar gyur nas skyes par red de chos gos ngur smrig gyon nas des 'di skad du bden pa gang gis bdag gis byang chub thob pa na
246b8(dkon brtsegs): dge slong tshur shog ces byas pas rab tu 'byung bar 'gyur ba dang / bdag gi sangs rgyas kyi zhing der bdud kyang 'byung bar mi 'gyur ba dang / ngan song gi ming yang med pa dang / bud med kyi skyon
247a1(dkon brtsegs): r nams kyang med par 'gyur ba'i bden pa dang bden pa'i tshig des bdag dge slong bsnyen par rdzogs nas lo sum bcu lon pa'i spyod lam ci 'dra ba de lta bur gyur cig ces byas
247a2(dkon brtsegs): so/ /byang chub sems dpa' blo gros bzang pos tshig 'di skad smras ma thag tu de'i mod la dge slong bsnyen par rdzogs nas lo sum bcu lon pa'i spyod lam ci 'dra ba de lta bur gyur to/ /
247a3(dkon brtsegs): 'jam dpal bden pa dang bden pa'i tshig gang gis bdag gi sangs rgyas kyi zhing du sems can rnams kyi lus gser gyi kha dog lta bur 'gyur ba dang / bsam pas bza' ba dang btung ba 'grub
247a4(dkon brtsegs): par 'gyur te/ gzhan 'phrul dbang byed kyi lha rnams kyi longs spyod dang / yongs su spyod pa ji lta ba bzhin du 'gyur ba dang / sangs rgyas kyi zhing de na ngan song gsum yongs su spangs par 'gyur ba dang /
247a5(dkon brtsegs): rin po che sna bdun gyi shing ljon pa dang / rin po che'i dra bas yongs su bskor cing rin po che sna bdun gyi pad+ma dag gis rgyas la steng rin po che'i bla re bres te/ 'jam dpal gyi sangs rgyas kyi zhing ci
247a6(dkon brtsegs): 'dra ba kho na dang mnyam zhing mi lhag pa de lta bur 'gyur ba'i bden pa dang bden pa'i tshig des 'khor 'di gser gyi kha dog can du gyur cig ces byas so/ /de nas byang chub sems dpa' blo gros bzang pos
247a7(dkon brtsegs): tshig de skad smras ma thag tu de'i mod la thams cad dang ldan pa'i 'khor de gser gyi kha dog can du gyur to/ /de nas sa bla'i lha rnams kyi lha'i lus kyis gcig nas gcig tu sgra bsgrags shing skad kyi
247a8(dkon brtsegs): go bar byas te/ kye ma byang chub sems dpa' sems dpa' chen po blo gros bzang po byang chub thob pa'i sangs rgyas kyi zhing gi yon tan bkod pa ni de lta bur 'gyur ro zhes ched du brjod pa 'di ched du
247b1(dkon brtsegs): brjod do/ /de nas bcom ldan 'das kyis 'jam dpal gzhon nur gyur ba la bka' stsal pa/ 'jam dpal byang chub sems dpa' blo gros bzang po 'di ni de bzhin gshegs pa dgra bcom
247b2(dkon brtsegs): pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/
247b3(dkon brtsegs): sangs rgyas bcom ldan 'das yon tan rin chen dpal gyi snying po zhes bya ba 'jig rten du 'byung bar 'gyur ro/ /bcom ldan 'das kyis chos kyi rnam grangs 'di bka' stsal pa na/ srog chags bye ba
247b4(dkon brtsegs): phrag sum bcu bla na med pa yang dag par rdzogs pa'i byang chub las phyir mi ldog pa nyid la yang dag par gnas par gyur to/ /lha bye ba phrag brgyad bcu ni chos rnams la chos kyi mig rdul med cing
247b5(dkon brtsegs): dri ma dang bral ba rnam par dag go/ /srog chags brgya stong gis ni ye shes mngon par rtogs par gyur to/ /byang chub sems dpa'i theg pa pa'i dge slong byang chub kyi sems las phyir mi ldog par 'dod
247b6(dkon brtsegs): pa lnga stong tsam yang byang chub sems dpa' blo gros bzang po'i lhag pa'i bsam pa rtogs shing dge ba'i rtsa ba'i che ba nyid mthong nas de dag rang rang gi bla gos bcom ldan 'das kyi sku la gsol te/ l
247b7(dkon brtsegs): hag pa'i bsam pas bla na med pa yang dag par rdzogs pa'i byang chub tu yongs su bsngos nas tshig 'di skad du bcom ldan 'das bdag cag gi dge ba'i rtsa ba 'di bla na med pa yang dag par rdzogs
247b8(dkon brtsegs): pa'i byang chub tu nges par gyur cig ces smras so/ /dge slong de dag gis dge ba'i rtsa ba bla na med pa yang dag par rdzogs pa'i byang chub tu yongs su bsngos ma thag tu bskal pa dgu bcu'i 'khor ba
248a1(dkon brtsegs): bsnyil te bor nas bla na med pa yang dag par rdzogs pa'i byang chub las phyir mi ldog par gnas par gyur to/ /de dag thams cad kyang bcom ldan 'das kyis lung bstan te/ 'jam dpal
248a2(dkon brtsegs): d ge slong 'di dag ni bskal pa bcu gnyis na bskal pa dri ma med pa'i 'od ces bya ba la de bzhin gshegs pa bzod par dka' ba'i sangs rgyas kyi zhing 'jig rten gyi khams 'od zer can du bskal
248a3(dkon brtsegs): pa gcig la bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa spobs pa'i rgyan ces bya bar thams cad ming 'thun par 'jig rten du
248a4(dkon brtsegs): 'byung bar 'gyur ro/ /'jam dpal de ltar na chos kyi rnam grangs 'di ni byang chub sems dpa' sems dpa' chen po rnams dang / nyan thos rnams la rdzu 'phrul chen po byed pa yin no/ /'jam dpal rigs kyi bu
248a5(dkon brtsegs): 'am/ rigs kyi bu mo byang chub 'dod pa gang gis bskal pa stong gi bar du thabs mkhas pa dang ma bral bas pha rol du phyin pa drug spyad la gang gis chos kyi rnam grangs 'di bris nas zla ba phyed kyi bar du
248a6(dkon brtsegs): lan re blags na bsod nams kyi phung po snga mas ni bsod nams kyi phung po 'di'i brgya'i char yang mi phod/ stong gi cha dang / brgya stong gyi cha dang / bye ba brgya stong gi cha dang / grangs dang / bgrang ba dang / dpe dang
248a7(dkon brtsegs): rgyur yang mi bzod do/ /'jam dpal de bas na chos kyi rnam grangs 'di khyod la gtad kyis khyod 'dun par gyis la sngon gyi byang chub sems dpa'i smon lam byung ba'i mdo 'di lta bu 'di ma 'ongs pa'i
248a8(dkon brtsegs): dus na zung shig / kun chub par gyis shig /chongs shig /shod cig /lhogs shig /ston cig /gzhan dag la yang rgya cher rab tu ston cig /'jam dpal dper na 'khor los sgyur ba'i rgyal po ji srid du
248b1(dkon brtsegs): gnas pa de srid du rin po che sna bdun med par mi 'gyur la/ 'khor los sgyur ba'i rgyal po shi na rin po che sna bdun med par 'gyur ro/ /'jam dpal de bzhin du chos kyi rnam grangs 'di lta bu 'di
248b2(dkon brtsegs): 'jig rten na ji srid du spyod pa de srid du de bzhin gshegs pa'i byang chub kyi yan lag rin po che sna bdun dang / byang chub kyi phyogs kyi chos kyi tshul thams cad med par mi 'gyur la/ chos kyi
248b3(dkon brtsegs): rnam grangs 'di lta bu 'di med par gyur na dam pa'i chos nub par 'gyur ro/ /'jam dpal de bas na mdo sde rin po che 'di lta bu 'di yi ger bri ba dang / lung 'bog pa dang / bcang ba dang / bklag pa dang /
248b4(dkon brtsegs): gzhan dag la yang rgya cher rab tu bstan pa'i phyir byang chub sems dpa' sems dpa' chen po rnams kyis brtson 'grus brtsam par bya'o/ /'di ni nga'i rjes su bstan pa yin no/ /phyis 'gyod pa can du gyur ta
248b5(dkon brtsegs): re/ 'di ni rigs kyi bu 'am/ rigs kyi bu mo byang chub 'dod pa la ngas bstan pa yin no/ /bcom ldan 'das kyis de skad ces bka' stsal nas byang chub sems dpa' blo gros bzang po dang / 'jam dpal gzhon
248b6(dkon brtsegs): nur gyur ba dang / thams cad dang ldan pa'i 'khor de dang lha dang mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// /
248b7(dkon brtsegs): 'phags pa dkon mchog brtsegs pa chen po'i chos kyi rnams grangs le'u stong phrag brgya pa las bu mo blo gros bzang mos zhus pa'i le'u zhes bya ste sum bcu pa rdzogs so// //
248b8(dkon brtsegs): rgya gar gyi mkhan po dzi na mi tra dang / su ren dra bo d+hi dang / zhu chen gyi lo ts+tshA ba ban de ye shes sde la sogs pas bsgyur cing zhus te gtan la phab pa// //
249a1(dkon brtsegs): @#/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u sum bcu rtsa gcig pa ste/ gang gA'i mchog gis zhus pa lung bstan pa/
249a2(dkon brtsegs): rgya gar skad du/ Ar+ya gang god ta ra pa ri pr-its+tshA nA ma ma hA yA na sU tra/ bod skad du/ 'phags pa gang gA'i mchog gis zhus pa zhes bya ba theg pa chen po'i mdo/ sangs rgyas dang byang chub sems dpa'
249a3(dkon brtsegs): thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/
249a4(dkon brtsegs): de'i tshe grong khyer chen po mnyan yod na dge bsnyen ma gang gA'i mchog ces bya ba zhig gnas so/ /de nas dge bsnyen ma gang gA'i mchog mnyan yod nas byung nas rgyal bu rgyal byed kyi tshal mgon med zas sbyin gyi
249a5(dkon brtsegs): kun dga' ra ba ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug pa dang / bcom ldan 'das kyis mkhyen
249a6(dkon brtsegs): bzhin du dge bsnyen ma gang gA'i mchog la gang gA'i mchog khyod da gzod gang nas 'ongs shes smras so/ /gang gA'i mchog gis gsol pa/ bcom ldan 'das gang zhig gis sprul pa la smras te/
249a7(dkon brtsegs): khyod da gzod gang nas 'ongs shes de skad bgyis na ji skad lan 'debs par 'gyur lags/ bcom ldan 'das kyis bka' stsal pa/ gang gA'i mchog sprul pa la ni 'greng ba med/ 'dug pa
249a8(dkon brtsegs): med/ nyal ba med/ 'ong ba med/ 'gro ba med/ 'chi 'pho med/ skye ba med na 'di nas 'ongs so zhes de ci zhig ston par 'gyur/ gang gA'i mchog gis gsol pa/ bcom ldan 'das chos thams cad sprul
249b1(dkon brtsegs): pa lta bu lags sam/ bka' stsal pa/ gang gA'i mchog de bzhin no/ /gsol pa/ bcom ldan 'das gal te chos thams cad sprul pa lta bu lags na/ gang gA'i mchog khyod da gzod gang nas 'ong
249b2(dkon brtsegs): shes ci'i slad du smra/ bcom ldan 'das kyis bka' stsal pa/ gang gA'i mchog sprul pa ni ngan song du mi 'gro/ mtho ris su mi 'gro/ yongs su mya ngan las 'das par mi 'gro na ci gang gA'i
249b3(dkon brtsegs): mchog kyang ngan song du mi 'gro/ mtho ris su mi 'gro/ yongs su mya ngan las 'das par mi 'gro 'am/ gang gA'i mchog gis gsol pa/ bcom ldan 'das gal te bdag gis dge bsnyen ma
249b4(dkon brtsegs): g ang gA'i mchog sprul pa'i rang bzhin las gzhan lags par mthong na ni dge bsnyen ma gang gA'i mchog ngan song du mchi ba 'am mtho ris su mchi ba 'am yongs su mya ngan las 'das par mchi ba ma
249b5(dkon brtsegs): lags so zhes bdag sprul pa dang bstun pa yang mi rung lags na/ bcom ldan 'das bdag gis dge bsnyen ma gang gA'i mchog sprul pa'i rang bzhin las gzhan lags par ma mthong ste/
249b6(dkon brtsegs): bcom ldan 'das de ltar bdag gis ma mthong na dge bsnyen ma gang gA'i mchog ngan song du mchi ba 'am/ mtho ris su mchi ba 'am/ yongs su mya ngan las 'das par mchi ba zhes ji skad
249b7(dkon brtsegs): bstan par bgyi/ bcom ldan 'das de lta lags kyis kyang g.yo ba dang / rlom sems dang / bskyod pa dang / spros pa mchis na ji ltar 'di snyam du bdag ngan song du 'gro ba 'am/ mtho ris su
249b8(dkon brtsegs): 'gro ba 'am/ yongs su mya ngan las 'das par 'gro ba'o snyam du sems lags te/ bcom ldan 'das mya ngan las 'das pa'i dbyings ni nams kyang ngan song du mchi ba 'am/ mtho ris
250a1(dkon brtsegs): su mchi ba 'am/ yongs su mya ngan las 'das par mchi ba ma lags te/ bcom ldan 'das dge bsnyen ma gang gA'i mchog kyang de lta bu'i dbyings can lags so/ /bcom ldan 'das
250a2(dkon brtsegs): kyis bka' stsal pa/ gang gA'i mchog khyod ci yongs su mya ngan las 'das pa la yang dag par ma zhugs sam/ gsol pa/ bcom ldan 'das su zhig gis mi skye ba la smras te/ khyod
250a3(dkon brtsegs): yongs su mya ngan las 'das pa la yang dag par ma zhugs sam zhes de skad bgyis na ji skad lan 'debs par 'gyur lags/ bcom ldan 'das kyis bka' stsal pa/ gang gA'i mchog
250a4(dkon brtsegs): mi skye ba zhes bya ba ni mya ngan las 'das pa'i tshig bla dgas yin na de ci zhig lan 'debs par 'gyur/ gang gA'i mchog gis gsol pa/ bcom ldan 'das ci chos thams cad ni mya ngan
250a5(dkon brtsegs): las 'das pa dang mtshungs pa lags sam/ bka' stsal pa/ gang gA'i mchog de de bzhin te/ chos thams cad ni mya ngan las 'das pa dang mtshungs so/ /gsol pa/ bcom ldan 'das
250a6(dkon brtsegs): gal te chos thams cad mya ngan las 'das pa dang mtshungs pa lags na gang gA'i mchog khyod yongs su mya ngan las 'das pa la yang dag par ma zhugs sam zhes da ci zhig smra ste/ bcom ldan 'das su zhig gis sprul pa la smras te/
250a7(dkon brtsegs): khyod yongs su mya ngan las 'das pa la yang dag par ma zhugs sam zhes de skad bgyis na ji skad lan 'debs par 'gyur lags/
250a8(dkon brtsegs): bcom ldan 'das kyis bka' stsal pa/ gang gA'i mchog dri ba 'di ni dmigs pa med pa'o/ /gsol pa/ ci bcom ldan 'das kyis dmigs pa dang bcas pa'i smra bas smras lags sam/
250b1(dkon brtsegs): bka' stsal pa/ gang gA'i mchog dri ba 'di ni dmigs pa med mod kyi/ 'on kyang 'khor 'di ni rigs kyi bu 'am/ rigs kyi bu mo 'du ba dag yod de/ de dag gi don chen por 'gyur bas
250b2(dkon brtsegs): dris so/ /de ci'i phyir zhe na/ gang gA'i mchog de bzhin gshegs pas ni chos nyid ces bya ba yang mngon par rdzogs par sangs ma rgyas na gang de las byung ba'i chos yongs su mya ngan las
250b3(dkon brtsegs): 'das pa la gnas pa lta ga la yod/ gsol pa/ gal te bcom ldan 'das kyis chos nyid ces bgyi ba yang mngon par rdzogs par sangs ma rgyas te/ de las byung ba'i chos lta gang
250b4(dkon brtsegs): zhig mchis par gyur na bcom ldan 'das kyis byang chub kyi slad du ji ltar dge ba'i rtsa ba yang dag par bsgrubs lags/ bcom ldan 'das kyis bka' stsal pa/ gang gA'i mchog gang
250b5(dkon brtsegs): dmigs pa de ni dge ba'i rtsa ba ma yin te/ byang chub sems dpa' dge ba'i rtsa ba de ni gang gi tshe yang dag par sgrub pa de'i tshe yang bsam gyis mi khyab pa nyid mi 'dor ro/ /gang gi tshe
250b6(dkon brtsegs): yang dag par mi sgrub pa de'i tshe yang bsam gyis mi khyab pa nyid mi 'dor ro/ /gsol pa/ bcom ldan 'das bsam gyis mi khyab pa la bsam gyis mi khyab pa zhes bgyi ba
250b7(dkon brtsegs): ci'i slad du bsam gyis mi khyab pa la bsam gyis mi khyab pa zhes bgyi/ bcom ldan 'das kyis bka' stsal pa/ gang gA'i mchog chos 'di ni sems pas thob par bya ba ma yin te/
250b8(dkon brtsegs): sems pas thob par byar mi nus/ de ci'i phyir zhe na/ 'di ltar 'di la ni sems nyid kyang mi dmigs na gang sems las rab tu byung ba'i chos lta ga la yod/ gang gA'i mchog sems mi dmigs pa ni bsam gyis
251a1(dkon brtsegs): mi khyab pa'i rgyud ces bya'o/ /bsam gyis mi khyab pa'i rgyud gang yin pa de ni thob pa ma yin/ mngon par rtogs pa ma yin/ shes pa ma yin/ mngon sum du byas pa ma yin te/
251a2(dkon brtsegs): de ni thob par bya ba ma yin/ kun nas nyon mongs pa ma yin rnam par byang ba ma yin no/ /de ci'i phyir zhe na/ gang gA'i mchog 'di ltar de bzhin gshegs pas ni chos thams cad nam
251a3(dkon brtsegs): mkha' ltar nges par thugs su chud de/ gang gA'i mchog chos thams cad ni nam mkha' dang mtshungs pa gnyen po med pa'o/ /gsol pa/ bcom ldan 'das gal te chos thams cad nam
251a4(dkon brtsegs): mkha' dang mtshungs pa gnyen po ma mchis pa lags na bcom ldan 'das kyis gzugs shes btags pa dang / tshor ba dang / 'du shes dang / 'du byed rnams dang rnam par shes pa
251a5(dkon brtsegs): zhes btags pa dang / phung po rnams dang / khams rnams dang / skye mched rnams dang / rten cing 'brel bar 'byung ba dang / zag pa dang bcas pa dang / zag pa ma mchis pa dang /
251a6(dkon brtsegs): kun nas nyon mongs pa dang / rnam par byang ba dang / 'khor ba dang / mya ngan las 'das pa zhes btags pa ji lta bu lags/ bcom ldan 'das kyis bka' stsal pa/ gang gA'i mchog 'di
251a7(dkon brtsegs): lta ste dper na bdag bdag ces 'dogs kyang bdag gang yang mi dmigs pa de bzhin du gang gA'i mchog ngas gzugs shes btags te gzugs gang yang mi dmigs so/ /de bzhin
251a8(dkon brtsegs): du ngas tshor ba dang / 'du shes dang / 'du byed rnams dang / rnam par shes pa zhes btags te rnam par shes pa gang yang mi dmigs so/ /phung po rnams dang / khams rnams dang /
251b1(dkon brtsegs): skye mched rnams dang / rten cing 'brel bar 'byung ba dang / zag pa dang bcas pa dang / zag pa med pa dang / kun nas nyon mongs pa dang / rnam par byang ba dang / 'khor ba dang / mya ngan
251b2(dkon brtsegs): las 'das pa zhes bya ba yang ngas btags te mya ngan las 'das pa gang yang mi dmigs so/ /gang gA'i mchog 'di lta ste dper na smig rgyu rnams la ni chu yod med de mi dmigs so/ /
251b3(dkon brtsegs): gang gA'i mchog de bzhin du ngas gzugs shes bya bar btags kyang gzugs gang yang mi dmigs so/ /ngas tshor ba dang / 'du shes dang / 'du byed rnams dang / rnam par shes pa zhes
251b4(dkon brtsegs): btags kyang rnam par shes pa gang yang mi dmigs so/ /phung po rnams dang / khams rnams dang / skye mched rnams dang / rten cing 'brel bar 'byung ba dang / zag pa dang bcas pa dang / zag
251b5(dkon brtsegs): pa med pa dang / kun nas nyon mongs pa dang / rnam par byang ba dang / 'khor ba dang / mya ngan las 'das pa zhes bya bar ngas btags kyang don dam par na de dag thams cad med cing mi dmigs
251b6(dkon brtsegs): so/ /gang gA'i mchog gang chos la mchog tu 'dzin pa med par tshangs par spyad pa spyod pa de lta bu ni legs par gsungs pa'i chos 'dul ba la tshangs par spyod pa la gnas pa yin no/ /gang
251b7(dkon brtsegs): gA'i mchog mngon pa'i nga rgyal can gnas dmigs nas tshangs par spyad par spyod pa de dag gi tshangs par spyod pa de ni yongs su ma dag pa'o zhes nga smra'o/ /gang dag tshangs par spyod pa yongs su
251b8(dkon brtsegs): ma dag pa de dag ni zab mo rgyud chad pa'i chos 'di lta bu 'di thos na dngangs skrag par 'gyur te/ de dag skye ba dang / rga ba dang / na ba dang / 'chi ba dang / mya ngan dang / smre sngags 'don pa dang /
252a1(dkon brtsegs): sdug bsngal ba dang / yid mi bde ba dang / 'khrug pa rnams las yongs su mi 'grol te/ de dag ni sdug bsngal gyi skal pa can du 'gyur ro zhes nga smra'o/ /gang gA'i mchog da ltar ram
252a2(dkon brtsegs): nga 'das pa'i phyin yang rung ste/ gang dag zab mo rgyud chad pa 'di lta bu'i chos ston pa de dag la mi gti mug pa dag gsod pa po'i 'du shes skyed par 'gyur te/ de ltar mi gti mug pa de dag log
252a3(dkon brtsegs): par zin pas bsad pa'i zhe sdang bskyed nas ngan song du 'gro bar 'gyur ro/ /gang gA'i mchog gis gsol pa/ bcom ldan 'das rgyud chad pa rgyud chad pa zhes bgyi ba ci'i slad du rgyud chad
252a4(dkon brtsegs): pa zhes bgyi/ bcom ldan 'das kyis bka' stsal pa/ gang gA'i mchog chos 'di ni rgyud gcad pa 'am/ dbye ba 'am/ rnam par gzhig pa ma yin te/ de'i phyir rgyud chad pa zhes bya ste/
252a5(dkon brtsegs): 'di ni yang dag pa'i mtha' zhe bya/ bsam gyis mi khyab pa'i rgyud ces bya'o/ /de nas bcom ldan 'das kyis de'i tshe 'dzum pa mdzad do/ /de nas bcom ldan 'das kyi zhal gyi sgo nas
252a6(dkon brtsegs): 'od zer kha dog sna tshogs kha dog du ma 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung nas de dag gis
252a7(dkon brtsegs): ' jig rten gyi khams mtha' yas mu med pa dag snang bar byas te 'od kyis khyab par byas nas tshangs pa'i 'jig rten gyi bar du mngon par byung ste slar log nas bcom ldan 'das kyi zhal
252a8(dkon brtsegs): gyi sgor nub bo/ /de nas tshe dang ldan pa kun dga' bos bla gos phrag pa gcig tu gzar te pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar
252b1(dkon brtsegs): ba btud de bcom ldan 'das la 'di skad ces gsol to/ /bcom ldan 'das de bzhin gshegs pa rnams ni rgyu ma mchis par 'dzum pa mi mdzad na 'dzum pa mdzad pa'i rgyu gang lags rkyen gang
252b2(dkon brtsegs): lags/ bcom ldan 'das kyis bka' stsal pa/ kun dga' bo ngas mngon par shes te/ sa phyogs 'di nyid du de bzhin gshegs pa stong gis gang gA'i mchog ces bya ba kho na'i dge bsnyen ma
252b3(dkon brtsegs): sha stag las brtsams te/ chos kyi rnam grangs 'di bshad do/ /dge bsnyen ma de dag thams cad ni rab tu byung nas phung po med pa'i mya ngan las 'das pa'i dbyings su yongs su mya ngan las 'das so/ /
252b4(dkon brtsegs): de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das chos kyi rnam grangs 'di'i ming ci lags/ ji ltar gzung bar bgyi/ bcom ldan 'das kyis bka'
252b5(dkon brtsegs): bstsal pa/ kun dga' bo chos kyi rnam grangs 'di ni dri ma med pa zhes bya ste/ 'di dri ma med pa zhes bya bar zung shig /chos kyi rnam grangs 'di bstan pa na dge slong bdun brgya dang / dge slong
252b6(dkon brtsegs): ma bzhi brgya len pa med par zag pa rnams las sems rnam par grol lo/ /de nas 'dod pa na spyod pa dang / gzugs na spyod pa'i lha'i bu rnams kyis lha'i me tog rnams dang / tsan dan gyi phye ma rnams
252b7(dkon brtsegs): mngon par sprul te/ bcom ldan 'das la gtor nas tshig 'di skad ces 'di ltar grong khyer mnyan yod na dge bsnyen ma 'di lta bu gnas la de de bzhin gshegs pa dang lhan cig tu smra yang de'i lus
252b8(dkon brtsegs): ngal bar yang mi 'gyur ba dang / ji ltar yang gang gA'i mchog 'di sngon gyi rgyal ba la lhag par bya ba byas shing dge ba'i rtsa ba bskyed pa dang / yun ring po nas dge ba spyad pa dang / yun ring po nas
253a1(dkon brtsegs): tshangs par spyad pa dang / sangs rgyas mang po la bsnyen bkur byas pa 'di ni ngo mtshar to zhes smras so/ /bcom ldan 'das kyis bka' stsal pa/ lha'i bu dag de de bzhin te/
253a2(dkon brtsegs): 'di ni sngon gyi rgyal ba la lhag par bya ba byas pa/ dge ba'i rtsa ba bskyed pa/ yun ring du tshangs par spyad pa la gnas pa'o/ /bcom ldan 'das kyis de skad ces bka' stsal nas/ dge bsnyen
253a3(dkon brtsegs): ma gang gA'i mchog dang / lha dang / mi dang lha ma yin dang / dri zar bcas pa'i 'jig rten yi rangs te/ bcom ldan 'das kyi gsungs pa la mngon par bstod do/ /
253a4(dkon brtsegs): 'phags pa dkon mchog brtsegs pa chen po'i chos kyi rnam grangs le'u stong phrag brgya pa las gang gA'i mchog gis zhus pa'i le'u zhes bya ste sum bcu rtsa gcig pa rdzogs so// //
253a5(dkon brtsegs): rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban de ye shes sde la sogs pas bsgyur cing zhus te skad gsar chad kyis kyang bcos nas gtan la phab pa/ /
253a6(dkon brtsegs): 'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u sum bcu rtsa gnyis pa ste 'phags pa mya ngan med kyis byin pa lung bstan pa/ bam po gcig pa/
253a7(dkon brtsegs): rgya gar skad du/ Ar+ya a sho ka dad ta byA ka ra Na nA ma ma hA yA na sU tra/ bod skad du/ 'phags pa mya ngan med kyis byin pa lung bstan pa zhes bya ba theg pa chen po'i mdo/ sangs rgyas dang
253a8(dkon brtsegs): byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong lnga brgya tsam gyi dge slong gi dge
253b1(dkon brtsegs): 'dun chen po dang / byang chub sems dpa' brgyad stong thams cad kyang gzungs thob pa/ spobs pa thogs pa med pa/ mngon par shes pa sgrub pa la mkhas pa/ chos zab mo'i tshul la
253b2(dkon brtsegs): gnas pa stong pa nyid la gnas pa/ mtshan ma med pa la gnas pa/ smon pa med pa la gnas pa/ mi dmigs pa'i chos la gnas pa/ mi gnas par chos ston pa/ mi skye ba'i chos la bzod
253b3(dkon brtsegs): pa dang ldan pa sha stag la 'di lta ste/ byang chub sems dpa' lhun po dang / byang chub sems dpa' lhun po chen po dang / byang chub sems dpa' ye shes lhun po dang / byang chub sems dpa'
253b4(dkon brtsegs): rin chen seng ge dang / byang chub sems dpa' seng ge blo gros dang / byang chub sems dpa' rtag tu lag brkyang dang / byang chub sems dpa' rtag tu lags bsgreng dang / byang chub sems
253b5(dkon brtsegs): dpa' rtag tu brtson dang / byang chub sems dpa' rtag tu 'dzum zhing rab tu dga' ba dang / byang chub sems dpa' dbang po las 'das pa dang / byang chub sems dpa' rtag tu gdung dang /
253b6(dkon brtsegs): byang chub sems dpa' rin chen sems dang / byang chub sems dpa' lag na rin chen dang / byang chub sems dpa' lag na rin chen thogs dang / byang chub sems dpa' rin chen bkra ldan dang /
253b7(dkon brtsegs): byang chub sems dpa' kha lo sgyur dang / byang chub sems dpa' kha lo sgyur chen po dang / byang chub sems dpa' bden pa la dga' ba dang / byang chub sems dpa' byams pa dang / byang chub sems
253b8(dkon brtsegs): dpa' 'jam dpal gzhon nur gyur ba dang / skyes bu dam pa brgyad la 'di lta ste/ byang chub sems dpa' bzang skyong dang / byang chub sems dpa' dkon mchog 'byung gnas dang / byang
254a1(dkon brtsegs): chub sems dpa' phug sbas dang / byang chub sems dpa' dbang po'i lha dang / byang chub sems dpa' chu lha'i lha dang / byang chub sems dpa' blo gros yangs pa dang / byang chub sems
254a2(dkon brtsegs): dpa' blo gros khyad par can dang / byang chub sems dpa' blo gros 'phel dang / de dag la sogs pa byang chub sems dpa' brgyad stong dang thabs gcig tu bzhugs so/ /de nas de'i tshe bcom
254a3(dkon brtsegs): ldan 'das rgyal po'i khab kyi grong khyer chen po na gnas shing bzhugs pa la rgyal po ma skyes dgra dang / rgyal po'i bka' la gtogs pa dang / blon po dang / sna chen po la gtogs pa dang / zhang blon gyi bu
254a4(dkon brtsegs): tsha dang / zhabs drung na 'khod pa dang / pho brang 'khor gyi mi dang / bram ze dang / rgyal rigs dang / khyim bdag rnams kyis sti stang du byas/ bla mar byas/ ri mor byas/ mchod par byas te/ de nas bcom ldan 'das
254a5(dkon brtsegs): 'khor brgya stong du mas yongs su bskor cing mdun gyis bltas nas chos bstan pa 'di lta ste/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru
254a6(dkon brtsegs): bzang po/ ma 'dres pa/ yongs su rdzogs pa/ yongs su dag pa/ yongs su byang ba rab tu ston to/ /de nas tshe dang ldan pa shA ra dwa ti'i bu dang / tshe dang ldan pa maud gal gyi bu chen po dang / tshe dang ldan pa
254a7(dkon brtsegs): 'od srungs chen po dang / tshe dang ldan pa rab 'byor dang / tshe dang ldan pa byams ma'i bu gang po dang / tshe dang ldan pa rta thul dang / tshe dang ldan pa nye bar 'khor dang / tshe dang ldan pa sgra gcan zin dang / tshe dang
254a8(dkon brtsegs): ldan pa nam gru dang / tshe dang ldan pa kun dga' bo dang / tshe dang ldan pa ma 'gags pa dang / de dag dang gzhan yang nyan thos chen po rab tu mang po rnams snga dro'i dus kyi tshe chos gos dang sham thabs
254b1(dkon brtsegs): bgos nas lhung bzed thogs te rgyal po'i khab kyi grong khyer chen por bsod snyoms kyi phyir zhugs so/ /de nas nyan thos chen po de dag rgyal po'i khab kyi grong khyer chen por mthar chags su bsod snyoms
254b2(dkon brtsegs): kyi phyir rgyu zhing mthar gyis rgyal po ma skyes dgra'i pho brang ga la ba der dong ste lhags nas phyogs gcig tu cang mi smra bar 'khod do/ /yang de'i tshe rgyal po ma skyes dgra'i pho brang na bu mo mya ngan med
254b3(dkon brtsegs): kyis byin pa zhes bya ba btsas nas lo bcu gnyis lon pa 'dra ba gzugs bzang ba/ mdzes pa/ blta na sdug pa/ kha dog bzang po rgyas pa mchog dang ldan pa/ sngon gyi rgyal ba la lhag par bya ba
254b4(dkon brtsegs): byas pa/ dge ba'i rtsa ba bskyed pa/ sangs rgyas brgya stong mang po la bsnyen bkur byas pa/ bla na med pa'i byang chub las phyir mi ldog pa de rang gi pha'i khang bzangs na khri gser gyi rkang pa can yod pa
254b5(dkon brtsegs): la 'dug par gyur to/ /de nas bu mo mya ngan med kyis byin pas nyan thos chen po de dag mthong na khri de las ma langs te sur yang mi 'gro/ phyag kyang mi byed/ gtam yang mi zer/ stan yang mi 'ding
254b6(dkon brtsegs): bsod snyoms yang mi 'bul bar kha rog ste 'dug go/ /de nas rgyal po ma skyes dgras nyan thos chen po de dag rgyal po'i pho brang du 'ongs shes thos nas rang gi khang bzangs kyi snga khang ga la ba der
254b7(dkon brtsegs): song ste phyin nas nyan thos chen po de dag la mchog tu sdug par 'dzin pas mngon par dga' zhing stan yang bting ngo / /rgyal po ma skyes dgras bu mo mya ngan med kyis byin pas nyan thos chen po
254b8(dkon brtsegs): de dag mthong bzhin du kha rog ste 'dug pa mthong nas bu mo mya ngan med kyis byin pa la 'di skad ces smras so/ /bu mo 'di dag ni bcom ldan 'das de bzhin gshegs pa dgra bcom pa yang dag
255a1(dkon brtsegs): par rdzogs pa'i sangs rgyas shAkya thub pa de'i nyan thos chen po ste/ che ba nyid kyi yon tan gyi chos dang ldan pa/ zag pa zad pa/ bya ba byas pa/ byed pa byas pa/ khur bor ba bdag gi don
255a2(dkon brtsegs): rjes su thob pa/ srid pa kun du sbyor ba yongs su zad pa/ yang dag pa'i shes pas sems shin tu rnam par grol ba/ bsod nams kyi zhing du gyur pa/ snying brtse ba can yin te/ 'jig rten la snying
255a3(dkon brtsegs): brtse ba'i phyir bsod snyoms kyi phyir rgyu ba khyod kyis mi shes sam/ ci na khyod kyis de dag mthong la/ mthong bzhin du khri las kyang mi ldang / bsu bar yang mi byed phyag kyang mi 'tshal/ gtam yang mi
255a4(dkon brtsegs): zer/ stan dang bsod snyoms la yang spyan mi 'dren/ dad pa dang gus pa yang mi skyed par ci'i phyir ma gus par ston cing kha rog ste 'dug /khyod kyis don gyi dbang ci zhig mthong / de skad ces smras pa
255a5(dkon brtsegs): dang / bu mo mya ngan med kyis byin pas rang gi pha rgyal po ma skyes dgra la 'di skad ces smras so/ /yab 'di ji snyam du dgongs/ ci 'khor los sgyur ba'i rgyal po rgyal phran la ldang ba 'am/ bsur
255a6(dkon brtsegs): mchi ba nam yang gsan tam/ gzigs sam/ rgyal pos smras pa/ bu mo de ni ma yin no/ /bu mos smras pa/ yab ci lha'i dbang po brgya byin lha gzhan dag la ldang ba 'am/ sur mchi 'am/
255a7(dkon brtsegs): rgyal pos smras pa/ bu mo de ni ma yin no/ /bu mos smras pa/ yab ci mi mjed kyi bdag po tshangs pa lha gzhan dag la ldang ngam/ sur mchi 'am/ rgyal pos smras pa/ bu mo de ni ma yin no/ /bu mos
255a8(dkon brtsegs): smras pa/ yab ci rgya mtsho chen po mtsho dang / mtshe'u dang / chu mig dang / mtsho bran dang / lteng ka dang / khron pa la phyag 'tshal ba gsan tam/ gzigs sam/ rgyal pos smras pa/ bu mo de ni ma yin no/ /
255b1(dkon brtsegs): bu mos smras pa/ yab ci ri'i rgyal po ri rab ri nag po gzhan dag la 'dud pa 'am/ phyag 'tshal ba gsan tam/ gzigs sam/ rgyal pos smras pa/ bu mo de ni ma yin no/ /bu mos
255b2(dkon brtsegs): smras pa/ yab ci nyi ma dang / zla ba dang / skar ma'i tshogs srin bu me khyer gyi 'od 'dod pa gsan tam/ gzigs sam/ rgyal pos smras pa/ bu mo de ni ma yin no/ /bu mos smras pa/
255b3(dkon brtsegs): yab ci ri dgas kyi rgyal po seng ge wa la ldang ba 'am/ bsur mchi ba gsan tam/ gzigs sam/ rgyal pos smras pa/ bu mo de ni ma yin no/ /bu mos smras pa/ yab de bzhin du su zhig
255b4(dkon brtsegs): bla na med pa yang dag par rdzogs pa'i byang chub tu sems bskyed nas byams pa chen po dang / snying rje chen po'i seng ge'i sgra bsgrags la dman pa la mos pa'i nyan thos wa lta bur gyur ba byams
255b5(dkon brtsegs): pa chen po dang / snying rje chen po dang bral ba dag la dga' zhing ldang ba 'am/ bsur mchi ba 'am/ phyag 'tshal ba 'am/ bkur sti bgyid/ yab chos kyi rgyal po chen po su zhig chos kyi
255b6(dkon brtsegs): 'khor lo bla na med pa bskor tam/ skor bar bgyid pa na nyan thos dman pa/ zhan pa zhum pa/ nyi tshe ba'i shes pa dang ldan pa rnams la dga' bas phyag 'tshal ba 'am/ 'dud
255b7(dkon brtsegs): pa bgyid/ yab lha'i bdag po lha'i dbang po lta bu su zhig rnam par dag pa'i lha'i bdag po don du gnyer pa na dge ba chung ba'i lha lta bu'i nyan thos dag la 'dod pa 'am/ phyag 'tshal
255b8(dkon brtsegs): ba 'am/ ldang ba 'am/ bsur mchi bar bgyid/ yab mi mjed kyi bdag po tshangs pa lta bu su zhig 'jig rten na tshangs pa'i snga khang bla na med pa don du gnyer ba na dge ba'i rtsa ba
256a1(dkon brtsegs): chung ba'i tshangs pa lta bu'i nyan thos dag la 'dod pa 'am/ ldang ba 'am/ sur mchi ba 'am/ phyag 'tshal bar bgyid/ yab su zhig ye shes rgya mtsho dpag tu med pa mi mnyam pa dang
256a2(dkon brtsegs): mnyam pa'i chos rtogs pa tshol ba na ba lang gi rmig rjes kyi chu lta bu'i tshul khrims kyi rjes su song ba'i nyan thos dag la 'dod pa 'am/ ldang ba 'am/ sur mchi ba 'am/ phyag 'tshal bar bgyid/
256a3(dkon brtsegs): yab su zhig ri rab lta bu'i bsam gtan dang / rnam par thar pa dang ldan pa'i de bzhin gshegs pa'i gzugs kyi sku don du gnyer ba na yungs 'bru lta bu'i ting nge 'dzin gyi stobs dang ldan pa'i nyan
256a4(dkon brtsegs): thos dag la ldang ba 'am/ bsur mchi ba 'am/ phyag 'tshal ba 'am/ 'dud pa 'am/ 'dod pa skyed par bgyid/ yab su zhig sangs rgyas bcom ldan 'das rnams kyi che ba nyid shes rab dang / bsod
256a5(dkon brtsegs): nams dang / ye shes dang / yon tan nyi ma dang zla ba'i snang ba dpag tu med pa lta bu thos nas srin bu me khyer gyi 'od lta bu rang gi rgyud la snang ba gnas pa gzhan gyi sgra'i rjes su song ba'i nyan thos dag gi
256a6(dkon brtsegs): rnam par grol ba la 'dod pa skyed par bgyid/ bdag ni de bzhin gshegs pa rnams yongs su mya ngan las 'das kyang nyan thos rnams la phyag mi 'tshal na bzhugs bzhin du lta ci smros/ de ci'i slad
256a7(dkon brtsegs): du zhe na/ su zhig zla ba dang nyi ma'i dkyil 'khor btang te srin bu me khyer la phyag 'tshal bar bgyid/ yab gang nyan thos la sten pa ni nyan thos kyi sems dang gnas par 'gyur ro/ /yang dag
256a8(dkon brtsegs): par rdzogs pa'i sangs rgyas la sten na thams cad mkhyen pa'i rin po che'i sems bskyed pa dang gnas par 'gyur ro/ /de nas rgyal po ma skyes dgras bu mo mya ngan med kyis byin pa la 'di skad ces
256b1(dkon brtsegs): smras so/ /'di ltar khyod nyan thos 'di dag mthong bzhin du mi ldang zhing bsur mi 'gro la phyag mi 'tshal zhing bsnyen bkur mi byed de/ 'di dag stan dang / bsod snyoms la spyan mi 'dren pa ni bu
256b2(dkon brtsegs): mo khyod lhag pa'i nga rgyal can zhig go/ /de skad ces smras pa dang / bu mo mya ngan med kyis byin pas rang gi pha rgyal po ma skyes dgra la 'di skad ces smras so/ /yag bdag ni lhag pa'i nga rgyal can ma lags so/ /
256b3(dkon brtsegs): de ci'i slad du zhe na/ yab khyod nyid grong khyer gyi dbul po rnams la mi bzhengs/ bsur mi bzhud/ stan mi 'dings pa las na khyod nyid lhag pa'i nga rgyal can lags pa snyam bgyid do/ /rgyal pos smras pa/
256b4(dkon brtsegs): bu mo de dag ni nga dang mtshungs pa ma yin no/ /bu mos smras pa/ yab de bzhin du byang chub sems dpa' sems dang po bskyed pa ni nyan thos dang rang sangs rgyas thams cad dang mtshungs pa ma lags so/ /
256b5(dkon brtsegs): rgyal pos smras pa/ bu mo byang chub sems dpa' rnams ni nga rgyal dang dregs pa spangs te sems can thams cad la 'dud cing phyag 'tshal bar mi byed dam/ bu mos smras pa/ yab byang chub sems dpa'
256b6(dkon brtsegs): ni 'khon du 'dzin pa dang / tha ba dang / khro ba dang / gnod sems dang / nyes pa spangs pa dang / dge ba'i rtsa ba yongs su smin par bgyid pa'i slad du sems can thams cad la 'dud cing phyag 'tshal lo/ /yab nyan thos chen
256b7(dkon brtsegs): po 'di dag la ni 'khon du 'dzin pa dang / tha ba dang / khro ba dang / gnod sems dang / nyes pa bsal bar bgyi ba ma mchis/ spang bar bgyi ba dang / dge ba 'phel bar bgyi ba yang ma mchis te/ yab nyan thos
256b8(dkon brtsegs): thams cad la ni sangs rgyas 'bum gyis nyan thos kyi tshul khrims ji snyed pa dang / ting nge 'dzin ji snyed pa dang / shes rab ji snyed pa'i chos bstan du lags kyang / yab de dag la ni tshul khrims kyang ga las
257a1(dkon brtsegs): mchi/ ting nge 'dzin kyang ga las mchi/ shes rab kyang ga las mchi/ rnam par grol ba yang ga las mchi/ rnam par grol ba'i ye shes mthong ba yang ga las mchi/ yab 'di lta ste
257a2(dkon brtsegs): dper na bum pa chab kyis gtams pa'i nang du char bab na der chab kyi thigs pa gcig kyang mi len la/ der gnas par yang mi 'gyur ro/ /yab de bzhin du nyan thos rnams la gal te sangs rgyas 'bum
257a3(dkon brtsegs): gyis chos bshad du lags kyang de dag 'dzin par yang mi 'gyur la tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba yang de dag la gnas
257a4(dkon brtsegs): par mi 'gyur zhing rnam par 'phel bar yang mi 'gyur ro/ /yab 'di lta ste dper na rgya mtsho chen po ni chu klung thams cad dang / char gyi rgyun thams cad 'dzin cing der gnas par 'gyur ro/ /de ci'i slad
257a5(dkon brtsegs): du zhe na/ rgya mtsho chen po ni tshad ma mchis pa'i slad du'o/ /yab byang chub sems dpa' sems dpa' chen po rgya mtsho lta bu de dag kyang de bzhin te/ chos bstan pa'i chu thams cad yang dag par 'dzin
257a6(dkon brtsegs): cing chos bstan pa thams cad da la yang dag par gnas so/ /de ci'i slad du zhe na/ 'di ltar byang chub sems dpa' sems dpa' chen po rnams kyi thams cad mkhyen pa nyid kyi snod de ni mi mnyam pa
257a7(dkon brtsegs): dang mnyam pa'i slad du'o/ /de la 'di skad ces bya ste/ ma skyes dgra'i bu mor gyur ba ni/ /mya ngan med byin yon tan gzi brjid brgyan/ /nyan thos lnga brgya dag ni lhags gyur kyang / /de la phyag bya'i phyir
257a8(dkon brtsegs): ni de ma langs/ /ma skyes dgra yis de la smras pa ni/ /bu mo don 'di nga las mnyan par gyis/ /khyod kyis nyan thos lnga brgya mthong bzhin du/ /phyag bya'i phyir na ci phyir ldang mi byed/ /bu mo mya ngan med
257b1(dkon brtsegs): kyis byin na re/ /nyan thos 'di dag bdag gis mthong ba na/ /ci phyir phyag 'tshal bsam pa mi skye ba/ /bdag mchis yab cig tshig ni gsan par gsol/ /dper na mi zhig rgya mtshor mchis nas
257b2(dkon brtsegs): kyang / /rin chen 'byung khung nas ni mching bu blangs/ /de bzhin bdag ni nyan thos thams cad kyang / /ye shes dbyings nas nyan thos blangs snyam bgyid/ /dper na rgyal po nor gyi dbang phyug po/ /sa
257b3(dkon brtsegs): bdag 'khor los sgyur ba mnyes bgyis nas/ /kAr Sha pA Na gcig tsam gsol na ni/ /de yis rgyal po bsten pa don ma mchis/ /gang gis 'khor los sgyur ba mnyes bgyis nas/ /bye ba phrag
257b4(dkon brtsegs): stong gsol ba bgyis na ni/ /des ni dbul mang nor dang ldan par bgyid/ /des ni rgyal po legs par bsten pa lags/ /kAr Sha pA Na slong ba'i mi bzhin du/ /gang gis sangs rgyas yon tan mtha'
257b5(dkon brtsegs): yas rnams/ /thos nas theg pa dman la 'dod skyed pa/ /nyan thos kun la bdag ni de snyam bgyid/ /nor rnams sgrub bgyid mi ni ji lta ba/ /byang chub sems dpa' mkhas pa de 'dra ste/ /rgyal po chos
257b6(dkon brtsegs): kyi rgyal po mnyes bgyis shing / /byang chub reg nas sems can 'dul bar bgyid/ /dper na nad pa nad brgyas gzir rnams sman pa yis/ /grol bgyid de bzhin gzhan gyi sgra phyir 'brang ba yi/ /
257b7(dkon brtsegs): nyan thos nyon mongs rnams kyis gzir ba thams cad kyang / /byang chub sems dpa' sman pa lta bus grol bar bgyid/ /sems can mang po grol bgyid sman pa btang nas ni/ /sos gyur sems can la
257b8(dkon brtsegs): ni su zhig 'dud par bgyid/ /de bzhin rdzogs pa'i sangs rgyas sman par gnyer ba na/ /sos gyur nyan thos la ni su zhig 'dud par bgyid/ /'di ltar nad pa sos par gyur ba thams cad la/ /sman pa dag
258a1(dkon brtsegs): gis gso bar nus par mi 'gyur ba/ /de bzhin nyan thos thams cad sos par gyur ba la/ /sangs rgyas sman pa dag gis gso bar mi spyod do/ /'di na sman pa gang zhig bdag gis
258a2(dkon brtsegs): bdag nyid la/ /gso bar sems kyi sems can gzhan la ma lags te/ /de 'dra'i bdag nyid 'gengs par bgyid pa'i nga rgyal gyi/ /sman pa de dag la ni 'dod pa'i sems mi skyed/ /sman pa gang
258a3(dkon brtsegs): zhig snying rje bskyed nas bdag nyid ji lta bar/ /de bzhin pha rol rnams kyang nad las grol bgyid pa/ /de ni mchod par 'os shing bsngags par bgyi ba dang / /'jig rten kun gyis 'dud par bgyi ba'i
258a4(dkon brtsegs): gnas kyang lags/ /gang zhig ye shes rig pa gtso bo rtogs gyur nas/ /bdag nyid grol bar bgyid kyi sems can gzhan ma lags/ /de ni sman pa bdag nyid grol bar bgyi ba ltar/ /mkhas
258a5(dkon brtsegs): pa dag gis mchod par bgyi ba'i gnas ma lags/ /gang zhig ye shes rig pa gtso bo rtogs gyur nas/ /sems can grangs med sdug bsngal dag las grol bgyid pa/ /de dag byang chub
258a6(dkon brtsegs): mchog la 'dun pa skyed pa ste/ /de ni 'jig rten kun gyis bsngags par bgyi ba lags/ /e ran da yi shing sdong mdzes pa ma lags la/ /de dag rnams kyi grib ma yangs pa ma lags te/ /
258a7(dkon brtsegs): e ran da yi shing 'dra nyan thos thams cad kyi/ /rnam par grol ba'i grib ma nye bar bsten ma lags/ /tsan dan mchog gi sdong chen dag ni tsha ba yis/ /gdungs pa'i skye bo rnams kyi nye bar bsten
258a8(dkon brtsegs): pa lags/ /de bzhin bdag ni byang chub sems dpa' rnams la yang / /lha dang bcas pa'i 'jig rten dag gi don bgyid snyam/ /ba lang rmig rjes chu ni yangs ma lags/ /tsha bas gdungs pa zhi ba mi
258b1(dkon brtsegs): bgyid la/ /gang gA'i klung ni sems can bye ba stong / /tshim par bgyis nas rgya mtsho chen por mchi/ /ba lang rmig rjes chu 'dra'i nyan thos kun/ /sems can kun gyi tsha ba zhi mi bgyid/ /gang gA'i
258b2(dkon brtsegs): klung 'dra byang chub sems dpa' rnams/ /sems can mtha' yas chos kyis tshim par bgyid/ /ji ltar rin chen char ni 'bab pa na/ /dbul po dag ni mgron bu len par bgyid/ /gang zhig nor mang
258b3(dkon brtsegs): de dag blangs nas ni/ /sems can dbul po nor dang ldan par bgyid/ /de ltar sangs rgyas rin chen chos char 'bebs/ /nyan thos rnams ni dam chos rin chen las/ /chung ngu 'dzin te byang chub
258b4(dkon brtsegs): sems dpa' rnams/ /sems can don slad mang du len par bgyid/ /ji ltar sems can dag ni ri rab kyi/ /drung du mchis na gser gyi mdog tu 'gyur/ /ri bo gzhan la sems can rnams mchis na/ /
258b5(dkon brtsegs): gser gyi kha dog can du yongs mi 'gyur/ /byang chub sems dpa' rnams ni ri rab bzhin/ /gang dag mthus ni lhar bcas skye dgu rnams/ /rnam grol mdog tu kha dog gcig tu 'gyur/ /nyan thos
258b6(dkon brtsegs): rnams kyi ye shes 'dod mi bgyid/ /yab cig ji ltar rtswa bran rtse mo yi/ /zil pa'i thigs pas lo tog rgyas mi bgyid/ /rab tu khebs pa'i sprin gyis sa steng 'di/ /tshim par bgyid cing lo tog
258b7(dkon brtsegs): 'phel bar bgyid/ /nyan thos thams cad zil ba'i thigs pa bzhin/ /byang chub sems dpa' rab khebs sprin dang 'dra/ /snying rje mngon byas gang dag bsten na ni/ /stong gsum dam chos chu yis tshim par
258b8(dkon brtsegs): bgyid/ /ka ra bi ra'i me tog dri mchog min/ /des ni skyes pa bud med dga' mi 'gyur/ /tsam pa ka yi me tog dri la dga'/ /ud pal bal shi ka yang de bzhin no/ /nyan thos ka ra bi ra'i dri bzhin
259a1(dkon brtsegs): te/ /de dag shes pas skye dgu dga' mi 'gyur/ /kun mkhyen dri can byang chub sems dpa' la/ /lha dang mi rnams rab tu dga' bar 'gyur/ /gcig pu mchi ba de la mtshar ci mchi/ /
259a2(dkon brtsegs): gang zhig sems can mtha' yas khrid pa rmad/ /nyan thos mi ring gcig pu mchi ba bzhin/ /byang chub sems dpa' rnams ni ded dpon 'dra/ /'gron zhig gzhan gyis stsal pa 'tshal ba dang / /
259a3(dkon brtsegs): skye bo kun la stsol bgyid kun 'gron bzhin/ /sgra 'brang nyan thos kun ni 'gron dang 'dra/ /byang chub sems dpa' kun la 'gron bgyid bzhin/ /gzings la brten pas chu bo chen po las/ /gzhan
259a4(dkon brtsegs): dag bsgral bar nus par mi 'gyur gyi/ /brtan bgyis gru yi nang du zhugs nas ni/ /sems can bye ba mang po sgrol bar bgyid/ /nyan thos gzings la brten pa lta bu ste/ /sems can gzhan dag
259a5(dkon brtsegs): sgrol bar ji ltar nus/ /rdzogs pa'i byang chub grur zhugs byang chub sems/ /sdug bsngal mtsho las sems can sgrol bar bgyid/ /ji ltar g.yul ngor bong bu zhon na ni/ /dgra las rgyal bar nus
259a6(dkon brtsegs): par mi 'gyur gyi/ /glang chen rta dang shing rta zhon na ni/ /g.yul du lhags pa'i dgra rnams choms par nus/ /nyan thos rnams ni bong bu zhon pa bzhin/ /byang chub sems dpa' glang chen zhon
259a7(dkon brtsegs): 'dra ste/ /sems can kun la phan dang bde slad du/ /de dag shing dbang drung du bdud kyang 'joms/ /ji ltar bar snang skar mas rgyas gyur kyang / /de dag gis ni mtshan mo mdzes mi 'gyur/ /zla ba rab
259a8(dkon brtsegs): tu rgyas pa shar bas ni/ /mtshan mo mkha' la thig le bzhin du mdzes/ /yab cig nyan thos 'di dag skar ma 'dra/ /rgyal po byang chub sems dpa' zla ba bzhin/ /gang dag sems can kun la sman slad du/ /
259b1(dkon brtsegs): ye shes shar bas skye bo snang bar bgyid/ /yab cig srin bu me khyer tshogs 'od kyis/ /las rnams la ni 'jug par mi nus kyi/ /'dzam gling 'di na nyi ma'i 'od rnams kyis/ /bya ba sna tshogs brgya dag
259b2(dkon brtsegs): bgyid par 'gyur/ /nyan thos 'di dag srin bu me khyer 'dra/ /de dag shes 'od yang dag mthong mi 'gyur/ /sangs rgyas rnam grol nyi ma lta bu yi/ /shes rab ye shes kyis ni sems can 'grel/ /yab
259b3(dkon brtsegs): cig wa brgya dag gis skad phyung yang / /ri dgas tshogs rnams 'drog par mi 'gyur gyi/ /seng ge'i skad kyis glang chen ri dgas dang / /byar bcas rnams kyang phyogs su 'byer bar 'gyur/ /yab cig
259b4(dkon brtsegs): de ltar nyan thos wa 'drar gzigs/ /de dag skad kyis bdud rnams skrag mi 'gyur/ /rgyal po byang chub sems dpa'i spyod spyad pas/ /bdud dang de bzhin bdud ris skrag par 'gyur/ /yab cig rgyu 'di
259b5(dkon brtsegs): bdag gis mthong bas na/ /theg pa dman pa dag la 'dod mi skyed/ /su zhig bla med byang chub spangs nas ni/ /theg pa dman la 'dod pa skyed par bgyid/ /gang zhig byang chub dam pa yongs spangs nas/ /
259b6(dkon brtsegs): theg pa dman la 'dod pa skyed par bgyid/ /de dag 'tsho ngan rnyed pa thob ma gyur/ /de dag mir skyes pa ni nyes par mchis/ /gang dag lhar bcas 'jig rten sman slad du/ /byang chub mchog la 'dun pa
259b7(dkon brtsegs): skyed par bgyid/ /de dag legs 'tsho rnyed pa legs par rnyed/ /de dag mi lus thob pa legs par mchis/ /gang dag lus dang ngag dang yid kyis kyang / /'jig rten sman slad las bgyid yid kyang
259b8(dkon brtsegs): rton/ /gang dag rtag tu sems can sman slad brtson/ /de dag u dum ba ra'i me tog bzhin/ /de nas rgyal po ma skyes dgra bu mo mya ngan med kyis byin pas tshigs su bcad pa bstan pa 'di dag thos nas
260a1(dkon brtsegs): cang mi smra bar gyur to/ /de nas tshe dang ldan pa shA ri'i bu 'di snyam du sems te/ kye ma bu mo 'di spobs pa thogs pa med pa zhig na/ ci bzod pa thob pa 'am ma thob pa bdag gis/
260a2(dkon brtsegs): 'di brtag par byar nges so snyam mo/ /de nas tshe dang ldan pa shA ri'i bus bu mo mya ngan med kyis byin pa la 'di skad ces smras so/ /ci bu mo khyod nyan thos kyi theg pa la yang dag par zhugs sam/
260a3(dkon brtsegs): smras pa ma yin no/ /rang sangs rgyas kyi theg pa la yang dag par zhugs sam/ smras pa ma yin no/ /bu mo khyod ci zhig don du gnyer na 'di ltar seng ge'i sgra sgrogs par byed/ bu mos smras pa/
260a4(dkon brtsegs): btsun pa shA ri'i bu gal te bdag chos 'ga' zhig don du gnyer na ni bdag seng ge'i sgra ci yang mi sgrog pa zhig na/ btsun pa shA ri'i bu 'di ltar bdag ni chos gang yang don du mi gnyer te/ de'i
260a5(dkon brtsegs): phyir bdag seng ge'i sgra sgrogs so/ /btsun pa shA ri'i bu yang gang 'di skad du ci bu mo khyod nyan thos kyi theg pa la yang dag par zhugs sam zhes zer ba ni btsun pa shA ri'i bus chos gang mngon du
260a6(dkon brtsegs): byas pa'i chos de la ci nyan thos shes bya ba 'am rang sangs rgyas shes bya ba 'am/ yang dag par rdzogs pa'i sangs rgyas shes bya ba'i theg pa rnam gzhag pa yod dam/ gnas brtan shA ri'i bus/
260a7(dkon brtsegs): smras pa/ bu mo de dag la ni theg pa rnam par gzhag pa med de/ chos de ni 'di ltar mtshan nyid med par mtshan nyid gcig pa'o/ /bu mos smras pa/ btsun pa shA ri'i bu mtshan nyid med pa'i chos
260a8(dkon brtsegs): la don du gnyer ba ci zhig yod/ shA ri'i bus smras pa/ bu mo chos de la ni don du gnyer ba ci yang med do/ /gnas brtan shA ri'i bus bu mo mya ngan med kyis byin pa la gzhan yang 'di skad ces
260b1(dkon brtsegs): smras so/ /bu mo sangs rgyas kyi chos rnams dang / so so'i skye bo'i chos rnams la bye brag ni ci yod/ tha dad du dbye ba ni ci yod/ bu mos smras pa/ btsun pa shA ri'i bu stong pa nyid dang / dben pa
260b2(dkon brtsegs): nyid la bye brag ni ci yod/ tha dad du dbye ba ni ci yod/ shA ri'i bus smras pa/ bye brag med cing tha dad du dbye ba ci yang med do/ /bu mos smras pa/ btsun pa shA ri'i bu stong pa nyid dang / dben pa nyid la
260b3(dkon brtsegs): ji ltar bye brag med cing tha dad du dbye ba ci yang med pa de bzhin du btsun pa shA ri'i bu sangs rgyas kyi chos rnams dang / so so'i skye bo'i chos rnams la yang bye brag med cing tha dad du dbye ba ci yang
260b4(dkon brtsegs): med do/ /btsun pa shA ri'i bu 'di lta ste dper na nam mkha' dang bla gab med pa la yang bye brag med cing tha dad du dbye ba ci yang med do/ /btsun pa shA ri'i bu de bzhin du sangs rgyas kyi chos rnams
260b5(dkon brtsegs): dang / so so skye bo'i chos rnams la yang bye brag med cing tha dad du dbye ba ci yang med do/ /gnas brtan shA ri'i bu cang mi smra bar gyur to/ /de nas tshe dang ldan pa maud gal gyi bu chen pos bu
260b6(dkon brtsegs): mo mya ngan med kyis byin pa la 'di skad ces smras so/ /bu mo ci khyod de skad ces zer ba las na sangs rgyas kyi chos rnams ni shin tu ches lhag pa zhig tu mthong la/ nyan thos kyi chos rnams ni shin tu
260b7(dkon brtsegs): dman par mthong ngam ci na khyod nyan thos chen po rnams mthong na ldang bar yang mi byed/ phyag kyang mi 'tshal/ bsur yang mi 'gro/ gtam yang mi zer/ stan dang bsod snyoms la yang spyan 'dren
260b8(dkon brtsegs): par mi byed de skad ces smras pa dang / bu mo mya ngan med kyis byin pas gnas brtan maud gal gyi bu chen po la 'di skad ces smras so/ /btsun pa maud gal gyi bu chen po stong gsum gyi stong chen
261a1(dkon brtsegs): po'i 'jig rten gyi khams na skar ma'i gzugs su gtogs pa ji snyed cig yod pa shes sam/ maud gal gyi bu chen pos smras pa/ bu mo snyoms par zhugs na ni kho bos grangs shes
261a2(dkon brtsegs): kyi snyoms par ma zhugs na ni mi shes so/ /bu mos smras pa/ btsun pa maud gal gyi bu chen po de bzhin gshegs pas ni lan gcig mnyam par bzhag pa nyid kyis stong gsum gyi stong chen po'i 'jig
261a3(dkon brtsegs): rten gyi khams gang gA'i klung gi bye ma snyed dag na sems can 'das pa dang / ma 'ongs pa dang / da ltar byung ba thams cad kyi sems kyi spyod pa yang rab tu mkhyen na/ stong gsum gyi stong chen po'i 'jig rten
261a4(dkon brtsegs): gyi khams gcig tu gtogs pa'i sems can gyi lta ci smos te/ btsun pa maud gal gyi bu chen po 'di ni de bzhin gshegs pa dang / nyan thos rnams kyi khyad par yin te/ 'di ni tha dad du dbye ba
261a5(dkon brtsegs): yin no/ /btsun pa maud gal gyi bu chen po phyogs bcu'i 'jig rten na sangs rgyas kyi zhing 'jig pa ni ji snyed cig yod/ 'chags pa ni ji snyed cig yod shes sam/ maud gal gyi bus smras pa/ bu mo
261a6(dkon brtsegs): de ni mi shes so/ /bu mos smras pa/ btsun pa maud gal gyi bu chen po sangs rgyas bcom ldan 'das 'das pa ni ji snyed cig yod/ ma byon pa ni ji snyed cig yod/ da ltar bzhugs pa ni ji snyed cig yod
261a7(dkon brtsegs): shes sam/ maud gal gyi bus smras pa/ bu mo de ni mi shes so/ /bu mos smras pa/ btsun pa maud gal gyi bu chen po sems can 'dod chags la spyod pa ni ji snyed cig yod/ zhe sdang la spyod pa ni ji snyed
261a8(dkon brtsegs): cig yod/ gti mug la spyod pa ni ji snyed cig yod/ cha mnyam pa la spyod pa ni ji snyed cig yod shes sam/ maud gal gyi bus smras pa/ bu mo de ni mi shes so/ /bu mos smras pa/ btsun pa maud gal
261b1(dkon brtsegs): gyi bu chen po nyan thos kyi theg pa pa'i sems can ni ji snyed cig yod rang sangs rgyas kyi theg pa pa ni ji snyed cig yod/ theg pa chen po la yang dag par zhugs pa ni ji snyed cig yod shes sam/
261b2(dkon brtsegs): maud gal gyi bus smras pa/ bu mo de ni mi shes so/ /bu mos smras pa/ btsun pa maud gal gyi bu chen po nyan thos kyis 'dul ba'i sems can ni ji snyed cig yod/ rang sangs rgyas kyis
261b3(dkon brtsegs): 'dul ba'i sems can ni ji snyed cig yod/ sangs rgyas kyis 'dul ba'i sems can ni ji snyed cig yod shes sam/ maud gal gyi bus smras pa/ bu mo de ni mi shes so/ /bu mos smras pa/ btsun
261b4(dkon brtsegs): pa maud gal gyi bu chen po yang dag pa nyid du nges pa'i sems can ni ji snyed cig yod/ log pa nyid du nges pa'i sems can ni ji snyed cig yod/ ma nges pa'i sems can ni ji snyed cig yod shes
261b5(dkon brtsegs): sam/ maud gal gyi bus smras pa/ bu mo de ni mi shes so/ /bu mos smras pa/ btsun pa maud gal gyi bu chen po de bzhin gshegs pas ni de dag dang gzhan yang de'i gong du gang nyan thos
261b6(dkon brtsegs): dang rang sangs rgyas thams cad kyi sa ma yin pa dag kyang rab tu mkhyen na/ sems can gzhan dag gi lta ci smos te/ btsun pa maud gal gyi bu chen po 'di ni de bzhin gshegs pa'i bla ma'i
261b7(dkon brtsegs): khyad par yin no/ /btsun pa maud gal gyi bu chen po gzhan yang de bzhin gshegs pas khyod rdzu 'phrul chen po rnams kyi mchog tu bstan gyis/ btsun pa maud gal gyi bu chen po 'jig
261b8(dkon brtsegs): r ten gyi khams spos kyi 'od ces bya ba gang na de bzhin gshegs pa dgra bcom pa yang dag par rdzogs pa'i sangs rgyas spos rab tu 'gyed pa'i 'od zer zhes bya ba da ltar bzhugs te
262a1(dkon brtsegs): ' tsho zhing gzhes la byang chub sems dpa' rnams la chos kyang ston pa'i sangs rgyas kyi zhing de na shing ljon pa thams cad las tsan dan sbrul gyi snying po'i spos gang gis
262a2(dkon brtsegs): sangs rgyas kyi zhing de khyab par 'gyur ba'i spos kyi ngad ldang ba yod pa der song shig / gnas brtan maud gal gyi bu chen pos smras pa/ bu mo sangs rgyas kyi zhing de'i ming yang kho bos
262a3(dkon brtsegs): da gdod thos na sangs rgyas la blta ba dang / chos mnyan pa'i phyir ji ltar 'gro bar bya/ de nas bu mo mya ngan med kyis byin pas khri de las ma langs bzhin du tshig 'di skad ces smras te/
262a4(dkon brtsegs): bden pa dang / bden pa'i tshig gang gis byang chub sems dpa' sems dpa' chen pos sems bskyed ma thag tu nyan thos dang rang sangs rgyas thams cad zil gyis gnon pa lta na/ bden
262a5(dkon brtsegs): pa dang / bden pa'i tshig des de bzhin gshegs pa spos rab tu 'gyed pa'i 'od zer des bdag nyid dang / rang gi sangs rgyas kyi zhing nyan thos chen po 'di dag la ston par gyur cig /
262a6(dkon brtsegs): tsan dan gyi dri de dag kyang nyan thos chen po 'di dag gis tshor bar gyur cig ces byas so/ /de nas bu mo mya ngan med kyis byin pas tshig de skad ces smras ma thag tu bden pa'i byin
262a7(dkon brtsegs): g yi brlabs des bcom ldan 'das de bzhin gshegs pa spos rab tu 'gyed pa'i 'od zer gyis de nyid kyi tshe 'od gang gis nyan thos chen po de dag gis 'jig rten gyi khams
262a8(dkon brtsegs): spos kyi 'od de dang / de bzhin gshegs pa dgra bcom pa yang dag par rdzogs pa'i sangs rgyas spos rab tu 'gyed pa'i 'od zer de chos ston cing bzhugs par mthong bar 'gyur ba
262b1(dkon brtsegs): de lta bu'i 'od sku las bkye'o/ /chos bstan pa de yang sangs rgyas kyi mthus 'jig rten gyi khams 'dir thos so/ /tsan dan sbrul gyi snying po'i dri des kyang 'jig rten gyi khams mi mjed 'dir
262b2(dkon brtsegs): khyabs par gyur to/ /de bzhin gshegs pa spos rab tu 'gyed pa'i 'od zer des kyang gsung gi yan lag drug bcu dang ldan pa'i tshig gis 'di skad ces bka' stsal to/ /bu mo mya ngan med kyis byin
262b3(dkon brtsegs): pas ji skad smras pa bzhin te/ byang chub sems dpa' sems dpa' chen pos sems dang po bskyed ma thag tu nyan thos dang rang sangs rgyas thams cad zil gyis gnon to/ /de nas byang chub sems
262b4(dkon brtsegs): dpa' sems dpa' chen po byams pa bya rgod kyi phung po la gnas pas tsan dan sbrul gyi snying po'i dri tshor nas bcom ldan 'das la 'di skad ces gsol to/ /bcom ldan 'das tsan dan sbrul gyi snying
262b5(dkon brtsegs): po'i dri 'di ga las byung lags/ de skad ces gsol pa dang / bcom ldan 'das kyis byang chub sems dpa' byams pa la 'di skad ces bka' stsal to/ /byams pa bu mo mya ngan med kyis byin
262b6(dkon brtsegs): pa 'dis nyan thos chen po rnams kyi mdun du seng ge'i sgra bsgrags te/ des nyan thos chen po de dag la bden pa'i byin gyi brlabs kyis 'jig rten gyi khams spos kyi 'od ces bya ba na de bzhin gshegs
262b7(dkon brtsegs): pa spos rab tu 'gyed pa'i 'od zer byang chub sems dpa' sems dpa' chen po rnams la chos ston cing bzhugs pa yang bstan/ 'jig rten gyi khams spos kyi 'od de'i tsan dan sbrul gyi snying po'i dri
262b8(dkon brtsegs): des kyang 'jig rten gyi khams 'di khyab par byas so/ /de nas bu mo mya ngan med kyis byin pas tshe dang ldan pa maud gal gyi bu chen po la 'di skad ces smras so/ /btsun pa maud gal gyi bu chen po
263a1(dkon brtsegs): m khas pa su zhig byang chub sems dpa' sems dpa' chen po dag gi cho 'phrul dang rnam par 'phrul pa bsam gyis mi khyab pa rmad du byung ba 'di lta bu dag mthong ngam thos na nyan thos dman
263a2(dkon brtsegs): pa/ zhan pa/ zhum pa/ nyi tshe ba'i shes pa dang ldan pa rnams la ldang ba 'am/ bsur 'gro ba 'am/ phyag 'tshal bar byed/ btsun pa maud gal gyis bu chen po 'jig rten gyi khams spos kyi 'od de ji
263a3(dkon brtsegs): tsam du thag ring ba shes sam/ maud gal gyi bus smras pa/ bu mo de ni mi shes so/ /bu mos smras pa/ btsun pa maud gal gyi bu chen po gal te khyod 'dra ba'i rdzu 'phrul can sha stag gis stong gsum
263a4(dkon brtsegs): gyi stong chen po'i 'jig rten gyi khams 'di dper na bu ram shing gi tshal lam/ 'od ma'i tshal lam/ 'dam bu'i tshal lam/ 'bras sA lu'i zhing bzhin du mtshams med par gang bar gyur nas de dag
263a5(dkon brtsegs): t hams cad kyi bskal par rtsis kyang 'jig rten gyi khams spos kyi 'od ces bya ba de sangs rgyas kyi zhing ji snyed cig 'das pa'i pha rol na 'dug pa bgrang ba'i thabs kyis rtogs par mi nus
263a6(dkon brtsegs): so/ /de nas bcom ldan 'das de bzhin gshegs pa spos rab tu 'gyed pa'i 'od zer gyis 'od de dag mi snang bar mdzad de/ sangs rgyas kyi zhing de yang mi snang bar mdzad do/ /de nas tshe dang ldan pa 'od srung
263a7(dkon brtsegs): chen pos bu mo mya ngan med kyis byin pa la 'di skad ces smras so/ /bu mo khyod kyis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de sngon
263a8(dkon brtsegs): mthong ngam/ bu mos smras pa/ btsun pa 'od srung chen po de bzhin gshegs pa mthong bar nus sam/ de bzhin gshegs pas/ gang dag nga la gzugs su mthong / /gang dag nga la sgrar shes
263b1(dkon brtsegs): pa/ /log pas spong bar zhugs pa ste/ /skye bo de dag nga mi mthong / /sangs rgyas rnams ni chos nyid blta/ /'dren pa rnams ni chos nyid sku/ /chos nyid shes par bya min pas/ /de ni rnam par shes
263b2(dkon brtsegs): mi nus/ /zhes ma gsungs sam/ btsun pa 'od srung chen po gzhan yang bu mo khyod kyis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya
263b3(dkon brtsegs): thub pa de sngon mthong ngam zhes de skad zer ba ni btsun pa 'od srung chen po bdag gis de bzhin gshegs pa mthong mod kyi/ sha'i mig gis ma yin te gzugs su ma yin no/ /lha'i mig gis
263b4(dkon brtsegs): ma yin te tshor bar ma yin no/ /shes rab kyi mig gis ma yin te 'du shes su ma yin no/ /chos kyi mig gis ma yin te 'du byed du ma yin no/ /sangs rgyas kyi mig gis ma yin te rnam par
263b5(dkon brtsegs): shes par ma yin no/ /btsun pa 'od srung chen po gzhan yang bdag gis de bzhin gshegs pa mthong ste/ dper na gnas brtan gyis ma rig pa dang srid pa la sred pa mthong ba bzhin no/ /
263b6(dkon brtsegs): btsun pa 'od srung chen po gzhan yang bdag gis de bzhin gshegs pa mthong ste/ dper na gnas brtan gyis ngar 'dzin pa dang / nga yir 'dzin pa mthong ba bzhin no/ /gnas brtan 'od srung chen
263b7(dkon brtsegs): pos smras pa/ bu mo 'di ltar ma rig pa dang / srid pa la sred pa dang / ngar 'dzin pa dang / nga yir 'dzin pa'i chos 'di gnyis ni med pa yin no/ /chos gang med pa de ni blta bar mi nus so/ /bu mo mya ngan
263b8(dkon brtsegs): med kyis byin pas smras pa/ btsun pa 'od srung chen po de de bzhin no/ /chos thams cad ni med pa yin te/ de dag ni blta bar mi nus so/ /'od srung chen pos smras pa/ bu mo ci sangs
264a1(dkon brtsegs): rgyas kyi chos kyang med dam/ bu mos smras pa/ gnas brtan sangs rgyas kyi chos rnams sam so so'i skye bo'i chos rnams kyang rung ste/ chos 'ga' zhig yongs su grub par 'dod dam/
264a2(dkon brtsegs): 'od srung chen pos smras pa/ bu mo kho bo ni so so'i skye bo'i chos rnams la yang yongs su grub par mi 'dod na sangs rgyas kyi chos rnams lta la ci smos/ bu mos smras pa/ btsun pa 'od srung chen
264a3(dkon brtsegs): po chos gang dag yongs su grub pa med pa'i chos de dag ci yod pa yin nam/ 'on te med pa yin/ 'od srung chen pos smras pa/ bu mo med pa de dag ni med pa yin no/ /bu mos smras pa/ btsun pa 'od
264a4(dkon brtsegs): srung chen po de bas na chos thams cad ni med pa nyid do/ /med pa gang yin pa de dag la ni lta ba rnam par spyad par bya ba med do/ /btsun pa 'od srung chen po rigs kyi bu 'am rigs kyi bu mo sangs rgyas la
264a5(dkon brtsegs): lta ba rnam par sbyang bar 'dod pas ni bdag la blta ba rnam par sbyang bar bya'o/ /'od srung chen pos smras pa/ bu mo bdag la lta ba ji ltar rnam par dag par gyur/ bu mos smras pa/ btsun pa 'od srung chen
264a6(dkon brtsegs): po gang gi tshe bdag rang bzhin med pa'i phyir chos thams cad rang bzhin med pa nyid du mos na de tsam gyis na bdag la blta ba rnam par dag par 'gyur ro/ /'od srung chen pos smras pa/ bu mo bdag gi rang
264a7(dkon brtsegs): bzhin ci yin/ bu mos smras pa/ btsun pa 'od srung chen po bdag gi rang bzhin ni stong pa nyid do/ /bdag gi rang bzhin med pa'i phyir bdag dben pa yang yin no/ /rang bzhin med pa des bdag dben
264a8(dkon brtsegs): no/ /rang bzhin med pa des chos thams cad dben no/ /'od srung chen pos smras pa/ bu mo khyod kyis su la chos thos na 'di ltar khyod kyi yang dag pa'i lta ba skyes par gyur/ bu mo yang dag pa'i lta ba
264b1(dkon brtsegs): skye ba la ni rgyu gnyis dang rkyen gnyis yod de/ gzhan gyi sgra dang bdag nyid kyi tshul bzhin yid la byed pa las 'byung ngo zhes de skad gsungs so/ /bu mos smras pa/ btsun pa 'od srung chen po gang dag
264b2(dkon brtsegs): gzhan gyi dring mi 'jog pa'i shes rab can de dag ni gzhan gyi sgra dang / bdag nyid kyi tshul bzhin du so sor rtog pa las lta ba rnam par dag par 'gyur ro/ /btsun pa 'od srung chen po gang dag gzhan
264b3(dkon brtsegs): gyi dring mi 'jog pa'i shes rab can dag ni gzhan gyi sgra mi tshol lo/ /btsun pa 'od srung chen po ji ltar na dge slong tshul bzhin du zhugs pa yin/ 'od srung chen pos smras pa/ bu mo gang gi tshe dge slong
264b4(dkon brtsegs): ji skad thos pa'i chos rnams kyi don la nye bar rtog par byed pa de ltar na dge slong tshul bzhin du zhugs pa yin no/ /'od srung chen pos smras pa/ bu mo ji ltar na byang chub sems dpa' tshul bzhin
264b5(dkon brtsegs): du zhugs pa yin/ bu mos smras pa/ btsun pa 'od srung chen po gang gi tshe byang chub sems dpa' sems can thams cad dang lhan cig gnas kyang sems can du 'du shes skyed par mi byed pa de ltar
264b6(dkon brtsegs): na byang chub sems dpa' tshul bzhin du zhugs pa yin no/ /btsun pa 'od srung chen po zhugs pa zhes bya ba ni chos thams cad ni sngon gyi mtha'i de bzhin nyid dang ldan no/ /chos thams cad ni phyi ma'i
264b7(dkon brtsegs): mtha'i de bzhin nyid dang ldan no/ /chos thams cad ni da ltar byung ba'i de bzhin nyid dang ldan no zhes btsun pa 'od srung chen po byang chub sems dpa' sbyor ba de lta bus sbyor bar mi byed na de tsam
264b8(dkon brtsegs): gyis na byang chub sems dpa' tshul bzhin du zhugs pa yin no/ /'od srung chen pos smras pa/ bu mo chos de dag la ji ltar sbyar bar bya/ bu mos smras pa/ btsun pa 'od srung chen po ji ltar de bzhin
265a1(dkon brtsegs): nyid la sbyor ba yang med/ mi sbyor ba yang med par mthong ba de bzhin du chos thams cad la sbyar bar bya'o/ /'od srung chen pos smras pa/ bu mo ji ltar mthong na chos thams cad mthong
265a2(dkon brtsegs): ba yin/ bu mos smras pa/ btsun pa 'od srung chen po chos thams cad gnyis su med par mthong la mi byed cing 'jig par yang mi byed na de ltar na chos thams cad mthong ba yin no/ /btsun pa 'od
265a3(dkon brtsegs): srung chen po mthong zhes bya ba de ni mthong ba med pa'i tshig bla dgas so/ /'od srung chen pos smras pa/ bu mo bdag ji ltar blta bar bya/ bu mos smras pa/ btsun pa 'od srung chen pos ji ltar mthong
265a4(dkon brtsegs): ba bzhin du blta bar bya'o/ /'od srung chen pos smras pa/ bu mo kho bos ni bdag dang bdag gi ma mthong ngo / /bu mos smras pa/ btsun pa 'od srung chen pos ji ltar bdag med cing bdag gi med pa de
265a5(dkon brtsegs): bzhin du chos thams cad blta bar bya'o/ /gtam de skad brjod pa'i skabs su gnas brtan rab 'byor gyis bu mo mya ngan med kyis byin pa la 'di skad ces smras so/ /bu mo khyod kyis spobs pa 'di 'dra ba
265a6(dkon brtsegs): rnyed pa ni khyod kyis rnyed pa legs par rnyed do/ /bu mo mya ngan med kyis byin pas smras pa/ btsun pa rab 'byor rnyed pa las ni spobs par mi 'gyur gyi gang gis ci yang ma rnyed pa de spobs pa dang ldan zhing
265a7(dkon brtsegs): gang gis nang ngam phyi rol ci yang mi dmigs pa de spobs pa dang ldan pa yin no/ /rab 'byor gyis smras pa/ bu mo gang ma rnyed na spobs pa dang ldan pa yin/ bu mos smras pa/ gang gis bdag ma rnyed cing gzhan ma
265a8(dkon brtsegs): yin/ dge ba ma yin/ mi dge ba ma yin/ kha na ma tho ba dang bcas pa ma yin/ kha na ma tho ba med pa ma yin/ zag pa dang bcas pa ma yin/ zag pa med pa ma yin/ 'dus byas ma yin/ 'dus ma byas
265b1(dkon brtsegs): ma yin/ 'jig rten pa ma yin/ 'jig rten las 'das pa ma yin/ kun nas nyon mongs pa ma yin/ rnam par byang ba ma yin te/ 'khor ba dang mya ngan las 'das pa ma rnyed la so so'i skye bo'i chos
265b2(dkon brtsegs): mi dmigs shing 'phags pa'i chos kyang mi dmigs te sangs rgyas kyi chos mi dmigs na/ btsun pa rab 'byor de ltar na gang gis ci yang ma rnyed pa spobs pa dang ldan pa yin no/ /rab 'byor gyis smras
265b3(dkon brtsegs): pa/ ji ltar spobs par 'gyur/ bu mos smras pa/ btsun pa rab 'byor gyis ji ltar chos thams cad ma rnyed pa de bzhin du de spobs par 'gyur ro/ /chos kyi de bzhin nyid gang gis gnas brtan nyon mongs pa
265b4(dkon brtsegs): med pa rnams kyi mchog tu bstan pa'i chos kyi de bzhin nyid de ci brjod cing smrar rung ngam/ nyon mongs pa med pa de dang chos kyi de bzhin nyid de la ci spobs pa ci yang yod dam/ rab 'byor gyis smras pa/
265b5(dkon brtsegs): nyon mongs pa med pa dang / de bzhin nyid ni bstan pa 'am brjod par mi nus so/ /bu mos smras pa/ btsun pa rab 'byor chos thams cad ni brjod du med pa yin na khyod kyis bu mo khyod spobs pa 'di lta
265b6(dkon brtsegs): bu dang ldan pa ni khyod kyis rnyed pa legs par rnyed do zhes bya ba de ji lta bu yin/ rab 'byor gyis smras pa/ bu mo khyod ni 'di ltar med pa'i spobs pas ston te/ bu mos smras pa/ gnas brtan rab
265b7(dkon brtsegs): 'byor chos thams cad la brag cha lta bur mos sam/ rab 'byor gyis smras pa/ bu mo mos so/ /bu mos smras pa/ gnas brtan rab 'byor ci brag cha la spobs pa ci yang yod dam/ rab 'byor
265b8(dkon brtsegs): gyis smras pa/ bu mo de ni med de/ bu mo rgyu dang rkyen tshogs pa las sgra 'byung bar zad do/ /bu mos smras pa/ btsun pa rab 'byor brten nas sgra 'byung ba gang yin pa de la ni rang bzhin gyis grub pa ci yang
266a1(dkon brtsegs): med do/ /de ci'i phyir zhe na/ 'di ltar gang brten nas 'byung ba de la ni skye ba ci yang med pa'i phyir ro/ /rab 'byor gyis smras pa/ bu mo chos thams cad ni brten nas 'byung ba'o/ /bu mos
266a2(dkon brtsegs): smras pa/ btsun pa rab 'byor de bas na chos thams cad ni rang bzhin gyis ma skyes pa'o/ /rab 'byor gyis smras pa/ bu mo gal te chos thams cad rang bzhin gyis ma skyes pa yin na bcom ldan 'das
266a3(dkon brtsegs): kyis de bzhin gshegs pa gang gA'i klung gi bye ma snyed ni 'das te gshegs so/ /de bzhin gshegs pa gang gA'i klung gi bye ma rnyed ni ma 'ongs pa na 'byung bar 'gyur ro/ /de bzhin gshegs pa gang gA'i
266a4(dkon brtsegs): klung gi bye ma snyed ni da ltar bzhugs so zhes ci'i phyir bstan/ bu mos smras pa/ btsun pa rab 'byor mi skye ba ni skye bar mi 'gyur ro/ /de ci'i phyir zhe na/ btsun pa rab 'byor chos kyi dbyings la ni skye ba
266a5(dkon brtsegs): 'am nub par 'gyur ba mi 'dod pa'i phyir ro/ /rab 'byor gyis smras pa/ bu mo khyod ni 'di ltar skye ba med pa don dam pa'i tshig ston to/ /bu mos smras pa/ btsun pa rab 'byor bstan pa thams cad ni bstan
266a6(dkon brtsegs): tu med pa'o/ /ci'i phyir bstan pa thams cad bstan du med ce na/ de ni bstan kyang rung / ma bstan kyang rung dngos po ma yin te/ dngos po med pa dang brjod du med pa'i mtha' mi spong ba'i phyir ro/ /rab 'byor
266a7(dkon brtsegs): gyis smras pa/ bu mo khyod khyim na gnas bzhin du 'di lta bu'i chos la gnas shing 'di lta bu'i rnam pa dag ston pa 'di ni ngo mtshar to/ /bu mos smras pa/ btsun pa rab 'byor byang chub sems dpa' sems
266a8(dkon brtsegs): dpa' chen po la ni khyim pa 'am/ rab tu byung ba zhes gzung bar mi bya'o/ /de ci'i phyir zhe na/ de dag ni bsam pas phye ba yin/ shes rab kyis phye ba yin/ ye shes kyi phye ba yin pa'i phyir ro/ /btsun pa
266b1(dkon brtsegs): rab 'byor byang chub sems dpa'i gnas pa khyod kyis shes sam/ rab 'byor gyis smras pa/ bu mo khyod kyis shod cig dang kho bos mnyan to/ /bu mos smras pa/ btsun pa rab 'byor byang chub sems
266b2(dkon brtsegs): dpa' sems dpa' chen po chos brgyad dang ldan na khyim pa 'am rab tu byung ba zhes mi bya ste/ spyod lam gang dang gang gis gnas kyang kha na ma tho ba med par 'gyur ro/ /brgyad gang zhe na/ 'di lta ste/
266b3(dkon brtsegs): btsun pa rab 'byor 'di la byang chub sems dpa' sems dpa' chen po lhag pa'i bsam pa phun sum tshogs pa yin te/ lhag pa'i bsam pa de yang bla na med pa yang dag par rdzogs pa'i byang chub kyi phyir ro/ /
266b4(dkon brtsegs): sems can thams cad yongs su mi gtong bar gnas pa'i phyir byams pa la gnas pa yang yin no/ /'jig rten pa'i dga' ba dang spyod pa dang bral ba'i phyir snying rje chen po la gnas pa yang yin
266b5(dkon brtsegs): no/ /lus dang srog la mi lta ba'i phyir btang snyoms la gnas pa yang yin no/ /yongs su bsngo ba la mkhas pa shin tu rdzogs pa'i phyir thams la mkhas pa yang yin no/ /lta ba thams cad dang bral ba'i phyir
266b6(dkon brtsegs): shes rab kyi pha rol du phyin pa las nges par byung ba yang yin no/ /dge ba'i rtsa ba tshol ba la brtson pas chog mi shes pa'i phyir brtson 'grus brtsams pa yang yin no/ /bzod pa shin tu thob pa'i phyir ma
266b7(dkon brtsegs): bstan par shes pa yang yin te/ btsun pa rab 'byor byang chub sems dpa' sems dpa' chen po chos brgyad po de dag dang ldan na khyim pa 'am rab tu byung ba zhes mi bya ste/ spyod lam gang dang / gang
266b8(dkon brtsegs): gis gnas kyang thams cad du kha na ma tho ba med par 'gyur ro/ /de nas tshe dang ldan pa sgra gcan zin gyis bu mo mya ngan med kyis byin pa la 'di skad ces smras so/ /bu mo khyod mal khri gser gyi rkang pa
267a1(dkon brtsegs): can la 'dug cing stan shin tu mtho ba la 'dug nas nyan thos chen po dag dang gtam zer ba de ni rung ba ma yin par gnas pa yin no/ /bu mo mi na bar
267a2(dkon brtsegs): stan mthon po la 'dug pa la stan dma' ba la 'dug pas chos bshad par mi bya'o zhes bya ba ci khyod kyis ma thos sam/ de skad ces smras pa dang / bu mo mya ngan med kyis byin pas tshe dang ldan pa
267a3(dkon brtsegs): sgra gcan zin la 'di skad ces smras so/ /btsun pa sgra gcan zin 'jig rten na gang dag ni rung ba yin/ 'jig rten na gang dag ni rung ba ma yin pa khyod kyis shes sam/ sgra gcan zin gyis smras
267a4(dkon brtsegs): pa/ bu mo kho bos shes te/ gang dag ji ltar bcas pa'i bslab pa la slob cing bslab pa de las 'gal bar mi byed pa de dag ni rung ba zhes bya'o/ /gang dag bslab pa de las 'gal bar byed pa de dag
267a5(dkon brtsegs): ni rung ba ma yin pa zhes bya'o/ /bu mo mya ngan med kyis byin pas smras pa/ btsun pa sgra gcan zin thong de skad ma zer cig /btsun pa sgra gcan zin gang dag ji ltar bcas pa'i bslab pa la slob pa de dag
267a6(dkon brtsegs): ni rung ba ma yin pa'o/ /de ci'i phyir zhe na/ 'di ltar de dag ni rtog cing rnam par rtog pa'i phyir ro/ /btsun pa sgra gcan zin gang dag mi rtog cing rnam par mi rtog pa de dag ni rung ba zhes bya'o/ /btsun pa
267a7(dkon brtsegs): sgra gcan zin rung ba zhes bya ba 'di ni dge slong dgra bcom pa zag pa zad pa rnams kyi tshig bla dgas yin te/ de dag ni bslab pa las 'gal bar mi byed do/ /de ci'i phyir zhe na/ bcom ldan 'das kyi nyan thos
267a8(dkon brtsegs): rnams ni bslab pa las yang dag par 'das pa'i phyir te/ de dag ni phyir yang bslab pa 'dod pa ma yin pas de ni rung ba yin no/ /de dag ni khams gsum du phyir mi 'ong ba yin/ de dag ni bslab pa las
267b1(dkon brtsegs): yang dag par 'das pa yin te/ mi slob pa zhes bya'o/ /de ltar na de dag gi bslab pa ni mi dmigs te/ khams gsum pa btags pa tsam du shes so/ /de'i phyir de dag ni rung ba zhes bya'o/ /
267b2(dkon brtsegs): sgra gcan zin gyis smras pa/ bu mo rung ba dang / rung ba ma yin pa la tha dad du dbye ba ci zhig yod/ bu mos smras pa/ btsun pa sgra gcan zin 'di lta ste dper na gser dngul rgyan du byas pa dang /
267b3(dkon brtsegs): rgyan du ma byas pa la tha dad du dbye ba ci yod/ sgra gcan zin gyis smras pa/ bu mo tha dad du dbye ba ci yang med do/ /bu mos smras pa/ btsun pa sgra gcan zin de bzhin du rung ba dang / rung ba ma yin
267b4(dkon brtsegs): pa la yang yi ge'i tha snyad mnyam pa nyid kyi phyir tha dad du dbye ba ci yang med do/ /de ci'i phyir zhe na/ chos thams cad ni ci dang yang bral ba'i phyir te/ rang bzhin gyis kun
267b5(dkon brtsegs): nas nyon mongs pa can ma yin no/ /btsun pa sgra gcan zin yang 'di skad du stan shin tu mtho ba la 'dug ste chos nyan tam zhes zer ba la byang chub sems dpa' ni rtswa bting ba la 'dug kyang shin tu mtho ba
267b6(dkon brtsegs): la 'dug pa yin no/ /sgra gcan zin gyis smras pa/ rnam grangs gang gis khyod de skad smra/ bu mos smras pa/ btsun pa sgra gcan zin 'di ji snyam du sems/ byang chub sems dpas gang la 'dug
267b7(dkon brtsegs): ste byang chub thob par gyur/ sgra gcan zin gyis smras pa/ rtswa bting ba la bzhugs nas byang chub thob bo/ /bu mos smras pa/ btsun pa sgra gcan zin ci byang chub sems dpas rtswa bting ba la 'dug
267b8(dkon brtsegs): pa la stong gsum gyi stong chen po'i 'jig rten gyi khams na tshangs pa 'am/ brgya byin nam/ 'jig rten skyong ngam/ de las gzhan pa 'og min man chad kyi lha gang yin pa de dag thams cad kyis lus
268a1(dkon brtsegs): btud de thal mo sbyar nas byang chub sems dpa'i zhabs la gtug par byed dam/ sgra gcan zin gyis smras pa/ bu mo de de bzhin te/ khyod kyis ji skad smras pa bzhin no/ /
268a2(dkon brtsegs): bu mos smras / btsun pa sgra gcan zin de'i phyir rnam grangs des kyang dper na byang chub sems dpa' sems dpa' chen po rtswa bting ba la 'dug kyang stan shin tu mtho ba la 'dug pa yin gyi/
268a3(dkon brtsegs): nyan thos tshangs pa'i 'jig rten na 'dug pa ni de lta ma yin par rig par bya'o/ /de nas rgyal po ma skyes dgras bu mo mya ngan med kyis byin pa la 'di skad ces smras so/ /bu mo btsun pa
268a4(dkon brtsegs): sgra gcan zin ni bcom ldan 'das shAkya thub pa de nyid kyi sras yin te/ bslab pa 'dod pa rnams kyi mchog yin na ci khyod kyis mi shes sam/ bu mo mya ngan med kyis byin pas smras pa/
268a5(dkon brtsegs): yab thong shig thong shig /'di ltar btsun pa sgra gcan zin bcom ldan 'das shAkya thub pa de'i sras yin zhes ma gsung shig /ri dgas kyi rgyal po seng ge ral pa can con pan btags
268a6(dkon brtsegs): pa lta bu wa skyed par gyur ba nam yang gsan tam/ gzigs sam/ rgyal pos smras pa/ bu mo de ni ma yin no/ /bu mos smras pa/ yab de bzhin du de bzhin gshegs pa seng ge'i rtsal
268a7(dkon brtsegs): lta bus gshegs pa dam pa'i chos kyi 'khor los sgyur ba'i zhabs 'bring ba ni nyan thos mdzes ma lags so/ /yab de bzhin gshegs pa'i sras gang yin zhes yang dag pa'i smra bas gang smra
268a8(dkon brtsegs): na byang chub sems dpa' nyid yin no zhes de dag yang dag pa'i smra bas smra'o/ /yab de lta bas na de bzhin gshegs pa'i sras su khas len par 'tshal bas ni bla na med pa yang dag par rdzogs
268b1(dkon brtsegs): pa'i byang chub tu sems bskyed par bgyi'o/ /gtam 'di brjod pa'i skabs su rgyal po ma skyes dgra'i btsun mo'i 'khor nas btsun mo nyi shus bla na med pa yang dag par rdzogs pa'i byang chub
268b2(dkon brtsegs): tu sems bskyed do/ /lha'i bu brgya tham pas kyang bu mo de'i seng ge'i sgra 'di thos nas bla na med pa yang dag par rdzogs pa'i byang chub tu sems bskyed de tshig 'di skad du bdag cag 'di rnams 'das
268b3(dkon brtsegs): pa dang / ma byon pa dang / da ltar byung ba'i sangs rgyas bcom ldan 'das rnams kyi sras su khas len to zhes kyang smras so/ /lha'i bu de dag gis 'di ltar bu mo mya ngan med kyis byin pa la mchod pa
268b4(dkon brtsegs): bya'i phyir rgyal po'i khab kyi grong khyer chen po thams cad lha'i me tog dag gis mngon par gtor to/ /de nas bu mo mya ngan med kyis byin pa khri gser gyi rkang pa can las babs te nyan thos chen po
268b5(dkon brtsegs): de dag gi rkang pa la mgo bos phyag 'tshal nas bza' ba dang / bca' ba dang / bldag pa dang / bzhib pa dang / myang bar bya ba bsod pa mang po dag gis bkur sti byas te/ dad pa dang gus pas rang gi
268b6(dkon brtsegs): lag nas nyan thos chen po de dag tshim par byas nas 'di skad du btsun pa dag rang dgar slad dro bcom ldan 'das chos nyan du bzhud cig / btsun pa dag bdag kyang mchi bar 'tshal lo zhes kyang
268b7(dkon brtsegs): smras so/ /de nas bu mo mya ngan med kyis byin pa pha ma la sogs pa 'khor mang po dang / skye bo phal po ches yongs su bskor nas bcom ldan 'das ga la ba der song ste phyin nas bcom ldan 'das kyi
268b8(dkon brtsegs): zhabs la mgo bos phyag 'tshal te phyogs gcig tu 'khod do/ /rgyal po btsun mo'i 'khor dang bcas pas kyang bcom ldan 'das kyi zhabs la mgo bos phyag 'tshal nas gnang ste phyogs gcig tu
269a1(dkon brtsegs): 'khod do/ /nyan thos chen po de dag kyang bcom ldan 'das kyi thad du dong ste bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de nas bcom ldan 'das la tshe dang ldan pa shA ri'i bus
269a2(dkon brtsegs): 'di skad ces gsol to/ /bcom ldan 'das bu mo mya ngan med kyis byin pa'i spobs pa ni ngo mtshar lags so/ /bcom ldan 'das kyis bka' stsal pa/ shA ri'i bu bu mo 'dis ni thog ma nyid du
269a3(dkon brtsegs): byang chub don du gnyer ba na sangs rgyas bye ba khrag khrig phrag dgu bcu rtsa gnyis la dge ba'i rtsa ba dag bskyed do/ /shA ri'i bus gsol pa/ bcom ldan 'das ci'i slad du bu mo 'dis bud med kyi
269a4(dkon brtsegs): lus ma bsgyur/ bcom ldan 'das kyis bka' stsal pa/ shA ri'i bu 'di ji snyam du sems/ bu mo mya ngan med kyis byin pa la bud med do snyam du sems na de ltar mi blta'o/ /byang chub sems
269a5(dkon brtsegs): dpa' dag ni sems can yongs su smin par bya ba'i phyir smon lam gyis bdag nyid bud med kyi gzugs su ston to/ /de nas de'i tshe bu mo mya ngan med kyis byin pas bden pa'i byin gyi brlabs byas
269a6(dkon brtsegs): te/ bden pa'i byin gyi brlabs gang gis chos thams cad skyes pa yang ma yin/ bud med kyang ma yin pa lta na bden pa dang bden pa'i tshig des bdag skyes pa'i lus su gyur cig /thams cad dang
269a7(dkon brtsegs): ldan pa'i 'khor 'dis kyang mthong bar gyur cig / tshig de skad ces smras ma thag tu bud med kyi mtshan ma mi snang bar gyur te/ skyes pa'i mtshan ma byung bar gyur nas steng gi bar snang la tal bdun
269a8(dkon brtsegs): srid tsam du 'phags so/ /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu byang chub sems dpa' sems dpa' chen po mya ngan med kyis byin pa steng gi bar snang
269b1(dkon brtsegs): la 'phags pa khyod kyis mthong ngam/ shA ri'i bus gsol pa/ bcom ldan 'das mthong lags so/ /bcom ldan 'das kyis bka' stsal pa/ shA ri'i bu byang chub sems dpa' sems dpa' chen po mya
269b2(dkon brtsegs): n gan med kyis byin pa 'di ni bskal pa grangs med pa bdun gyis 'jig rten gyi khams dri ma med pa'i 'od ces bya bar de bzhin gshegs pa dgra bcom pa yang dag par rdzogs pa'i sangs rgyas mya ngan
269b3(dkon brtsegs): med pa zhes bya bar 'gyur te/ tshe'i tshad ni bskal pa brgyar 'gyur ro/ /dam pa'i chos ni bskal pa bcur gnas par 'gyur ro/ /de'i dge 'dun ni byang chub sems dpa' 'ba' zhig tu 'gyur te/ phyir
269b4(dkon brtsegs): mi ldog pa'i byang chub sems dpa' sems dpa' chen po bye ba phrag sum bcu rtsa gnyis yod do/ /'jig rten gyi khams de yang bai dUr+ya las grub pa rin po che sna bdun gyis bkra bar byas shing
269b5(dkon brtsegs): mig mangs ris su bres la rin po che'i pad+mas khebs pa dang / ngan song thams cad rnam par spangs par 'gyur ro/ /lha dang mi rnams kyi longs spyod dag kyang khyad par med de/ shA ri'i bu dga'
269b6(dkon brtsegs): ldan gyi lha rnams kyi nye bar spyad pa dang / longs spyod ji lta ba bzhin du mi rnams kyi yang der de bzhin du 'gyur ro/ /de nas byang chub sems dpa' mya ngan med kyis byin pa'i ma rgyal po ma skyes dgra'i
269b7(dkon brtsegs): btsun mo dam pa/ zla ba can zhes bya ba des thal mo sbyar ba btud nas bcom ldan 'das la 'di skad ces gsol to/ /bcom ldan 'das bdag gis skyes bu dam pa 'di dgung zla dgur rum na bzung
269b8(dkon brtsegs): ba ni bdag gis rnyed pa legs par rnyed lags so/ /bcom ldan 'das bdag gis kyang bla na med pa yang dag par rdzogs pa'i byang chub tu sems bskyed par bgyi ste/ dge ba'i rtsa ba 'dis
270a1(dkon brtsegs): bdag 'jig rten gyi khams dri ma med pa'i 'od de nyid du 'di'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar gyur cig / de nas bcom
270a2(dkon brtsegs): ldan 'das kyis tshe dang ldan pa shA ri'i bu la bka' stsal pa/ shA ri'i bu btsun mo zla ba can 'di khyod kyis mthong ngam/ shA ri'i bus gsol pa/ bcom ldan 'das mthong lags so/ /bcom
270a3(dkon brtsegs): ldan 'das kyis bka' stsal pa/ shA ri'i bu rgyal po'i btsun mo zla ba can 'di ni 'di nas shi 'phos nas sum bcu rtsa gsum pa'i lha rnams dang skal pa mnyam par skye bar 'gyur zhing lha'i bu
270a4(dkon brtsegs): rin chen mchog ces bya bar 'gyur te/ gang gi tshe byang chub sems dpa' byams pas byang chub thob par gyur ba de'i tshe rgyal po dung zhes bya ba de'i bu rgyal po gzhon nu mthong na
270a5(dkon brtsegs): dga' ba zhes bya bar gyur nas de bzhin gshegs pa byams pa la mchod pa byas te rab tu 'byung bar 'gyur ro/ /des de bzhin gshegs pa byams pa'i dam pa'i chos thog ma dang / bar dang /
270a6(dkon brtsegs): tha ma'i bar du 'dzin par 'gyur te/ bskal pa bzang po 'di la sangs rgyas bcom ldan 'das gang dag 'byung bar 'gyur ba de dag thams cad kyang mnyes par byed cing mchod par 'gyur ro/ /de
270a7(dkon brtsegs): mthar gyis de bzhin gshegs pa mya ngan med pas byang chub thob pa na 'khor los sgyur ba'i rgyal po mu khyud 'dzin ces bya bar 'gyur te/ des de bzhin gshegs pa de la mchod pa tshad med pa
270a8(dkon brtsegs): dag byas nas sangs rgyas kyi zhing de lta bu de nyid du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa kun tu 'od zer zhes bya bar
270b1(dkon brtsegs): 'gyur ro/ /de nas rgyal po'i btsun mo zla ba can gyis bdag nyid lung bstan pa thos nas tshim zhing mgu ste yi rangs nas bcom ldan 'das la mu tig gi do shal brgya stong ri ba phul te tshangs
270b2(dkon brtsegs): par spyod par rgyal pos gnang nas bslab pa'i gzhi dag bzung ngo / /de nas byang chub sems dpa' sems dpa' chen po mya ngan med kyis byin pas lhas phul ba'i me tog man dA ra ba dag gis bcom
270b3(dkon brtsegs): ldan 'das dang 'khor thams cad la gtor to/ /de nas bar snang las babs te phyogs gcig tu 'dug nas tshig 'di skad du bden pa dang bden pa'i tshig gang gis bdag gi byang chub thob pa na byang
270b4(dkon brtsegs): chub sems dpa' sems dpa' chen po de dag thams cad rdzus te skye zhing chos gos ngur smrig gyon la rin po che'i pad+ma dag la skyil mo dkrung bcas te skye bar 'gyur ba lta na/ bden pa dang bden
270b5(dkon brtsegs): pa'i tshig des dper na dge slong bsnyen par rdzogs nas lo brgyad lon pa'i spyod lam ji lta ba bzhin du bdag gnas par gyur cig ces smras so/ /byang chub sems dpa' sems dpa' chen po mya ngan
270b6(dkon brtsegs): med kyis byin pas bden pa'i byin gyi brlabs byas ma thag tu dge slong gi spyod lam dang ldan par snang bar gyur to/ /de nas byang chub sems dpa' sems dpa' chen po mya ngan med kyis byin pas
270b7(dkon brtsegs): pha rgyal po ma skyes dgra la 'di skad ces smras so/ /yab 'di ltar chos thams cad ni bcos ma ste rnam par bsgrubs pas nye bar gnas pa'i mtshan nyid dang / yongs su brtags pa las langs
270b8(dkon brtsegs): pa med bzhin du phyin ci log dang mtshungs par ldan pa lags so/ /rgyal po chen po gzigs shig dang de ring kho na'i gdugs gcig la bu mo'i gzugs su yang gzigs khye'u'i gzugs su yang khyod kyis gzigs/ da ni
271a1(dkon brtsegs): bdag la dge slong gi gzugs su yang khyod kyis gzigs na 'di la gang yang dag pa'i gzugs lags/ rgyal po chen po de ltar na ya ma brla'i chos thams cad la 'di na kha cig lta ba'i kun nas
271a2(dkon brtsegs): dkris pas kun nas glags shing mchis te/ rang gi rgyud la mchis pa'i nyon mongs pa rnams kyis yongs su sreg go/ /yongs su bsregs pas chos 'dul ba 'di ma 'tshal te 'gyod pa
271a3(dkon brtsegs): ma lags pa la 'gyod par sems so/ /rgyal po chen po de ltar na khyod kyis bag yod par mdzod la/ rgyal srid nyam nga ba na bzhugs bzhin du rtag tu bcom ldan 'das kyi thad du bzhud
271a4(dkon brtsegs): cig dang / 'jam dpal gzhon nur gyur bas khyod kyi yod pa ma yin pa phyin ci log las byung ba'i 'gyod pa sel bar 'gyur ro/ /rgyal po chen po khyod ni bya ba mang zhing byed pa mang ba lags kyis
271a5(dkon brtsegs): bzhud cig / de nas rgyal po ma skyes dgra dang / btsun mo zla ba can dang / btsun mo'i 'khor thams cad kyis bcom ldan 'das dang / byang chub sems dpa' mya ngan med kyis byin pa dang / dge slong gi
271a6(dkon brtsegs): dge 'dun rnams la phyag 'tshal nas bcom ldan 'das la 'di skad ces gsol to/ /bcom ldan 'das bdag cag ni bgyi ba mang zhing bgyid pa mang ba lags kyis bdag cag mchi'o/ /
271a7(dkon brtsegs): bcom ldan 'das kyis bka' stsal pa/ rgyal po chen po da de'i dus la bab par shes na song shig ces bka' stsal nas rgyal po ma skyes dgra btsun mo zla ba can la sogs pa btsun mo'i 'khor
271a8(dkon brtsegs): chen po dag dang lhan cig tu bya rgod kyi phung po'i ri las rgyal po'i khab kyi grong khyer chen por dong ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod
271b1(dkon brtsegs): kyis chos kyi rnam grangs 'di zung shig / chongs shig /lhogs shig /kun chub par gyis shig /gzhan dag la yang rgya cher rab tu ston cig /kun dga' bos gsol pa/ bcom ldan
271b2(dkon brtsegs): 'das chos kyi rnam grangs 'di bdag gis gzung lags na/ bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/
271b3(dkon brtsegs): kun dga' bo de'i phyir chos kyi rnam grangs 'di mya ngan med kyis byin pa'i seng ge'i sgra zhes bya ba dang / mya ngan med kyis byin pa lung bstan pa zhes bya bar zung shig /gzhan dag la yang ston cig /
271b4(dkon brtsegs): kun dga' bo gang gis stong gsum gyi stong chen po'i 'jig rten gyi khams 'di rin po che sna tshogs kyis yongs su bkang ste sbyin pa byin pa bas gang gis chos kyi rnam grangs 'di tha na rna lam
271b5(dkon brtsegs): du thos na 'di ni de bas ches bsod nams mang du skyed na gang 'dzin pa dang / kun chub par byed pa dang / 'chang ba dang / klog pa dang / rjod pa dang / lung ji skad phog pa bzhin du nan tan du grub pa
271b6(dkon brtsegs): lta ci smos/ bcom ldan 'das kyis de skad ces bka' stsal nas/ byang chub sems dpa' sems dpa' chen po mya ngan med kyis byin pa dang / nyan thos chen po de dag dang / lha dang mi dang /
271b7(dkon brtsegs): lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs
271b8(dkon brtsegs): pa chen po'i chos kyi rnam grangs le'u stong phrag brgya pa las mya ngan med kyis byin pa lung bstan pa zhes bya ba'i le'u ste sum bcu rtsa gnyis pa rdzogs so/ / //
272a1(dkon brtsegs): rgya gar gyi mkhan po dzi na mi tra dang / su ren dra bo d+hi dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa/ /
272a2(dkon brtsegs): @##/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u sum bcu rtsa gsum pa ste 'phags pa dri ma med kyis byin pas zhus pa lung bstan
272a3(dkon brtsegs): pa/ bam po dang po/ rgya gar skad du/ Ar+ya bi ma la data ta pa ri pr-its+tshA nA ma ma hA yA na sU tra/ bod skad du/ 'phags pa dri ma med kyis byin pas zhus pa zhes bya ba theg pa chen po'i mdo/
272a4(dkon brtsegs): sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun
272a5(dkon brtsegs): dga' ra ba na/ dge slong stong nyis brgya lnga bcu'i dge slong gi dge 'dun chen po dang thabs gcig tu bzhugs te/ thams cad kyang dgra bcom pa/ zag pa zad pa/ nyon mongs pa med pa/ dbang dang
272a6(dkon brtsegs): ldan par gyur pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po bya ba byas pa/ byed pa byas pa/ khur bor ba/ bdag gi don rjes su thob pa/ srid
272a7(dkon brtsegs): par kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems kyi dbang thams cad kyi dam pa'i pha rol tu son pa sha stag ste/ gang zag gcig ma
272a8(dkon brtsegs): gtogs pa ni 'di lta ste/ tshe dang ldan pa kun dga' bo'o/ /byang chub sems dpa' stong phrag bcu phal cher thams cad kyang phyir mi ldog pa/ skye ba gcig gis thogs pa sha stag la 'di lta ste/
272b1(dkon brtsegs): byang chub sems dpa' rin chen 'od dang / byang chub sems dpa' shes rab brtsegs dang / byang chub sems dpa' dpal gyi snying po dang / byang chub sems dpa' grags pa'i
272b2(dkon brtsegs): blo gros dang / spobs pa brtsegs dang / spyan ras gzigs dbang phyug dang / mthu chen thob dang / byams pa dang / mya ngan med kyis byin dang / 'jam dpal gzhon nur gyur ba dang / gom pa 'dor
272b3(dkon brtsegs): pa don yod dang / mthong ba don yod dang / ngan song spong dang / mya ngan gyi mun pa thams cad 'joms pa dang / yon tan rin po che'i me tog gis rtag tu brgyan dang / gser gyi phreng ba'i 'od
272b4(dkon brtsegs): kyi dpal can dang / sgrib pa thams cad rnam par sel ba dang / byang chub sems dpa' sems thogs pa med pa dang / de dag la sogs pa byang chub sems dpa' khri dang yang thabs gcig go/ /de nas tshe
272b5(dkon brtsegs): dang ldan pa shA ri'i bu dang / tshe dang ldan pa maud gal gyi bu chen po dang / tshe dang ldan pa byams pa'i bu gang po dang / tshe dang ldan pa 'od srung chen po dang / tshe dang ldan pa rab 'byor dang / tshe dang
272b6(dkon brtsegs): ldan pa nam gru dang / tshe dang ldan pa ma 'gags pa dang / tshe dang ldan pa kun dga' bo dang / nyan thos chen po brgyad po de dag dang / byang chub sems dpa' 'jam dpal dang / byang chub sems
272b7(dkon brtsegs): dpa' ngan song spong dang / rin po che'i tog dang / mthong ba don yod dang / sgrib pa thams cad rnam par sel ba dang / 'phags pa spyan ras gzigs dbang phyug dang / spobs pa brtsegs dang /
272b8(dkon brtsegs): byang chub sems dpa' gom pa 'dor ba don yod dang / byang chub sems dpa' sems dpa' chen po brgyad po de dag snga dro'i dus kyi tshe sham thabs dang chos gos bgos nas lhung bzed thogs te/
273a1(dkon brtsegs): bsod snyoms kyi phyir grong khyer chen po mnyan yod du zhugs nas/ de dag lam gyi bar skabs su gtam 'di skad ces/ gang gis grong khyer du skye bo'i tshogs thams cad kyis 'phags pa'i
273a2(dkon brtsegs): bden pa'i gtam thos par 'gyur ba rnam pa de lta bu'i ting nge 'dzin la snyoms par zhugs te grong khyer du 'jug par bya'o zhes rjod par gyur to/ /tshe dang ldan pa shA ri'i bus smras pa/ gang gis
273a3(dkon brtsegs): grong khyer du 'phags pa'i bden pa rnams la skye bo'i tshogs thams cad kyi shes rab thogs pa med de/ de dag gi shes rab la mun pa mun nag med par 'gyur ba rnam pa de lta bu'i ting nge 'dzin la/
273a4(dkon brtsegs): kho bo snyoms par zhugs te grong khyer du 'jug par bya'o/ /tshe dang ldan pa maud gal gyi bu chen pos smras pa/ gang gis grong khyer du skye bo'i tshogs thams cad la bdud kyi las rnams 'byung bar mi
273a5(dkon brtsegs): 'gyur ba rnam pa de lta bu'i ting nge 'dzin la kho bo snyoms par zhugs te grong khyer du 'jug par bya'o/ /tshe dang ldan pa byams ma'i bu gang pos smras pa/ ci nas kyang gzhan mu stegs can spyod pa pa dang /
273a6(dkon brtsegs): kun tu rgyu ba dang / gcer bu pa dang / 'tsho ba pa dang / bram ze dang / khyim bdag gang dag grong khyer na 'khod pa de dag sdig pa can gyi lta ba dang ldan par mi 'gyur ba rnam pa de lta bu'i ting nge
273a7(dkon brtsegs): 'dzin la kho bo snyoms par zhugs te grong khyer du 'jug par bya'o/ /tshe dang ldan pa 'od srung chen pos smras pa/ ci nas kyang grong khyer na skyes pa dang / bud med dang / khye'u dang / bu mo gang
273a8(dkon brtsegs): d ag bdag cag la bsod snyoms sbyin par byed pa 'khod pa de dag thams cad yongs su mya ngan las 'das pa la thug gi bar du longs spyod zad mi shes pa rnyed par 'gyur ba rnam pa de lta bu'i
273b1(dkon brtsegs): ting nge 'dzin la kho bo snyoms par zhugs te grong khyer du 'jug par bya'o/ /tshe dang ldan pa rab 'byor gyis smras pa/ gang gis grong khyer du skye bo'i tshogs thams cad nyon mongs pa med pa
273b2(dkon brtsegs): thob par 'gyur ba de lta bu'i ting nge 'dzin la kho bo snyoms par zhugs te grong khyer du 'jug par bya'o/ /tshe dang ldan rab nam grus smras pa/ gang gis grong khyer du skye bo'i
273b3(dkon brtsegs): tshogs thams cad kyis ting nge 'dzin thob par 'gyur ba rnam pa de lta bu'i ting nge 'dzin la kho bo snyoms par zhugs te grong khyer du 'jug par bya'o/ /tshe dang ldan pa ma 'gags
273b4(dkon brtsegs): pas smras pa/ gang gis grong khyer du skye bo'i tshogs thams cad nad med pa'i bde ba thob par 'gyur ba rnam pa de lta bu'i ting nge 'dzin la kho bo/ snyoms par zhugs te grong khyer du 'jug
273b5(dkon brtsegs): par bya'o/ /tshe dang ldan pa kun dga' bos smras pa/ gang gis grong khyer du skye bo'i tshogs thams cad la sngon ma thos pa'i chos rnams mngon du 'gyur ba rnam pa de lta bu'i ting nge 'dzin la
273b6(dkon brtsegs): kho bo snyoms par zhugs te grong khyer du 'jug par bya'o/ /'jam dpal gzhon nu gyur bas smras pa/ ci nas kyang gang gis grong khyer na sgo dang / skar khung dang / rtsig pa dang / snod dang /
273b7(dkon brtsegs): rgyan dang / shing dang / lo ma dang / me tog dang / 'bras bu dang / gos rnams las stong pa nyid gyi sgra 'byung bar 'gyur ba dang / mtshan ma med pa'i sgra dang / smon pa med pa'i sgra dang /
273b8(dkon brtsegs): skye ba med pa'i sgra dang / dngos po med pa'i sgra dang / bdag med pa'i sgra 'byung bar 'gyur ba rnam pa de lta bu'i bsam pa kho bos bsam par bya'o/ /byang chub sems dpa' ngan song spong gis
274a1(dkon brtsegs): smras pa/ gang gis grong khyer na sems can rnams kyi las ngan song myong bar 'gyur ba gang yod pa de tshe 'di nyid la yang zhing chung du myong bar 'gyur ba rnam pa de lta bu'i bsam pa kho
274a2(dkon brtsegs): bos bsam par bya'o/ /byang chub sems dpa' mthong ba don yod kyis smras pa/ ci nas kyang grong khyer na sems can gang dag kho bo'i mig lam na snang bar 'gyur ba de dag thams cad kyis
274a3(dkon brtsegs): de bzhin gshegs pa'i gzugs mthong bar 'gyur ba rnam pa de lta bu'i bsam pa kho bos bsam par bya'o/ /byang chub sems dpa' rin po che'i tog gis smras pa/ gang gis grong khyer
274a4(dkon brtsegs): na khyim thams cad du rin po ches gang ba'i gter rnams 'byung bar 'gyur ba rnam pa de lta bu'i bsam pa kho bos bsam par bya'o/ /byang chub sems dpa' sgrib pa thams cad rnam par sel
274a5(dkon brtsegs): bas smras pa/ gang gis mnyan yod kyi grong khyer chen por skye bo'i tshogs thams cad kyi sgrib pa lnga po dag rnam par sel bar 'gyur ba rnam pa de lta bu'i bsam pa kho bos bsam par
274a6(dkon brtsegs): bya'o/ /byang chub sems dpa' spyan ras gzigs dbang phyug gis smras pa/ ci nas kyang grong khyer na sems can gang dag bcings pa dang / gsad par bkri ba de dag thams cad thar pa
274a7(dkon brtsegs): dang 'jigs pas nyen pa rnams kyang 'jig pa med pa thob par 'gyur ba rnam pa de lta bu'i bsam pa kho bos bsam par bya'o/ /byang chub sems dpa' spobs pa brtsegs kyis smras pa/
274a8(dkon brtsegs): gang gis grong khyer na skye bo'i tshogs thams cad phan tshun du tshigs su bcad pa'i dbyangs dang / byams pa'i sems kyis smra bar 'gyur ba dang / spobs pa yang thob par 'gyur ba rnam pa
274b1(dkon brtsegs): de lta bu'i bsam pa kho bos bsam par bya'o/ /byang chub sems dpa' gom pa 'dor ba don yod kyis smras pa/ ci nas kyang grong khyer na sems can gang dag kho bo'i mig lam
274b2(dkon brtsegs): na snang bar 'gyur ba de dag thams cad bla na med pa yang dag par rdzogs pa'i byang chub las phyir mi ldog par 'gyur ba rnam pa de lta bu'i bsam pa kho bo'i bsam par bya'o/ /de nas nyan thos
274b3(dkon brtsegs): chen po de dag dang / byang chub sems dpa' de dag rnam pa de lta bu'i gtam 'di brjod cing mnyen yod kyi grong khyer chen por phyin to/ /yang de'i tshe yul ko sa la'i rgyal po gsal rgyal gyi bu
274b4(dkon brtsegs): mo dri ma med kyis byin pa zhes bya ba sngon gyi rgyal ba la lhag par bya ba byas pa/ dge ba'i rtsa ba bskyed pa/ sangs rgyas mang po la bsnyen bkur byas pa/ chos zab mo la bzod pa dang ldan
274b5(dkon brtsegs): pa/ mngon par shes pa lnga po thob pa zhig yod de bu mo des lha'i mig rnam par dag pa mi'i las 'das pas byang chub sems dpa' de dag dang / nyan thos chen po de dag mthong zhing de dag
274b6(dkon brtsegs): lam gyi skabs su gtam ci brjod pa de dag thams cad kyang thos so/ /bu mo de yang gzugs bzang ba/ mdzes pa/ blta na sdug pa/ kha dog bzang po rgyas pa mchog dang ldan
274b7(dkon brtsegs): pa/ pha ma dang nang mi la byams pa/ btsas nas lo bcu gnyis lon pa ste/ de dpyid zla tha chungs tshes brgyad skar ma rgyal gyi nyin par pha mas dge mtshan dang / bkra
274b8(dkon brtsegs): shis byed du gnang nas bram ze zho dang / rtswa ku sha dang / me tog dang / yam sreg shing dang / mar dang / bum pa thogs pa lnga brgyas yongs su bskor te khrus bya bar khrid
275a1(dkon brtsegs): ba las bram ze de dag gis byang chub sems dpa' de dag dang nyan thos chen po de dag mthong ngo / /mthong nas kyang bkra mi shis so snyam pa'i 'du shes kyis gnas par gyur to/ /
275a2(dkon brtsegs): de nas bram ze de dag gi nang nas bram ze ches 'gras tshangs pa'i lha zhes bya ba des bu mo dri ma med kyis byin pa la 'di skad ces smras so/ /bu mo dge slong dag mdun na 'khod pa ni bkra mi
275a3(dkon brtsegs): shis te/ de dag mthong na dgos pa 'am/ nor ram/ brtul zhugs sam/ mchod sbyin nam/ bkra shis kyang rung ste mi 'grub kyis grong khyer du bzhud do/ /de nas bu mo dri ma med kyis
275a4(dkon brtsegs): byin pas bram ze tshangs pa'i lha de la tshigs su bcad de smras pa/ 'di dag chags med mchog tu dge shis pa/ /skye bo mang po'i sdig pa 'jig par byed/ /'di dag rnam par dag
275a5(dkon brtsegs): cing bden bzhi mthong / /dul la grol bar gyur cing mnyam par bzhag /'di dag rkang gnyis dam pa bsod nams zhing / /'di la yon phul mtho ris 'gro bar 'gyur/ /'di la
275a6(dkon brtsegs): yon phul 'bras bu 'chi med 'thob/ /byin nas sems can ngan 'gror 'gro mi 'gyur/ /tshul khrims dang ni dul bar ldan pa yin/ /'dod las rgal cing sdig med re ba med/ /'di
275a7(dkon brtsegs): dag sman pa mchog ste 'jig rten rgyu/ /sdug bsngal gzir ba'i srog chags thar par byed/ /sangs rgyas 'jig rten dag na chos kyi rje/ /de sras 'di dag rdul med nyon mongs med/ /
275a8(dkon brtsegs): 'di dag byang chub sems dpa' gzhan yang med/ /shes rab ldan mis 'di dag ji ltar spang / /'di dag brtul zhugs spyad cing 'dod chags zhi/ /bkra shis gyur cing mkhas pa sbyin char
275b1(dkon brtsegs): phab/ /'di dag rnams la bkur bsti chung byas kyang / /mi rnams chos dang de bzhin nor yang 'grub/ /'di dag mtshan rnams yongs rdzogs dge shes ldan/ /'di dag zhing mchog rnam dag
275b2(dkon brtsegs): sems dang ldan/ /bram ze 'di la su zhig dad byed pa/ /de ni bsod nams mang po skyed par 'gyur/ /de nas bram ze tshangs pa'i lhas bu mo dri ma med kyis byin pa la tshigs su bcad de slar smras
275b3(dkon brtsegs): pa/ byis pa'i sems kyi dbang du ma bzhud cig /mchod sbyin dus 'dir dge slong ma gzigs shig /ngur smrig gos can de bzhin mgo bregs pa/ /de dag don 'dod pas ni blta mi bgyi/ /
275b4(dkon brtsegs): yab dang yum yang dgyes par mi 'gyur zhing / /bdag kyang mkhas pa rnams kyis smad par 'gyur/ /khyod kyang mchod sbyin 'grub par mi 'gyur gyis/ /de bas dge slong rnams ni shin tu spongs/ /de
275b5(dkon brtsegs): nas bu mo dri ma med kyis byin pas bram ze tshangs pa'i lha de la tshigs su bcad de slar smras pa/ yon tan ldan pa 'di dag ma gtogs par/ /pha dang ma yang kho mo'i skyabs ma yin/ /
275b6(dkon brtsegs): gnyen gyi tshogs dang nor dang lang tsho min/ 'di dag 'khor bar byid pa rnams kyi skyabs/ /bdag ni sangs rgyas dga' bas lus btang zhing / /de bzhin srog dang longs spyod rnams kyang btang / /
275b7(dkon brtsegs): dkon mchog gsum nyid skyabs yin ma gtogs par/ /kho mo'i skyabs rten sems can 'di na med/ /de nas bram ze tshangs pa'i lhas bu mo dri ma med kyis byin pa la 'di skad ces smras so/ /bu mo
275b8(dkon brtsegs): btsas nas khyod kyis sngon sangs rgyas kyang ma gzigs/ sngon chos kyang ma gsan/ sngon dge 'dun la bsnyen bkur kyang ma mdzad na khyod ci'i slad du sangs rgyas la dad par gyur/ bu mo dri ma med kyis byin pas
276a1(dkon brtsegs): smras pa/ bram ze kho mo btsas nas zhag bdun lon pa na tsan dan gyi khang bzangs kyi nang na gser gyi khri la bzhag pa'i tshe lha'i bu lnga brgya steng gi bar snang la 'dod pa kho mos mthong ste/ de dag rnam grangs
276a2(dkon brtsegs): du mas sangs rgyas kyi bsngags pa rjod/ chos dang dge 'dun gyi bsngags pa rjod pa kho mos thos so/ /de nas lha'i bu de dag gi nang nas gang gis sngon de bzhin gshegs pa mthong ba gcig po de la lha'i bu rnams
276a3(dkon brtsegs): kyis dris pa/ grogs po de bzhin gshegs pa ni ci 'dra ba zhig /de ni ji ltar shes par bya/ de nas lha'i bu des kho mo'i bsam pa shes nas lha'i bu de dag kyang dad pa bskyed pa'i phyir tshigs su bcad pa 'di dag smras so/ /
276a4(dkon brtsegs): de yi dbu skra dri med snum zhing mdzes/ /gtsang 'jam g.yas su 'khyil ba'i lcang lo can/ /zhal mdog pad+ma 'dab ma rgyas pa 'dra/ /zla nya mtshan mo nam mkhar mdzes pa bzhin/ /de yi mdzod spu kha ba shel mdog bzang / /smin mtshan
276a5(dkon brtsegs): bar nas 'khyil cing shin tu mdzes/ /de yis 'khor rnams zil gyis mnan te 'dug /rgyal ba'i zhal yang shin tu mdzes par byed/ /mi dbang spyan mdzes 'gram pa seng ge'i 'dra/ /sems stobs mi zhum tshems
276a6(dkon brtsegs): mnyam thags kyang bzang / /de yi ljags che zhal gyi dkyil 'khor khebs/ /de yi zhal ni dri med rnam par mdzes/ /de yi gsung ni phan zhing snyan la ran/ /tshig rtsub spangs shing mi 'byed sdig pa med/ /skye bo dpag tu med
276a7(dkon brtsegs): pa dad mdzad cing / /'gro la phan phyir rgyal ba'i gsung yang sgrogs/ /de yi mgur ni dung dang mtshungs shing 'dra/ /de bzhin mi dbang phyag gi sor mo ring / /de yi phyag ni glang chen sna dang 'dra/ /brang yangs dri med lte ba gzhol
276a8(dkon brtsegs): zhing zab/ /rta mchog lta bur 'doms kyi sba ba nub/ /de bzhin spu yi khung bu gser dang 'dra/ /brla yi dbyibs ni glang po'i lag dang mtshungs/ /zhabs ni legs gnas byin pa e ne'i 'dra/ /thub pa'i dbang po bden
276b1(dkon brtsegs): gsung rgyags pa'i skyon dang bral/ /ngan ltas bcom pa rnams kyi sdig pa'i lta ba 'jig /'khor gyi nang du dri ba bye ba dris byas kyang / /'khrul med skyon dang bral bas sems can kun tshim mdzad/ /gya gyu med drang
276b2(dkon brtsegs): tshig gis lus ni tshim mdzad cing / /mya ngan 'das pa bde mchog yid 'ong yang dag zhi/ /skyo bo kun gyi yid 'ong mya ngan 'das ston cing / /mtha' gnyis dag dang bral ba'i dbu ma'i lam yang ston/ /de ni rang gis
276b3(dkon brtsegs): sangs rgyas gyur ba ste/ /bdag nyid rgal cing pha rol rnams kyang sgrol/ /'gro ba'i skyob dang skyabs dang dge shis shing / /'jig rten kun la thugs brtse phan pa mdzad/ /ston pa de yi yon tan 'di dag dang / /
276b4(dkon brtsegs): gzhan yang mtha' yas kho bos de ma brjod/ /thos nas lha rnams yid dga' dang gyur nas/ /rgyal ba la ni dang ba'i yid kyang sgom/ /de nas bu mo dri ma myed kyis byin pas tshigs su bcad pa 'di dag smras nas bram
276b5(dkon brtsegs): ze tshangs pa'i lha la 'di skad ces smras so/ /bram ze kho mo btsas nas zhag bdun lon nas sangs rgyas kyi yon tan rnam pa 'di lta bu dag thos so/ /mngon par dran te de tshun chad nam yang rmugs pa dang gnyid kyis
276b6(dkon brtsegs): non par ma gyur to/ /nam yang 'dod pa la rnam par rtog pa'i rnam par rtog pa dang / gnod sems kyi rnam par rtog pa'i rnam par rtog pa dang / 'tshe ba'i rnam par rtog pa'i rnam par rtog pa ma byas so/ /mngon
276b7(dkon brtsegs): par dran te de tshun chad nam yang pha la dga' ba 'am/ ma la dga' ba 'am/ ming po la dga' ba 'am/ spun la dga' ba 'am nye du la dga' ba 'am/ nor la dga' ba 'am/ rgyan la dga' ba 'am/ gos la dga' ba 'am/
276b8(dkon brtsegs): lus la dga' ba 'am/ srog la dga' ba 'am/ grong khyer la dga' ba 'am/ skye mched la dga' ba ma bskyed kyi/ bram ze gzhan du na sangs rgyas nyid rnam pas rjes su dran no/ /bram ze kho mos ni gsum sems la yid
277a1(dkon brtsegs): la bya ba yid la byas te/ de bzhin gshegs pa phyogs gang na bzhugs pa dang / de bzhin gshegs pas chos gang bshad pa de thams cad kho mos legs par yongs su bzung zhing kho mos
277a2(dkon brtsegs): don tam tshig 'bru las yi ge dang tshig gcig kyang chud ma zos par byas so/ /de bzhin gshegs pa dge slong gi dge 'dun gyis yongs su bskor ba kho mos nam yang yid la ma byas par ma gyur to/ /kho mos
277a3(dkon brtsegs): nyin mtshan gang du yang sangs rgyas ma mthong ba dang / chos ma thos pa dang / dge 'dun la bsnyen bkur ma byas par ma gyur to/ /bram ze kho mo ni sangs rgyas la blta ba dang / chos mnyan pa dang / dge 'dun
277a4(dkon brtsegs): la bsnyen bkur bya bas chog pa med do/ /de nas bram ze tshangs pa'i lhas bram ze'i khye'u zhig la smras pa/ bram ze'i khye'u khyod song la lo rgyus 'di rgyal po dang btsun mo la gsol cig de nas bram ze'i khye'u de rings
277a5(dkon brtsegs): pa'i tshul du song ste ji ltar mthong ba'i lo rgyus thams cad rgyal po dang btsun mo la gsol to/ /bu mo dri ma med kyis byin pas kyang ji ltar bram ze tshangs pa'i lha la sogs pa bram ze lnga brgya po de dag gis bla
277a6(dkon brtsegs): na med pa yang dag par rdzogs pa'i byang chub tu sems bskyed pa de ltar sangs rgyas kyi bsngags pa brjod/ chos dang dge 'dun gyi bsngags pa brjod do/ /de nas bu mo dri ma med kyis byin pa shing rta las babs
277a7(dkon brtsegs): nas bram ze de dag dang lhan cig tu byang chub sems dpa' de dag dang / nyan thos chen po de dag ga la ba der song ste phyin nas de dag gi rkang pa la mgo bos phyag 'tshal te/ gus pa dang bcas/ rje sa dang
277a8(dkon brtsegs): bcas par tshe dang ldan pa shA ri'i bu'i mdun du 'dug nas tshe dang ldan pa shA ri'i bu ga la ba de logs su thal mo sbyar ba btud de tshe dang ldan pa shA ri'i bu la 'di skad ces smras so/ /btsun pa shA ri'i bu bud med
277b1(dkon brtsegs): ni shes rab sor gnyis pa/ nyon mongs pa drag pa/ bag med pa mang ba/ dman pa la mos pa/ tshul bzhin ma lag pa yid la bgyid pa'i dbang du mchis pa lags na/ bdag la thugs brtse ba nye bar bzung ste ci nas bdag
277b2(dkon brtsegs): gi yun ring po'i don dang sman pa dang bde bar 'gyur ba'i slad du btsun pas de ltar bdag la chos legs par bstan du gsol/ ko sa la'i rgyal po gsal rgyal gyis gtam byung ba 'di dang / bram ze'i tshig thos nas
277b3(dkon brtsegs): myur ba'i tshul gyis phyogs der phyin te/ des nyan thos de dag dang byang chub sems dpa' de dag la phyag byas nas rang gi bu mo la 'di skad ces smras so/ /bu mo khyod na re kho mo nam yang rmugs pa dang gnyid kyis
277b4(dkon brtsegs): non par ma gyur to/ /nam yang dga' ba dang rtse ba dang ldan pa'i sems ma bskyed do zhes zer ba de ltar khyod bde ba dang yid bde ba la brtson nam/ 'on te 'di ltar yid byung ba'i tshul gyis smra/ de nas rgyal po gsal
277b5(dkon brtsegs): rgyal gyi rang gi bu mo la tshigs su bcad de smras pa/ khyod kyi gzugs byad lha yi bu mo mtshungs shing 'dra/ /rgyan rnams kyis ni de nyid chas pa'i cha byad 'dzin/ /ji ltar khyod ni nam yang gnyid kyis ma non pa/ /
277b6(dkon brtsegs): ci phyir bu mo khyod ni 'di 'dra'i yid byung gyur/ /khyod kyi rgyal srid rgyas shing shin tu legs par 'byor/ /ma ni rtag tu khyod kyis dbang du gyur ba yin/ /bu mo dga' ba de las ci 'dra gzhan yod na/ /de yis khyod
277b7(dkon brtsegs): kyi lus ni dga' ba rnyed ma gyur/ /sdug cing phangs la yid du 'ong ba ste/ /skye bo kun la dga' ba skyed yin na/ /yon tan brgya phrag du mas brgyan pa khyod/ /ci yi phyir na khyim 'dir dga' ba med/ /bu mo khyod kyis
277b8(dkon brtsegs): ci zhig thos gyur cing / /ci zhig mthong na 'di ltar yid mi bde/ /yongs su nyams shing yid byung sems su gyur/ /khyod kyi 'dod pa ci 'dra nga la smros/ /de nas bu mo dri ma med kyis byin pas rang gi pha rgyal
278a1(dkon brtsegs): po gsal rgyal la tshigs su bcad de smras pa/ yab cig phung po nyes dmigs snod rnams dang / /khyim gyi skyon rnams thugs su ma chud dam/ /'khor ba'i gnas ni gar la lta dang mtshungs/ /'tsho
278a2(dkon brtsegs): ba'i 'jig rten mi gnas 'jig pa can/ /sbrul gdug nang na gnas pa'i khyim 'di la/ /gnyid dang 'dod pa'i 'dun pa ga la mchis/ /khams 'di dag ni gdug pa'i sbrul bzhi ste/ /srid pa sems pa bde
278a3(dkon brtsegs): ba ga la mchis/ /mi mdza' tshogs kyis rab tu gtses gyur cing / /dgon par phyin la dga' ba ga la mchis/ /kun nas nyon mongs dgra yis yongs bskor ba/ /ji ltar bde 'thob rgyal po bka' stsol cig /
278a4(dkon brtsegs): dug 'thungs pa la bde ba ga la mchis/ /gsad par bkri la dga' ba ga la mchis/ /g.yang sa chen 'dir su zhig yid rton bgyid/ /rgyal po 'tsho ba'i 'jig rten de dang mtshungs/ /blo ngan dag gis lus
278a5(dkon brtsegs): rnams bor ba ni/ /ri rab tsam gyi phung por gyur to zhes/ /de bzhin gshegs pas dpe ni bka' stsal na/ /'dus byas slu ba'i chos la su yid rton/ /pha dang ma dang sdug dang ming po dang / /bu dang rtsa lag gnyen tshogs
278a6(dkon brtsegs): 'gro ba kun/ /'dus byas thams cad me long gzugs brnyan 'dra/ /'di 'dra'i mi sdug gang la su yid rton/ /gang tshe bdag gis rang byung rgyal ba mthong / /de tshe sangs rgyas 'gyur snyam sems kyang skye/ /byang chub sems
278a7(dkon brtsegs): dpa' bag med 'gyur ba ni/ /yab cig bdag gis ma thos ma mthong ngo / /bdag ni mtshan rdzogs rgyal ba blta 'tshal gyur/ /bde bar gshegs pas gsungs pa'i chos kyang thos/ /rgyal ba rgyal ba'i sras
278a8(dkon brtsegs): po 'di dag mthong / /yab cig ji ltar 'dod pa bsten par bgyi/ /de nas rgyal po gsal rgyal bu mo'i tshig 'di thos nas cang mi smra bar gyur to/ /de nas bu mo dri ma med kyis byin pas rang gi pha cang mi smra bar gyur
278b1(dkon brtsegs): par rig nas tshe dang ldan pa shA ri'i bu la 'di skad ces smras so/ /btsun pa shA ri'i bu khyod la zhu ba zhus thugs brtse bar dgongs te lan gdab tu gsol/ 'di ltar btsun pa shA ri'i bu bcom ldan 'das kyis
278b2(dkon brtsegs): shes rab dang ldan pa rnams kyi mchog tu bstan pa lags na/ ci shes rab de 'dus byas lags sam/ 'on te 'dus ma byas lags/ de gal te 'dus byas lags na de bzhin gshegs pas 'dus byas
278b3(dkon brtsegs): thams cad ni brdzun pa slu ba'i chos can yin no zhes bka' stsal to/ /ci ste 'dus ma byas lags na/ 'dus ma byas la ni skye ba ma mchis so/ /gang la skye ba ma mchis pa de la ni phrad pa ma mchis na/ phrad pa ma
278b4(dkon brtsegs): mchis pa'i shes rab kyis ji ltar btsun pa shA ri'i bu shes rab chen po zhes bgyi/ de nas tshe dang ldan pa shA ri'i bu cang mi smra bar gyur to/ /de nas tshe dang ldan pa maud gal gyi bu chen pos tshe dang ldan pa shA ri'i bu la
278b5(dkon brtsegs): 'di skad ces smras so/ /shA ri'i bu bu mos dris pa'i lan thob cig /shA ri'i bus smras pa/ bu mo ni 'dus byas mi 'dri'i/ bu mos ni skye ba med pa dris te/ de ni lan gdab par mi nus so/ /de nas bu mo dri ma
278b6(dkon brtsegs): med kyis byin pas tshe dang ldan pa maud gal gyi bu chen po la 'di skad ces smras so/ /'di ltar btsun pa maud gal gyi bu chen po khyod ni bcom ldan 'das kyis rdzu 'phrul dang ldan pa rnams kyi mchog tu bstan pa lags na/
278b7(dkon brtsegs): ci tshe dang ldan pa sems can du 'du shes pa la gnas te rdzu 'phrul ston tam/ 'on te chos su 'du shes pa gnas te rdzu 'phrul ston/ gal te sems can du 'du shes pa la gnas te ston na sems can ni ma mchis pa ste/ de
278b8(dkon brtsegs): lta bas na rdzu 'phrul de yang ma mchis par 'gyur ro/ /ci ste chos su 'du shes pa la gnas te ston na chos nyid ni 'gyur ba ma mchis pa'o/ /'gyur ba ma mchis pa gang lags pa de la ni rnam pa rtog pa ma mchis na rnam par mi rtogs pas ji ltar
279a1(dkon brtsegs): tshe dang ldan pa rdzu 'phrul 'byor bar gyur/ tshe dang ldan pa maud gal gyi bu chen po yang cang mi smra bar gyur to/ /de nas byams ma'i bu gang pos tshe dang ldan pa maud gal gyi bu chen po la 'di skad ces smras so/ /
279a2(dkon brtsegs): maud gal gyi bu chen po bu mos dris pa'i lan thob cig /maud gal gyi bus smras pa/ bu mo ni 'gyur ba mi 'dri'i/ bu mos ni 'gyur ba med pa dris te/ 'gyur ba med pa dang rnam par mi rtog pa ni de bzhin gshegs pa rnams kyi byang
279a3(dkon brtsegs): chub yin pas de ni lan gdab par mi nus so/ /de nas bu mo dri ma med kyis byin pas byams ma'i bu gang po la 'di skad ces smras so/ /'di ltar tshe dang ldan pa gang po ni bcom ldan 'das kyis chos smra ba rnams kyi mchog tu
279a4(dkon brtsegs): bstan pa lags na/ ci tshe dang ldan pa dmigs pa dang bcas pa'i chos ston tam/ 'on te dmigs pa ma mchis pa'i chos ston/ gal te dmigs pa dang bcas pa'i chos ston na ni khyod byis pa so so'i skye bo rnams dang mtshungs
279a5(dkon brtsegs): so/ /de ci'i slad du zhe na/ byis pa so so skye bo thams cad ni dmigs pa dang bcas pa'i slad du ste/ de lta bas na btsun pa yang byis pa so so'i skye bo thams cad kyi chos rnams dang ma bral ba lags so/ /ci ste dmigs pa ma
279a6(dkon brtsegs): mchis pa'i chos ston na ni chos smra ba nyid dngos po ma mchis par 'gyur te mi 'thad do/ /de nas tshe dang ldan pa gang po yang cang mi smra bar gyur to/ /de nas tshe dang ldan pa 'od srung chen pos gang po la 'di skad ces smras so/ /
279a7(dkon brtsegs): gang po bu mos dris pa'i lan thob cig /tshe dang ldan pa gang pos smras pa/ bu mo ni kun rdzob mi 'dri'i/ bu mo ni don dam pa dris te/ de ni lan gdab par mi nus so/ /de nas bu mo dri ma med kyis byin pas tshe dang ldan
279a8(dkon brtsegs): pa 'od srung chen po la 'di skad ces smras so/ /'di ltar btsun pa 'od srung chen po ni rnam par thar pa brgyad la snyoms par zhugs nas langs te gzhan dag la chos ston cing gang dag las tha na gzar bu gang tsam
279b1(dkon brtsegs): gyi bsod snyoms yongs su blangs pa de dag thams cad mtho ris su 'gro bar 'gyur ro zhe na/ de ci btsun pas lus kyis sbyin pa spyod dam/ 'on te sems kyis sbyin pa spyod/ gal te lus kyis spyod na lus ni bems po g.yo
279b2(dkon brtsegs): ba ma mchis pa byed pa ma mchis pa ste/ rtswa dang / shing dang / rtsig pa'i chos lta bu mig yor dang mtshungs pas des kyang spyod par mi nus so/ /ci ste sems kyis spyod na sems ni sgyu ma lta bu gnas pa ma mchis
279b3(dkon brtsegs): pa ste/ des kyang spyod par mi nus so/ /ci ste lus dang sems kyi phyi rol gyis spyod na de ni ma mchis pa ste/ ma mchis pas ji ltar spyad par bgyid/ de nas tshe dang ldan pa 'od srung chen po yang cang mi
279b4(dkon brtsegs): smra bar gyur to/ /rab 'byor gyis smras pa/ tshe dang ldan pa 'od srung chen po bu mos dris pa'i lan thob shig /'od srung chen pos smras pa/ bu mo ni len pa mi 'dri'i/ bu mos ni len pa med pa dris shing
279b5(dkon brtsegs): yang dag pa'i mtha' 'dri bas de ni lan gdab par mi nus so/ /de nas bu mo dri ma med kyis byin pas gnas brtan rab 'byor la 'di skad ces smras so/ /'di ltar btsun pa rab 'byor ni bcom
279b6(dkon brtsegs): ldan 'das kyis nyon mongs pa med par gnas pa rnams kyi mchog tu bstan pa lags na/ ci nyon mongs pa med pa de dngos pos rab tu phye ba lags sam/ 'on te chos nyid kyis rab tu
279b7(dkon brtsegs): phye ba lags/ gal te dngos po rab tu phye ba lags na ni 'dus byas su 'gyur ro/ /ci ste chos nyid kyis rab tu phye ba lags na ni chos nyid ni skye ba ma mchis pa'i mtshan nyid dang /
279b8(dkon brtsegs): 'gag pa ma mchis pa'i mtshan nyid de/ skye ba ma mchis pa dang / 'gag pa ma mchis pa'i mtshan nyid gang lags pa de ni mnyam pa nyid do/ /mnyam pa nyid gang lags
280a1(dkon brtsegs): pa de ni de bzhin nyid do/ /de bzhin nyid gang lags pa de ni 'gyur ba ma mchis pa'o/ /'gyur ba ma mchis pa gang lags pa de ni tha snyad ma mchis pa'o/ /tha snyad ma mchis pa gang lags pa de ni
280a2(dkon brtsegs): bsam gyis mi khyab pa'o/ /bsam gyis mi khyab pa gang lags pa de ni bstan tu ma mchis pa'o/ /bstan tu ma mchis pa gang lags pa de ni dngos po ma mchis pa'o/ /dngos po ma mchis pa gang lags pa
280a3(dkon brtsegs): de ni ma byung ba'o/ /ma byung ba gang lags pa de ni 'phags pa rnams mi ston to/ /de nas tshe dang ldan pa rab 'byor kyang cang mi smra bar gyur to/ /de nas tshe dang ldan pa nam grus tshe dang ldan pa rab 'byor la 'di skad ces
280a4(dkon brtsegs): smras so/ /tshe dang ldan pa rab 'byor bu mos dris pa'i lan thob shig /rab 'byor gyis smras pa/ 'di la brjod du ci yang med/ cang mi smra ba de 'thob byed/ /spros pa med pa'i chos 'di dag /bu mo yongs su 'dri
280a5(dkon brtsegs): bar byed/ /ji srid dngos po skye yod pa/ /de srid skyon gyis gos par 'gyur/ /chos kyi dbyings ni tha snyad med/ /'di ni nyon mongs med pa'i tshul/ /de nas bu mo dri ma med kyis byin pas tshe dang ldan pa nam gru la
280a6(dkon brtsegs): 'di skad ces smras so/ /tshe dang ldan pa nam gru ni bcom ldan 'das kyis bsam gtan pa rnams kyi mchog tu bstan pa lags na/ ci sems la gnas te bsam gtan mdzad dam/ 'on te sems ma
280a7(dkon brtsegs): mchis pa la gnas te bsam gtan mdzad/ gal te sems la gnas te bsam gtan mdzad na sems ni brjod du ma mchis shing sgyu ma lta bu ste/ yang dag pa ma yin pa kun brtags pa lags na/ ci
280a8(dkon brtsegs): yang dag pa ma yin pa kun brtags pa ma mchis pa la gnas te bsam gtan mdzad dam/ ci ste sems ma mchis pa la gnas te bsam gtan mdzad na ni rtsa dang / shing dang / rtsig pa dang / rdo la
280b1(dkon brtsegs): sogs pa byung ba dang zhig pa de dag thams cad kyang ting nge 'dzin tu 'gyur ro/ /de ci'i slad du zhe na/ 'di ltar de dag ni sems ma mchis pa'i slad du'o/ /tshe dang ldan pa nam gru yang cang mi smra bar gyur to/ /de nas
280b2(dkon brtsegs): tshe dang ldan pa ma 'gags pas tshe dang ldan pa nam gru la 'di skad ces smras so/ /tshe dang ldan pa nam gru bu mos dris pa'i lan thob shig /nam grus smras pa/ bu mo ni de bzhin gshegs pa'i yul yongs
280b3(dkon brtsegs): su 'dri ste/ de ni nyan thos rnams kyis bstan par mi nus so/ /bu mos smras pa/ tshe dang ldan pa nam gru chos kyi dbyings de bzhin gshegs pa rnams kyi yang gzhan la/ nyan thos rnams kyi yang gzhan lags
280b4(dkon brtsegs): sam/ gal te chos kyi dbyings gzhan lags na ni tha dad du 'gyur ro/ /de bzhin nyid ni gnyis su ma mchis te/ de bas na de bzhin nyid dang gnyis ni bye brag ma mchis na ci'i slad du tshe dang ldan pa nam gru de skad
280b5(dkon brtsegs): gsung nam gru yang cang mi smra bar gyur to/ /de nas bu mo dri ma med kyis byin pas tshe dang ldan pa ma 'gags pa la 'di skad ces smras so/ /'di ltar tshe dang ldan pa ma 'gags pa ni bcom ldan 'das kyis lha'i mig
280b6(dkon brtsegs): can rnams kyi mchog tu bstan pa lags na lha'i mig gis dngos po gzigs sam/ 'on te dngos po ma mchis pa gzigs/ gal te dngos po gzigs na ni rtag par lta bar 'gyur ro/ /ci ste dngos po ma
280b7(dkon brtsegs): mchis pa gzigs na ni chad par lta bar 'gyur te de yang mi rigs so/ /ma 'gags pa yang cang mi smra bar gyur to/ /de nas tshe dang ldan pa kun dga' bo tshe dang ldan pa ma 'gags pa la 'di skad
280b8(dkon brtsegs): ces smras so/ /tshe dang ldan pa ma 'gags pa bu mos dris pa'i lan thob shig /tshe dang ldan pa ma 'gags pas smras pa/ bus mos ni shes rab kun tu 'jom pa dris pas de ni lan gdab par mi nus so/ /
281a1(dkon brtsegs): de nas bu mo dri ma med kyis byin pas tshe dang ldan pa kun dga' bo la 'di skad ces smras so/ /'di ltar tshe dang ldan pa kun dga' bo khyod ni bcom ldan 'das kyis mang du thos pa
281a2(dkon brtsegs): rnams kyi mchog tu bstan pa lags na/ ci mang du thos pa nyid de don du blta 'am/ 'on te tshig 'brur blta/ gal te don du blta na don ni brjod du ma mchis shing bsnyad du ma mchis pa ste/ de
281a3(dkon brtsegs): ni rna ba'i rnam par shes pas shes par bgyi ba ma lags pa nas yid kyi rnam par shes pa'i bar gyis shes par bgyi ba ma lags pa ste/ rnam pa de lta bu gang lags pa de ni bstan tu ma mchis pa'o/ /
281a4(dkon brtsegs): ci ste tshig 'brur blta na ni bcom ldan 'das kyis don la rton pa yin gyi tshig 'brur rton pa ma yin no zhes gsungs pas de bas na tshe dang ldan pa kun dga' bo'i mang du thos pa nyid ni rton pa
281a5(dkon brtsegs): ma lags so/ /de nas tshe dang ldan pa kun dga' bo yang cang mi smra bar gyur to/ /de nas 'jam dpal gzhon nur gyur bas tshe dang ldan pa kun dga' bo la 'di skad ces smras so/ /tshe dang ldan pa kun dga'
281a6(dkon brtsegs): bo bu mos dris pa'i lan thob shig / kun dga' bos smras pa/ bu mo ni yi ge dang bral ba 'dri ste/ de ni sgras tshim par byed par mi nus so/ /bu mo ni sems dang bral ba'i mnyam pa nyid 'dri ste/ slob pa rnams kyis ma yin
281a7(dkon brtsegs): na de ji ltar bstan par bya ste/ chos kyi mnga' bdag de bzhin gshegs pa la zhu dgos pa'o/ /de nas bu mo dri ma med kyis byin pas 'jam dpal gzhon nur gyur ba la 'di skad ces smras so/ /'jam dpal khyod ni
281a8(dkon brtsegs): de bzhin gshegs pas zab mo la mos pa'i byang chub sems dpa' rnams kyi mchog tu bstan pa lags na/ ci rten cing 'brel bar 'byung ba zab pas khyod zab bam/ 'on te ngo bo nyid zab pas zab/ gal te
281b1(dkon brtsegs): rten cing 'brel bar 'byung ba zab pas khyod zab na ni rten cing 'brel bar 'byung ba dang ldan pa'i chos gang yang ma mchis so/ /de ci'i slad du zhe na/ 'di ltar rten cing 'brel bar 'byung ba ni song ba ma lags/
281b2(dkon brtsegs): 'ong ba ma lags te/ rten cing 'brel bar 'byung ba ni mig gi rnam par shes pas shes par bgyi ba ma lags pa nas yid kyi rnam par shes pa'i bar gyis shes par bgyi ba ma lags shing gnyis
281b3(dkon brtsegs): su ma mchis la kun tu 'byung ba ma mchis pa'i slad du'o/ /ci ste ngo bo nyid zab pas zab na ni ngo bo nyid gang yang sus kyang brtag par mi nus so/ /'jam dpal gyi smras pa/ bu mo yang dag pa'i mtha' zab pas kho
281b4(dkon brtsegs): bo zab bo/ /bu mo dri ma med kyis byin pas smras pa/ 'jam dpal yang dag pa'i mtha' ni mtha' ma lags te/ de'i slad du rnam par shes pas 'tshal ba ma lags so/ /'jam dpal gyis smras pa/ bu mo yang
281b5(dkon brtsegs): dag pa'i mtha' zhes bya ba 'di ni dmigs su med pa'i tshigs bla dgas so/ /bu mo dri ma med kyis byin pas smras pa/ 'jam dpal dmigs su ma mchis pa ni gang gi tshig bla dgas kyang ma lags te/ dmigs
281b6(dkon brtsegs): su ma mchis pa ni tshig bla dgas las yang dag par 'das pa lags so/ /'jam dpal gyis smras pa/ bu mo 'di ji ltar gzhan dag la bstan par bya/ bu mos smras pa/ 'jam dpal de bzhin gshegs pa rnams kyi byang chub
281b7(dkon brtsegs): ni bstan pa las yang dag par 'das pa lags te/ de ni brjod pas bstan par mi nus so/ /'jam dpal yang cang mi smra bar gyur to/ /de nas bu mo dri ma med kyis byin pas byang chub sems dpa' mthong ba don yod
281b8(dkon brtsegs): la 'di skad ces smras so/ /rigs kyi bu khyod 'di skad du ci nas kyang grong khyer na skyes pa 'am/ bud med dam/ khye'u 'am/ bu mo gang dag kho bo'i mig lam na snang bar 'gyur ba de dag thams cad kyis de bzhin
282a1(dkon brtsegs): gshegs pa'i gzugs mthong bar 'gyur ba rnam pa de lta bu'i bsam pa kho bos bsam par bya'o/ /zhes gsungs pa de ci de bzhin gshegs pa gzugs kyi skur mthong bar mdzad dam/ 'on te chos kyi
282a2(dkon brtsegs): skur mthong bar mdzad/ gal te gzugs kyi skur mthong bar mdzad na de ni sangs rgyas kyi bka' ma lags te/ bcom ldan 'das kyis ni 'di skad du/ gang dag nga la gzugs su mthong / /gang dag nga la sgrar shes pa/ /
282a3(dkon brtsegs): 'dun pa 'dod chags ldan pa ste/ /skye bo de dag nga mi mthong zhes gsungs so/ /ci ste de bzhin gshegs pa chos kyi skur mthong bar mdzad na chos kyi sku ni bstan du mi nus pa'o/ /de ci'i slad du zhe na/ de bzhin
282a4(dkon brtsegs): gshegs pa rnams kyi chos kyi sku ni mig gi rnam par shes pa las yang dag par 'das pa ste blta bar mi nus pa'i slad du'o/ /mthong ba don yod kyang cang mi smra bar gyur to/ /byang chub sems dpa' rin po che tog gis
282a5(dkon brtsegs): smras pa/ mthong ba don yod bu mos dris pa'i lan thob shig /mthong ba don yod kyis smras pa/ bu mo ni dngos po med pa 'dri ste de ni bstan par mi nus so/ /bu mo dri ma med kyis byin pas smras pa/ bdag ni dngos po 'am dngos po
282a6(dkon brtsegs): ma mchis pa mi 'dri'o/ /bstan pa slobs la de nas ston cig /mthong ba don yod kyang cang mi smra bar gyur to/ /de nas bu mo dri ma med kyis byin pas byang chub sems dpa' rin po che tog la 'di skad ces smras so/ /rigs
282a7(dkon brtsegs): k yi bu khyod kyis 'di skad du gang gis grong khyer na khyim thams cad du rin po ches gang ba'i gter rnams 'byung bar 'gyur ba rnam pa de lta bu'i bsam pa kho bos bsam par bya'o zhes gsungs pa de ci zang zing dang bcas pa'i phan
282a8(dkon brtsegs): 'dogs par mdzad dam/ 'on te zang zing ma mchis pas phan 'dogs par mdzad/ gal te zang zing dang bcas pas phan 'dogs na ni byis pa so so'i skye bo'i phan 'dogs pa dang bye brag ma mchis par 'gyur ro/ /de ci'i slad
282b1(dkon brtsegs): du zhe na/ 'di ltar byis pa so so'i skye bo rnams kyi dga' ba ni zang zing dang bcas pa'i slad du'o/ /ci ste zang zing ma mchis pas phan 'dogs par mdzad na zang zing ma mchis pa ni bsgrub tu ma mchis pa lags so/ /rin po che tog
282b2(dkon brtsegs): kyang cang mi smra bar gyur to/ /de nas bu mo dri ma med kyis byin pas byang chub sems dpa' ngan song spong la 'di skad ces smras so/ /rigs kyi bu khyod kyis 'di skad du gang gis grong khyer 'di na sems can rnams kyi las ngan song myong
282b3(dkon brtsegs): bar 'gyur ba gang yod pa de tshe 'di nyid la yang zhing chung ngu myong bar 'gyur ba rnam pa de lta bu'i bsam pa kho bos bsam par bya'o zhes gsungs pa de/ de bzhin gshegs pas las ni bsam gyis mi khyab pa nyid du
282b4(dkon brtsegs): bstan pa de ni khyod kyis bsam par mi spyod do/ /gal te spyod na de bzhin gshegs pa'i bka' dang 'gal bar 'gyur ro/ /ci ste bsam par mi spyod na mi mkhyen bzhin du mang po myong bar 'gyur ba'i las tshe 'di nyid la
282b5(dkon brtsegs): yang zhing chung ngu myong bar ji ltar mdzad do/ /bdag po ma mchis pa'i chos rnams la bdag po rnyed par 'gyur ro/ /gal te de ltar mdzad na de bzhin gshegs pa'i bka' dang 'gal bar 'gyur ro/ /ngan song spong gis
282b6(dkon brtsegs): smras pa/ kho bos ni smon lam gyi dbang gis mang du myong bar 'gyur ba'i las nyung ngu myong bar 'gyur bar byed do/ /bu mos smras pa/ rigs kyi bu chos rnams kyi chos nyid ni smon lam gyi dbang gis bsgyur du mi
282b7(dkon brtsegs): nus lags so/ /gal te nus par gyur na sems can thams cad yongs su mya ngan las bzla'o zhes de bzhin gshegs pa re re'i dgongs pa de smon lam gyi dbang gis ji ltar mi 'grub ste/ rnam grangs 'dis na smon
282b8(dkon brtsegs): lam gyi dbang gis bsgyur bar mi nus par rigs par bgyi'o/ /ngan song spong yang cang mi smra bar gyur to/ /de nas bu mo dri ma med kyis byin pas byang chub sems dpa' sgrib pa thams cad rnam par sel ba la 'di skad
283a1(dkon brtsegs): ces smras so/ /rigs kyi bu khyod 'di skad du gang gis mnyan yod kyi grong khyer chen por skye bo'i tshogs thams cad kyi sgrib pa lnga po dag rnam par sel bar 'gyur ba rnam pa de lta bu'i bsam pa kho bos bsam
283a2(dkon brtsegs): par bya'o zhes gsungs pa de ci ting nge 'dzin de bdag la rag las pa lags sam/ 'on te gzhan la rag las pa lags/ gal te bdag la rag las pa lags na ni mi 'pho ba'i chos can lags
283a3(dkon brtsegs): te/ ji ltar khyod snyoms par zhugs pas gzhan dag gi sgrib pa rnams rab tu zhi bar mdzad/ ci ste gzhan la rag las pa lags na ni ting nge 'dzin de khyod kyi ma lags so/ /gang khyod kyi ma lags pa des ni gzhan la phan par
283a4(dkon brtsegs): mdzad par mi spyod do/ /byang chub sems dpa' sgrib pa thams cad rnam par sel bas smras pa/ bu mo kho bo'i sbyor ba 'di ni byams pa sngon du 'gro ba'o/ /bu mo dri ma med kyis byin pas smras pa/ rigs kyi bu sangs rgyas
283a5(dkon brtsegs): bcom ldan 'das thams cad kyang byams pa la gnas lags na sangs rgyas kyi zhing rnams na sems can dag la sgrib pa rnams kyis gnod pa yang ma mchis so/ /byang chub sems dpa' sgrib pa thams cad
283a6(dkon brtsegs): rnam par sel ba yang cang mi smra bar gyur to/ /de nas bu mo dri ma med kyis byin pas byang chub sems dpa' spyan ras gzigs dbang phyug la 'di skad ces smras so/ /rigs kyi bu khyod kyis 'di skad du ci nas kyang grong khyer
283a7(dkon brtsegs): na sems can gang dag bcings pa dang / gsad par bkri ba de dag thar pa dang / 'jigs pas nyen pa rnams kyang 'jigs pa med pa thob par 'gyur ba rnam pa de lta bu'i bsam pa kho bos bsam par bya'o zhes gsungs
283a8(dkon brtsegs): pa de ci khyod kyi sbyor ba 'di len pa dang bcas pa lags sam/ 'on te len pa ma mchis pa lags/ gal te sbyor ba de len pa dang bcas pa lags na ni byis pa so so skye bo rnams kyang len pa dang bcas pa lags te/ byis pa
283b1(dkon brtsegs): so so skye bo rnams dang mtshungs par 'gyur ro/ /de lta bas na yang mi rigs so/ /ci ste sbyor ba de len pa ma mchis pa lags na ni mngon par 'dus ma byas pa lags te/ mngon par 'dus ma byas pa la ni nye bar sgrub pa ma
283b2(dkon brtsegs): mchis so/ /byang chub sems dpa' spyan ras gzigs dbang phyug kyang cang mi smra bar gyur to/ /de nas byang chub sems dpa' spobs pa brtsegs kyis byang chub sems dpa' spyan ras gzigs dbang phyug la 'di skad
283b3(dkon brtsegs): ces smras so/ /spyan ras gzigs dbang phyug bu mos dris pa'i lan thob shig /byang chub sems dpa' spyan ras gzigs dbang phyug gis smras pa/ bu mo ni skye ba dang 'gag pa mi 'dri ste de ni lan gdab par mi nus so/ /bu mo dri ma med
283b4(dkon brtsegs): kyis byin pas smras pa/ spyan ras gzigs dbang phyug gang na skye ba ma mchis pa dang 'gag pa ma mchis pa de ni dri ba ma mchis so/ /byang chub sems dpa' spyan ras gzigs dbang phyug gis smras pa/ bu mo gang na skye ba med cing 'gag
283b5(dkon brtsegs): pa med pa de ni yi ge 'jug pa med do/ /bu mos smras pa/ 'jug pa ma mchis pa dang / yi ge ma mchis pa'i chos thams cad la ni mkhas pa dag yi ge dang 'jug pa mi ston te/ yi ge rnams la mi chags so/ /chags pa ma mchis pa
283b6(dkon brtsegs): ni chos kyi dbyings te/ de la ni rtogs par bgyi ba'i slad du chags pa ma mchis so/ /byang chub sems dpa' spyan ras gzigs dbang phyug kyang cang mi smra bar gyur to/ /de nas bu mo dri ma med kyis byin pas byang chub sems dpa' spobs pa
283b7(dkon brtsegs): brtsegs la 'di skad ces smras so/ /rigs kyi bu khyod kyis 'di skad du gang gis grong khyer na skye bo'i tshogs thams cad phan tshun tshigs su bcad pa'i dbyangs dang / byams pa'i sems kyis smra bar 'gyur ba dang / spobs pa yang
283b8(dkon brtsegs): thob par 'gyur ba rnam pa de lta bu'i bsam pa kho bos bsam par bya'o zhes gsungs pa'i khyod kyi spobs pa nye bar sgrub pa gang lags pa de ci rnam par rtog pas bskyed pa lags sam/ 'on te rgyu ma mchis pa las byung ba lags/
284a1(dkon brtsegs): gal te rnam par rtog pas bskyed pa lags na ni 'dus byas thams cad kyang rnam par rtog pas bskyed pa lags te/ de lta bas na rnam par zhi bar mi 'gyur ro/ /ci ste rgyu ma mchis pa las byung ba
284a2(dkon brtsegs): lags na ni ma byung ba la sgro 'dogs par 'gyur ro/ /byang chub sems dpa' spobs pa brtsegs kyis smras pa/ bu mo sems can gang dag kho bo'i mig lam na snang bar 'gyur ba de dag thams cad spobs pa thob par
284a3(dkon brtsegs): gyur cig ces bya ba'i kho bo'i smon lam 'di ni dang po sems bskyed pa nas bzung ste btab bo/ /bu mo dri ma med kyis byin pas smras pa/ rigs kyi bu sems bskyed pa gang gis smon lam btab pa'i sems bskyed pa de
284a4(dkon brtsegs): ma mchis sam/ 'on te mchis/ gal te mchis na ni rtag par lta ba lags so/ /ci ste ma mchis na ni chad par lta ba lags te/ de gsung na ni khyod kyi gsung ba log pa lags so/ /byang chub sems dpa' spobs pa
284a5(dkon brtsegs): rtsegs kyang cang mi smra bar gyur to/ /de nas bu mo dri ma med kyis byin pas byang chub sems dpa' gom pa 'dor ba don yod la 'di skad ces smras so/ /rigs kyi bu khyod kyis 'di skad du ci nas kyang grong khyer na sems can gang
284a6(dkon brtsegs): d ag kho bo'i mig lam na snang bar 'gyur ba de dag thams cad bla na med pa yang dag par rdzogs pa'i byang chub las phyir mi ldog par 'gyur ba rnam pa de lta bu'i bsam pa kho bos bsam par bya'o zhes gsungs pa
284a7(dkon brtsegs): de ci byang chub de mchis pa zhes brjod par bgyi 'am/ 'on te ma mchis pa zhes brjod par bgyi/ gal te mchis na ni rtag pa ste yod pa'i mthar 'dzin pa lags so/ /ci ste ma mchis na ni chad pa ste med pa'i
284a8(dkon brtsegs): mthar 'dzin pa lags so/ /byang chub sems dpa' gom pa 'dor ba don yod kyis smras pa/ bu mo byang chub ces bya ba 'di ni ye shes kyi tshig bla dgas so/ /bu mo dri ma med kyis byin pas smras pa/ ci
284b1(dkon brtsegs): ye shes de skye bas rab tu phye ba lags sam/ 'on te zhi bas rab tu phye ba lags/ 'on te skye bas rab tu phye ba lags na ni tshul bzhin ma lags pa yid la bgyid pa
284b2(dkon brtsegs): las byung ba 'dus byas su 'gyur te/ shes pa de ni byis pa rnams kyi lags so/ /ci ste zhi bas rab tu phye ba lags na ni de la dmigs pa ma mchis so/ /gang la dmigs pa ma mchis pa de la 'di ni so so'i skye
284b3(dkon brtsegs): bo'o zhe 'am/ nyan thos so zhe 'am/ rang sangs rgyas so zhe 'am/ byang chub sems dpa'o zhe 'am/ sangs rgyas so zhes rnam par rtog pa mi skye'o/ /de ci'i slad du zhe na/ byang chub ni rnam par mi rtog pa lags na byis
284b4(dkon brtsegs): pa so so'i skye bo rnams ni byang chub la rnam par rtog ste/ mkhas pa rnams ni mi rtog pa'i slad du'o/ /byang chub sems dpa' gom pa 'dor ba don yod kyang cang mi smra bar gyur to/ /de nas tshe dang ldan pa rab 'byor kyis
284b5(dkon brtsegs): byang chub sems dpa' de dag la 'di skad ces smras so/ /bsod snyoms kyi phyir grong khyer du 'jug par mi bya'i slar 'dong ngo / /de ci'i phyir zhe na/ deng bu mo dri ma med kyis byin pa las chos thos pa gang yin pa 'di ni
284b6(dkon brtsegs): mkhas pa'i zas yin pas chog par 'gyur ba'i phyir te/ chos kyi zas bza' bar bya'o/ /de nas bu mo dri ma med kyis byin pas gnas brtan rab 'byor la 'di skad ces smras so/ /btsun pa rab 'byor gang na gdeg
284b7(dkon brtsegs): pa med pa dang / gzhag pa med pa de la ci zhig khyod kyis btsal bar sems/ btsun pa rab 'byor dge sbyong gi tshul ni spros pa ma mchis pa lags kyi spros pa la dga' ba'i ni ma lags so/ /btsun pa rab 'byor dge
284b8(dkon brtsegs): sbyong gi chos ni gnas pa ma mchis pa/ gnas par mi bgyis pa lags te/ 'phags pa rnams kyi spyod yul ni mi 'khrugs pa lags so// // bam po gnyis pa ste tha ma/ de nas nyan thos chen
285a1(dkon brtsegs): po brgyad po de dag dang / byang chub sems dpa' brgyad po de dag dang / bram ze lnga brgya tsam po de dag dang / bu mo dri ma med kyis byin pa dang / rgyal po gsal rgyal dang / de las gzhan pa skye
285a2(dkon brtsegs): bo phal po che rnams bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te lan gsum bskor ba byas nas phyogs gcig tu 'khod do/ /de nas
285a3(dkon brtsegs): bu mo dri ma med kyis byin pas bcom ldan 'das la lan stong bskor ba byas te gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba de logs su
285a4(dkon brtsegs): thal mo sbyar ba btud nas tshigs su bcad pa'i dbyangs kyis zhu ba zhus pa/ ting 'dzin stobs ldan grags pa mtha' yas mnga'/ /'jig rten mgon po bdud rtsi dga' stsol ba/ /mtshungs med ye shes
285a5(dkon brtsegs): bde gshegs khyod la zhu/ /byang chub sems dpa' ji ltar spyad pa spyod/ /ji ltar shing dbang drung mchis bdud rnams 'joms/ /ji ltar rir bcas sa rnams g.yo bar bgyid/ /grags pa mtha' yas
285a6(dkon brtsegs): ji ltar 'od zer gtong / /byang chub spyod tshul legs par bshad du gsol/ /sangs rgyas nor gyi gzungs ni ji ltar 'thob/ /ting 'dzin zhi ba dam pa ji ltar bsgom/ /mi yis rdzu 'phrul stobs ni ji ltar
285a7(dkon brtsegs): 'thob/ /sems can rin chen rnams kyi spyod pa gsungs/ /gang gis dran dang rtogs dang blo gros 'gyur/ /spobs pa mdzes dang ldan par gang gis 'gyur/ /gang dang rab tu ldan na 'khor nang du/ /snyan
285a8(dkon brtsegs): cing shin tu mdzes pa smra bar bgyid/ /gang gis mi ni tshe rabs dran par 'gyur/ /dri ma ma mchis lha yi mig kyang 'thob/ /lha rna 'thob cing pha rol sems tshul rig /rdzu 'phrul gyis ni zhing rnams brgyad
285b1(dkon brtsegs): yang mchi/ /ji ltar sbyin pa gtong la brtson par 'gyur/ /rtag tu tshul khrims dag cing bzod la dga'/ /ji ltar brtson 'grus bsam gtan mkhas par 'gyur/ /shes rab la yang ji ltar shin tu
285b2(dkon brtsegs): brtson/ /mngal gyi gnas ni ji ltar rnam spangs nas/ /pad ma las ni rtag tu rdzus te skye/ /sangs rgyas rnams kyi spyan sngar mchis par bgyid/ /bdag med stong pa nyid kyi sgra yang brjod/ /ji ltar de yid dga'
285b3(dkon brtsegs): dang mi dga' mtshungs/ /sred pa spangs shing tha ba zhe sdang spong / /mtho bar mi sems dma' bar sems ma mchis/ /sems brtan g.yo ba ma mchis ri rab mtshungs/ /rnyed dang ma rnyed grags dang ma grags dang /
285b4(dkon brtsegs): bstod dang smad dang bde dang sdug bsngal dang / /ji ltar 'jig rten chos rnams zil mnan gnas/ /'jig rten kun na zla ba lta bur spyod/ /nga yi ma mchis tshul 'chos g.yo ma mchis/ /ji ltar rdul bral nga
285b5(dkon brtsegs): rgyal rgyags pa spong / /zhi dang rab tu zhi dang zhi gnas brtson/ /blo ldan ji ltar ye shes mchog tu 'gyur/ /chung ma bu nor mang la dga' ma mchis/ /ji ltar bas mtha'i mal la mngon par dga'/ /rtag tu
285b6(dkon brtsegs): bya dang mtshungs shing zla ba 'dra/ /ji ltar chos kyi nor la dga' zhing mos/ /chu dang mtshungs shing sa 'dra rlung dang mtshungs/ /mkhas pa ji ltar me dang 'dra bar 'gyur/ /rtag tu ci yang ma mchis mi rtog lags/ /
285b7(dkon brtsegs): mnyam pa nyid la dga' zhing nam mkha' tshungs/ /ji ltar rtag tu chos ni spong mi bgyid/ /bdag 'dor bgyid kyi chos mchog yongs mi gtong / /'jig rten dag tu ston pa'i sems bskyed nas/ /ji ltar
285b8(dkon brtsegs): gnas te byang chub 'jug par bgyi/ /zhing gi bkod pa ji ltar gnas par 'gyur/ /dge 'dun dag par ji ltar 'gyur ba lags/ /ji ltar dus gsum du yang chos thos shing / /ji ltar tshe ring
286a1(dkon brtsegs): sems can bde bar 'gyur/ /rtag tu sred pa 'gog pa'i pha rol son/ /dgra bcom dul bar bden bzhi ji ltar mthong / /sems can brgya dag byang chub 'jog par bgyid/ /spyod cing rtag tu
286a2(dkon brtsegs): dga' mos ji ltar 'gyur/ /gang gis shin tu mdzes par 'gyur/ /brdzus te skye bar gang gis 'gyur/ /longs spyod tshe dang shes rab che/ /kun mkhyen rtogs par khong du chud/ /gang gis sum bcu
286a3(dkon brtsegs): rtsa gnyis mtshan/ /dpe byad bzang po brgyad bcu 'thob/ /bsod nams kun la mkhas pa lags/ /spobs pa gang gis skye bar 'gyur/ /zhing ni ji ltar dag 'gyur lags/ /dge slong dge 'dun
286a4(dkon brtsegs): phun sum tshogs/ /gang du de yis smon btab pa/ /der ni ji ltar skye 'gyur lags/ /tshe rabs dran par ji ltar 'gyur/ /ji ltar sangs rgyas rnams dang mjal/ /bskal pa bye ba stong rnams su/ /ngan 'gror
286a5(dkon brtsegs): mchi bar mi 'gyur lags/ /rnam par 'dren pa ji ltar na/ /mdog dang gzi brjid snyan grags 'thob/ /stobs dang mthu dang brtson 'grus rnams/ /ji ltar thub par mi 'gyur lags/ /ji ltar sangs rgyas
286a6(dkon brtsegs): chos dang yang / /dge 'dun la ni skyabs su mchi/ /lus dang srog ni gtong bgyid kyi/ /de dag chos ni 'dor mi bgyid/ /byang chub spyad pa spyod bgyid cing / /the tshom ma mchis ji ltar 'gyur/ /'gyod pa thams
286a7(dkon brtsegs): cad spangs nas su/ /srog chags rnams la chos kyang ston/ /khyod la mi mkhyen cang mi mnga'/ /thub chen khyod ni thams cad mkhyen/ /byang chub sems dpa'i spyod gang lags/ /go rims bzhin du bstan
286a8(dkon brtsegs): du gsol/ /de skad ces gsol pa dang / bcom ldan 'das kyis bu mo dri ma med kyis byin pa la 'di skad ces bka' stsal to/ /bu mo legs so legs so/ /bu mo de bzhin gshegs pa la don
286b1(dkon brtsegs): 'di lta bu 'di 'dri bar sems pa ni khyod yang legs so/ /bu mo de'i phyir legs par rab tu nyon la yid la zung shig dang bshad do/ /bu mo dri ma med kyis byin pas bcom ldan 'das la legs so
286b2(dkon brtsegs): zhes gsol te bcom ldan 'das kyis ltar nyan pa dang / bcom ldan 'das kyis 'di skad ces bka' stsal to/ /bu mo byang chub sems dpa' chos bzhi dang ldan na bdud 'dul bar byed de/ bzhi gang
286b3(dkon brtsegs): zhe na/ gzhan gyi rnyed pa la phrag dog med pa dang / phra mo'i tshig yongs su spong ba dang / skye bo mang po dge ba'i rtsa ba 'dzin du 'jug pa dang / sgrib pa med pa'i byams pa sgom pa ste/ bu mo byang chub sems
286b4(dkon brtsegs): dpa' chos bzhi po de dag dang ldan na bdud 'dul bar byed do/ /de la 'di skad ces bya ste/ phrag dog mi bya phra ma smra mi bya/ /skye bo mang po dge ba rnams la sbyar/ /phyogs bcu rnams su byams pa bsgom byas na/ /
286b5(dkon brtsegs): bdud 'dir btul nas byang chub reg par 'gyur/ /bu mo byang chub sems dpa' chos bzhi dang ldan na sangs rgyas kyi zhing mtha' yas pa dag g.yo bar byed de/ bzhi gang zhe na/ ji skad smras pa de bzhin
286b6(dkon brtsegs): byed pa dang / chos zab mo la mos pa dang / yi dam la brtan pa dang / skye bo mang po byang chub yang dag par 'dzin du 'jug pa ste/ bu mo byang chub sems dpa' chos bzhi po de dag dang ldan na sangs rgyas kyi
286b7(dkon brtsegs): zhing mtha' yas pa dag g.yo bar byed do/ /de la 'di skad ces bya ste/ ji skad smras pa de bzhin byed/ /mkhas pa zab mo'i chos la bzod/ /yi dam la yang shin tu brtan/ /dkar po'i chos la 'dzud par
286b8(dkon brtsegs): byed/ /rdzogs pa'i byang chub bla med la/ /skye bo mang po dga' bar byed/ /de ltar chos bzhi de dag gis/ /zhing rnams bye ba g.yo bar byed/ /bu mo byang chub sems dpa' chos bzhi dang ldan na sangs rgyas
287a1(dkon brtsegs): kyi zhing mtha' yas mu med pa rnams su 'od zer dag gtong ste/ bzhi gang zhe na/ mar me sbyin pa dang / dam pa'i chos yongs su 'dzin pa dang / sems can bag med par gyur cing mi khom
287a2(dkon brtsegs): par gyur ba rnams kyi gan du song ste chos ston pa dang / de bzhin gshegs pa'i mchod rten dag la rin po che'i dra bas 'gegs pa ste/ bu mo byang chub sems dpa' chos bzhi po de dag dang ldan na sangs rgyas
287a3(dkon brtsegs): kyi zhing mtha' yas mu med pa rnams su 'od zer dag gtong ngo / /de la 'di skad ces bya ste/ mar me byin pas 'od ni rnam par dag /zad pa'i dus na dam chos yongs su 'dzin/ /bag med gyur ba rnams la chos sbyin
287a4(dkon brtsegs): byed/ /mchod rten dag la rin chen dra ba 'bul/ /des na bye ba bsam yas zhing 'gro zhing / /byang chub sems dpa' 'od zer gtong bar byed/ /reg nas sems can bde dang ldan par 'gyur/ /mkhas pa byang chub
287a5(dkon brtsegs): bla med don du gnyer/ /bu mo byang chub sems dpa' chos bzhi dang ldan na gzungs 'thob ste/ bzhi gang zhe na/ rgyan sna tshogs gtsang zhing dag pa sbyin pa dang / bu mo rgyan thams cad kyis brgyan te 'dod pa
287a6(dkon brtsegs): rnams la sbyin pa dang / rgyun mi 'chad par de bzhin gshegs pa'i bsngags pa brjod pa dang / shes rab kyi pha rol du phyin pa la mang du gnas pa ste/ bu mo byang chub sems dpa' chos bzhi po de dag dang
287a7(dkon brtsegs): ldan na gzungs 'thob bo/ /de la 'di skad ces bya ste/ sna tshogs byin pas gzungs ni thob par 'gyur/ /slong ba rnams la bu mo brgyan te sbyin/ /rgyun mi 'chad par sangs rgyas bsngags pa brjod/ /rgyal ba'i
287a8(dkon brtsegs): ye shes don du shes rab bsgom/ /chos bzhi 'di dag gis ni gzungs 'thob 'gyur/ /bskal pa brgyar yang thos pa chud mi za/ /phyogs bcur de bzhin gshegs pa gang 'chad pa/ /de dag thams
287b1(dkon brtsegs): cad dran pa'i stobs kyis 'dzin/ /bu mo byang chub sems dpa' chos bzhi dang ldan na ting nge 'dzin 'thob ste/ bzhi gang zhe na/ 'khor ba la yid 'byung ba mang ba dang / gcig pur kun tu dga' zhing mgu
287b2(dkon brtsegs): la mos pa dang / brtson 'grus brtsams pa dang / las kyi mthar shin tu yongs su mthar phyin pa yin te/ bu mo byang chub sems dpa' chos bzhi po de dag dang ldan na ting nge 'dzin 'thob bo/ /de la 'di
287b3(dkon brtsegs): skad ces bya ste/ srid pa'i 'gro ba kun la yid kyang 'byung / /bse ru lta bur gcig bur spyod la dga'/ /rtag tu shin tu brtson 'grus brtsams pa yin/ /de'i las rtag shin tu mthar yang phyin/ /rtag tu
287b4(dkon brtsegs): chos bzhi dag la zhugs nas su/ /byang chub spyod pa zhi ba myur tshol byed/ /byang chub sems dpa' ting 'dzin la gor 'thob/ /rgyal ba rnams kyi spyod yul byang chub rtogs/ /bu mo byang chub
287b5(dkon brtsegs): sems dpa' chos bzhi dang ldan na rdzu 'phrul 'thob ste/ bzhi gang zhe na/ lus yang ba dang / sems yang ba dang / chos thams cad la mngon par zhen pa med pa dang / khams bzhi nam mkha'i
287b6(dkon brtsegs): khams dang mnyam pa nyid du byin gyis rlob pa ste/ bu mo byang chub sems dpa' chos bzhi po de dag dang ldan na rdzu 'phrul 'thob bo/ /de la 'di skad ces bya ste/ lus yang ba dang de bzhin
287b7(dkon brtsegs): sems kyang yang / /chos rnams kun la gnas pa med pa nyid/ /nam mkha'i khams dang mtshungs shing 'dra nyid du/ /khams bzhi po dag byin gyis rlob par byed/ /chos bzhi 'di dag nges par
287b8(dkon brtsegs): bsten byas na/ /blo ldan de yis rdzu 'phrul mtha' yas 'thob/ /skad cig gcig la zhing rnams stong du 'gro/ /sangs rgyas stong phrag mang po rnams kyang mthong / /bu mo byang chub sems dpa' chos
288a1(dkon brtsegs): bzhi dang ldan na mdzes par 'gyur te/ bzhi gang zhe na/ khro ba med de rtsod pa dang / tha ba dang / zhe sdang dang bral ba dang / de bzhin gshegs pa'i mchod rten 'phyag par mngon par brtson par 'gyur
288a2(dkon brtsegs): ba dang / tshul khrims kyi sdom pas bsdams shing tshur shog legs par 'ongs so zhes rtag tu smra ba dang / chos smra ba rnams la khro gnyer dang bral zhing zhes 'gras pa'i sems med pa yin te/
288a3(dkon brtsegs): bu mo byang chub sems dpa' chos bzhi po de dag dang ldan na mdzes par 'gyur ro/ /de la 'di skad ces bya ste/ gzhan la khro dang khon tu 'dzin mi byed/ /nga rgyal rgyags dang tha ba zhe sdang bral/
288a4(dkon brtsegs): rtsod pa med la dga' zhing snyan par smra/ /gus par rgyal ba'i mchod rten 'phyag par byed/ /de ni tshul khrims rnam dag rtag tu srung / /de ni rtag tu legs par 'ong zhes smras/ /chos smra rnams la de ni tha ba med/ /
288a5(dkon brtsegs): de yi sems ni rdo rje ri rab mtshungs/ /bu mo byang chub sems dpa' chos bzhi dang ldan na rdzus te skye bar 'gyur te/ bzhi gang zhe na/ de bzhin gshegs pa'i sku gzugs pad ma'i steng na bzhugs pa byed du
288a6(dkon brtsegs): 'jug cing me tog ud pa la dang / pad ma dang / pad ma dkar po dag gis lag pa bkang ste/ de bzhin gshegs pa 'am/ de bzhin gshegs pa'i mchod rten la mngon par 'thor ba dang / phan pa'i
288a7(dkon brtsegs): dngos po mang zhing yang dag par dga' bar byed pa'i ngang tshul can dang / gzhan dag gi skyon mi 'dzin pa dang / dge ba'i rtsa ba thams cad sems can thams cad la phan pa dang bde bar bya ba'i
288a8(dkon brtsegs): phyir sangs rgyas kyi byang chub tu yongs su bsngo bar byed pa ste/ bu mo byang chub sems dpa' chos bzhi po de dag dang ldan na rdzus te skye bar 'gyur ro/ /de la 'di skad ces bya ste/ sangs rgyas sku gzugs
288b1(dkon brtsegs): pad ma mchog bzhugs byed du 'jug / chu skyes me tog lag pa bkang ste 'bul bar byed/ /pha rol dag la dga' ba skyed pa'i tshig kyang smra/ /dga' bar byad la mngon par brtson gyi skyon mi 'dzin/ /
288b2(dkon brtsegs): sems can kun la phan phyir bsod nams yongs su sngo/ /thub mchog rnams kyi sangs rgyas byang chub sgrub pa shes/ /sangs rgyas gsungs pa'i yon tan 'di bzhi bsten na de/ /rgyal ba
288b3(dkon brtsegs): mchog rnams drung du rdzus te skye bar 'gyur/ /bu mo byang chub sems dpa' chos bzhi dang ldan na longs spyod chen por 'gyur te/ bzhi gang zhe na/ brnyas pa med par sbyin pa'i tshul can dang / /chags
288b4(dkon brtsegs): pa med par dngos po yongs su gtong ba dang / mos pa mang ba dang / lta bar gyur ba thams cad dang bral ba yin te/ bu mo byang chub sems dpa' chos bzhi po de dag dang ldan na longs spyod chen por 'gyur
288b5(dkon brtsegs): ro/ /de la 'di skad ces bya ste/ des pa brnyas pa med par sbyin pa sbyin par byed/ /de ni dngos po kun la rtag tu 'dzin pa med/ /rgyal ba'i ye shes mchog la mos pa bskyed byas na/ /de ni phyir zhing
288b6(dkon brtsegs): longs spyod chen po thob par 'gyur/ /dad dang ldan par 'gyur zhing g.yo med sgyu yang med/ /pha rol dag gi skyon ni 'dzin par yong mi byed/ /lhag pa'i bsam pas gang gi lta ba drang gyur pa/ /des
288b7(dkon brtsegs): na de 'dir longs spyod bzang po rnams dang ldan/ /bu mo byang chub sems dpa' chos bzhi dang ldan na shes rab chen por 'gyur te/ bzhi gang zhe na/ chos la ser sna mi byed pa dang / mi mthun
288b8(dkon brtsegs): par mi 'jug pas 'gyod pa sel ba dang / gsol ba 'debs pa la yang dag pa ji lta ba bzhin du gdams ngag ston pa dang / stong pa nyid bsgom pa la mang du gnas pa ste/ bu mo byang chub sems dpa'
289a1(dkon brtsegs): chos bzhi po de dag dang ldan na shes rab chen por 'gyur ro/ /de la 'di skad ces bya ste/ mkhas pa nam yang ser sna yong mi byed/ /mi mthun 'jug pa med pas 'gyod pa sel/ /yang dag
289a2(dkon brtsegs): rab ldan gdams ngag ston par byed/ /rgyal ba'i spyod pa gang yin stong nyid sgom/ /chos bzhi 'di dag nges par bsten byas na/ /rgyal bas bzhed pa'i byang chub myur du 'thob/ /sangs rgyas
289a3(dkon brtsegs): rjes su bstan nas bslab byas nas/ /rkang gnyis dam pa sangs rgyas de 'gyur ro/ /bu mo byang chub sems dpa' chos bzhi dang ldan na tshe rabs dran par 'gyur te/ bzhi gang zhe na/ lung nod
289a4(dkon brtsegs): pa dang kha ton la brtson pa rnams lung mnos pa dang gdams ngag brjed nas yun ring du lon te gsol ba 'debs pa la lung 'bog cing dran par byed pa dang / 'di ltar kun dga' ba'i tshig gis gzhan
289a5(dkon brtsegs): dag la dang ba nye bar sgrubs pa dang / 'khor ba'i sdug bsngal las nges par 'byung ba dang / mya ngan las 'das pa'i bde ba thob par bya ba'i phyir gzhan dag la chos ston pa dang / yongs su bsngo ba la
289a6(dkon brtsegs): mngon par brtson zhing ting nge 'dzin gyi mtshan ma la mkhas pa ste/ bu mo byang chub sems dpa' chos bzhi po de dag dang ldan na tshe rabs dran par 'gyur ro/ /de la 'di skad ces bya ste/ lung mnos
289a7(dkon brtsegs): kha ton brjed la dran bar byed/ /gzhan la yid du 'ong ba'i sgra yang sgrogs/ /skyo ba med par chos kyang rjod par byed/ /ting 'dzin bsgom pa'i mtshan ma legs par 'dzin/ /chos bzhi 'di
289a8(dkon brtsegs): dag nges par bsten byas na/ /mthu chen ldan pa tshe rabs dran par 'gyur/ /bskal pa stong phrag bsam yas rjes su dran/ /rnam par 'dren pa'i mchog nyid myur du 'thob/ /bu mo
289b1(dkon brtsegs): byang chub sems dpa' chos bzhi dang ldan na sangs rgyas rnams dang phrad pa 'thob ste/ bzhi gang zhe na/ srog gi phyir yang dam pa'i chos mi spong ba dang / srog gi phyir yang sdig pa'i grogs po rnams dang mi
289b2(dkon brtsegs): sten pa dang / srog gi phyir yang chos smra ba la skur ba mi 'debs pa dang / sangs rgyas rjes su dran pa'i ting nge 'dzin sgom pa ste/ bu mo byang chub sems dpa' chos bzhi po de dag dang ldan na sangs rgyas
289b3(dkon brtsegs): rnams dang phrad par 'gyur ro/ /de la 'di skad ces bya ste/ sangs rgyas byang chub gya tshom spong mi byed/ /chos smra ba la skur ba yongs mi 'debs/ /des na sdig pa'i grogs rnams rnam par spong / /g.yel ba med par rtag tu
289b4(dkon brtsegs): sangs rgyas dran/ /chos bzhi'i 'di dag nges par bsten byas na/ /bde gshegs rnams dang phrad pa des 'thob bo/ /bla med byang chub ma thob bar du yang / /'dren pa gang na bzhugs pa der de skye/ /bu mo byang chub sems dpa'
289b5(dkon brtsegs): chos bzhi dang ldan na skyes bu chen po'i mtshun sum bcu rtsa gnyis po de dag 'thob ste/ bzhi gang zhe na/ de bzhin gshegs pa dang / de bzhin gshegs pa'i mchod rten la rin po che spar gyis 'thor ba dang / 'bru
289b6(dkon brtsegs): mar dri zhim po dag gis de bzhin gshegs pa'i mchod rten 'khru bar byed pa dang / me tog dang / spos dang / sil snyan sna tshogs 'bul ba dang / yid du 'ong ba'i g.yog 'khor gyis mkhan po dang / slob dpon la bsnyen
289b7(dkon brtsegs): bkur bya bas rim gro byed pa ste/ bu mo byang chub sems dpa' chos bzhi po de dag dang ldan na skyes bu chen po'i mtshan sum bcu rtsa gnyis po dag 'thob bo/ /de la 'di skad ces bya ste/ mchod rten la ni spar
289b8(dkon brtsegs): gyis dbyig rnams 'thor/ /dri zhim 'bru mar rnams kyis mchod rten 'khru/ /spos dang me tog sil snyan sna tshogs 'bul/ /yid du 'ong bas mkhan po slob dpon sten/ /de'i lus sum bcu rtsa gnyis mtshan dang ldan/ /
290a1(dkon brtsegs): rab tu mdzes shing yon tan kun dang ldan/ /gang gis shes rab mchog ldan rgyal mdzes pa/ /chos de dag gis skyes chen mtshan du 'gyur/ /bu mo byang chub sems dpa' chos bzhi dang ldan na dpe byad
290a2(dkon brtsegs): bzang po brgyad bcu po dag 'thob ste/ bzhi gang zhe na/ stan rgyu sna tshogs chos kyi stan du 'bul ba dang / gzhan la sti stang byed pas mi skyo ba dang / chos smra ba la 'thab mo mi rgol ba dang / sems can rnams byang chub yang
290a3(dkon brtsegs): dag par 'dzin du 'jug pa ste/ bu mo byang chub sems dpa' chos bzhi po de dag dang ldan na dpe byad bzang po brgyad bcu po dag 'thob bo/ /de la 'di skad ces bya ste/ stan rgyu sna tshogs chos kyi stan du 'bul/ /gzhan
290a4(dkon brtsegs): la sti stang byed pas skyo ba med/ /chos smra ba la 'thab mo yong mi rgol/ /sems can rnams ni byang chub 'dzin du 'jug /'di bzhis lus la dpe byad bzang po rnams/ /'di ni de yis rnyed par dka' ba med/ /yon
290a5(dkon brtsegs): tan 'di dag rtag tu bsten byas na/ /byang chub sems dpa' 'di na brgyan par 'gyur/ /bu mo byang chub sems dpa' chos bzhi dang ldan na spobs pa 'thob ste/ bzhi gang zhe na/ byang chub sems dpa'i sde snod 'dzin
290a6(dkon brtsegs): pa dang / nyin mtshan du phung po gsum pa'i chos kyi rnam grangs kha ton byed pa dang / sangs rgyas bcom ldan 'das rnams kyi byang chub 'jig rten thams cad dang mi mthun pa skye ba med cing 'gag pa med par nges pa la
290a7(dkon brtsegs): mchog tu dga' ba skyes nas 'dzin pa dang / lus dang srog dang yo byad rnams la mi lta ba ste/ bu mo byang chub sems dpa' chos bzhi po de dag dang ldan na spobs pa 'thob bo/ /de la 'di skad ces bya ste/ /byang
290a8(dkon brtsegs): chub sems dpa'i sde snod ni/ /nyin mtshan rab tu 'don par byed/ /'jig rten kun dang mi mthun pa/ /skyo ba med par rab tu sgrogs/ /mchog tu dga' ba rnyed gyur nas/ /sangs rgyas bstan pa 'dzin par
290b1(dkon brtsegs): byed/ /lus dang srog la mi lta bar/ /de ni byang chub lta bar byed/ /bzhi po 'di dag bsten byas na/ /de yi spobs pa 'phel bar 'gyur/ /lha dang bcas pa'i 'jig rten kun/ /sna tshogs phreng 'dras tshim par byed/ /bu
290b2(dkon brtsegs): mo byang chub sems dpa' chos bzhi dang ldan na sangs rgyas kyi zhing yongs su dag pa 'thob ste/ bzhi gang zhe na/ phrag dog med pa dang / ser sna med pa dang / sems can thams cad la sems snyoms pa dang / 'khor
290b3(dkon brtsegs): dang 'dre ba med pa ste/ bu mo byang chub sems dpa' chos bzhi po de dag dang ldan na sangs rgyas kyi zhing yongs su dag pa 'thob bo/ /de la 'di skad ces bya ste/ gzhan gyi rnyed la nam yang phrag dog med/ /mthong nas
290b4(dkon brtsegs): dga' bar 'gyur te ser sna med/ /sems can kun la de yi sems kyang snyoms/ /'khor dang 'dre bar de ni yong mi byed/ /chos bzhi 'dis ni zhing gi bkod 'thob cing / /myur du byang chub mchog kyang thob par 'gyur/ /bu mo
290b5(dkon brtsegs): byang chub sems dpa' chos bzhi dang ldan na dge 'dun phun sum tshogs pa 'thob ste/ bzhi gang zhe na/ gzhan gyi 'khor mi 'byed pa dang / mi mthun pa rnams kyi sdums byed pa dang / lung nod pa dang kha ton byed du 'jug pas
290b6(dkon brtsegs): phan 'dogs pa dang / phra ma'i tshig yongs su spong ba ste/ bu mo byang chub sems dpa' chos bzhi po de dag dang ldan na dge 'dun phun sum tshogs pa 'thob bo/ /de la 'di skad ces bya ste/ gzhan gyi 'khor ni nam yang
290b7(dkon brtsegs): yong mi 'byed/ /skye bo mi mthun pa dag 'dun par byed/ /lung nod kha ton byed la yang dag 'dzud/ /pha rol dag la dbyen gyi tshig mi smra/ /chos bzhi 'di dag nges par bsten byas na/ /dge 'dun rgya chen rnam dag thob par 'gyur/ /
290b8(dkon brtsegs): de bas dge 'dun rnam par sbyang ba'i phyir/ /mkhas pas chos 'di rtag tu bsten par bya/ /bu mo byang chub sems dpa' chos bzhi dang ldan na sangs rgyas kyi zhing gang du sems bskyed pa der skye ste/ bzhi gang zhe na/ gzhan
291a1(dkon brtsegs): dag gi shes kyi khe dang rnyed pa la phrag dog mi skyed pa dang / lhag pa'i bsam pas pha rol du phyin pa drug po yongs su dag pa yongs su tshol ba dang / byang chub sems dpa' thams cad la ston par 'du
291a2(dkon brtsegs): shes bskyed de tha na sems dang po bskyed pa'i byang chub sems dpa' la yang sti stang byed pa dang / shes kyi khe'i phyir tshul 'chos pa med pa ste/ bu mo byang chub sems dpa' chos bzhi po de dag dang ldan
291a3(dkon brtsegs): na sangs rgyas kyi zhing gang du sems bskyed pa der skye'o/ /de la 'di skad ces bya ste/ gzhan la mchod pa mthong na phrag dog med/ /pha rol phyin pa dag pa yongs su 'tshol/ /byang chub sems dpa' ston par rtag tu sems/ /
291a4(dkon brtsegs): shes khe bde ba'i don du tshul 'chos med/ /yon tan 'di dag rtag tu bsten byas na/ /de bzhin gshegs pa rnams dang de phrad 'gyur/ /zhing gang dag tu smon lam btab byas pa/ /'dod pa bzhin du zhing der skye bar 'gyur/ /
291a5(dkon brtsegs): de nas bcom ldan 'das la bu mo dri ma med kyis byin pas 'di skad ces gsol to/ /bcom ldan 'das gal te bcom ldan 'das kyis ji ltar chos btags pa 'di dag bdag gis yang dag par blangs te gnas par ma
291a6(dkon brtsegs): bgyis na bdag gis sangs rgyas bcom ldan 'das gang dag phyogs bcu'i 'jig rten gyi khams na 'tsho zhing gzhes la chos kyang ston pa de dag thams cad bslus bar gyur cig / de nas tshe dang ldan pa maud gal gyi
291a7(dkon brtsegs): bu chen pos bu mo dri ma med kyis byin pa la 'di skad ces smras so/ /bu mo khyod de skad smra ba ni ngo mtshar te/ byang chub sems dpa' rnams kyi byang chub sems dpa'i spyod pa bsgrub dka' bar mi shes sam/ de nas
291a8(dkon brtsegs): bu mo dri ma med kyis byin pas gnas brtan maud gal gyi bu chen po la 'di skad ces smras so/ /btsun pa maud gal gyi bu chen po bden pa dang bden pa'i tshig gang gis bdag ma 'ongs pa'i dus na ji ltar da ltar de
291b1(dkon brtsegs): bzhin gshegs pa mngon sum du bzhugs pa bzhin du de bzhin gshegs pa dgra bcom pa yang dag par rdzogs pa'i sangs rgyas su 'gyur ba dang / ji ltar brtags pa'i chos 'di dag kyang yang dag
291b2(dkon brtsegs): par blangs te gnas par 'gyur zhe na/ bden pa dang bden pa'i tshig des stong gsum gyi stong chen po'i 'jig rten gyi khams 'di rnam pa drug tu g.yos par gyur cig /sems can gang la yang gnod pa med par
291b3(dkon brtsegs): gyur cig / bden pa dang bden pa'i tshig gang gis bcom ldan 'das kyis ji ltar btags pa'i chos 'di dag yang dag par blangs te gnas par 'gyur zhe na/ bden pa dang bden pa'i tshig des lha'i me tog gi char mngon
291b4(dkon brtsegs): bar 'bab par gyur cig / ma dkrol bar sil snyan bye ba khrag khrig brgya stong sgra 'byin par gyur cig /bdag kyang bud med kyi lus las gyur te skyes pa'i lus su red cing lo bcu drug lon pa 'dra bar gyur cig /smon
291b5(dkon brtsegs): lam de skad btab cing bden pa'i byin gyi brlabs 'di byas ma thag tu de nas de'i mod la stong gsum gyi stong chen po'i 'jig rten gyi khams 'di yang rnam pa drug tu g.yos/ ma dkrol bar sil snyan bye ba khrag
291b6(dkon brtsegs): khrig brgya stong gi sgra yang byung / lha'i me tog gi char yang mngon par bab bo/ /bu mo dri ma med kyis byin pa yang bud med kyi lus mi snang bar gyur te skyes ba'i dbang po thob nas lo bcu drug lon pa tsam gyi gzhon
291b7(dkon brtsegs): du 'dra bar snang ngo / /de nas bcom ldan 'das la tshe dang ldan pa maud gal gyi bu chen pos 'di skad ces gsol to/ /bcom ldan 'das byang chub sems dpa' rnams ni ngo mtshar che ba lags so/ /bcom ldan 'das
291b8(dkon brtsegs): dang po sems bskyed pa nas bzung ste byang chub kyi snying po la gnas pa'i bar gyi byang chub sems dpa' la phyag 'tshal lo/ /de ci'i slad du zhe na/ 'di ltar 'di'i bden pa'i byin gyi brlabs kyis rgyu 'di dag so sor yongs
292a1(dkon brtsegs): su rdzogs pas bu mo dri ma med kyis byin pa 'di ni 'di ltar rdzu 'phrul che ba 'di ltar dbang che bar grags pa/ 'di ltar mthu che ba lags so/ /bcom ldan 'das kyis bka' stsal pa/ maud gal
292a2(dkon brtsegs): gyi bu de de bzhin no/ /ji skad smras pa bzhin te/ dang po sems bskyed pa nas bzung ste byang chub snying po'i bar gyi byang chub sems dpa' rnams ni lha dang bcas pa'i 'jig rten gyi mchod rten dang sbyin gnas
292a3(dkon brtsegs): yin te/ nyan thos dang / rang sangs rgyas thams cad kyang zil gyis gnon to/ /de nas bcom ldan 'das kyis de'i tshe 'dzum pa mdzad do/ /'di ni sangs rgyas bcom ldan 'das rnams kyi chos nyid de/ gang
292a4(dkon brtsegs): gi tshe 'dzum pa mdzad pa de'i tshe bcom ldan 'das kyi zhal gyi sgo nas 'od zer kha dog du ma kha dog sna tshogs 'di lta ste/ sngon po dang / ser po dang / dmar po dang / dkar po dang / leb rgan dang / shel dang / dngul gyi
292a5(dkon brtsegs): kha dog lta bu dag byung ste/ 'od des 'jig rten gyis khams mtha' yas mu med pa dag snang bas khyab par mdzad nas tshangs pa'i 'jig rten gyi bar du mngon par 'phags te slar log nas bcom ldan
292a6(dkon brtsegs): 'das kyi dbu'i gtsug tu nub par gyur to/ /de nas tshe dang ldan pa kun dga' bo stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das
292a7(dkon brtsegs): ga la ba de logs su thal mo sbyar ba btud nas bcom ldan 'das la tshigs su bcad de gsol bas/ lha dang tshangs pa'i sgra dang mi mjed bdag po'i sgra dang 'brug sgra dbyangs ldan ba/ /mgon po lha sgra
292a8(dkon brtsegs): yid 'ong ldan zhing 'dod chags zhe sdang zhi bar mdzad pa po/ /gti mug spong ba 'jig rten dag na dga' ba bzang po gzhal yas skyed mdzad pa/ /stobs bcu yon tan rgya mtsho mnga' ba gang gi don
292b1(dkon brtsegs): du 'od btang bstan du gsol/ /rir bcas nags 'tshal bcas shing chab dang bcas pa'i sa rnams rnam pa drug tu g.yos/ /lha rnams nam mkhar gnas shing lha yi me tog yid du 'ong ba'i char ba 'bebs/ /
292b2(dkon brtsegs): seng ges wa pham bgyis pa bzhin du khyod kyis mu stegs gzhan kun pham par mdzad/ /dpa' bo gang gi don du 'od kyi ltas 'di bstan pa mdzad pa bka' stsal gsol/ /nyi zla bye ba stong gis 'od bkye ba dang
292b3(dkon brtsegs): glog dang nor bu rnams 'od dang / /lha dang klu dang dri za gnod sbyin dag gi 'od rnams 'bar ba gang lags pa/ /shAkya thub pa'i zhal nas dge zhing dag pa'i 'od byung ba dang mjal gyur nas/ /'od rnams thams
292b4(dkon brtsegs): cad mog mog bgyis na sangs rgyas 'od ni phyogs bcu rnams su mdzes/ /khyod kyi smin mtshams bar gyi mdzod spur rab mdzes dkar zhing dri ma ma mchis bzang / /'bar zhing pad ma'i rtsa dang dung dang me tog kun
292b5(dkon brtsegs): da 'dra bas phyogs gsal bgyid/ /thams cad mog mog bgyis nas gdugs kyis srin bu me khyer bzhin du rgyal ba mdzes/ /mi yi seng ge thub 'di gang gi don chen bzang por de 'gyur bstan du gsol/ /de skad
292b6(dkon brtsegs): ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo khyod kyis bu mo dri ma med kyis byin pa 'di byin gyi brlabs gang gis bud med kyi dngos po
292b7(dkon brtsegs): bsgyur te skyes pa'i dbang po thob par gyur ba mthong ngam/ gsol ba/ bcom ldan 'das mthong lags so/ /bka' stsal pa/ kun dga' bo byang chub sems dpa' dri ma med kyis byin pa 'di bskal pa
292b8(dkon brtsegs): grangs med pa 'bum phrag brgyad bcur bla na med pa yang dag par rdzogs pa'i byang chub kyi phyir spyad de/ bskal pa grangs med pa 'bum phrag drug bcur spyad nas phyis bu mo 'di 'jam dpal gzhon nur
293a1(dkon brtsegs): gyur bas bla na med pa yang dag par rdzogs pa'i byang chub tu sems bskyed do/ /'jam dpal gzhon nur gyur ba ci 'dra ba de 'dra ba'i byang chub sems dpa' brgyad khri dag gi sangs rgyas kyi zhing gi yon tan
293a2(dkon brtsegs): bkod pa gang dag yod pa de 'dra ba dag ni byang chub sems dpa' dri ma med kyis byin pa'i sangs rgyas kyi zhing gi yon tan bkod pa gcig tu 'gyur ro/ /de nas tshe dang ldan pa maud gal gyi bu chen pos byang chub sems dpa'
293a3(dkon brtsegs): dri ma med kyis byin pa la 'di skad ces smras so/ /rigs kyi bu khyod de ltar yun ring du bla na med pa yang dag par rdzogs pa'i byang chub kyi phyir spyod spyod na/ de ci'i phyir khyod kyis de'i tshe bu med kyi dngos po ma bsgyur
293a4(dkon brtsegs): byang chub sems dpa' dri ma med kyis byin pas smras pa/ gnas brtan maud gal gyi bu chen po ni rdzu 'phrul dang ldan pa rnams kyi mchog tu bstan pa yin na/ btsun pa khyod ci'i phyir skyes pa'i lus las ma
293a5(dkon brtsegs): bsgyur/ /gnas brtan maud gal gyi bu chen po cang mi smra bar gyur to/ /de nas byang chub sems dpa' sems dpa' chen po dri ma med kyis byin pas maud gal gyi bu chen po la 'di skad ces smras so/ /btsun pa maud gal
293a6(dkon brtsegs): gyi bu chen po bud med kyi lus kyis byang chub mngon par rdzogs par 'tshang rgya ba yang ma yin/ skyes pa'i lus kyis byang chub sems dpa' mngon par rdzogs par 'tshang rgya ba yang ma yin no/ /de ci'i phyir zhe na/ byang chub
293a7(dkon brtsegs): ni ma skyes pa ste/ de ni lus sam sems kyis mngon par rdzogs par 'tshang rgya bar mi nus pa'i phyir ro/ /de nas bcom ldan 'das la byang chub sems dpa' 'jam dpal gyis 'di skad ces gsol to/ /bcom
293a8(dkon brtsegs): ldan 'das 'di ltar byang chub sems dpa' dri ma med kyis byin pa 'di zab mo la mos pa ni ngo mtshar lags so/ /bcom ldan 'das kyis bka' stsal pa/ 'jam dpal 'di ltar byang chub sems dpa' dri ma med kyis
293b1(dkon brtsegs): byin pa 'dis sangs rgyas bye ba phrag drug bcu'i thad na tshangs par spyod pa spyad do/ /stong pa nyid kyi ting nge 'dzin bsgoms so/ /bskal pa brgyad bcur mi skye ba'i chos la bzod pa bsgoms so/ /sangs rgyas
293b2(dkon brtsegs): bye ba phrag sum bcu dang / byang chub sems dpa' zab mo'i tshul dang ldan pa rnams la shes rab kyi pha rol tu phyin pa yongs su dris so/ /sangs rgyas bye ba phrag brgyad bcu la na bza' dang / zhal zas kyis
293b3(dkon brtsegs): bkur sti byas so/ /spobs pa rnam par nges par bstan pa'i chos kyi rnam grangs 'di yang yongs su dris so/ /'jam dpal rigs kyi bu'am rigs kyi bu mo gang gis stong gsum gyi stong chen po'i
293b4(dkon brtsegs): ' jig rten gyi khams gang gA'i klung gi bye ma snyed dag rin po che sna bdun gyis rab tu bkang ste de bzhin gshegs pa dgra bcom pa yang dag par rdzogs pa'i sangs rgyas rnams la dbul ba phul ba
293b5(dkon brtsegs): bas rigs kyi bu 'am rigs kyi bu mo gang gis chos kyi rnam grangs 'di nyan tam/ len tam/ 'dzin tam/ 'chang ngam/ klog gam/ kun chub par byed dam/ gzhan dag la yang rgya cher rab tu ston na 'di ni de bas ches
293b6(dkon brtsegs): bsod nams mang du skyed do/ /de ci'i phyir zhe na/ sgrub pa 'dis ni byang chub 'thob par byed pa'i phyir ro/ /de nas yang bcom ldan 'das kyis 'jam dpal gzhon nur gyur ba la bka' stsal pa/ 'jam
293b7(dkon brtsegs): dpal khyod kyis chos kyi rnam grangs 'di zung shig / chongs shig /lhogs shig /kun chub par gyis shig /gzhan dag la yang rgya cher yang dag par rab tu ston cig /de nas bcom ldan 'das la 'jam
293b8(dkon brtsegs): dpal gzhon nur gyur bas 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ 'jam dpal de'i phyir
294a1(dkon brtsegs): chos kyi rnam grangs 'di spobs pa rnam par nges par bstan pa zhes bya bar zung shig / gzungs kyi rdo rje'i tshig ces bya bar yang zung shig byang chub sems dpa'i sde snod ces bya bar yang
294a2(dkon brtsegs): zung shig / dri ma med kyis byin pas zhus pa zhes bya bar yang zung shig /bcom ldan 'das kyis chos kyi rnam grangs 'di bstan pa na lha dang mi'i skye dgu las srog chags khrag khrig phrag brgyad bcu bla
294a3(dkon brtsegs): na med pa yang dag par rdzogs pa'i byang chub tu nges par gyur to/ /de nas bcom ldan 'das la byang chub sems dpa' spobs pa brtsegs kyis 'di skad ces gsol to/ /bcom ldan 'das byang chub
294a4(dkon brtsegs): sems dpa' dri ma med kyis byin pa 'di ji srid cig na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/ bcom ldan 'das kyis bka' stsal pa/ rigs kyi bu
294a5(dkon brtsegs): b yang chub sems dpa' dri ma med kyis byin pa 'di bskal pa brgya stong phrag grangs med pa bgrang ba las 'das pa na sangs rgyas kyi zhing nyan thos dang rang sangs rgyas rnams med pa tshe'i tshad dpag tu med
294a6(dkon brtsegs): pa/ byang chub sems dpa'i dge 'dun dpag tu med pa dang ldan pa/ lha'i longs spyod pas shin du lhag pa dang ldan pa/ yon tan dpag tu med pa bkod pa zhes bya bar de bzhin gshegs pa dgra bcom pa yang
294a7(dkon brtsegs): dag par rdzogs pa'i sangs rgyas bzhad cing 'dzum pa dri ma med pa'i tog gi rgyal po zhes bya bar 'gyur ro/ /de nas byang chub sems dpa' dri ma med kyis byin pas bcom ldan 'das las mngon sum du lung bstan
294a8(dkon brtsegs): pa thos nas dga' ba dang mchog tu dga' ba des ta la bye ba phrag brgyad bcu srid du nam mkha' la mngon par 'phags te/ sangs rgyas kyi zhing stong 'od kyis khyab par byas nas bcom ldan 'das kyi dbu'i gtsug
294b1(dkon brtsegs): gi steng du rin po che'i gdugs tshad dpag tshad brgyad khri bzhi stong yod pa byin gyis brlabs te/ rin po che'i gdugs des stong gsum gyi stong chen po'i 'jig rten gyi khams 'di khebs so/ /des kyang nam mkha' de nyid na
294b2(dkon brtsegs): r dzu 'phrul dpag tu med pa byas nas phyogs bcu'i sangs rgyas gang gA'i klung gi bye ma snyed dag la bstod cing phyag 'tshal te sti stang byas nas nam mkha' de las babs te bcom ldan 'das la lan stong bskor ba byas
294b3(dkon brtsegs): nas phyogs gcig tu 'dug go/ /de nas bram ze tshangs pa'i lha la sogs pa bram ze lnga brgya po de dag gis byang chub sems dpa' dri ma med kyis byin pa'i rdzu 'phrul gyi cho 'phrul yang mthong / lung bstan pa de
294b4(dkon brtsegs): yang thos nas tshim zhing mgu la yid rangs te rab tu dga' nas bde ba dang / yid bde ba skyes te/ bcom ldan 'das ga la ba de logs su thal mo sbyar ba btud nas sgra skad 'thun par bcom ldan 'das la tshigs su bcad de
294b5(dkon brtsegs): gsol pa/ gang dag sangs rgyas gus mchis dang / /gang dag sangs rgyas chos slad du/ /blo ni shin du nges gyur pa/ /de dag rnyed pa chen po rnyed/ /sngon chad sdig pa'i las bgyis pas/ /bdag cag bram ze'i khyim du skyes/ /
294b6(dkon brtsegs): ston pa'i nyan thos mthong gyur na/ /bkra mi shis shes tshig tu brjod/ /sangs rgyas sras dag mthong gyur na/ /bkra mi shis shes bgyis pa yi/ /tshig tu brjod pa gang mchis pa/ /btsun pa nongs pa bshags par
294b7(dkon brtsegs): bgyid/ /tshogs kyi rgyal po mchog gyur pa/ /sangs rgyas gang dag ma mthong ba/ /mi de dag gis nongs pa rnyed/ /de dag kha zas ngan pa 'tshal/ /dri med byin pas mchod sbyin slad/ /bdag cag 'gron du bos par gyur/ /
294b8(dkon brtsegs): ston pa'i nyan thos rnams mthong nas/ /ma gus pas ni sdod cing mchis/ /de la bdag cag rnams kyis dris/ /khyod kyis 'dren pa gang na mthong / /des smras btsas nas zhag bdun na/ /kho mos sangs rgyas mtshan thos
295a1(dkon brtsegs): mchi/ /de yis sangs rgyas bsngags mang ba/ /de bzhin gzhan du mi 'gyur brjod/ /de yi tshig thos bdag cag kun/ /byang chub mchog tu yang dag zhugs/ /bdag cag sngon gyi bsod nams
295a2(dkon brtsegs): dang / /sangs rgyas zhes bgyi'i sgras bskul bas/ /shAkya seng ge'i zhabs la ni/ /phyag bgyi'i slad du lhags pa lags/ /rdzogs pa'i sangs rgyas mthong phyag bgyis/ /chos kyi dam pa thos par gyur/ /
295a3(dkon brtsegs): rkang gnyis dam pa 'di mthong bas/ /bdag cag sdug bsngal kun la grol/ /skyob pa shAkya seng ge yis/ /chos gang bshad pa mdzad pa rnams/ /sangs rgyas chos kyi don slad du/ /bdag cag de la slob par
295a4(dkon brtsegs): bgyid/ /sangs rgyas chos thob bgyi slad du/ /byang chub spyod pa thos gyur nas/ /bdag cag yang dag nan tan gyis/ /spyod pa de la bslab par bgyi/ /byang chub sems dpa'i spyod gang dang / /lam dang sgo yang bstan
295a5(dkon brtsegs): pa la/ /nan tan gyis ni gnas par bgyi/ /'jig rten rnams kyi mchod rten 'gyur/ /de dag lhag pa'i bsam mkhyen nas/ /thub pas de tshe 'dzum pa mdzad/ /thub chen lung bstan mdzad gsol zhes/ /sangs rgyas
295a6(dkon brtsegs): la ni kun dgas zhus/ /bcom ldan 'das kyis kun dga' la/ /'di skad ces ni bka' stsal to/ /bram ze lnga brgya 'di dag dang / /bram ze tshangs pa'i lha de dang / /de kun bskal pa gcig gi tshe/ /rnam par 'dren
295a7(dkon brtsegs): pa sangs rgyas 'gyur/ /sangs rgyas lnga brgya tham pa la/ /tshe rabs snga mar mchod byas pa/ /de nas phyin chad spyod tshe yang / /sangs rgyas bye ba mthong bar 'gyur/ /bskal pa bye ba brgyad bcur ni/ /de dag ngan 'gror
295a8(dkon brtsegs): 'gro mi 'gyur/ /de dag bskal pa re re la 'ang / /sangs rgyas bye ba mthong bar 'gyur/ /de dag bskal pa gcig de la/ /rkang gnyis rnams kyi mchog 'gyur te/ /'od byed ces bya'i bskal gcig la/ /tshangs pa'i sgra
295b1(dkon brtsegs): zhes bya bar 'gyur/ /de dag tshe tshad mtshungs 'gyur te/ /bskal pa bye ba brgyad bcu thub/ /zhing mtshungs dge 'dun mtshungs 'gyur te/ /dge slong bye ba brgyad bcu yod/ /sems can rnams kyi don spyod cing / /chos 'di
295b2(dkon brtsegs): la yang spyad byas nas/ /de dag thams cad mthar gyis su/ /mya ngan 'das pa zhi ba 'thob/ /bcom ldan 'das kyis de skad ces bka' stsal nas/ byang chub sems dpa' spobs pa brtsegs dang / byang chub sems dpa' dri ma med
295b3(dkon brtsegs): kyis byin pa dang / 'jam dpal gzhon nur gyur ba dang / bram ze de dag dang / rgyal po gsal rgyal dang nyan thos chen po de dag dang / lha dang / mi dang lha ma yin dang / dri zar bcas pa'i 'jig rten yi rangs te/ bcom ldan 'das kyis
295b4(dkon brtsegs): gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las dri ma med kyis byin pas zhus pa zhes bya ste le'u sum bcu rtsa gsum pa rdzogs so// //
295b5(dkon brtsegs): rgya gar gyi mkhan po dzi na mi tra dang / su ren dra bo d+hi dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa/ /'phags pa dkon mchog brtsegs pa chen po'i chos kyi rnam
295b6(dkon brtsegs): grangs le'u stong phrag brgya pa las le'u sum bcu rtsa bzhi pa yon tan rin chen me tog kun tu rgyas pas zhus pa lung bstan pa/ bam po phyed/ rgya gar skad du/ Ar+ya gu Na rad na sang ku su mi ta pa ri pr-its+tshA
295b7(dkon brtsegs): nA ma ma hA yA na sU tra/ bod skad du/ 'phags pa yon tan rin chen me tog kun tu rgyas pas zhus pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag
295b8(dkon brtsegs): gis thos pa dus gcig na/ bcom ldan 'das rgyal po'i khab na/ bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub sems dpa' stong phrag rab tu mang po rnams dang thabs
296a1(dkon brtsegs): gcig tu bzhugs te/ de'i tshe 'khor de nyid du byang chub sems dpa' sems dpa' chen po grong khyer yangs pa'i lid tsa bi gzhon nu yon tan rin chen me tog kun tu rgyas pa zhes bya ba zhig 'dus par gyur te
296a2(dkon brtsegs): 'dug go/ /de nas byang chub sems dpa' sems dpa' chen po yon tan rin chen me tog kun tu rgyas pa stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan
296a3(dkon brtsegs): 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs dbye bar gnang na btsun pa
296a4(dkon brtsegs): bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu lags so/ /de skad ces gsol pa dang / bcom ldan 'das kyis byang chub sems dpa' sems dpa'
296a5(dkon brtsegs): chen po yon tan rin chen me tog kun tu rgyas pa la 'di skad ces bka' stsal to/ /yon tan rin chen me tog kun du rgyas pa khyod de bzhin gshegs pa dgra bcom pa yang dag par rdzogs pa'i sangs rgyas la ci dang ci 'dod pa zhus
296a6(dkon brtsegs): shig dang / zhu ba de dang de nyid kyi lung bstan pas ngas khyod kyi sems rangs par bya'o/ /de nas byang chub sems dpa' sems dpa' chen po yon tan rin chen me tog kun tu rgyas pas bcom ldan 'das la 'di skad ces gsol
296a7(dkon brtsegs): to/ /bcom ldan 'das da ltar na 'jig rten gyi khams gzhan dag na sangs rgyas bcom ldan 'das rnams bzhugs te 'tsho zhing gzhes pa de rnams kyi mtshan bzung na/ rigs kyi bu 'am rigs kyi bu mo myur du bla na med pa
296a8(dkon brtsegs): yang dag par rdzogs pa'i byang chub mngon par rdzogs par 'tshang rgya bar 'gyur ba lta dag bzhugs lags sam/ de skad ces gsol pa dang / bcom ldan 'das kyis byang chub sems dpa' sems dpa' chen po yon tan rin chen me tog kun tu rgyas pa la 'di
296b1(dkon brtsegs): skad ces bka' stsal to/ /yon tan rin chen me tog kun du rgyas pa legs so legs so/ /yon tan rin chen me tog kun du rgyas pa khyod da ltar dang / ma 'ongs pa'i skye bo mang po la phan pa dang / skye bo mang po la bde ba dang /
296b2(dkon brtsegs): 'jig rten la snying brtse ba dang / byang chub sems dpa' rnams dang / lha dang / mi rnams kyi don dang / phan pa dang / bde ba'i phyir khyod de bzhin gshegs pa la don 'di zhu bar sems pa ni yon tan rin chen me tog kun tu
296b3(dkon brtsegs): rgyas pa khyod yang legs so/ /de'i phyir yon tan rin chen me tog kun du rgyas pa khyod legs par rab tu nyon la yid la zung shig dang / ngas khyod la bshad do/ /bcom ldan 'das de ltar 'tshal lo zhes gsol nas byang chub
296b4(dkon brtsegs): sems dpa' sems dpa' chen po yon tan rin chen me tog kun du rgyas pas bcom ldan 'das kyi ltar mnyan pa dang bcom ldan 'das kyis 'di skad ces bka' stsal to/ /yon tan rin chen me tog kun du rgyas pa
296b5(dkon brtsegs): s har phyogs na chos thams cad kyi yon tan bkod pa'i 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas yon tan rin chen dpag tu med pa bkod pa'i gzi brjid kyi
296b6(dkon brtsegs): rgyal po lta bu zhes bya ba zhig da ltar bzhugs te 'tsho zhing bzhes pa yod do/ /bskal pa de ni rgyas pa thams cad kun nas bsdus pa zhes bya'o/ /de na sems can rnams kyi tshe ni dpag tu med do/ /bcom ldan 'das de'i byang
296b7(dkon brtsegs): chub sems dpa' thams cad kyi 'khor dpag tu med do/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon tan rin chen dpag tu med pa bkod pa'i gzi brjid kyi
296b8(dkon brtsegs): rgyal po lta bu de'i mtshan 'dzin pa'i rigs kyi bu 'am rigs kyi bu mo dad pa can ni bskal pa stong phrag drug bcu'i 'khor ba snyil bar byed do/ /tshe rjes nas kyang sgrib pa med par ston pa zhes bya ba'i gzungs thob par
297a1(dkon brtsegs): 'gyur ro/ /sangs rgyas kyi zhing bye ba phrag bcu rnams kyi sangs rgyas bcom ldan 'das rnams kyis spobs pa nye bar sgrub par mdzad do/ /chos ston pa na bag tsha ba yang med par 'gyur ro/ /de la 'di skad ces
297a2(dkon brtsegs): bya ste/ mi gang sangs rgyas mtshan 'di rjod byed pa/ /de la yon tan 'di rnams myur du 'byung / /de la de bas lhag pa gzhan yang 'byung / /de la bla med byang chub dka' ma yin/ /yon tan rin chen me tog kun du rgyas
297a3(dkon brtsegs): p a lho phyogs na yon tan rin chen bkod pa'i 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas yon tan rin chen dpal bkod pa'i gzi brjid kyi rgyal po lta bu
297a4(dkon brtsegs): zhes bya ba zhig da ltar bzhugs te/ 'tsho zhing gzhes pa yod do/ /bskal pa de ni yon tan rgyas pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon
297a5(dkon brtsegs): tan rin chen dpal bkod pa'i gzi brjid kyi rgyal po lta bu de'i mtshan 'dzin pa'i rigs kyi bu 'am/ rigs kyi bu mo dad pa can ni tshe rjes ma thag tu nyi ma'i dkyil 'khor gyi mtha' snang ba zhes bya ba'i ting nge 'dzin 'thob
297a6(dkon brtsegs): par 'gyur ro/ /sangs rgyas kyi zhing gi yon tan dpag tu med pa bkod pa yang yongs su 'dzin par 'gyur ro/ /tshe rjes ma thag tu skyes bu chen po'i mtshan sum bcu rtsa gnyis 'thob par 'gyur ro/ /sangs rgyas kyi zhing
297a7(dkon brtsegs): gang dang gang du smon lam 'debs pa'i sangs rgyas kyi zhing de dang der skye bar 'gyur ro/ /skye ba gcig gis thogs pas bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro/ /spobs
297a8(dkon brtsegs): pa rgyun mi 'chad pa yang 'thob par 'gyur ro/ /de la 'di skad ces bya ste/ mi gang sangs rgyas mtshan 'di rjod byed pa/ /de la ting 'dzin bsam yas de skye zhing / /sum bcu rtsa gnyis mtshan ldan lus 'thob la/ /de ni byang chub
297b1(dkon brtsegs): skye ba gcig thogs 'gyur/ /yon tan rin chen me tog kun tu rgyas pa nub phyogs na mya ngan dang mun pa thams cad dang bral ba'i 'jig rten gyi khams na de bzhin gshegs pa dgra bcom pa yang dag par rdzogs pa'i
297b2(dkon brtsegs): sangs rgyas chos thams cad la spobs pa bkod pa'i dpal zhes bya ba zhig da ltar bzhugs te 'tsho zhing gzhes pa yod do/ /bskal pa de ni shAkya mngon par mdzes pa zhes bya'o/ /bcom ldan 'das de bzhin gshegs
297b3(dkon brtsegs): pa dgra bcom pa yang dag par rdzogs pa'i sangs rgyas chos thams cad la spobs pa bkod pa'i dpal de'i mtshan 'dzin pa'i rigs kyi bu 'am/ rigs kyi bu mo dad pa can ni mtshon gyis 'chi ba'i dus byed par mi 'gyur
297b4(dkon brtsegs): ro/ /dug gis ma yin/ chus ma yin te/ mes kyang 'chi ba'i dus byed par mi 'gyur ro/ /rdzus te skye bar yang 'gyur ro/ /tshe rjes ma thag tu yang shugs brgya pa zhes bya ba'i gzungs 'thob par 'gyur ro/ /de la 'di skad ces
297b5(dkon brtsegs): bya ste/ mi gang sangs rgyas mtshan 'di rjod byed pa/ /'di la mi de'i lus mes mi 'chi zhing / /mtshon gyis min la chus min dug gis min/ /de ni rdzus te skye ba kho nar 'gyur/ /yon tan rin chen me tog kun du rgyas
297b6(dkon brtsegs): p a byang phyogs na mun pa dang rdul dang bral ba zhes bya ba'i 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas spobs pa dpag med bkod pa yang dag par spyod pa'i
297b7(dkon brtsegs): blo zhes bya ba zhig da ltar bzhugs te 'tsho zhing gzhes pa yod do/ /bskal pa de ni grags pa chen po 'dzin pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs
297b8(dkon brtsegs): rgyas spobs pa dpag med bkod pa yang dag par spyod pa'i blo de'i mtshan 'dzin pa'i rigs kyi bu 'am/ rigs kyi bu mo dad pa can ni sangs rgyas bye ba khrag khrig phrag bcu mnyes par byed par 'gyur ro/ /thams cad
298a1(dkon brtsegs): cad du rjes su song ba zhes bya ba'i gzungs kyang thob par 'gyur ro/ /zad mi shes pa'i za ma tog ces bya ba'i gzungs kyang thob par 'gyur ba nas bla na med pa yang dag par rdzogs pa'i byang chub mngon
298a2(dkon brtsegs): par rdzogs par 'tshang rgya ba'i bar du yang 'gyur ro/ /ngan song gsum po rnams su skye bar mi 'gyur ro/ /byang chub sems dpa'i spyad pa spyod pa na sangs rgyas kyi zhing gang dang gang du skye bar 'gyur ba de dang
298a3(dkon brtsegs): der ngan song du skyes pa'i sems can rnams yongs su thar par byed do/ /bla na med pa yang dag par rdzogs pa'i byang chub las phyir mi ldog par yang 'gyur ro/ /de la 'di skad ces bya ste/ mi gang sangs
298a4(dkon brtsegs): rgyas mtshan 'di rjod byed pa/ /de yi yon tan bgrang bar mi nus shing / /de ni byang chub 'thob par the tshom med/ /de la the tshom med par gzungs skye'o/ /yon tan rin chen me tog gun du rgyas pa shar lho'i mtshams
298a5(dkon brtsegs): k yi phyogs na shin du mdzes pa bkod pa'i 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas 'brug stong bsgrags pa'i sgra skad kyi rgyal po zhes bya ba zhig da ltar
298a6(dkon brtsegs): bzhugs te 'tsho zhing gzhes pa yod do/ /bskal pa de ni yon tan 'byung ba zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'brug stong bsgrags pa'i
298a7(dkon brtsegs): sgra skad kyi rgyal po de'i mtshan 'dzin pa'i rigs kyi bu 'am rigs kyi bu mo dad pa can de ni tshe rjes ma thag tu mi 'jigs pa bzhi 'thob par 'gyur ro/ /rdzu 'phrul gyi rkang pa bzhi 'thob par 'gyur ro/ /byams pa chen po
298a8(dkon brtsegs): dang / snying rje chen po 'thob par 'gyur ro/ /sangs rgyas kyi chos ma 'dres pa bcwa brgyad 'thob par 'gyur ro/ /de bzhin gshegs pa tshe dpag med kyi sangs rgyas kyi zhing gi yon tan bkod pa ci 'dra ba de lta bu 'thob
298b1(dkon brtsegs): par 'gyur ro/ /bud med kyi tshe rjes nas skyes pa'i lus 'thob par 'gyur ro/ /de la 'di skad ces bya ste/ gang zhig rgyal ba'i mtshan 'di 'dzin byed pa'i/ /byang chub sems dpas yon tan 'di dang gzhan/ /bsam gyis
298b2(dkon brtsegs): mi khyab rtag tu 'thob par 'gyur/ /byang chub sems dpas sangs rgyas mang po mthong / /yon tan rin chen me tog kun du rgyas pa lho nub mtshams kyi phyogs na bkod pa dpag tu med pa'i 'jig rten gyi
298b3(dkon brtsegs): khams na de bzhin gshegs pa dgra bcom pa yang dag par rdzogs pa'i sangs rgyas gser mchog 'od dpal zhes bya ba zhig da ltar bzhugs te 'tsho zhing gzhes pa yod do/ /bskal pa de ni chos thams
298b4(dkon brtsegs): cad skyed pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser mchog 'od dpal de'i mtshan 'dzin pa'i rigs kyi bu 'am rigs kyi bu mo dad pa
298b5(dkon brtsegs): can de mtshan thos pa des sangs rgyas bcom ldan 'das bye ba phrag dgu mnyes par 'gyur ro/ /sems can thams cad mchog tu 'gro bar byed pa zhes bya ba'i ting nge 'dzin thob par 'gyur ro/ /rgyu gang gis na sems
298b6(dkon brtsegs): can thams cad mchog tu 'gro bar byed ces bya zhe na/ rigs kyi bu 'am rigs kyi bu mo gang la la ting nge 'dzin 'di la gnas nas chos ston par 'gyur zhing de chos ston pa na ting nge 'dzin de'i chos nyid thob pas
298b7(dkon brtsegs): stong gsum gyi stong chen po'i 'jig rten gyi khams na sems can gang dag 'khod pa de dag thams cad bde ba dang ldan par 'gyur te/ dper na de bzhin gshegs pa dgra bcom pa yang dag par rdzogs pa'i sangs rgyas
298b8(dkon brtsegs): yid 'ong gi sangs rgyas kyi zhing na sems can rnams gcig tu bde ba dang ldan zhing sems can ngan song du skyes pa thams cad yongs su thar bar 'gyur te/ de dag de nas yongs su grol nas lha dang mi'i lus thob par
299a1(dkon brtsegs): 'gyur zhing bla na med pa yang dag par rdzogs pa'i byang chub tu nges par 'gyur ba bzhin no/ /de la 'di skad ces bya ste/ gser mchog 'od dpal gyi ni mtshan 'dzin pa/ /de la gzi brjid dpal mdog stobs
299a2(dkon brtsegs): dbang bo/ /tshe rabs kun du rnyed par dka' ma yin/ /de la blo thogs med pa mtha' yas 'gyur/ /yon tan rin chen me tog kun du rgyas pa nub byang mtshams na sdig pa dang bral ba'i 'jig rten gyi khams na de
299a3(dkon brtsegs): bzhin gshegs pa dgra bcom pa yang dag par rdzogs pa'i sangs rgyas gzi brjid kyi rgyal po rnam mang dpal snang zhes bya ba zhig da ltar bzhugs te 'tsho zhing gzhes pa yod do/ /bskal pa de ni khyim rgyas pa
299a4(dkon brtsegs): zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gzi brjid kyi rgyal po rnam mang dpal snang de'i mtshan 'dzin pa'i rigs kyi bu 'am rigs kyi bu mo dad pa
299a5(dkon brtsegs): can de ni tshe rjes ma thag tu spobs pa dpag tu med pa bkod pa zhes bya ba'i gzungs 'thob par 'gyur ro/ /tshegs chung ngus de bzhin gshegs pa dgra bcom pa yang dag par rdzogs pa'i sangs rgyas tshe dpag med kyi sangs
299a6(dkon brtsegs): rgyas kyi zhing gi yon tan bkod pa 'dzin par 'gyur ro/ /sangs rgyas bye ba phrag brgyad bcu'i chos ston pa yang thos par 'gyur/ 'dzin par 'gyur ro/ /de la 'di skad ces bya ste/ gang zhig rgyal ba'i mtshan mchog 'di
299a7(dkon brtsegs): 'dzin pa/ /tshe dpag med kyi sangs rgyas zhing du de/ /de ni tshe dpag med ldan chos shes 'gyur/ /skye gcig thogs pas byang chub rdzogs 'tshang rgya/ /yon tan rin chen me tog kun du rgyas pa byang shar mtshams kyi phyogs
299a8(dkon brtsegs): n a mya ngan thams cad las rgal ba'i 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas bskal pa bye ba grangs med par byang chub yang dag par bsgrubs pa zhes bya ba
299b1(dkon brtsegs): zhig da ltar bzhugs te 'tsho zhing gzhes pa yod do/ /bskal pa de ni spobs pa bkod pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bskal pa bye ba grangs med
299b2(dkon brtsegs): p ar byang chub yang dag par bsgrubs pa de'i mtshan 'dzin pa'i rigs kyi bu'am rigs kyi bu mo dad pa can de ni tshe rjes ma thag tu rnam pa drug bcu dang ldan pa'i sgra dbyangs kyi spobs pa phun sum tshogs pa 'thob par
299b3(dkon brtsegs): 'gyur ro/ /sangs rgyas bye ba phrag brgyad bcu la dge ba'i rtsa ba bskyed pa 'dzin par 'gyur ro/ /de la 'di skad ces bya ste/ sgra dbyangs yan lag drug bcu phun tshogs ldan/ /de ni kun du shes pa 'ang pha rol phyin/ /
299b4(dkon brtsegs): rgyal ba bye ba brgyad bcu mchod byed pa'i/ /bsod nams gang yin bsam yas des 'thob 'gyur/ /yon tan rin chen me tog kun du rgyas pa steng gi phyogs na yon tan dpag tu med pa bkod pa'i gzi brjid kyi 'jig rten
299b5(dkon brtsegs): gyi khams na de bzhin gshegs pa dgra bcom pa yang dag par rdzogs pa'i sangs rgyas gser bzang po dang / nam mkha' dge bar sgrogs pa bkod pa'i 'od ces bya ba zhig da ltar bzhugs te/ 'tsho zhing
299b6(dkon brtsegs): gzhes pa yod do/ /bskal pa de ni tshad med len ces bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser bzang po dang / nam mkha' nges par sgrogs
299b7(dkon brtsegs): pa bkod pa'i 'od de'i mtshan 'dzin pa'i rigs kyi bu 'am/ rigs kyi bu mo dad pa can ni tshul khrims kyi phung po dpag tu med pa yongs su spyod par 'gyur ro/ /ting nge 'dzin gyi phung po dpag tu med pa dang /
299b8(dkon brtsegs): shes rab kyi phung po dpag tu med pa dang / rnam par grol ba'i phung po dpag tu med pa dang / rnam par grol ba'i ye shes mthong ba'i phung po dpag tu med pa yongs su spyod par 'gyur ro/ /sa nas sa yang 'thob par 'gyur ro/ /
300a1(dkon brtsegs): tshig gzung bar 'os pa nyid kyang 'thob par 'gyur ro/ /spobs pa bul ba med pa phun sum tshogs pa yang 'thob par 'gyur ro/ /myur du bla na med pa yang dag par rdzogs pa'i byang chub mngon par rdzogs par
300a2(dkon brtsegs): 'tshang rgya bar 'gyur ro/ /yi ge dang sgra'i brda yang 'thob par 'gyur ro/ /rigs mthon po dang rigs chen po yang 'thob par 'gyur ro/ /mngon par shes pa lnga yang 'thob par 'gyur ro/ /tshe rabs dran par yang
300a3(dkon brtsegs): 'gyur ro/ /sangs rgyas kyi chos ma 'dres pa bcwa brgyad kyang 'thob par 'gyur ro/ /de la 'di skad ces bya ste/ gang zhig rgyal ba'i mtshan mchog 'dzin byed pa/ /de ni yan lag brgyad dbyangs phun sum 'thob/ /de ni sangs
300a4(dkon brtsegs): rgyas bral bar yang mi skye/ /mi de mi thogs byang chub 'tshang rgyar 'gyur/ /yon tan rin chen me tog kun du rgyas pa 'og gi phyogs na/ tha dad pa med pa nyid la dga' ba'i 'jig rten gyi khams na de bzhin gshegs
300a5(dkon brtsegs): pa dgra bcom pa yang dag par rdzogs pa'i sangs rgyas chos thams cad kyi tshul la rnam par 'phrul ba'i gzi brjid kyi 'od ces bya ba zhig da ltar bzhugs te 'tsho zhing gzhes pa yod do/ /bskal pa de ni ye
300a6(dkon brtsegs): shes kun nas bsdus pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas chos thams cad kyi tshul la rnam par 'phrul pa'i gzi brjid kyi 'od de'i mtshan 'dzin
300a7(dkon brtsegs): pa'i rigs kyi bu 'am/ rigs kyi bu mo dad pa can de'i tshe rjes ma thag tu sangs rgyas yongs su 'grub pa zhes bya ba'i gzungs 'thob par 'gyur ro/ /skye ba gcig gis thogs par bla na med pa yang dag par
300a8(dkon brtsegs): rdzogs pa'i byang chub mngon par rdzogs par 'tshang rgya bar 'gyur ro/ /sangs rgyas bye ba phrag dgu bcu'i chos bstan pa yang thos par 'gyur ro/ /thos nas kyang thams cad kun du 'dzin par 'gyur ro/ /de la 'di skad ces bya ste/
300b1(dkon brtsegs): sangs rgyas mtshan 'dzin sangs rgyas bye ba phrag /dgu bcu rnams kyi chos bstan thos 'gyur zhing / /skye ba gcig thogs bla na med pa yi/ /byang chub mngon par rdzogs par 'tshang rgyar 'gyur/ /de nas byang chub sems
300b2(dkon brtsegs): dpa' sems dpa' chen po yon tan rin chen me tog kun du rgyas pa dang byang chub sems dpa' sems dpa' chen po yon tan rin chen thams cad dang ldan pa'i spobs pa'i skad kyis gzungs thob par gyur to/ /byang chub sems
300b3(dkon brtsegs): dpa' bye ba phrag brgyad bcus bla na med pa yang dag par rdzogs pa'i byang chub las phyir mi ldog pa'i sa thob bo/ /lha dang mi'i skye dgu sum khris ni bla na med pa yang dag par rdzogs pa'i byang chub tu sems bskyed do/ /bcom
300b4(dkon brtsegs): bcas ldan 'das kyis de skad ces bka' stsal nas/ byang chub sems dpa' sems dpa' chen po yon tan rin chen me tog kun du rgyas pa dang / tham cad dang ldan pa'i 'khor de dang / lha dang mi dang / lha ma yin dang / dri zar bcas
300b5(dkon brtsegs): pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ yon tan rin chen
300b6(dkon brtsegs): me tog kun du rgyas pas zhus pa'i le'u zhes bya ste sum bcu rtsa bzhi pa rdzogs so/ / //rgya gar gyi mkhan po dzi na mi tra dang / pra dz+nyA bar ma dang / zhu chen gyi lo ts+tsha ba ban de ye shes sde la sogs pas bsgyur cing zhus te
300b7(dkon brtsegs): gtan la phab pa/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u sum bcu rtsa lnga pa ste/ sangs rgyas kyi yul bsam gyi mi khyab pa lung bstan pa/
300b8(dkon brtsegs): bam po dang po/ rgya gar skad du/ Ar+ya a tsin t+ya bud d+ha bi Sha yA nir de sha nA ma ma hA yA na sU tra/ bod skad du/ 'phags pa sangs rgyas kyi yul bsam gyis mi khyab pa bstan pa zhes bya ba theg pa chen po'i mdo/ sangs rgyas
301a1(dkon brtsegs): dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong stong du tshang
301a2(dkon brtsegs): pa'i dge slong gi dge 'dun chen po dang / byang chub sems dpa' khri dang thabs gcig tu bzhugs te/ 'dod pa na spyod pa dang / gzugs na spyod pa'i lha'i bu rnams dang / gnas gtsang ma'i lha'i bu rnams dang yang thabs gcig go/ /
301a3(dkon brtsegs): de nas bcom ldan 'das 'khor brgya stong du mas yongs su bskor te mdun gyis bltas nas chos ston to/ /yang de'i tshe 'jam dpal gzhon nur gyur ba 'khor de nyid du 'dus par gyur te 'dug go/ /lha'i bu dpal bzang
301a4(dkon brtsegs): kyang 'khor de nyid du 'dus par gyur te 'dug go/ /de nas bcom ldan 'das kyis 'jam dpal gzhon nur gyur ba la bka' stsal pa/ 'jam dpal ngas khyod la bskul kyis/ khyod kyis chos dang ldan pa'i gtam las rtsoms
301a5(dkon brtsegs): te/ lha'i 'khor 'di dang byang chub sems dpa' 'di dag la spobs par gyis shig /'jam dpal gyis gsol pa/ bcom ldan 'das bdag gis ci las brtsams te spobs par bgyi lags/ bcom ldan 'das kyis
301a6(dkon brtsegs): bka' stsal pa/ 'jam dpal khyod kyis sangs rgyas kyi yul las brtsams te spobs par gyis shig /gsol pa/ bcom ldan 'das sangs rgyas kyi yul ni gang mig gis yul ma lags pa dang / gzugs
301a7(dkon brtsegs): kyi yul ma lags pa dang / rna ba'i yul ma lags pa dang / sgra'i yul ma lags pa dang / sna'i yul ma lags pa dang / dri'i yul ma lags pa dang / lce'i yul ma lags pa dang / ro'i yul ma lags pa dang / lus
301a8(dkon brtsegs): kyi yul ma lags pa dang / reg bya'i yul ma lags pa dang / yid kyi yul ma lags pa dang / chos kyi yul ma lags pa ste/ de sangs rgyas kyi yul zhes bgyi'o/ /bcom ldan 'das yul khyad par ma mchis
301b1(dkon brtsegs): pa ni sangs rgyas kyi yul lags te/ bcom ldan 'das rigs kyi bu 'am/ rigs kyi bu mo sangs rgyas kyi yul khong du chud par 'tshal bas/ khong du chud pa ma mchis pa'i tshul du sangs rgyas kyi yul de ltar khong du chud par bgyi'o/ /
301b2(dkon brtsegs): bcom ldan 'das de bzhin gshegs pas byang chub brnyes pa'i yul ci lags/ bka' stsal pa/ 'jam dpal lta bar gyur ba mnyam pa nyid kyi phyir stong pa nyid ni ngas byang chub thob pa'i yul lo/ /mtshan ma mnyam pa
301b3(dkon brtsegs): nyid kyi phyir mtshan ma med pa ni yul lo/ /khams gsum pa mnyam pa nyid kyi phyir smon pa med pa ni yul lo/ /'du byed mnyam pa nyid kyi phyir mngon par 'du bya ba med pa ni yul lo/ /'dus byas mnyam pa
301b4(dkon brtsegs): nyid kyi phyir skye ba med pa dang / 'byung ba med pa dang / 'du byed pa med pa ni yul lo/ /gsol pa/ bcom ldan 'das 'dus ma bgyis kyi yul gang lags/ bka' stsal pa/ 'jam dpal sems med pa ni 'dus ma byas
301b5(dkon brtsegs): kyi yul lo/ /gsol pa/ bcom ldan 'das sems ma mchis pa ni sangs rgyas kyi yul lags te/ de la brjod pa ma mchis lagaso/ /brjod pa ma mchis pa la bstan pa ma mchis lagaso/ /bstan pa ma
301b6(dkon brtsegs): mchis pa la mngon par brjod pa ma mchis lags so/ /bcom ldan 'das mngon par brjod pa ma mchis pa'i yul ni sangs rgyas kyi yul lags so/ /bka' stsal pa/ 'jam dpal sangs rgyas kyi yul gang du
301b7(dkon brtsegs): btsal bar bya/ gsol pa/ bcom ldan 'das sangs rgyas kyi yul ni sems can thams cad kyi nyon mongs pa rnams las yongs su btsal bar bgyi lags so/ /de ci'i slad du zhe na/ bcom ldan 'das 'di lta ste/
301b8(dkon brtsegs): sems can thams cad kyi nyon mongs pa yongs su rtogs pa ni nyan thos dang rang sangs rgyas thams cad kyi yul ma lags kyi/ gang 'di sems can thams cad kyi nyon mongs pa yongs su rtogs pa de ni sangs
302a1(dkon brtsegs): rgyas kyi yul lags pa'i slad du'o/ /bka' stsal pa/ 'jam dpal sangs rgyas kyi yul la 'jug pa 'am ldog pa yod dam ce na/ 'di ltar sangs rgyas kyi yul sems can thams cad kyi nyon mongs pa
302a2(dkon brtsegs): rnams las yongs su btsal/ gsol pa/ bcom ldan 'das sangs rgyas kyi yul ni 'jug pa ma mchis ldog pa ma mchis lags so/ /bka' stsal pa/ 'jam dpal gal te sangs rgyas kyi yul 'jug pa med cing
302a3(dkon brtsegs): ldog pa med na sangs rgyas kyi yul ji ltar sems can thams cad kyi nyon mongs pa rnams las yongs su shes/ gsol pa/ bcom ldan 'das ji ltar sangs rgyas kyi yul 'jug pa ma mchis shing ldog pa ma mchis pa
302a4(dkon brtsegs): de bzhin du nyon mongs pa de dag gi rang bzhin gang lags pa de yang 'jug pa ma mchis shing ldog pa ma mchis pa lags so/ /bka' stsal pa/ 'jam dpal nyon mongs pa rnams kyi rang bzhin ji lta bu/ gsol pa/ bcom
302a5(dkon brtsegs): ldan 'das sangs rgyas kyi yul gyi rang bzhin gang lags pa de nyid nyon mongs pa thams cad kyi rang bzhin lags so/ /bcom ldan 'das gal te nyon mongs pa rnams kyi rang bzhin kyang gzhan du gyur la/ sangs
302a6(dkon brtsegs): rgyas kyi yul gyi rang bzhin kyang gzhan zhig lags na ni de bzhin gshegs pas chos thams cad mnyam pa nyid du mngon par rdzogs par sangs rgyas so zhes kyang bstan par mi 'gyur ba zhig na/ bcom ldan 'das 'di
302a7(dkon brtsegs): ltar nyon mongs pa rnams kyi rang bzhin gang lags pa de nyid sangs rgyas kyi yul gyi rang bzhin lags te/ de'i slad du de bzhin gshegs pas chos thams cad mnyam pa nyid du mngon par rdzogs par sangs
302a8(dkon brtsegs): rgyas so zhes ston lags so/ /bka' stsal pa/ 'jam dpal khyod kyis de bzhin gshegs pa mnyam pa nyid du gang gis gnas pa shes sam/ gsol pa/ bcom ldan 'das 'tshal lags so/ /bka' stsal pa/ 'jam
302b1(dkon brtsegs): dpal de bzhin gshegs pa mnyam pa nyid gang gis gnas/ gsol pa/ bcom ldan 'das byis pa so so'i skye bo rnams mnyam pa nyid gang la gnas nas/ 'dod chags dang / zhe sdang dang / gti mug kun du 'byung
302b2(dkon brtsegs): ba'i mnyam pa nyid des de bzhin gshegs pa gnas lags so/ /bka' stsal pa/ 'jam dpal byis pa so so'i skye bo rnams mnyam pa nyid gang la gnas te 'dod chags dang / zhe sdang dang / gti mug kun du 'byung /
302b3(dkon brtsegs): gsol pa/ stong pa nyid dang / mtshan ma ma mchis pa dang / smon pa ma mchis pa mnyam pa nyid la gnas pa rnams kyi mnyam pa nyid des de bzhin gshegs pa gnas pa lags so/ /bka' stsal pa/ 'jam dpal ci stong pa
302b4(dkon brtsegs): nyid la 'dod chags dang / zhe sdang dang / gti mug yod dam/ gsol pa/ bcom ldan 'das mchis pa gang gis stong pa nyid mchis pa'i mchis pa des 'dod chags dang / zhe sdang dang / gti mug rnams mchis lags so/ bka'
302b5(dkon brtsegs): stsal pa/ 'jam dpal yod pa gang gis stong pa nyid yod cing yod pa gang gis 'dod chags dang / zhe sdang dang / gti mug rnams yod/ gsol pa/ bcom ldan 'das yi ge dang / skad dang / sgra dang / brjod pa'i mchis
302b6(dkon brtsegs): pas stong pa nyid mchis lags so/ /yi ge dang / skad dang / sgra dang / brjod pa'i mchis pas 'dod chags dang / zhe sdang dang / gti mug rnams mchis lags so/ /gsol pa/ bcom ldan 'das kyis 'di
302b7(dkon brtsegs): skad du dge slong dag ma skyes pa dang / ma byung ba dang / ma byas pa dang / mngon par 'dus ma byas pa dang / mngon par 'du mi byed pa ni yod de/ dge slong dag ma skyes pa dang /
302b8(dkon brtsegs): ma byung ba dang / ma byas pa dang / mngon par 'dus ma byas pa dang / mngon par 'du mi byed pa ni med pa ma yin no/ /
303a1(dkon brtsegs): dge slong dag gal te ma skyes pa dang / ma byung ba dang / ma byas pa dang / mngon par 'dus ma byas pa dang / mngon par 'du mi byed pa med du zin na/ skyes pa dang / byung ba dang / byas pa dang / mngon par 'dus byas pa dang /
303a2(dkon brtsegs): mngon par 'du byed pa 'di dag las 'byung bar gdags par mi 'gyur ba zhig na/ dge slong dag 'di ltar ma skyes pa dang / ma byung ba dang / ma byas pa dang / mngon par 'dus ma byas pa dang / mngon par 'du mi byed
303a3(dkon brtsegs): pa ni yod de/ de'i phyir skyes pa dang / byung ba dang / byas pa dang / mngon par 'dus byas pa dang / mngon par 'du byed pa 'di dag las 'byung bar gdags so zhes bka' stsal pa de bzhin du/ bcom ldan 'das gal
303a4(dkon brtsegs): te stong pa nyid ma mchis su lags na/ 'dod chags dang / zhe sdang dang / gti mug gi nyon mongs pa 'di dag las 'byung bar gdags par mi 'gyur ba zhig na/ bcom ldan 'das 'di ltar stong pa nyid ni mchis te/ de'i slad
303a5(dkon brtsegs): du 'dod chags dang / zhe sdang dang / gti mug gi nyon mongs pa rnams las 'byung bar gdags lags so/ /bcom ldan 'das kyis bka' stsal pa/ 'jam dpal khyod kyis ji skad bstan pa de de lta yin du zin na/ gang su
303a6(dkon brtsegs): dag stong pa nyid la gnas pa de dag thams cad 'dod chags dang / zhe sdang dang / gti mug la gnas par 'gyur ro/ /gsol pa/ bcom ldan 'das rnal 'byor spyod pa gang 'dod chags dang / zhe sdang dang / gti mug las
303a7(dkon brtsegs): gud du stong pa nyid tshol ba de ni rnal 'byor la mi spyod pa lags te/ rnal 'byor ma lags pa'o/ /de ci'i slad du zhe na/ bcom ldan 'das 'dod chags dang / zhe sdang dang / gti mug las gud du stong pa nyid btsal bar bgyi
303a8(dkon brtsegs): ba ma mchis te/ bcom ldan 'das 'dod chags dang / zhe sdang dang / gti mug nyid stong pa lags so/ /bka' stsal pa/ 'jam dpal khyod ci 'dod chags dang bcas/ zhe sdang dang bcas/ gti mug dang bcas pa
303b1(dkon brtsegs): yin nam/ 'on te 'dod chags dang bral ba/ zhe sdang dang bral ba/ gti mug dang bral ba yin/ gsol pa/ bcom ldan 'das 'dod chags dang / zhe sdang dang / gti mug rnams kyi stong pa nyid gang lags pa de dang bdag
303b2(dkon brtsegs): mnyam ste/ gang mnyam pa nyid de thob pa de ni 'dod chags dang bcas pa yang ma lags/ 'dod chags dang bral ba yang ma lags/ zhe sdang dang bcas pa yang ma lags/ zhe sdang dang bral ba yang ma lags/ gti mug
303b3(dkon brtsegs): dang bcas pa yang ma lags/ gti mug dang bral ba yang ma lags so/ /bcom ldan 'das dge sbyong dang / bram ze gang dag bdag la 'dod chags dang bral ba/ zhe sdang dang bral ba/ gti mug dang bral bar yang
303b4(dkon brtsegs): dag par rjes su lta zhing pha rol la 'dod chags dang bcas pa dang / zhe sdang dang bcas pa dang / gti mug dang bcas par yang dag par rjes su lta ba de dag ni lta bar gyur ba gnyis la chags pa lags so/ /gnyis
303b5(dkon brtsegs): gang lags she na/ chad par lta ba dang / rtag par lta ba lags so/ /de ci'i slad du zhe na/ gang bdag la 'dod chags dang bral ba dang / zhe sdang dang bral ba dang / gti mug dang bral bar yang dag par rjes su lta ba de ni de dag
303b6(dkon brtsegs): gi chad par lta ba lags so/ /gang pha rol la 'dod chags dang bcas pa/ zhe sdang dang bcas pa/ gti mug dang bcas par yang dag par rjes su lta ba de ni de dag gi rtag par lta ba lags so/ /yang bcom ldan
303b7(dkon brtsegs): 'das yang dag par zhugs pa'i dge slong ni pha rol dman pa dang / bdag khyad par du 'phags par yang dag par rjes su mi lta lags so/ /bka' stsal pa/ 'jam dpal gang yang dag par zhugs pa de gang du
303b8(dkon brtsegs): zhugs pa yin/ gsol pa/ bcom ldan 'das gang yang dag par zhugs pa de ni gang du yang zhugs pa ma lags so/ /bka' stsal pa/ 'jam dpal gang yang dag par zhugs pa de lam la zhugs
304a1(dkon brtsegs): pa ma yin nam/ gsol pa/ bcom ldan 'das gang lam la zhugs pa de ni 'dus bgyis la zhugs pa lags te/ gang 'dus bgyis la zhugs pa de mnyam pa nyid du ga la 'gyur lags/ de ci'i
304a2(dkon brtsegs): slad du zhe na/ bcom ldan 'das 'dus bgyis na skye ba dang / 'jig pa dang / gnas pa dang ldan pa'i slad du'o/ /bka' stsal pa/ 'jam dpal 'dus ma byas la grangs gang yang yod dam/ gsol pa/ bcom ldan 'das
304a3(dkon brtsegs): 'dus ma bgyis la grangs gang yang ma mchis lags so/ /bcom ldan 'das gal te 'dus ma bgyis la grangs mchis par gyur na de 'dus bgyis nyid du 'gyur gyi 'dus ma bgyis ma lags so/ /bka' stsal
304a4(dkon brtsegs): pa/ 'jam dpal gang 'dus ma byas thob pa'i 'phags pa thams cad la grangs gang yang yod par 'gyur ba'i rnam grangs yod dam/ gsol pa/ bcom ldan 'das 'phags pa rnams la grangs gang yang ma mchis te/
304a5(dkon brtsegs): bcom ldan 'das 'phags pa rnams ni grangs ma mchis pa/ grangs dang bral ba lags so/ /bka' stsal pa/ 'jam dpal ci khyod 'phags pa'i chos dang ldan pa yin nam/ 'on te 'phags pa ma yin pa'i
304a6(dkon brtsegs): chos dang ldan pa yin/ gsol pa/ bcom ldan 'das bdag ni 'phags pa'i chos dang ldan pa yang ma lags/ 'phags pa ma lags pa'i chos dang ldan pa yang ma lags so/ /ci lags gang bcom ldan 'das
304a7(dkon brtsegs): kyi sprul pa de 'phags pa'i chos dang ldan pa lags sam/ 'phags pa ma lags pa'i chos dang ldan pa lags/ bka' stsal pa/ 'jam dpal sprul pa ni 'phags pa'i chos dang ldan pa yang ma yin/ 'phags pa ma yin pa'i
304a8(dkon brtsegs): chos dang ldan pa yang ma yin no/ /gsol pa/ chos thams cad sprul pa lta bu'o zhes bcom ldan 'das kyis ma bstan pa lags sam/ bka' stsal pa/ 'jam dpal de lta'o/ /gsol pa/ bcom ldan 'das chos
304b1(dkon brtsegs): thams cad sprul pa'i rang bzhin gyis mtshan nyid lags na bdag kyang de'i rang bzhin gyi mtshan nyid lags te/ de'i slad du bdag 'phags pa'i chos dang ldan pa yang ma lags/ 'phags pa ma lags pa'i chos dang
304b2(dkon brtsegs): ldan pa yang ma lags so/ /bka' stsal pa/ 'jam dpal khyod ci dang ldan/ gsol pa/ bcom ldan 'das bdag ni sangs rgyas kyi yul mnyam pa nyid dang mi 'gal ba dang ldan lags so/ /bka'
304b3(dkon brtsegs): stsal pa/ 'jam dpal khyod kyis sangs rgyas kyi yul rnyed dam/ gsol pa/ bcom ldan 'das gal te bcom ldan 'das kyis brnyes na bdag gis kyang rnyed lags so/ /de nas tshe dang ldan pa rab 'byor gyis
304b4(dkon brtsegs): 'jam dpal gzhon nur gyur ba la 'di skad ces smras so/ /'jam dpal de bzhin gshegs pas sangs rgyas kyi yul ma brnyes sam/ smras pa/ gnas brtan gyis nyan thos kyi yul gang yang rnyed
304b5(dkon brtsegs): dam/ smras pa/ 'jam dpal 'phags pa'i rnam par grol ba'i yul yang med/ yul rnyed pa yang med do/ /smras pa/ btsun pa rab 'byor de bzhin du de bzhin gshegs pa'i rnam par grol ba'i yul yang
304b6(dkon brtsegs): med/ yul brnyes pa yang med do/ /smras pa/ 'jam dpal khyod ni rjes su bsrung ba med par chos ston te/ khyod ni las dang po pa rnams rjes su mi bsrung ngo / /smras pa/ de bas na gnas brtan nyid
304b7(dkon brtsegs): la yongs su dris khyod kyis ji ltar bzod pa bzhin du lan thob shig / btsun pa rab 'byor 'di ji snyam du sems/ gang sman pa mkhas pas nad pa yongs su srung zhing kha ba dang / skyur ba dang / tsha ba'i
304b8(dkon brtsegs): sman ma byin na ci des nad pa de la nad med pa'i bde ba byin pa yin nam/ smras pa/ 'jam dpal de ni ma yin no/ /smras pa/ btsun pa rab 'byor de bzhin du gang chos smra bas las dang po pa yongs su srung zhing zab
305a1(dkon brtsegs): mo'i gtam bcabs te/ gtam sna tshogs bstan na des de yang dang yang 'chi ba las thar par byas par mi 'gyur/ shin du bde ba mya ngan las 'das pa la rab tu bzhag par mi 'gyur ro/ /bstan pa 'di
305a2(dkon brtsegs): bshad pa na dge slong lnga brgya len pa med par zag pa rnams las sems rnam par grol lo/ /lha'i bu brgyad brgya chos rnams la chos kyi mig rdul med cing dri ma dang bral ba rnam par dag go/ /lha'i bu bdun brgyas 'jam dpal
305a3(dkon brtsegs): gzhon nur gyur ba'i spobs pa thob nas 'dod cing lhag pa'i bsam pas bla na med pa yang dag par rdzogs pa'i byang chub tu sems bskyed do/ /yang tshe dang ldan pa rab 'byor gyis 'jam dpal gzhon nur gyur ba la 'di skad ces
305a4(dkon brtsegs): smras so/ /'jam dpal khyod nyan thos kyi theg pas sems can 'dul na/ ci khyod nyan thos kyi theg pas rnam par grol ba yin nam/ smras pa/ btsun pa rab 'byor kho bo ni theg pa thams cad kyis rnam par grol te/ btsun
305a5(dkon brtsegs): pa rab 'byor kho bo ni nyan thos kyi theg pas rnam par grol ba yang yin/ kho bo ni rang sangs rgyas kyi theg pas rnam par grol ba'ang yin/ btsun pa rab 'byor kho bo ni theg pa chen pos rnam par grol ba'ang yin no/ /
305a6(dkon brtsegs): smras pa/ 'jam dpal khyod ci nyan thos sam/ 'on te rang sangs rgyas sam/ 'on te yang dag par rdzogs pa'i sangs rgyas yin/ smras pa/ btsun pa rab 'byor kho bo ni nyan thos yin te/ pha rol las mnyan pa'i
305a7(dkon brtsegs): sgra la sbyor bar brtson pa ni ma yin no/ /kho bo ni rang sangs rgyas yin te/ snying rje chen po dang / mi 'jigs pa dang bral ba ni ma yin no/ /kho bo ni yang dag par rdzogs pa'i sangs rgyas yin te bya ba'i rgyun bcad pa
305a8(dkon brtsegs): ni ma yin no/ /smras pa/ 'jam dpal khyod ji ltar nyan thos yin/ smras pa/ chos ma thos pa mnyan pa/ sems can thams cad la thos par byed de/ des na kho bo nyan thos yin no/ /smras pa/ 'jam dpal
305b1(dkon brtsegs): khyod ji ltar rang sangs rgyas yin/ smras pa/ kho bo chos thams cad rten cing 'brel bar 'byung bar rtogs te/ des na kho bo rang sangs rgyas so/ /smras pa/ 'jam dpal khyod ji ltar yang dag par rdzogs pa'i sangs rgyas yin/
305b2(dkon brtsegs): smras pa/ kho bos chos thams cad chos kyi dbyings su mnyam pa nyid kyis mnyam par khong du chud de/ des na kho bo yang dag par rdzogs pa'i sangs rgyas so/ /smras pa/ 'jam dpal khyod nyan thos kyi sa 'am/
305b3(dkon brtsegs): rang sangs rgyas kyi sa 'am/ 'on te yang dag par rdzogs pa'i sangs rgyas kyi sa 'am/ sa gang la nges pa yin par gzung bar bya/ smras pa/ btsun pa rab 'byor kho bo ni sa thams cad la nges pa yin par zung shig /
305b4(dkon brtsegs): smras pa/ 'jam dpal khyod so so skye bo'i sa la yang nges par gzung bar bya 'am/ smras pa/ btsun pa rab 'byor de de bzhin no/ /de ci'i phyir zhe na/ btsun pa rab 'byor chos thams cad ni yang dag pa
305b5(dkon brtsegs): nyid du nges par nges pa'o/ /nges pa des sems can thams cad kyang nges pa ste/ kho bo yang nges pa der nges pa nyid do/ /des na kho bo so so'i skye bo'i sa la yang nges par gzung bar bya'o/ /smras pa/ 'jam
305b6(dkon brtsegs): dpal gal te/ chos thams cad la yang dag pa nyid du nges par nges pa yin na 'di ni so so'i skye bo'i sa'o/ /'di ni nyan thos kyi sa'o/ /'di ni rang sangs rgyas kyi sa'o/ /'di ni byang chub sems
305b7(dkon brtsegs): dpa'i sa'o/ /'di ni sangs rgyas kyi sa'o zhes sa rnam par gzhag pa gdags par ga la 'gyur/ smras pa/ btsun pa rab 'byor 'di lta ste/ dper na/ phyogs bcu'i nam mkha' la 'di ni shar phyogs kyi nam
305b8(dkon brtsegs): mkha'o/ /'di ni lho phyogs kyi'o/ /'di ni nub phyogs kyi'o/ /'di ni byang phyogs kyi'o/ /'di ni shar lho yi'o/ /'di ni lho nub kyi'o/ /'di ni nub byang gi'o/ /'di ni byang shar gyi'o/ /'di ni 'og gi'o/ /'di ni steng gi phyogs kyi nam mkha'o zhes brjod
306a1(dkon brtsegs): kyang phyogs cha la tha dad pa yod kyi/ nam mkha' la ni tha dad pa med do/ /btsun pa rab 'byor de bzhin du chos thams cad yang dag pa nyid du nges par nges pa la/ de bzhin gshegs pa thabs la mkhas pas 'di ni so so'i skye bo
306a2(dkon brtsegs): 'i sa'o/ /'di ni nyan thos kyi sa'o/ /'di ni rang sangs rgyas kyi sa'o/ /'di ni byang chub sems dpa'i sa'o/ /'di ni sangs rgyas kyi sa'o zhes sa rnam par 'jog kyang sa rnam par gzhag pa la tha dad pa yod kyi yang dag pa nyid du nges
306a3(dkon brtsegs): pa la ni tha dad pa med do/ /smras pa/ 'jam dpal khyod yang dag pa nyid du nges pa la zhugs sam/ smras pa/ zhugs pa yang yin la/ byung ba yang yin no/ /smras pa/ 'jam dpal ji ltar na khyod zhugs pa yang yin la/ byung
306a4(dkon brtsegs): ba yang yin/ smras pa/ btsun pa rab 'byor 'di la byang chub sems dpa' rnams kyi thabs dang / shes rab dang / ye shes blta bar bya ste/ btsun pa rab 'byor 'di na skyes bu mkhas pa kha cig bshad pa'i don
306a5(dkon brtsegs): dpes shes par 'gyur ba yod de/ de'i phyir khyod la dpe bstan par bya'o/ /btsun pa rab 'byor 'di lta ste/ dper na 'phong gi slob dpon chen po zhig la sdug pa/ mdzes pa/ yid du 'ong ba/ blta na sdug pa'i bu gcig pa zhig
306a6(dkon brtsegs): kyang yod/ de la mi sdug pa/ yid du mi 'ong ba/ phyir rgol ba zhig kyang yod pa las/ des bu gcig pa de thag ring po lam gol ba'i phyogs shig na 'dug pa mthong nas de 'di snyam du de ni bdag la phyir rgol ba yin no snyam du
306a7(dkon brtsegs): sems skyes te/ des de gsad pa'i phyir mda' 'phangs nas 'phangs ma thag tu bu gcig pa yin pa'i 'du shes skyes te/ de sngon goms pa byas pas shin du brgyugs te/ mda' de bu gcig pa'i lus la ma phog pa nyid du lag
306a8(dkon brtsegs): gis 'dzin pa 'di ni don rnam par shes par bya ba'i phyir dper byas pa'o/ /'di la don du blta ba gang zhe na/ btsun pa rab 'byor 'phong gi slob dpon zhes bya ba de ni byang chub sems dpa'i tshig bla dgas so/ /btsun pa rab 'byor
306b1(dkon brtsegs): bu gcig pa zhes bya ba ni sems can thams cad la byang chub sems dpa' bu gcig pa'i 'du shes nye bar 'jog pa yin no/ /gsod pa'i phyir rgol ba zhes bya ba 'di ni nyon mongs pa thams cad kyi tshig
306b2(dkon brtsegs): bla dgas so/ /btsun pa rab 'byor mda' zhes bya ba 'di ni 'phags pa'i shes rab kyi dbang po'i tshig bla dgas so/ /btsun pa rab 'byor 'di lta ste dper na 'phong gi slob dpon gyis mda' 'phangs la bu
306b3(dkon brtsegs): gcig pa'i lus la ma phog par shin du brgyugs te 'dzin pa de bzhin du/ btsun pa rab 'byor byang chub sems dpa' shes rab kyi pha rol du phyin pa'i stobs bskyed pas 'du byed thams cad skye ba med par
306b4(dkon brtsegs): so sor rtog go/ /yang dag pa nyid du nges pa la rnam par bltas nas snying rje chen po dang / thabs la mkhas pa'i stobs bskyed pas yang dag pa'i mtha' mngon sum du byed kyang nyan thos dang / rang sangs rgyas kyi sa
306b5(dkon brtsegs): la mi gnas kyi/ byang chub sems dpa'i sa la gnas so/ /sangs rgyas kyi sa la yang 'dzud do/ /smras pa/ 'jam dpal 'di byang chub sems dpa' gang dag gi yul yin/ smras pa/ btsun pa rab 'byor 'di ni byang
306b6(dkon brtsegs): chub sems dpa' gang dang / 'jig rten na yang spyod la 'jig rten gyi chos rnams kyis kyang mi gos shing 'jig rten na yang snang la chos thams cad la snang ba med pas rab tu phye ba'i byang chub
306b7(dkon brtsegs): sems dpa' de dag gi yul lo/ /btsun pa rab 'byor 'di ni byang chub sems dpa' gang dag sa thams cad la yang snang las ngan pa la yang mi gnas pa dang / btsun pa rab 'byor byang chub sems
306b8(dkon brtsegs): dpa' gang dag sems can thams cad kyi nyon mongs pa spang pa'i phyir yang brtson la/ chos kyi dbyings zad par ni yang dag par rjes su mi lta ba dang / btsun pa rab 'byor byang chub sems dpa' gang
307a1(dkon brtsegs): dag 'dus byas las kyang bskyod la 'dus ma byas kyang yang dag par ma rnyed pa dang / btsun pa rab 'byor byang chub sems dpa' gang dag 'khor ba la bskyed mos tshal dang gzhal med
307a2(dkon brtsegs): khang du yang 'du shes la mya ngan las 'das pa yang don du gnyer zhing bsam pa yongs su ma rdzogs pa dang / btsun pa rab 'byor byang chub sems dpa' gang dag bdag med pa'i bzod pa yang thob la sems
307a3(dkon brtsegs): can yongs su smin par bya ba'i phyir yang brtson pa dang / btsun pa rab 'byor byang chub sems dpa' gang dag chos thams cad kyi rang bzhin nam mkha'i rang bzhin du yang shes la sangs rgyas kyi zhing yongs
307a4(dkon brtsegs): su dag par bya ba la yang brtson pa dang / btsun pa rab 'byor byang chub sems dpa' gang dag sangs rgyas thams cad chos kyi dbyings dang mtshungs par yang mthong la/ sangs rgyas kyi sku dang gsung dang thugs
307a5(dkon brtsegs): kyi rgyan gyi phyir brtson 'grus kyang mi gtong ba'i byang chub sems dpa' de dag gi yul lo/ /smras pa/ 'jam dpal byang chub sems dpa'i spyod pa 'di dag ni 'jig rten thams cad dang mi mthun pa'o/ /
307a6(dkon brtsegs): smras pa/ btsun pa rab 'byor 'di ltar byang chub sems dpa' rnams 'jig rten gyi chos yongs su shes pa dang ldan yang 'jig rten gyi chos las yang dag par 'da' ba'i phyir sems can rnams la chos
307a7(dkon brtsegs): ston to/ /smras pa/ 'jam dpal khyod 'jig rten gyi chos las yang dag par 'da' ba las rtsoms te spobs par gyis shig /ji ltar byang chub sems dpa' rnams 'jig rten gyi chos las yang dag par
307a8(dkon brtsegs): 'da'/ smras pa/ btsun pa rab 'byor 'jig rten zhes bya ba ni phung po lnga'o/ /lnga gang zhe na/ gzugs kyi phung po dang / tshor ba dang / 'du shes dang / 'du byed dang / rnam par shes pa'i phung po'o/ /
307b1(dkon brtsegs): de la gzugs ni dbu ba rdos pa lta bu'o/ /tshor ba ni chu'i chu bur lta bu'o/ /'du shes ni smig rgyu lta bu'o/ /'du byed thams cad ni chu shing lta bu'o/ /rnam par shes pa ni sgyu ma lta bu'o/ /
307b2(dkon brtsegs): dbu ba dang / chu'i chu bur dang / smig rgyu dang / chu shing dang / sgyu ma gang yin pa de la 'jig rten yang med/ 'jig rten du gdags pa yang med/ phung po rnams kyang med/ phung por gdags pa yang med par
307b3(dkon brtsegs): gang phung po'i rang bzhin la de ltar mos pa de ni yang dag par zhugs pa'o/ /gang yang dag par zhugs pa de 'jig rten gyi chos rnams dang ma 'dres pa'o/ /gang 'jig rten gyi chos rnams dang ma
307b4(dkon brtsegs): 'dres pa de 'jig rten gyi chos las yang dag par 'da'o/ /btsun pa rab 'byor gzhan yang phung po lnga ni rang bzhin gyis stong ngo / /gang rang bzhin gyis stong pa de la gnyis su med do/ /gang
307b5(dkon brtsegs): gnyis su med pa de la ngar 'dzin pa med/ nga yir 'dzin pa med do/ /gang la ngar 'dzin pa med pa dang / nga yir 'dzin pa med pa de la chags pa med de/ chags pa med pa rnyed pa ni 'jig rten las yang
307b6(dkon brtsegs): dag par 'da'o/ /btsun pa rab 'byor gzhan yang phung po lnga ni rkyen la rag lus pa'o/ /gang dag rkyen la rag lus pa de dag rag lus pa med pa'o/ /gang dag rag lus pa med pa de dag bdag po
307b7(dkon brtsegs): med pa'o/ /gang dag bdag po med pa de dag bdag gi ba med pa'o gang dag bdag gi ba med pa de dag yongs su 'dzin pa med pa'o/ /gang dag yongs su 'dzin pa med pa de la 'thab pa med do/ /gang la
307b8(dkon brtsegs): 'thab pa med pa de la rtsod pa med do/ /gang la rtsod pa med pa de dag dge sbyong gi chos rtsod pa med pa'o/ /gang dag dge sbyong gi chos mi rtsod pa de dag nam mkha' la lag pa dang mtshungs te/ chos thams
308a1(dkon brtsegs): cad kyang nam mkha' la lag pa dang mtshungs par shes nas 'jig rten las yang dag par 'da'o/ /btsun pa rab 'byor gzhan yang phung po lnga ni chos kyi dbyings dang mnyam pa'o/ /chos
308a2(dkon brtsegs): kyi dbyings kyang dbyings med pa ste/ gang dbyings med pa de la mig gi khams med do/ /gzugs kyi khams med do/ /mig gi rnam par shes pa'i khams med do/ /rna ba'i khams med do/ /sgra'i khams
308a3(dkon brtsegs): med do/ /rna ba'i rnam par shes pa'i khams med do/ /sna'i khams med do/ /dri'i khams med do/ /sna'i rnam par shes pa'i khams med do/ /lce'i khams med do/ /ro'i khams med do/ /lce'i
308a4(dkon brtsegs): rnam par shes pa'i khams med do/ /lus kyi khams med do/ /reg pa'i khams med do/ /lus kyi rnam par shes pa'i khams med do/ /yid kyi khams med do/ /chos kyi khams med do/ /yid kyi rnam par
308a5(dkon brtsegs): shes pa'i khams med do/ /gang khams med pa de la sa'i khams med do/ /chu'i khams med do/ /me'i khams med do/ /rlung gi khams med do/ /nam mkha'i khams med do/ /rnam par shes pa'i khams
308a6(dkon brtsegs): med do/ /'dod pa'i khams med do/ /gzugs kyi khams med do/ /gzugs med pa'i khams med do/ /'dus byas kyi khams med do/ /'dus ma byas kyi khams med do/ /gang khams med pa de la bdag
308a7(dkon brtsegs): med/ sems can med/ srog med/ gso ba med/ gang zag med/ shed las skyes med/ shed bu med de/ gang gis de dag rjes su rtogs pa med pa'i tshul gyis mnyam pa nyid du rtogs pa de 'jig
308a8(dkon brtsegs): rten las yang dag par 'da'o/ /bstan pa 'di bshad pa na 'khor de las dge slong stong nyis brgya len pa med par zag pa rnams las sems rnam par grol lo/ /de dag sems rnam par grol nas rang
308b1(dkon brtsegs): rang gi bla gos kyis 'jam dpal gzhon nur gyur ba la bkab ste/ tshig 'di skad du gang dag chos zab mo bstan pa 'di la mos pa med pa'i sems can de dag ni thob pa yang med/ mngon par rtogs
308b2(dkon brtsegs): pa yang med do zhes 'dzer to/ /de nas tshe dang ldan pa rab 'byor kyis dge slong de dag la 'di skad ces smras so/ /tshe dang ldan pa dag gis ci zhig thob cing ci zhig mngon par rtogs/ dge slong de dag gis
308b3(dkon brtsegs): 'di skad ces smras so/ /btsun pa rab 'byor dge sbyong ni thob pa med pa/ mngon par rtogs pa med pa'o/ /de ci'i phyir zhe na/ thob pa zhes bya ba de ni g.yo ba nyid do/ /mngon par rtogs pa zhes bya ba
308b4(dkon brtsegs): de ni rlom sems nyid do/ /g.yo ba dang rlom sems gang yin pa de ni bdud kyi las so/ /lhag pa'i nga rgyal can dag ni bdag gis thob bo/ /bdag gis mngon par rtogs so zhes 'di lta bu 'di
308b5(dkon brtsegs): dag gi tshul du rnam par rtog par 'gyur ro/ /smras pa/ tshe dang ldan pa dag gis lhag pa'i nga rgyal can rnams shes sam/ smras pa/ bcom ldan 'das mkhyen pa dang ldan pas mkhyen te/ bdag cag
308b6(dkon brtsegs): ni ji ltar sdug bsngal gyi mtshan nyid ma shes par bdag gis sdug bsngal yongs su shes so zhes smra ba lhag pa'i nga rgyal can du rig par bya zhing kun 'byung ba'i mtshan nyid dang / 'gog pa'i mtshan nyid dang / lam
308b7(dkon brtsegs): gyi mtshan nyid mi shes pa bdag gis lam bsgoms so zhes smra ba lhag pa'i nga rgyal can du rig par bya'o snyam mo/ /de ci'i phyir zhe na/ sdug bsngal gyi mtshan nyid dang / kun 'byung gi mtshan nyid dang /
308b8(dkon brtsegs): 'gog pa'i mtshan nyid dang / lam gyi mtshan nyid gang yin pa de ni skye ba med pa'i mtshan nyid de/ skye ba med pa'i mtshan nyid ni mtshan nyid med pa'o/ /mtshan nyid med pa ni 'phags pa rnams kyi rnam
309a1(dkon brtsegs): par grol ba'o/ /chos thams cad kyang rnam par grol ba'i mtshan nyid de/ de la ni gang sdug bsngal yongs su shes so/ /gang kun 'byung ba spong ngo / /gang 'gog pa mngon du byed do/ /gang
309a2(dkon brtsegs): lam sgom mo zhes bya ba gang yang mi dmigs te/ chos thams cad mnyam pa nyid 'di thos nas skrag pa de lhag pa'i nga rgyal can yin par rig par bya'o/ /de nas bcom ldan 'das kyis dge slong de dag la
309a3(dkon brtsegs): legs so zhes bya ba byin te/ gnas brtan rab 'byor la bka' stsal pa/ rab 'byor dge slong 'di dag gis ji skad bstan pa de de bzhin no/ /rab 'byor dge slong 'di dag gis de bzhin gshegs pa
309a4(dkon brtsegs): 'od srung gi gsung rab la 'jam dpal gzhon nur gyur ba nyid las zab mo chos bstan pa 'di lta bu 'di thos te/ chos zab mo mnyan pa de nyid kyi rgyus 'di ltar mngon par shes pa myur bar gyur to/ /
309a5(dkon brtsegs): zab mo'i chos bstan pa 'di la yang rjes su 'thun par gyur te mi mthun pa ma yin no/ /rab 'byor rnam grangs des na theg pa chen po la yang dag par zhugs pa rnams ma gtogs par gang dag nga'i
309a6(dkon brtsegs): g sung rab 'di la chos zab mo bstan pa 'di nyan cing thos nas kyang lhag par mos pa de dag thams cad ni de bzhin gshegs pa byams pa'i gsung rab la 'dus pa gsum gyi grangs su gtogs par rig
309a7(dkon brtsegs): par bya'o/ /gang yang theg pa chen po la yang dag par zhugs pa de ni bzod pa gang yang rung ba 'thob par 'gyur ro/ /de nas lha'i bu dpal bzangs kyis 'jam dpal gzhon nur gyur ba la 'di skad ces
309a8(dkon brtsegs): smras so/ /'jam dpal khyod rgyun du 'dzam bu'i gling na chos ston tam/ 'jam dpal dga' ldan gyi gnas su bzhud do/ /der dga' ldan gyi ris kyis lha rnams la chos bstan du gsol/ de na lha'i bu
309b1(dkon brtsegs): sngon gyi rgyal ba la lhag par bya ba byas pa dge ba'i rtsa ba bskyed pa dag yod de/ de dag yul phun sum tshogs pas bag med pa'i dbang gis bcom ldan 'das dang / khyod la chos nyan du mi 'ong bas na de dag
309b2(dkon brtsegs): chos mi nyan pas yongs su nyams par 'gyur te/ de dag khyod las chos thos nas dge ba'i rtsa ba chen po 'phel bar 'gyur ro/ /de nas 'jam dpal gzhon nur gyur bas de'i tshe gang gis lha'i bu
309b3(dkon brtsegs): dpal bzangs dang / thams cad dang ldan pa'i 'khor de dag dga' ldan gyi gnas su bzhugs par bdag nyid kyis shes pa dang / nyams dga' ba'i kun dga' ra ba dang / nyams dga' ba'i tshal dang /
309b4(dkon brtsegs): nyams dga' ba'i rdzing dang / nyams dga' ba'i bskyed mos tshal dang / rim pa bdun dang / brgyad dang / bcu dang / nyi shu pa'i khang pa brtsegs pa bsil khang dang / ba gam dang / stegs bu dang /
309b5(dkon brtsegs): rta babs dang / skar khung dang ldan pa de dag kyang snang ba dang / lha'i bu mo rkang lag 'jam zhing mnyen pa/ gser gyi dra ba ltar 'od rnam par dag pa/ smin ma legs pa/ 'phral ba legs pa/ bzhin legs pa
309b6(dkon brtsegs): mig pad ma mdab ma brgyad pa sngon po lta bur mdzes shing dri ma med pa shin du yangs pa/ 'dod pa'i sems bskyed pa/ zla ba tshes pa ltar mngon par dga' ba/ bzhin 'dzum pa dang bcas pa de dag rgyud
309b7(dkon brtsegs): gcig pa dang / pi bang dang / sgra snyan dang / khar ba'i sil khrol dang / pheg dang / rnga zlum dang / rdza rnga dang / rda snyan pa dang / gling bu dang / glu dbyangs dang / rol mo'i dbyangs sgra dang / gar dang / bzhad gad dang / 'jo ba dang
309b8(dkon brtsegs): dga' ba dang / rtse bas rgyags shing dga' ba dang / rtse ba dang / dga' mgur spyod pa dag kyang snang ba de lta bu'i rdzu 'phrul mngon par bya ba mngon par byas so/ /de 'dra ba'i byin gyis brlabs kyis byin gyis brlabs so/ /de nas
310a1(dkon brtsegs): lha'i bu dpal bzangs kyis rang gi gnas rgyan thams cad kyis brgyan pa yang mthong / rang gi g.yog 'khor rnams kyang mthong ngo / /mthong nas kyang ngo mtshar du gyur te/ 'jam dpal gzhon nur gyur ba la
310a2(dkon brtsegs): 'di skad ces smras so/ /'jam dpal bdag cag 'di ltar myur du dga' ldan gyi gnas su phyin te/ nyams dga' ba'i kun dga'i ra ba 'di dag dang zhes bya ba nas/ dga' ba dang / rtse ba dang / dga' mgur spyod pa dang /
310a3(dkon brtsegs): bdag gi rang gi gnas 'di dang rang gi g.yog ces bya ba'i bar du sbyar te/ 'di dag snang ba ngo mtshar to/ /de nas tshe dang ldan pa rab 'byor gyis lha'i bu dpal bzangs la 'di skad ces smras so/ /lha'i bu khyod ni 'khor gyi
310a4(dkon brtsegs): dkyil 'khor 'di nas gang du yang ma g.yos la/ dga' ldan gyi gnas su yang ma phyin te/ lha'i bu 'on kyang thams cad dang ldan pa'i 'khor 'di dga' ldan gyi gnas su zhugs par bdag nyid kyis shes pa dang /
310a5(dkon brtsegs): lha'i bu kho bo cag kyang dga' ldan gyi gnas su zhugs par bdag nyid kyis shes pa de ni 'jam dpal gzhon nur gyur ba'i rdzu 'phrul rnam par 'phrul ba'i cho 'phrul dang / ting nge 'dzin gyi byin gyis brlabs kyi
310a6(dkon brtsegs): stobs so/ /de nas bcom ldan 'das la lha'i bu dpal bzangs kyis 'di skad ces gsol to/ /bcom ldan 'das 'jam dpal gzhon nur gyur ba'i rdzu 'phrul rnam par 'phrul pa'i stobs dang / ting nge 'dzin gyi byin gyi brlabs
310a7(dkon brtsegs): kyi stobs 'di ni bsam gyis mi khyab ste/ 'di ltar thams cad dang ldan pa'i 'khor 'dis phyogs 'di nas gang du yang ma g.yos par 'di snyam du bdag cag dga' ldan gyi gnas su phyin to snyam pa ni ngo mtshar
310a8(dkon brtsegs): lags so/ /bcom ldan 'das kyis bka' stsal pa/ lha'i bu 'jam dpal gzhon nur gyur ba'i rdzu 'phrul rnam par 'phrul pa ji snyed cig ngas shes pa las khyod kyis ji tsam zhig shes te/ lha'i bu 'jam
310b1(dkon brtsegs): dpal gzhon nur gyur ba 'dod na sangs rgyas kyi zhing gi yon tan bkod pa gang gA'i klung gi bye ma snyed gang dag yod pa de dag thams cad zhing gcig tu yang dag par ston to/ /sangs rgyas kyi zhing gang gA'i klung gi bye
310b2(dkon brtsegs): ma snyed gang dag yod pa/ de dag gtsug phud kyis phug ste/ steng gi bar snang gi nam mkha' la 'jog go/ /sangs rgyas kyi zhing de dag na rgya mtsho chen por gyur ba'i chu'i phung po gang dag yod pa de dag thams
310b3(dkon brtsegs): cad spu'i khung bu gcig tu blugs kyang chu'i sems can rnams la gnod pa med de/ thams cad kyang rang rang gi rgya mtsho chen po na gnas par bdag nyid kyis shes so/ /sangs rgyas kyi zhing de dag na ri'i rgyal po
310b4(dkon brtsegs): ri rab gang dag yod pa de dag thams cad ri gcig tu byin gyis brlabs te/ ri de dag yungs dkar gyi 'bru'i nang du bcug kyang ri rab la gnas pa'i lha de dag la yang gnod pa med de/ thams cad
310b5(dkon brtsegs): kyang rang rang gi gnas na 'khod par bdag nyid kyis shes so/ /sangs rgyas kyi zhing de dag na 'gro ba lngar skyes pa'i sems can gang dag yod pa de dag thams cad lag pa g.yas pa'i mthil du bzhag
310b6(dkon brtsegs): ste/ 'jig rten gyi khams bde ba thams cad kyis rab tu brgyan pa'i sems can rnams kyi bde bar sbyar ba ci 'dra ba de lta bu dag de dag la sgrub bo/ /gang yang sangs rgyas kyi zhing gang gA'i klung gi bye
310b7(dkon brtsegs): ma snyed sreg par byed pa'i me de dag thams cad mar me'i snying po gcig gi me lce tsam gyi mer byin gyi rlob ste des bya ba byed pa gang yin pa de byed do/ /sangs rgyas kyi zhing gang gA'i
310b8(dkon brtsegs): klung gi bye ma rnyed dag na nyi ma dang zla ba'i 'od gang dag yod pa de dag thams cad spu'i khung bu gcig gi 'od kyis zil tu rlag par byed do/ /lha'i bu 'jam dpal gzhon nur gyur ba'i rdzu 'phrul rnam par 'phrul ba'i
311a1(dkon brtsegs): cho 'phrul las brtsams nas nga bskal ba 'am/ bskal pa las lhag par yang chos ston te/ 'jam dpal gzhon nur gyur ba ni rdzu 'phrul dang byin gyis brlabs kyi stobs bsam gyis mi khyab pa 'di
311a2(dkon brtsegs): lta bu dang ldan no/ / // bam po gnyis pa/ de nas bdud sdig can 'khor de nyid du 'dus par gyur nas 'dug ste/ des bdag nyid dge slong gi gzugs su byin gyis brlabs nas bcom ldan 'das
311a3(dkon brtsegs): la 'di skad ces gsol to/ /bcom ldan 'das 'jam dpal gzhon nur gyur ba'i rdzu 'phrul rnam par 'phrul ba'i cho 'phrul de dag gis blta bar bgyi'o/ /bcom ldan 'das tshig tsam du gsungs pas ci sman kyis
311a4(dkon brtsegs): bdag la mngon sum du gyur cig / de nas bcom ldan 'das kyis bdud sdig can du mkhyen bzhin du sems can tshad med pa de dag gi dge ba'i rtsa ba rnam par spel ba'i phyir 'jam dpal gzhon nur gyur ba la 'di skad
311a5(dkon brtsegs): ces bka' stsal to/ /'jam dpal ngas khyod la bskul gyis khyod kyis 'khor 'di dag la rang gi rdzu 'phrul gyi stobs dang cho 'phrul ston cig dang / sems can tshad med pa rnams kyi dge ba'i rtsa ba rnam par 'phel bar 'gyur
311a6(dkon brtsegs): ro/ /de nas 'jam dpal gzhon nur gyur ba bcom ldan 'das kyis bskul par shes nas chos thams cad sems kyis dbang sgyur ba rnam par 'phrul ba zhes bya ba'i ting nge 'dzin la snyoms par zhugs so/ /'jam dpal
311a7(dkon brtsegs): g zhon nur gyur bas chos thams cad sems kyis dbang sgyur ba rnam par 'phrul ba'i ting nge 'dzin la snyoms par zhugs ma thag tu de nas de'i mod la thams cad dang ldan pa'i 'khor des 'jam dpal gzhon nur
311a8(dkon brtsegs): gyur ba'i rdzu 'phrul rnam par 'phrul ba'i cho 'phrul bcom ldan 'das kyis ji skad gsungs pa de bzhin du ma chad pa dang / ma lhag pa dang / mi mang bar mthong ngo / /de nas thams cad dang ldan pa'i 'khor gyis cho 'phrul de mthong
311b1(dkon brtsegs): nas ngo mtshar du gyur to/ /sangs rgyas byung ba legs so legs so/ /sangs rgyas byung ba ni sems can rnams la don chen por nye bar gnas so/ /de byung bas skyes bu dam pa 'di lta bu 'di dag kyang 'jig rten du byung
311b2(dkon brtsegs): ba yin no/ /cho 'phrul bsam gyis mi khyab pa 'di lta bu yang 'jig rten na snang ba yin no zhes ched du brjod pa ched du brjod do/ /de nas bdud sdig can gyi cho 'phrul de mthong ste/ ngo mtshar du gyur nas thal mo sbyar te 'jam
311b3(dkon brtsegs): dpal gzhon nur gyur ba la phyag 'tshal zhing tshig 'di skad ces smras so/ /'jam dpal gzhon nur gyur ba'i rdzu 'phrul gyi cho 'phrul bsam gyis mi khyab ste ngo mtshar to/ /sems can gang dag cho 'phrul bshad pa
311b4(dkon brtsegs): 'di thos nas mos pa de dag ngo mtshar che bar bdag gis bsams so/ /bcom ldan 'das gal te bdud sdig can gang gA'i klung gi bye ma snyed du gyur kyang de ltar mos pa'i sems can de la bar chad bgyi ba'i rngo mi thog
311b5(dkon brtsegs): lags so/ /bcom ldan 'das bdud sdig can bdag ni rtag tu rgyun mi 'chad par de bzhin gshegs pa la glags lta zhing skabs tshol ba dang / sems can rnams la yang gtse bar sems pa dang / brtson pa'i
311b6(dkon brtsegs): gang zag rnams kyi dge ba'i rtsa ba'i bar chad bgyi ba'i slad du yang zhugs pa lags te/ bcom ldan 'das deng slan chad grong dang / grong khyer dang / grong rdal dang / ljongs dang / yul 'khor dang / pho brang 'khor gang na chos kyi rnam
311b7(dkon brtsegs): grangs 'di rab tu spyod pa der kho ra khor yug tu dpag tshad brgya tshun chad du mig gis mi rtsol bar bgyi ba'i slad du bdag mi mchi bar bdag yi dam de lta bu blang bar bgyi'o/ /gang dag 'chang ba dang / 'chad pa dang /
311b8(dkon brtsegs): ston pa dang / so sor rtog pa dang / sgrub pa de la ston pa la bgyi ba ltar gus pa bskyed par bgyi'o/ /bcom ldan 'das 'on du lags kyang bdag gi 'khor gang de bzhin gshegs pa'i bstan pa'i bar chad bgyi ba dang / brtson
312a1(dkon brtsegs): pa rnams g.yengs par bgyi ba'i slad du zhugs pa dag mchis te/ de dag chad pas dgum pa'i slad du rigs kyi bu 'am rigs kyi bu mo de dag gis gsang sngags kyi tshig 'di dag dran par
312a2(dkon brtsegs): bgyi'o/ /ta d+ya thA/ a ma le/ bi ma le/ s+thi ta twe/ a ga la ma nirdzi ta sha tru/ dza ye dza ya ba ti/ b+hu ta ma ti/ sha me/ shAn ti/ a phu me/ phu phu me/ d+hi re/ a khe ma khe/ kha khe/ mi si le/ a ga me/ phu la te/ phu la/ phu le/
312a3(dkon brtsegs): pha shu me/ shu shu me/ d+hi d+he re/ a na pa na te/ s+thi ta tre/ kr-i tA ra the/ kr-i ta bir+ya/ bai ro tsa na sad d+harma b+ha Na ko s+ya sU tra s+ya d+ha ri ka /a b+h+ra mu ga ta i ba sUr+ya swA hA/ bcom ldan 'das chos smra ba gang gsang sngags kyi tshig 'di rnams
312a4(dkon brtsegs): kyis kun du bsrungs pa de la bdud kyi ris kyi lha'i bu rnams kyis bar chad bgyi ba ni gnas ma lags shing skabs ma lags te/ de ni gnas ma mchis kyi steng du de la gos dang / zas dang / mal cha dang / na ba'i gsos
312a5(dkon brtsegs): sman dang / yo byad rnams nye bar bsgrub pa dang / spro bar bgyi ba dang / spobs par bgyi bar spro bar 'gyur lags so/ /bcom ldan 'das rigs kyi bu'am rigs kyi bu mo gang dag gsang sngags kyi tshig 'di dag brjod
312a6(dkon brtsegs): pas g.yeng ba ma mchis pa'i rgyud kyis gdugs mtshan 'das par bgyid pa de dag lha rnams kyis bsrungs par 'gyur/ klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye
312a7(dkon brtsegs): chen po dang / mi dang / mi ma lags pa rnams kyis bsrungs par 'gyur te/ de dag la slar rgol ba 'am mi mdzad pa gang gis glags bltas kyang glags rnyed par mi 'gyur lags so/ /de nas bcom ldan 'das
312a8(dkon brtsegs): kyis bdud sdig can la legs so zhes bya ba byin te/ sdig can legs so legs so/ /'dir khyod kyis gsang sngags kyi tshig bstan pa brjod pas 'jig rten gyi khams gang gA'i klung gi bye ma snyed rnam pa drug tu g.yos
312b1(dkon brtsegs): te/ khyod kyi spobs pa de thams cad ni 'jam dpal gzhon nur gyur ba'i byin gyis brlabs su rig par bya'o/ /'jam dpal gzhon nur gyur ba'i rdzu 'phrul rnam par 'phrul ba'i cho 'phrul dang byin gyis brlabs
312b2(dkon brtsegs): 'di bstan pa dang / bdud kyi gsang sngags kyi stobs dang / rig sngags kyi stobs bstan pa na srog chags nyi khris bla na med pa yang dag par rdzogs pa'i byang chub tu sems bskyed par gyur to/ /de nas 'jam dpal
312b3(dkon brtsegs): gzhon nur gyur bas rdzu 'phrul bsdus nas lha'i bu dpal bzangs la 'di skad ces smras so/ /lha'i bu khyod dga' ldan gyi gnas su song la dga' ldan gyi ris kyi lha'i bu rnams sdus shig dang kho bo yang der 'ong
312b4(dkon brtsegs): ngo / /de nas lha'i bu dpal bzangs kyis 'jam dpal gzhon nur gyur ba'i ltar mnyan te/ bcom ldan 'das dang 'jam dpal gzhon nur gyur ba dang byang chub sems dpa'i dge 'dun thams cad dang / nyan thos
312b5(dkon brtsegs): kyi dge 'dun la bskor ba byas nas 'khor dang bcas par 'khor de nas mi snang bar gyur te dga' ldan gyi gnas su phyin to/ /de nas lha'i bu dpal bzangs kyis dga' ldan gyi ris kyi lha'i bu rnams la smras
312b6(dkon brtsegs): pa/ grogs po dag shes par gyis shig /'jam dpal gzhon nur gyur pa 'o bu cag la snying brtse ba'i phyir 'dir 'ong gis de la dga' ldan gyi ris kyi lha khyed dga' ba dang / rtse ba la bag med pa 'or te bag yod par
312b7(dkon brtsegs): gyis la 'jam dpal gzhon nur gyur ba la chos nyan du shog shig / de nas lha'i bu dpal bzangs kyis 'jam dpal gzhon nur gyur ba la mchod pa'i las kyi phyir dga' ldan gyi gnas kyi dbus su lha'i yid las
312b8(dkon brtsegs): byung ba rin po che thams cad las byas pa'i 'khor gyi khyams mchur shar nub tu dpag tshad sum khri nyis stong yod la/ zheng lho byang du dpag tshad khri drug stong yod pa byas te/ der seng ge'i khri sna tshogs blta na sdug pa/
313a1(dkon brtsegs): lha'i ras bcos bu brgya stong du ma bting ba stong phrag du ma byas so/ /de nas lha'i bu dpal bzangs kyis rnam pa 'di lta bu'i 'khor gyi khyams bkod pa de dag dang / seng ge'i khri rnams kyang
313a2(dkon brtsegs): byas nas thal mo sbyar te/ 'jam dpal gzhon nur gyur ba la 'di skad ces smras so/ /'jam dpal 'khor gyi khyams bkod pa dang / seng ge'i khri bkod pa bgyis lags na da de'i dus la bab par mkhyen na
313a3(dkon brtsegs): gshegs su gsol/ de nas 'jam dpal gzhon nur gyur ba dang / byang chub sems dpa' khri nyis stong dang / nyan thos kyi mchog lnga brgya dang / lha dang klu dang / gnod sbyin dang / dri za stong phrag du ma dag dang
313a4(dkon brtsegs): lhan cig tu yongs su bskor cing mdun du bdar te/ bcom ldan 'das kyi zhabs la mgo bos phyag 'tshal nas bcom ldan 'das la lan gsum bskor ba byas te/ bcom ldan 'das kyi drung nas mi snang bar
313a5(dkon brtsegs): gyur nas/ skad cig thang cig yud tsam de la dga' ldan gyi gnas su phyin to/ /de nas 'jam dpal gzhon nur gyur ba rin po che bkod pa'i 'khor gyi khyams der rang gi khri ji ltar bshams pa la 'dug go/ /byang
313a6(dkon brtsegs): chub sems dpa' rnams dang / nyan thos chen po rnams dang / thams cad dang ldan pa'i 'khor kyang stan ci rigs pa la 'khod do/ /rgyal chen bzhi'i ris kyi lha rnams dang / sum bcu rtsa gsum dang / 'thab
313a7(dkon brtsegs): bral dang / 'phrul dga' dang / gzhan 'phrul dbang byed dang bdud kyi ris rnams dang / gzugs na spyod pa'i tshangs ris kyi lha nas bzung ste/ 'og min gyi bar gyi lha rnams kyis gcig nas gcig tu sgra thos pa/ 'di ltar 'jam dpal gzhon
313a8(dkon brtsegs): nur gyur ba dga' ldan gyi gnas su 'brel ba'i chos kyi gtam chen po smra bar 'gyur gyis bdag cag kyang chos mnyan pa'i phyir nges par der 'dong bar bya'o/ /skyes bu dam pa de lta bu dag mthong ba ni legs par mthong ba'o/ /
313b1(dkon brtsegs): de dag las chos thos pa ni legs par thos pa'o zhes sgra thos nas skad cig thang cig yud tsam de la 'dod pa na spyod pa dang / gzugs na spyod pa'i lha'i bu tshad med grangs med pa dag rang rang gi gnas nas mi snang bar gyur te/ dga' ldan gyi
313b2(dkon brtsegs): gnas su phyin to/ /de nas 'jam dpal gzhon nur gyur bas de lta bu'i byin gyis rlabs kyis byin gyi brlabs pas des lha'i 'khor de tsam du tshad med pa dag rin po che bkod pa'i khyams kyi 'khor de nyid du go skabs yangs par gnas par gyur to/ /de nas lha'i bu
313b3(dkon brtsegs): dpal bzangs kyis 'jam dpal gzhon nur gyur ba la 'di skad ces smras so/ /'jam dpal lha'i 'khor chen po 'di 'dus lags na chos kyi bka' mchid las brtsams te spobs par mdzad du gsol/ de skad ces smras pa dang /
313b4(dkon brtsegs): 'jam dpal gzhon nur gyur bas lha'i bu dpal bzangs dang / thams cad dang ldan pa'i 'khor de la 'di skad ces smras so/ /grogs po dag chos bzhi po 'di dag ni byang chub sems dpa' rnams kyi dge ba'i chos thams
313b5(dkon brtsegs): cad sdud par 'gyur ba dag go/ /bzhi gang zhe na/ 'di lta ste tshul khrims la gnas pa'i thos pa dang / bsam gtan la gnas pa'i shes rab dang / mngon par shes pa la gnas pa'i ye shes dang / thabs la mkhas
313b6(dkon brtsegs): pa'i bag yod pa ste/ grogs po dag chos bzhi po de dag ni byang chub sems dpa' rnams kyi dge ba'i chos thams cad sdud par 'gyur ba'o/ /grogs po dag de la yongs su dag pa rnam pa brgyad kyis tshul
313b7(dkon brtsegs): khrims la 'jug ste/ yongs su dag pa rnam pa brgyad kyis ji ltar 'jug ce na/ 'di lta ste/ lus dag pa'i rnam pas 'jug pa dang / ngag dag pa'i rnam pas 'jug pa dang / sems dag pa'i
313b8(dkon brtsegs): rnam pas 'jug pa dang / bsam pa dag pa'i rnam pas 'jug pa dang / 'tsho ba dag pa'i rnam pas 'jug pa dang / sbyangs pa'i yon tan dang yo byad bsnyungs pa dag pa'i rnam pas 'jug pa dang /
314a1(dkon brtsegs): tshul 'chos pa dang / kha gsag dang / gzhog slongs dang / thob kyis 'jal ba thams cad rnam par spong ba'i rnam pas 'jug pa dang / byang chub kyi sems mi brjed pa'i
314a2(dkon brtsegs): rnam pas 'jug pa ste/ grogs po dag de ltar yongs su dag pa rnam pa brgyad kyis tshul khrims la 'jug go/ /grogs po dag de la rnam pa brgyad kyis thos pa yongs su dag ste/ rnam
314a3(dkon brtsegs): pa brgyad gang zhe na/ 'di lta ste/ bla ma la gus pas yongs su dag pa dang / nga rgyal bcom pas yongs su dag pa dang / brtson 'grus dang ting nge 'dzin thob pas yongs su dag pa dang /
314a4(dkon brtsegs): dran pa mi g.yeng bas yongs su dag pa dang / bstan pa dang rab tu bshad pas yongs su dag pa dang / bdag la mi stod
314a5(dkon brtsegs): cing gzhan la mi smod pas yongs su dag pa dang / tshul bzhin du so sor rtog pas yongs su dag pa dang / ji ltar thos pa'i chos sgrub pas yongs su dag pa ste/ grogs
314a6(dkon brtsegs): po dag de ltar rnam pa brgyad kyis thos pa yongs su dag go/ /grogs po dag de la rnam pa brgyad kyis bsam gtan yongs su dag pa ste/ rnam pa brgyad gang zhe na/ 'di lta ste/
314a7(dkon brtsegs): dgon pa la gnas shing dben pa la dga' bas yongs su dag pa dang / 'du 'dzi spong bas yongs su dag pa dang / yul dang mi 'dre bas yongs su dag pa dang / lus dang sems las su rung bas
314a8(dkon brtsegs): yongs su dag pa dang / kha zas bsnyungs te lus 'tsho bas yongs su dag pa dang / dmigs pa la 'jog pas yongs su dag pa dang / sgra dang mtshan ma thams cad rnam par 'jig pas yongs su dag pa dang / 'phags pa'i bden
314b1(dkon brtsegs): pa dang zang zing med par so sor yang dag par 'ged pas yongs su dag pa ste/ grogs po dag de ltar rnam pa brgyad kyis bsam gtan yongs su dag go/ /grogs po dag de la rnam pa brgyad kyis shes rab yongs su
314b2(dkon brtsegs): dag ste/ rnam pa brgyad gang zhe na/ 'di lta ste/ phung po la mkhas pa'i rnam pas yongs su dag pa dang / khams la mkhas pa'i rnam pas yongs su dag pa dang / skye mched la mkhas pa'i rnam pas yongs su dag
314b3(dkon brtsegs): pa dang / rten cing 'brel bar 'byung ba la mkhas pa'i rnam pas yongs su dag pa dang / bden pa la mkhas pa'i rnam pas yongs su dag pa dang / dbang po la mkhas pa'i rnam pas yongs su dag pa dang / rnam
314b4(dkon brtsegs): par thar pa'i sgo gsum la mkhas pa'i rnam pas yongs su dag pa dang / bag la nyal dang / kun nas dkris pa dang / lta ba thams cad yang dag par 'jom pa la mkhas pa'i rnam pas yongs su dag pa ste/ grogs po dag
314b5(dkon brtsegs): de ltar rnam pa brgyad kyis shes rab yongs su dag go/ /grogs po dag de la rnam pa brgyad kyis mngon par shes pa yongs su dag ste/ rnam pa brgyad gang zhe na/ 'di lta ste/ sgrib pa med par gzugs
314b6(dkon brtsegs): thams cad mthong bas lha'i mig yongs su dag pa dang / sgrib pa med par sgra thams cad thos pas lha'i rna ba yongs su dag pa dang / sems can thams cad kyi sems kyi spyod pa la rnam par lta bas pha rol gyi
314b7(dkon brtsegs): sems shes pa yongs su dag pa dang / sgrib pa med cing chags pa med par sngon gyi mtha' rjes su dran pas sngon gyi gnas rjes su dran pa'i shes pa yongs su dag pa dang / sangs rgyas kyi zhing mtha' yas
314b8(dkon brtsegs): par 'gro bas rdzu 'phrul gyi bya ba yongs su dag pa dang / zag pa thams cad zad pa shes pas bsal cing dus ma yin pa yongs su spangs pas zag pa zad pa yongs su dag pa dang /
315a1(dkon brtsegs): g.yo ba dang / rlom sems thams cad dang bral bas dge ba'i rtsa ba mngon par shes pa yongs su dag pa dang / ji ltar sngon dam bcas pa nyams 'og tu chud par byed pas shes pa bstan pa yongs su dag
315a2(dkon brtsegs): pa ste/ grogs po dag de ltar rnam pa brgyad kyis mngon par shes pa yongs su dag go/ /grogs po dag de la rnam pa brgyad kyis ye shes yongs su dag ste/ rnam pa brgyad gang zhe na/ 'di lta ste/ phung po lnga yongs su shes pas
315a3(dkon brtsegs): sdug bsngal shes pa yongs su dag pa dang / sred pa shin du spong bas kun 'byung ba shes pa yongs su dag pa dang / brten nas skyes pa la skye ba med par so sor rtog pas 'gog pa shes pa yongs su dag pa dang / 'dus byas
315a4(dkon brtsegs): dang / 'dus ma byas mnyam pa nyid du 'jug pas lam shes pa yongs su dag pa dang / las dang bya ba dang mi 'gal bas rgyu shes pa yongs su dag pa dang / bdag med pa dang / sems can med pa dang / srog med pa dang / gso
315a5(dkon brtsegs): ba med pas rkyen shes pa yongs su dag pa dang / 'khor gsum yongs su gcod pas dus gsum shes pa yongs su dag pa dang / shes rab kyi pha rol tu phyin pa ye shes thams cad la 'jug pas thams cad mkhyen pa'i ye
315a6(dkon brtsegs): shes yongs su dag pa ste/ grogs po dag de ltar rnam pa brgyad kyis ye shes yongs su dag go/ /grogs po dag de la rnam pa brgyad kyis nges par sems pa yongs su dag pa ste/ rnam pa brgyad gang zhe na/ 'di lta ste/ nang nye bar zhi
315a7(dkon brtsegs): bas yongs su dag pa dang / phyi rol du mi rgyu bas yongs su dag pa dang / khams gsum la mi gnas pas yongs su dag pa dang / rten cing 'brel bar 'byung ba dang 'thun pas yongs su dag pa dang / skye ba med pa dang 'byung ba med
315a8(dkon brtsegs): pas yongs su dag pa dang / mngon par 'du byed pa med par so sor rtogs pas yongs su dag pa dang / chos thams cad bdag med par so sor rtog pas yongs su dag pa dang / nyon mongs pa thams cad kyis shin du mi 'khrugs
315b1(dkon brtsegs): pas yongs su dag pa ste/ grogs po dag 'di ni rnam pa brgyad kyis nges par sems pa yongs su dag pa'o/ /grogs po dag de la rnam pa brgyad kyis bag yod pa yongs su dag ste/ rnam pa brgyad gang zhe na/ 'di lta ste/ tshul
315b2(dkon brtsegs): khrims mchog tu 'dzin pa med pas yongs su dag pa dang / thos pa yongs su byang bas yongs su dag pa dang / bsam gtan de la ma chags pas yongs su dag pa dang / shes rab dang gsung rab kyis yongs su dag pa dang / mngon
315b3(dkon brtsegs): par shes pa las ma nyams pas yongs su dag pa dang / ye shes kyis rlom sems med pas yongs su dag pa dang / nges par sems pas rtsod pa med pas yongs su dag pa dang / dge ba'i chos chud mi za bas yongs su dag
315b4(dkon brtsegs): pa ste/ grogs po dag rnam pa brgyad po de dag gis bag yod pa yongs su dag go/ /grogs po dag de lta bas na khyed bag yod par gyis shig /bag yod pa la rton pa'i byang chub sems dpa' rnams ni bde ba gsum las yongs
315b5(dkon brtsegs): su nyams par mi 'gyur ro/ /gsum gang zhe na/ 'di lta ste/ lha'i bde ba dang / bsam gtan gyi bde ba dang / mya ngan las 'das pa'i bde ba'o/ /ngan song gsum las yongs su thar bar 'gyur te/ gsum gang zhe na/ 'di
315b6(dkon brtsegs): lta ste/ sems can dmyal ba dang / dud 'gro'i skye gnas dang / gshin rje'i 'jig rten te gsum po de dag go/ /sdug bsngal gsum gyis 'phrogs par mi 'gyur te/ gsum gang zhe na/ skye ba'i sdug bsngal dang / rga ba'i
315b7(dkon brtsegs): sdug bsngal dang / 'chi ba'i sdug bsngal te gsum po de dag go/ /'jigs pa gsum las yang dag par 'da' bar 'gyur te/ gsum gang zhe na/ 'tsho ba med pa'i 'jigs pa dang / tshigs su bcad pa med pa'i 'jigs pa
315b8(dkon brtsegs): dang / 'khor la bag tsha ba'i 'jigs pa ste gsum po de dag go/ /srid pa gsum las yang dag par 'da' bar 'gyur te/ 'dod pa'i srid pa dang / gzugs kyi srid pa dang / gzugs med pa'i srid pa'o/ /dri ma gsum sbyong
316a1(dkon brtsegs): ste/ 'dod chags kyi dri ma dang / zhe sdang gi dri ma dang / gti mug gi dri ma'o/ /bslab pa gsum yongs su rdzogs par byed de/ lhag pa'i tshul khrims dang / lhag pa'i sems dang / lhag pa'i shes rab bo/ /
316a2(dkon brtsegs): yongs su dag pa gsum thob par 'gyur te/ lus yongs su dag pa dang / ngag yongs su dag pa dang / sems yongs su dag pa'o/ bsod nams bya ba las byung ba'i dngos po gsum yongs su rdzogs par byed de/ sbyin
316a3(dkon brtsegs): pa las byung ba dang / tshul khrims las byung ba dang / bsgoms pa las byung ba'o/ /rnam par thar pa'i sgo gsum sgom par byed de/ stong pa nyid dang / mtshan ma med pa dang / smon pa med pa'o/ /rigs gsum rgyun mi
316a4(dkon brtsegs): gcod de/ sangs rgyas kyi rigs dang / chos kyi rigs dang / dge 'dun gyi rigs so/ /pha rol tu phyin pa rnams kyi mi mthun pa'i phyogs gsum gsum rab tu spong ste/ ser sna'i dri ma dang / ser sna'i kun du sbyor ba dang /
316a5(dkon brtsegs): gtong ba dang ldan pa rnams la sdang ba dang / 'chal pa'i tshul khrims dang / tshul khrims las zlog pa dang / tshul khrims dang ldan pa rnams la sdang ba dang / gnod sems dang / bzod pa las zlog pa dang / bzod pa
316a6(dkon brtsegs): dang ldan pa rnams la sdang ba dang / le lo dang / brtson 'grus las zlog pa dang / brtson 'grus dang ldan pa rnams la sdang ba dang / rnam par g.yeng ba dang / bsam gtan las zlog pa dang / bsam gtan dang ldan
316a7(dkon brtsegs): pa rnams la sdang ba dang / 'chal pa'i shes rab dang / shes rab las zlog pa dang / shes rab dang ldan pa rnams la sdang ba'o/ /pha rol tu phyin pa rnams kyi ston pa gsum gsum gyis nye bar ston te/ gsum
316a8(dkon brtsegs): gsum gang zhe na/ 'di lta ste/ bdog pa thams cad yongs su gtong ba dang / rnam par smin pa la mi re ba dang / byang chub tu yongs su bsngo ba dang / tshul khrims yang dag par len pa dang / tshul khrims mchog tu 'dzin pa
316b1(dkon brtsegs): med pa dang / byang chub tu yongs su bsngo ba dang / bzod cing des pa dang / bdag dang gzhan rjes su srung ba dang / byang chub tu yongs su bsngo ba dang / brtson 'grus gces pa mi 'dor ba dang / blang ba med cing dor ba
316b2(dkon brtsegs): med pa dang / byang chub tu yongs su bsngo ba dang / bsam gtan nye bar len pa dang / mi gnas par bsam gtan byed pa dang / byang chub tu yongs su bsngo ba dang / shes rab kyis snang ba dang / spros pa med
316b3(dkon brtsegs): pa dang / byang chub tu yongs su bsngo ba ste/ grogs po dag bag yod pa'i byang chub sems dpa' rnams ni pha rol tu phyin pa rnams kyi ston pa 'di gsum gsum gyis nye bar ston to/ /grogs po dag de lta bas
316b4(dkon brtsegs): na khyed cag bag yod par gyis shig / sangs rgyas bcom ldan 'das rnams kyi byang chub dang / de las gzhan pa'i dge ba byang chub kyi phyogs kyi chos gang yin pa dag kyang bag yod pas 'thob bo/ /grogs po
316b5(dkon brtsegs): dag bag yod pa'i byang chub sems dpa' ni tshegs chung ngus dran pa nye bar gzhag pa bzhi bsgom pa yongs su rdzogs par 'gyur te/ dran pa nye bar gzhag pa bzhi bsgom pa gang zhe na/ gang la lus kyi gnas
316b6(dkon brtsegs): med pa dang / tshor ba'i gnas med pa dang / sems kyi gnas med pa ste/ chos thams cad kyi gnas med cing rten med pa 'di ni dran pa nye bar gzhag pa sgom pa zhes bya'o/ /tshegs chung ngus yang dag pa'i spong
316b7(dkon brtsegs): ba bzhi bsgom pa yongs su rdzogs par 'gyur te/ yang dag pa'i spong ba bzhi bsgom pa gang zhe na/ gang chos thams cad nam mkha' dang mtshungs pa dang / gzod ma nyid nas ma skyes pa dang / ma byung ba dang / ma
316b8(dkon brtsegs): 'thon pa dang / mngon par ma grub par yang so sor rtog cing sdig pa mi dge ba'i chos ma skyes pa rnams mi skye bar bya ba'i phyir 'dun pa skyed cing 'bad la brtson 'grus rtsom zhing sems rab tu 'dzin te/ yang dag par
317a1(dkon brtsegs): rab tu 'jog pa dang / chos thams cad la las kyi rnam par smin pa med par yang so sor rtog cing / sems can gzhan dag dang / gang zag gzhan rnams kyi mi dge ba'i chos thams cad spang ba'i phyir
317a2(dkon brtsegs): 'dun pa skyed cing 'bad la brtson 'grus rtsom zhing sems rab tu 'dzin te yang dag par rab tu 'jog pa dang / sdig pa mi dge ba'i chos skyes pa rnams spang ba'i phyir 'dun pa skyed cing 'bad la brtson 'grus rtsom zhing
317a3(dkon brtsegs): sems rab tu 'dzin te yang dag par rab tu 'jog pa dang / chos thams cad la stong pa nyid du yang mos la dge ba'i chos ma skyes pa rnams bskyed pa'i phyir 'dun pa bskyed cing 'bad la brtson 'grus rtsom zhing sems
317a4(dkon brtsegs): rab tu 'dzin te yang dag par rab tu 'jog pa dang / chos thams cad rnam par grol bar yang yid ches la/ dge ba'i chos skyes pa rnams gnas par bya ba dang / nyams par mi 'gyur bar bya ba dang / phyir zhing 'phel bar
317a5(dkon brtsegs): bya ba'i phyir 'dun ba skyed cing 'bad la brtson 'grus rtsom zhing sems rab tu 'dzin te yang dag par rab tu 'jog la chos thams cad la rtsom pa med cing rtul pa med par yang mthong ste/ yang mnyam pa nyid gang yin pa de la
317a6(dkon brtsegs): chos gang gi skye ba yang med/ 'gog pa yang med pa 'di ni yang dag pa'i spong ba bsgom pa'o/ /rdzu 'phrul gyi rkang pa bzhi bsgom pa yongs su rdzogs par 'gyur te/ rdzu 'phrul gyi rkang pa bsgom pa gang zhe na/ gang lus
317a7(dkon brtsegs): dang sems las su rung ba ste/ de sems las su rung bas dge ba'i chos la 'dun pa yang mi 'dor la 'dod pa'i 'dod chags spang ba'i phyir yang mngon par brtson pa dang / sems can thams cad yongs su smin
317a8(dkon brtsegs): par bya ba'i phyir brtson 'grus kyang rtsom la/ brtags nas kyang chos thams cad mi dmigs pa dang / sangs rgyas kyi chos thams cad mngon par rdzogs par byang chub par bya ba'i phyir byang chub kyi sems kyang mi 'dor
317b1(dkon brtsegs): la sems sgyu ma lta bur yang rab tu shes pa dang / ji ltar thos pa'i chos la tshul bzhin du yang dpyod la chos rnams la gnas par yang mi byed cing mngon par zhen pa yang med pa'o/ /de dbang po lnga bsgom pa yongs su
317b2(dkon brtsegs): rdzogs par 'gyur te/ dbang po drug la rten par mi byed cing sems can thams cad kyi dbang po yongs su smin par bya'i phyir shes pa yang gtong la/ gcig tu gnas pa yang thob par 'gyur zhing gzhan gyi dad pas kyang
317b3(dkon brtsegs): mi 'gro ba dang / thams cad kyang yongs su thob la/ blang ba yang med cing dor ba yang med pa dang / thams cad du 'gro ba'i lam la yang rmongs pa med la/ dran pa yang med cing yid la byed pa yang med pa dang / chos thams
317b4(dkon brtsegs): cad kyi rjes su yang song la/ rtag tu mnyam par yang gzhag par gyur cing chos thams cad kyi mnyam pa nyid la snyoms par 'jug pa dang / rab rib med pa'i ye shes kyi snang ba yang thob par gyur la/ spros pa dang lta
317b5(dkon brtsegs): ba yang yang dag par chad pa 'di ni de'i dbang po bsgom pa yongs su rdzogs pa'o/ /de stobs lnga bsgom pa yongs su rdzogs par 'gyur te/ dad pa'i stobs dang ldan pas phas kyi rgol ba thams cad kyis mi rdzi ba dang /
317b6(dkon brtsegs): brtson 'grus kyi stobs kyis bdud thams cad kyis thub par dka' ba dang / dran pa'i stobs kyis nyan thos dang / rang sangs rgyas kyis thams cad du mi 'phrogs pa dang / ting nge 'dzin gyi stobs kyis sgrib pa rnams kyis mi
317b7(dkon brtsegs): non pa dang / shes rab kyi stobs dang ldan pas lta bar gyur ba rnams kyis mngon par zhen pa med pa ste/ de ltar stobs lnga bsgom pa yongs su rdzogs par 'gyur ro/ /de byang chub kyi yan lag bdun bsgom pa
317b8(dkon brtsegs): yongs su rdzogs par 'gyur te/ byang chub kyi yan lag bsgom pa gang zhe na/ 'di lta ste/ dge ba'i chos thams cad mi brjed par bya ba'i phyir dran pa yang dag byang chub kyi yan lag bsgom pa dang / rten cing 'brel bar
318a1(dkon brtsegs): 'byung ba dang 'thun par bya ba'i phyir chos rnam par 'byed pa yang dag byang chub kyi yan lag bsgom pa dang / byang chub kyi lam las phyir mi ldog par bya ba'i phyir brtson 'grus yang dag byang chub kyi
318a2(dkon brtsegs): yan lag bsgom pa dang / zang zing med pa'i chos la dga' ba rab tu myong bar bya ba'i phyir dga' ba yang dag byang chub kyi yan lag bsgom pa dang / lus dang sems kyi g.yo ba dang bral ba'i phyir shin du sbyangs pa yang
318a3(dkon brtsegs): dag byang chub kyi yan lag bsgom pa dang / stong pa nyid dang / mtshan ma med pa dang / smon pa med pa mngon par bsgrubs pa'i phyir ting nge 'dzin yang dag byang chub kyi yan lag bsgom pa dang / mtho dma' med pa'i
318a4(dkon brtsegs): btang snyoms yang dag byang chub kyi yan lag bsgom pa ste/ 'di ni byang chub kyi yan lag bsgom pa zhes bya'o/ /grogs po dag bag yod pa'i byang chub sems dpa' ni tshegs chung ngus 'phags pa'i lam yan
318a5(dkon brtsegs): lag brgyad pa bsgom pa yongs su rdzogs par 'gyur te/ lam bsgom pa gang zhe na/ gang 'di rtag pa dang chad pa dang bral ba'i yang dag pa'i lta ba bsgom pa dang / 'dod pa dang gnod sems dang rnam par 'tshe
318a6(dkon brtsegs): ba'i rnam par rtog pa dang bral ba'i yang dag pa'i rtog pa bsgom pa dang / bdag dang gzhan la gdung ba med pa'i yang dag pa'i ngag bsgom pa dang / tshul 'chos pa dang / kha gsag dang / gzhog slongs dang / thob
318a7(dkon brtsegs): kyis 'jal ba dang bral ba'i yang dag pa'i 'tsho ba bsgom pa dang / lus dang sems nyam chung ba dang bral ba'i yang dag pa'i las kyi mtha' bsgom pa dang / bdag la stod pa dang / gzhan la smod pa dang bral ba'i yang
318a8(dkon brtsegs): dag pa'i rtsol ba bsgom pa dang / gti mug dang rmongs pa dang bral ba'i yang dag pa'i dran pa bsgom pa dang / rtog pa dang rnam par rtog pa thams cad dang bral ba'i yang dag pa'i ting nge 'dzin bsgom pa ste/ 'di ni
318b1(dkon brtsegs): 'phags pa'i lam yan lag brgyad pa bsgom pa zhes bya'o/ /des na sangs rgyas bcom ldan 'das rnams kyi byang chub dang / de las gzhan pa'i dge ba byang chub kyi phyogs kyi chos gang yin pa dag kyang bag yod pas
318b2(dkon brtsegs): thob ces bya'o/ /grogs po dag de ltar na bag yod pa'i byang chub sems dpa' de ltar byang chub kyi phyogs kyi chos sum bcu rtsa bdun po 'di dag la 'jug go/ /zhugs nas 'du byed thams cad kyi 'dam las rgal
318b3(dkon brtsegs): lo/ /rgal nas kyang rnam par lta ste/ rnam par bltas na mi mthong ngo / /mi mthar ro/ /shin du nye bar zhi ste rnam par 'khrul bar mi byed do/ /shin du nye bar zhi ba gang zhe na/ gang nye bar ma bsgrubs pa de ma byas pa'o/ /gang
318b4(dkon brtsegs): ma byas pa de myong ba med pa'o/ /gang myong ba med pa de la gdags pa med do/ /gdags pa med pa ni shin du nye bar zhi ba'o/ /bstan pa 'di bshad pa na lha'i bu khri nyis stong chos rnams la chos kyi mig rdul med cing dri ma
318b5(dkon brtsegs): dang bral ba rnam par dag go/ /lha'i bu dpal bzangs kyis gzhan yang 'jam dpal gzhon nur gyur ba la 'di skad ces smras so/ /'jam dpal byang chub sems dpa' lam ji ltar sgom/ smras pa/ lha'i bu byang
318b6(dkon brtsegs): chub sems dpa' ni 'khor ba yang mi spong la/ 'khor ba'i nyes pa rnams kyis kyang mi gos so/ /'dus ma byas su yang mi ltung la/ 'dus ma byas kyi yon tan rnams kyang myong ngo / /pha rol tu phyin pa drug gi lam
318b7(dkon brtsegs): yang sgom la/ nyan thos dang / rang sangs rgyas kyi yul la yang snang ngo / /lha'i bu gzhan yang byang chub sems dpa' rnams kyi lam ni stong pa nyid kyis rnam par dag pa yang yin la/ lta bar gyur ba la yang mkhas
318b8(dkon brtsegs): shing lta bar gyur ba la mngon par zhen pa yang med do/ /mtshan ma med pas rnam par dag pa yang yin la/ mtshan ma la yang mkhas shing mtshan ma la mngon par zhen pa yang med do/ /smon pa med pas rnam par dag
319a1(dkon brtsegs): pa yang yin la/ khams gsum pa la yang mkhas shing khams gsum pa la mngon par zhen pa yang med do/ /skye ba med pa dang / 'byung ba med pas rnam par dag pa yang yin la/ skye ba dang 'jig
319a2(dkon brtsegs): pa la yang mkhas shing skye ba dang 'jig pa la mngon par zhen pa yang med do/ /de ci'i phyir zhe na/ byang chub sems dpa' sems nges par sems pa rnams ni sems can chos thams cad stong pa'o snyam pa'i lta bar
319a3(dkon brtsegs): gyur bar zhugs pa/ lta bar gyur ba bag la nyal bar byas pa rnams kyi lta bar gyur ba spang ba'i phyir chos kyang ston la/ lta bar gyur ba de dag kyang stong pa nyid du mthong ngo / /de bzhin du sbyar te/ byang chub sems
319a4(dkon brtsegs): dpa' sems nges par sems pa ni mtshan ma med pa dang / smon pa med pa dang / mngon par 'du bya ba med pa dang / skye ba med pa dang / 'byung ba med pa'i chos thams cad la 'byung ba dang 'jig pa'i rjes su 'thun
319a5(dkon brtsegs): pa/ 'byung ba dang 'jig pa bag la nyal bar byas pa rnams kyi 'byung ba dang 'jig par lta ba spang ba'i phyir chos kyang ston la/ 'byung ba dang 'jig pa de yang 'byung ba dang 'jig pa med pa nyid du mthong ste/ 'di
319a6(dkon brtsegs): ni byang chub sems dpa' rnams kyi lam bsgom pa zhes bya'o/ /lha'i bu gzhan yang byang chub sems dpa' rnams kyi lam ni 'gro ba dang 'ong ba zhes bya'o/ /de ci'i phyir zhe na/ byang chub sems dpa' rnams
319a7(dkon brtsegs): kyi 'gro ba ni sems can gyi bsam pa rnams la'o/ /'ong ba ni so so ci rigs par chos ston pa'i phyir ro/ /byang chub sems dpa'i 'gro ba ni snyoms par 'jug pa skyed pa'i phyir ro/ /'ong ba ni 'dod pa'i
319a8(dkon brtsegs): khams kyi sems can gyi nang du skye ba'i phyir ro/ /byang chub sems dpa'i 'gro ba ni 'phags pa'i lam du'o/ /'ong ba ni 'phags pa ma yin pa'i sems can yongs su smin par byed pa'i phyir ro/ /'gro ba ni
319b1(dkon brtsegs): mi skye ba'i chos la bzod pa thob par byed pa'i phyir ro/ /'ong ba ni bzod pa de sems can gyi khong du chud par byed pa'i phyir ro/ /byang chub sems dpa'i 'gro ba ni 'byung ba la mkhas pa la'o/ /'ong ba ni 'byung
319b2(dkon brtsegs): ba ma yin par 'byung ba'i phyir ro/ /byang chub sems dpa'i 'gro ba ni mya ngan las 'das par 'gro ba'i phyir ro/ /'ong ba ni 'khor ba na sems can yongs su smin par byed pa'i phyir ro/ /'gro ba ni gang du
319b3(dkon brtsegs): yang 'gro ba dang / 'ong ba med par so sor rtog pa'i phyir ro/ /byang chub sems dpa' rnams kyi 'ong ba ni chos khong du chud par byed pa'i phyir ro/ /'gro ba ni rnam par thar pa'i sgo stong pa nyid dang /
319b4(dkon brtsegs): mtshan ma med pa dang / smon pa med pa bsgom pa'i phyir ro/ /'ong ba ni rnam par rtog pa gsum spang bar chos ston pa'i phyir ro/ /'gro ba ni dam bcas pa brtan par byed pa'i phyir ro/ /'ong ba ni dam bcas
319b5(dkon brtsegs): pa nyams 'og tu chud par byed pa'i phyir ro/ /byang chub sems dpa'i 'gro ba ni byang chub kyi snying por 'gro ba'i phyir ro/ /byang chub sems dpa'i 'ong ba ni byang chub kyi spyad pa spyod pa'i phyir te/ lha'i bu 'di
319b6(dkon brtsegs): ni byang chub sems dpa' rnams kyi lam 'gro ba dang 'ong ba zhes bya'o/ /bstan pa 'di bshad pa na byang chub sems dpa' lnga brgya mi skye ba'i chos la bzod pa skyes so/ /de nas lha'i bu dpal bzangs kyis
319b7(dkon brtsegs): 'jam dpal gzhon nur gyur ba la 'di skad ces smras so/ /'jam dpal bdag gis 'jig rten gyi khams yon tan thams cad kyi 'od ces bgyi ba zhig thos na 'jam dpal 'jig rten gyi khams yon
319b8(dkon brtsegs): tan thams cad kyi 'od de phyogs gang na mchis/ de na de bzhin gshegs pa'i mtshan ji skad ces bgyi ba zhig chos ston/ 'jam dpal gyis smras pa/ lha'i bu steng gi phyogs su sangs rgyas kyi zhing 'di nas
320a1(dkon brtsegs): sangs rgyas kyi zhing gang gA'i klung bcu gnyis kyi bye ma snyed 'das pa na 'jig rten gyi khams yon tan thams cad kyi 'od ces bya ba yod de/ de na de bzhin gshegs pa dgra bcom pa yang dag par rdzogs
320a2(dkon brtsegs): pa'i sangs rgyas kun du bzang po zhes bya ba chos ston to/ /smras pa/ 'jam dpal bdag gis 'jig rten gyi khams yon tan thams cad kyi 'od de dang / de bzhin gshegs pa dgra bcom pa yang dag par rdzogs pa'i
320a3(dkon brtsegs): sangs rgyas kun du bzang po de blta bar bgyi'o/ /de nas 'jam dpal gzhon nur gyur bas de'i tshe dri ma med pa'i 'od ces bya ba'i ting nge 'dzin la snyoms par zhugs so/ /'jam dpal gzhon nur gyur ba snyoms par
320a4(dkon brtsegs): zhugs ma thag tu lus las de dang 'thun pa'i 'od byung ste/ 'od des sangs rgyas kyi zhing gang gA'i klung bcu gnyis kyi bye ma snyed po de dag snang bar byas nas 'jig rten gyi khams yon tan thams cad kyi 'od de yang snang ba
320a5(dkon brtsegs): chen pos khyab par gyur to/ /de nas bcom ldan 'das de bzhin gshegs pa kun du bzang po de'i sangs rgyas kyi zhing du byang chub sems dpa' gang dag skyes pa de dag gis 'od de mthong nas ngo mtshar du gyur te/ thal mo
320a6(dkon brtsegs): sbyar nas bcom ldan 'das la zhus pa/ bcom ldan 'das 'od 'di ltar yongs su dag pa 'di gang nas mchis/ bcom ldan 'das des bka' stsal pa/ rigs kyi bu dag 'og gi phyogs su sangs rgyas kyi zhing
320a7(dkon brtsegs): 'di nas sangs rgyas kyi zhing gang gA'i klung bcu gnyis kyi bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub
320a8(dkon brtsegs): pa zhes bya ba bzhugs so/ /'tsho 'o/ /gzhes so/ /chos kyang ston to/ /de na phyir mi ldog pa'i byang chub sems dpa' 'jam dpal gzhon nur gyur ba zhes bya ba dri ma med pa'i 'od ces bya ba'i ting nge 'dzin la snyoms
320b1(dkon brtsegs): par zhugs te/ de'i lus kyi 'od kyis phyogs bcu'i sangs rgyas kyi zhing tshad med grangs med pa dag snang ba chen pos khyab po/ /des 'jig rten gyi khams 'di yang snang ba chen pos khyab po/ /gsol pa/ bcom
320b2(dkon brtsegs): ldan 'das bdag cag gis 'jig rten gyi khams mi mjed de dang / bcom ldan 'das de bzhin gshegs pa shAkya thub pa de dang / 'jam dpal gzhon nur gyur ba la blta bar bgyi'o/ /de nas bcom ldan 'das
320b3(dkon brtsegs): de bzhin gshegs pa kun du bzang pos zhabs kyi 'og gi mthil gyi 'khor lo rtsibs stong dang ldan pa las 'od zer stong byung ste/ 'od zer de dag kyang sangs rgyas kyi zhing gang gA'i klung bcu gnyis kyi bye
320b4(dkon brtsegs): ma snyed las 'das te/ 'jig rten gyi khams mi mjed 'dir snang ba chen pos khyab par byas so/ /de nas byang chub sems dpa' de dag gis 'jig rten gyi khams mi mjed 'di mthong zhing / bcom ldan
320b5(dkon brtsegs): 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa dang / 'jam dpal gzhon nur gyur ba dang / byang chub sems dpa'i tshogs thams cad kyang mthong ngo / /byang
320b6(dkon brtsegs): chub sems dpa' 'di dag gis kyang 'jig rten gyi khams yon tan thams cad kyi 'od de mthong zhing / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du
320b7(dkon brtsegs): bzang po de dang / byang chub sems dpa' de dag kyang mthong ngo / /de nas bcom ldan 'das de bzhin gshegs pa kun du bzang pos byang chub sems dpa' de dag la bka' stsal pa/ rigs kyi bu dag de ltar
320b8(dkon brtsegs): chos kyi gtam chen po 'byung bar 'gyur na/ khyed kyi nang nas 'jig rten gyi khams mi mjed der 'gro bar spro ba su yod/ byang chub sems dpa' ye shes sgron ma 'dzin ces bya ba der 'dus te 'dug par
321a1(dkon brtsegs): gyur ba des bcom ldan 'das de la gsol ba/ bcom ldan 'das bdag 'jig rten gyi khams mi mjed der mchi bar spro lags so/ /bcom ldan 'das des bka' stsal pa/ rigs kyi bu da de'i dus la bab par shes na song shig /de nas
321a2(dkon brtsegs): byang chub sems dpa' sems dpa' chen po ye shes sgron ma 'dzin byang chub sems dpa' bye ba phrag bcus yongs su bskor cing mdun du bdar te/ bcom ldan 'das de'i zhabs la mgo bos phyag 'tshal nas
321a3(dkon brtsegs): bcom ldan 'das de la lan bdun bskor ba byas te/ dper na skyes bu stobs dang ldan pas lag pa bskum pa las brkyang ba dang / brkyang ba las bskum pa tsam gyi skad cig thang cig yud tsam de la sangs
321a4(dkon brtsegs): rgyas kyi zhing de nas mi snang bar gyur nas 'jig rten gyi khams mi mjed 'dir dga' ldan gyi gnas su 'jam dpal gzhon nur gyur ba'i mdun gyi steng gi bar snang la gnas pa'i khang pa brtsegs par phyin to/ /de'i g.yog
321a5(dkon brtsegs): 'khor de dag kyang khang pa brtsegs pa legs par gnas pa rnams su phyin to/ /de dag rang rang gi stan las langs nas thal mo sbyar te/ 'jam dpal gzhon nur gyur ba la phyag 'tshal zhing tshig 'di skad ces kyang
321a6(dkon brtsegs): smras so/ /'jam dpal bdag cag ni bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po des khyod la blta ba dang / phyag bya ba dang / bsnyen bkur bya ba dang /
321a7(dkon brtsegs): chos mnyan pa'i phyir 'dir btang ngo / /khyod kyis 'od bkye ba de yang 'jig rten gyi khams der phyin to/ /de na 'dod pa na spyod pa dang / gzugs na spyod pa'i lha'i bu de dag gis byang chub sems dpa' de dag mthong
321a8(dkon brtsegs): nas ngo mtshar du gyur te/ kye ma ji tsam du 'di ltar myur bar 'od zer 'di 'jig rten gyi khams der phyin pa dang / ji ltar myur bar byang chub sems dpa' 'di dag 'jig rten gyi khams mi mjed 'dir phyin pa 'di ni
321b1(dkon brtsegs): skyes bu dam pa de dag gi mngon par shes pa'i rnam par 'phrul ba'i stobs dang / ting nge 'dzin gyi byin gyis brlabs kyi stobs bsam gyis mi khyab bo zhes ched du brjod pa ched du brjod do/ /de nas 'jam dpal gzhon nur
321b2(dkon brtsegs): g yur bas lha'i 'khor chen po de ltar 'dus pa de la ci nas kyang lha khrag khrig phrag bdun bcu rtsa gnyis bsam pa thag pa nas bla na med pa yang dag par rdzogs pa'i byang chub tu sems bskyed pa de lta de ltar chos
321b3(dkon brtsegs): bstan to/ /de nas 'jam dpal gzhon nur gyur ba ji srid du dga' ldan gyi gnas su lha rnams kyi don bya ba de srid du byas nas byang chub sems dpa' bye ba phrag bcu po de dag dang lhan cig /rang gi 'khor dang
321b4(dkon brtsegs): lhan cig / brgya byin dang / tshangs pa dang / 'jig rten skyong ba lha'i bu dang bcas pa dang lhan cig tu dga' ldan gyi gnas nas mi snang bar 'gyur te/ sems kyi 'gyu ba tsam gyis bcom ldan 'das kyi spyan sngar
321b5(dkon brtsegs): phyin nas/ de dag gis bcom ldan 'das kyi zhabs la mgo bos phyag 'tshal te/ bcom ldan 'das la lan bdun bskor ba byas nas bcom ldan 'das kyis gnang ste/ phyogs gcig tu rang rang gi stan la
321b6(dkon brtsegs): 'khod do/ /de nas byang chub sems dpa' ye shes sgron ma 'dzin dang lhan cig lhags pa'i byang chub sems dpa' bye ba phrag bcu po de dag gis bcom ldan 'das kyi zhabs la mgo bos phyag 'tshal te/
321b7(dkon brtsegs): lan bdun bskor ba byas nas bcom ldan 'das kyi spyan sngar thal mo sbyar te bcom ldan 'das la 'di skad ces gsol to/ /bcom ldan 'das la bcom ldan 'das de bzhin gshegs pa kun du bzang po
321b8(dkon brtsegs): gnod pa chung ngam / nyam nga ba nyung ngam/ bskyod pa yang ngam/ stobs dang bde ba la reg par gnas sam zhes snyun gsol to/ /de nas bcom ldan 'das kyis byang chub sems dpa' de dag dang / thams cad
322a1(dkon brtsegs): dang ldan pa'i 'khor de chos kyi gtam gyis yang dag par dga' bar mdzad/ yang dag par 'dzin du bcug /yang dag par rab tu gzeng bstod de yang dag par rab tu dga' bar mdzad do/ /yang dag
322a2(dkon brtsegs): par dga' bar mdzad cing yang dag par 'dzin du bcug la yang dag par gzeng bstod de/ yang dag par rab tu dga' bar mdzad nas kyang thams cad dang ldan pa'i 'khor de la bka' stsal pa/ grogs po dag skyes
322a3(dkon brtsegs): bu dam pa 'di dag dang / 'jam dpal gzhon nur gyur ba dang / byang chub sems dpa' ye shes sgron ma 'dzin gyi mngon par shes pa'i rnam pa'i rnam par 'phrul ba dang / byin gyi brlabs kyi stobs dang / sems can
322a4(dkon brtsegs): sdud pa dang / yongs su smin par byed pa dang / thabs dang / rigs pa dang / ye shes dang / shes rab kyis rab tu dbye ba dang spobs pa la ltos/ grogs po dag byang chub sems dpa' 'di dag ni bskal pa
322a5(dkon brtsegs): grangs med pa nas bzung ste/ sangs rgyas kyi mdzad pas sems can rnams la nye bar gnas pa dag go/ /sems can gang dag gis dbang po drug po dag la skyes bu dam pa 'di dag mngon par 'gyur ba de
322a6(dkon brtsegs): dag ni phyis bdud kyi yul la gnas par mi 'gyur ro zhes brjod par bya'o/ /de nas byang chub sems dpa' gang dag byang chub sems dpa' ye shes sgron ma 'dzin dang lhan cig tu 'jig rten gyi khams mi mjed
322a7(dkon brtsegs): 'dir phyin pa de dag bcom ldan 'das shAkya thub pa las chos thos nas mi skye ba'i chos la bzod pa thob par gyur to/ /de nas byang chub sems dpa' ye shes sgron ma 'dzin dang lhan cig lhags pa'i byang chub
322a8(dkon brtsegs): sems dpa' bye ba phrag bcu po de dag gis bcom ldan 'das kyi zhabs la mgo bos phyag 'tshal te/ lan bdun bskor ba byas nas stong gsum gyi stong chen po'i 'jig rten gyi khams 'di rab tu g.yos par
322b1(dkon brtsegs): byas te/ bcom ldan 'das kyi drung nas mi snang bar gyur nas skad cig thang cig yud tsam de la 'jig rten gyi khams der phyin to/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga'
322b2(dkon brtsegs): bo khyod kyis chos kyi rnam grangs 'di zung shig / chongs shig /lhogs shig /kun chub par gyis shig /gzhan dag la yang rgya cher rab tu ston cig /gsol pa/ bcom ldan 'das bdag gis chos kyi rnam grangs 'di gzung
322b3(dkon brtsegs): lags na 'di'i ming ji skad bgyi bar gzung bar bgyi/ bcom ldan 'das kyis bka' stsal pa/ kun dga' bo de bas na khyod kyis chos kyi rnam grangs 'di 'jam dpal gyi le'u dang / sangs rgyas kyi yul bsam gyis mi khyab
322b4(dkon brtsegs): pa bstan pa zhes bya bar zung shig / bcom ldan 'das kyis de skad ces bka' stsal nas/ lha'i bu dpal bzangs dang / tshe dang ldan pa kun dga' bo dang / thams cad dang ldan pa'i 'khor de dang / lha dang / mi dang / lha ma yin
322b5(dkon brtsegs): dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po chos kyi rnam grangs le'u stong phrag brgya pa las sangs rgyas kyi
322b6(dkon brtsegs): yul bsam gyis mi khyab pa bstan pa zhes bya ba'i le'u ste sum bcu rtsa lnga pa rdzogs so/ / //rgya gar gyi mkhan po dzi na mi tra dang / dA na shI la dang / mu ne bar ma dang / zhu chen gyi lo ts+tsha ba ban de ye shes sdes bsgyur cing zhus te/ skad gsar bcad
322b7(dkon brtsegs): kyis kyang bcos nas gtan la phab pa/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u sum bcu rtsa drug pa ste/ 'phags pa lha'i bu blo gros rab gnas kyis zhus
322b8(dkon brtsegs): pa lung bstan pa/ bam po dang po/ rgya gar skad du/ Ar+ya su s+thi ta ma ti de ba pu tra pa ri pri ts+tshA nA ma ma hA yA na sU tra/ bod skad du/ 'phags pa lha'i bu blo gros rab gnas kyis zhus pa zhes bya ba theg pa chen po'i
323a1(dkon brtsegs): mdo| sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na bcom ldan 'das rgyal po'i khab na bya rgod kyi phung po'i ri la
323a2(dkon brtsegs): dge slong drug khri nyis stong gi dge slong gi dge 'dun chen po mngon par shes pa mngon par shes pa dgra bcom pa sha stag dang / 'jam dpal dang / seng ge'i rtog la sogs pa byang chub sems dpa' bzhi
323a3(dkon brtsegs): khri nyis stong la byang chub sems dpa' sems dpa' chen po byams pa dang / spyan ras gzigs dbang phyug dang / mthu chen thob dang / spobs pa brtsegs dang / gzungs kyi dbang phyug rgyal po dang / lhun po
323a4(dkon brtsegs): brtsegs pa dang / lhun po'i rgyal mtshan dang / rab tu mi sgul dang / don rab sems dang / legs par bsam pa sems dang / sems dpa' ba dang / sems kyi blo gros dang / sems bzang po dang / nor
323a5(dkon brtsegs): bu brtsegs dang / ri 'jigs rgyal po dang / lag na rin po che dang / sems pa rin po che dang / lag na rin chen phyag rgya dang / rtag tu lag bteg dang / rtag tu lag brkyang dang / rtag tu brtson dang / sems
323a6(dkon brtsegs): can sgrol dang / brtson 'grus mos pa dang / ji skad smras pa de bzhin byed pa la gnas pa dang / smon lam 'phags dang / lag na sgron ma dang / sems mnyam dang / ngan song spong ba dang / mya ngan gyi mun pa
323a7(dkon brtsegs): thams cad 'joms pa dang / brtson pa mi gtong dang / nyi ma'i snying po dang / rdo rjes rnam par gnon dang / mtha' yas rnam par gnon dang / dpag med rnam par gnon dang / mi g.yo gnas kyis rnam par gnon
323a8(dkon brtsegs): dang / nam mkha' mdzod dang / blo gros dam pa dang / khyad par blo gros dang / blo gros 'phel dang / 'gro grub dang / sa 'dzin dang / zla 'od dang / zla ba'i tog dang / 'od kyi tog dang / 'od dpal dang / snang ba thob pas
323b1(dkon brtsegs): rnam par gnon dang / seng ge ltar rnam par gnon pas mngon par bsgrags pa'i nga ro dang / spobs pa thogs med dang / spobs pa bzhad pa dang / spobs pa dpa' ba dang / rnam par gnon dang / nyi zla'i 'od
323b2(dkon brtsegs): zer mog mog por byed pa'i 'od dang / dmigs med dang / blo gros dpe med dang / rtag tu bzhad dgyes dbang po dang / nor bu dang / sgrib pa thams cad rnam par sel ba dang / bud med rnam sgyur go cha dang /
323b3(dkon brtsegs): rab tu snang ba dang / rnam par snang byed dang / mes byin dang / tshogs can rab mchog rgyal po dang / byang chub sems dpa' sems dpa' chen po dbyangs zab mo dang / de dag la sogs pa byang chub
323b4(dkon brtsegs): sems dpa' sems dpa' chen po bzhi khri nyis stong dang thabs gcig tu bzhugs so/ /rgyal po chen po bzhi dang / lha'i dbang po brgya byin dang / mi mjed kyi bdag po tshangs pa dang / de dag dang
323b5(dkon brtsegs): gzhan yang lha'i bu drug khri tsam dang yang thabs gcig go/ /lha'i bu blo gros rab gnas dang / lha'i bu mtshams bzangs dang / lha'i bu dbang phyug chen po dang / lha'i bu blo gros bzang po dang / de dag
323b6(dkon brtsegs): la sogs pa thams cad kyang byang chub sems dpa'i theg pa la yang dag par zhugs pa'i lha'i bu bdun khri sum stong dang yang thabs gcig go/ /lha ma yin gyi dbang po sgra gcan dang / lha ma yin gyi dbang po
323b7(dkon brtsegs): lhun po dang / de dag la sogs pa thams cad kyang byang chub sems dpa'i theg pa la yang dag par zhugs pa'i lha ma yin gyi dbang po nyi khri dang yang thabs gcig go/ /klu'i rgyal po ma dros pa dang / klu'i
323b8(dkon brtsegs): rgyal po zla ba dang / klu'i rgyal po 'jog po dang / de dag la sogs pa thams cad kyang byang chub sems dpa'i theg pa la yang dag par zhugs pa'i klu'i rgyal po drug khri dang yang thabs gcig go/ /de dag
324a1(dkon brtsegs): dang gzhan yang lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po 'bum phrag du ma dang / dge slong dang / dge slong ma
324a2(dkon brtsegs): dang / dge bsnyen dang / dge bsnyen ma dag dang yang thabs gcig ste/ de nas bcom ldan 'das 'khor 'bum phrag du mas yongs su bskor cing mdun gyis bltas te chos ston to/ /de'i tshe na 'jam dpal
324a3(dkon brtsegs): gzhon nur gyur ba rang gi gnas na 'dug pa/ gcig pu dben par gyur cing nang du yang dag 'jog la zhugs pa/ nyon mongs pa med pa/ sems med cing sems dang bral ba zhes bya ba'i ting nge 'dzin la
324a4(dkon brtsegs): snyoms par zhugs so/ /de nas 'jam dpal gzhon nur gyur ba dran zhing shes bzhin du ting nge 'dzin de las langs so/ /'jam dpal gzhon nur gyur ba langs ma thag tu phyogs bcu'i sangs
324a5(dkon brtsegs): rgyas kyi zhing dpag tu med pa rnam pa drug tu rab tu g.yos/ de nas 'jam dpal gzhon nur gyur ba ting nge 'dzin de las langs nas 'du shes kyi rnam par rtog pa yid la byed pa 'di lta bu 'di skyes te/
324a6(dkon brtsegs): de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ba ni brgya la brgya lam na ste/ 'di lta ste/ dper na u dum ba ra'i me tog brgya la brgya lam na 'jig
324a7(dkon brtsegs): rten du 'byung ba de bzhin du gang dag skye ba'i sdug bsngal zad par bya ba'i phyir zhi ba gsal ba/ brtag tu med pa/ rtog ge ba dang bral ba/ zab pa/ shes par dka' ba'i chos ston pa'i de bzhin gshegs
324a8(dkon brtsegs): pa dgra bcom pa yang dag par rdzogs pa'i sangs rgyas rnams kyang brgya la brgya lam na 'jig rten du 'byung ngo / /sangs rgyas 'byung ba med na ni chos mnyan pa yang med do/ /chos mnyan pa med na ni sems
324b1(dkon brtsegs): can rnams kyi sdug bsngal zad pa yang med pas bdag de bzhin gshegs pa dgra bcom pa yang dag par rdzogs pa'i sangs rgyas kyi spyan sngar song ste/ zhu ba zhus pa ji lta bus sems can rnams
324b2(dkon brtsegs): kyi dge ba'i rtsa ba yongs su 'grub par 'gyur ba dang / byang chub sems dpa' theg pa pa'i gang zag rnams sangs rgyas kyi chos bsam gyis mi khyab pa dag la nem nur med cing the tshom med par 'gyur ba
324b3(dkon brtsegs): dang / sangs rgyas kyi byang chub yongs su rdzogs par 'gyur ba dang / 'jig rten gyi khams mi mjed 'di'i sems can 'di dag ni 'dod chags che ba/ zhe sdang che ba/ gti mug che ba/ dkar po'i chos dang bral ba/
324b4(dkon brtsegs): mi dge ba'i chos dang ldan pa/ glen pa/ blun pa/ mi gus pa/ sangs rgyas dang bral ba/ chos dang bral ba/ dge 'dun dang bral ba sha stag yin pas ci nas kyang sems can 'di dag gis chos thos nas shes
324b5(dkon brtsegs): rab kyi mig rnam par dag par 'gyur ba de lta bu'i zhu ba zhu'o snyam mo/ /de nas yang 'jam dpal gzhon nur gyur ba 'di snyam du sems te/ bdag gis phyogs bcu'i byang chub sems dpa' gang dag de
324b6(dkon brtsegs): bzhin gshegs pa la chos nyan par 'gyur ba dang / gang dag zab mo'i bzod pa 'di la lus kyis mngon du byed par 'gyur ba 'bum phrag mang po dag kyang bsdu bar bya'o snyam mo/ /de nas de'i tshe 'jam
324b7(dkon brtsegs): dpal gzhon nur gyur ba kun du snang ba dri med bkod pa zhes bya ba'i ting nge 'dzin la snyoms par zhugs so/ /'jam dpal gzhon nur gyur ba kun du snang ba dri med bkod pa'i ting nge 'dzin la snyoms par
324b8(dkon brtsegs): zhugs ma thag tu de nas de'i mod la shar phyogs kyi sangs rgyas kyi zhing gang gA'i klung gi bye ma snyed dag mnyan pa/ 'jam pa/ rnam par dag pa/ 'od gsal ba/ dri ma med pa/ yongs su dag pa'i 'od
325a1(dkon brtsegs): chen po dang / snang ba chen pos khyab par gyur to/ /'od de dang / snang ba des phyogs bcu'i 'jig rten na 'jig rten gyi bar gyi mun pa mun gnag dang / ri'i rtse mo dang / shing ljon pa dang / ri dang /
325a2(dkon brtsegs): khor yug dang / btang zung dang / btang zung chen po dang / gangs dang / ri rab dang / lhun po chen po gang dag yod pa de dag thams cad snang ba chen pos gsal bar gyur to/ /de nas phyogs bcu'i 'jig rten na
325a3(dkon brtsegs): sangs rgyas bcom ldan 'das gang gA'i klung gi bye ma snyed gang dag bzhugs te/ 'tsho zhing gzhes pa de dag la rang rang gi bsnyen bkur ba dag gis zhus pa/ bcom ldan 'das sngon ma mthong ma thos pa'i
325a4(dkon brtsegs): 'od 'di ltar yid du mchi ba/ 'di ltar 'od gsal ba'i snang ba chen po 'di lta bu 'jig rten du byung ba 'di bcom ldan 'das rgyu ni gang lags/ rkyen ni gang lags/ bcom ldan 'das 'od 'dis bdag
325a5(dkon brtsegs): cag sems dang ba dang / lus sim pa chen po dang ldan zhing sems can rnams kyi 'dod chags dang / zhe sdang dang / gti mug dag kyang kun du mi 'byung lags na/ bcom ldan 'das gang gis 'od 'di
325a6(dkon brtsegs): lta bu bkye ba 'di su'i mthu lags/ 'di su'i byin gyis brlabs lags/ de skad ces gsol pa dang / sangs rgyas bcom ldan 'das de dag bsnyen bkur ba de dag la cang mi gsung bar gyur to/ /sangs
325a7(dkon brtsegs): rgyas kyi mthus phyogs bcu'i 'jig rten na lha'i sgra dang / klu'i sgra dang / gnod sbyin gyi sgra dang / lha ma yin gyi sgra dang / nam mkha' lding gi sgra dang / dri za'i sgra dang / mi 'am ci'i sgra dang / lto 'phye chen po'i
325a8(dkon brtsegs): sgra dang / mi'i sgra dang / mi ma yin pa'i sgra dang / bya'i sgra dang / ri dgas kyi sgra gang dag yod pa de dag thams cad kyang mi grag par gyur to/ /rlung gi sgra dang / chu'i phung po'i sgra dang / rgya mtsho chen po'i shugs kyi
325b1(dkon brtsegs): sgra dang / rol mo'i sgra dang / glu dbyangs kyi sgra gang dag yod pa de dag thams cad kyang mi grag par gyur te/ 'ga' yang sgra mi 'byin cing thams cad zhi ba dang / rab tu zhi bar gyur to/ /yang sangs rgyas bcom
325b2(dkon brtsegs): ldan 'das de dag la bsnyen bkur ba de dag gis lan gnyis lan gsum du 'di skad ces gsol to/ /skye bo mang po la sman pa dang / skye bo mang po la bde ba dang / lha dang / mi rnams kyi skye bo phal po
325b3(dkon brtsegs): che'i don dang / sman pa dang / bde ba'i slad du bcom ldan 'das kyis gang gis 'od 'di lta bu bkye zhing des sangs rgyas kyi zhing 'di dag thams cad snang bar gyur ba 'di su'i mthu lags pa bshad du gsol/
325b4(dkon brtsegs): de nas phyogs bcu'i sangs rgyas kyi zhing gang gA'i klung gi bye ma snyed dag gi sangs rgyas bcom ldan 'das de dag thams cad kyis sangs rgyas thams cad kyi gsung gi sgra dbyangs gcig tu bsdus nas
325b5(dkon brtsegs): gsung gi phrin las brjod do/ /de bzhin gshegs pa gcig ji lta ba de bzhin du gzhan yang de bzhin gsung zhing de dag gis gsung gi phrin las sgra dbyangs gcig tu bsdus pa de lta bu des bsnyen bkur
325b6(dkon brtsegs): ba de dag la bka' stsal to/ /sangs rgyas bcom ldan 'das de dag gis gsung brjod pa des sangs rgyas kyi zhing thams cad kun du gang bar gyur te/ lha dang mir bcas pa'i sil snyan 'bum phrag mang po
325b7(dkon brtsegs): dag kyang sgra mngon par 'byin cing rol mo'i sgra dag kyang ma dkrol bar sgra grag par gyur to/ /rol mo'i sgra de dag las mi rtag pa dang / sdug bsngal ba dang / bdag med pa dang ldan pa'i sgra 'byung zhing stong pa
325b8(dkon brtsegs): nyid kyi sgra dang / mtshan ma med pa'i sgra dang / smon pa med pa'i sgra dang / 'dod chags dang bral ba'i sgra dang / rnam par grol ba'i sgra dang / chos kyi dbyings kyi sgra dang / de bzhin nyid kyi sgra dang / yang dag pa'i
326a1(dkon brtsegs): mtha'i sgra dang / sbyin pa'i sgra dang / tshul khrims kyi sgra dang / bzod pa'i sgra dang / brtson 'grus kyi sgra dang / bsam gtan gyi sgra dang / shes rab kyi sgra dang / des pa'i sgra dang / phan pa'i dngos po'i
326a2(dkon brtsegs): sgra dang / byams pa dang / snying rje dang / dga' ba dang / btang snyoms kyi sgra dag dang / de lta bu dang 'thun pa'i chos kyi sgo 'bum phrag du ma dag gi sgra byung bar gyur to/ /sgra byung ba de dag gis sems can bye ba
326a3(dkon brtsegs): khrag khrig 'bum phrag dpag tu med grangs med pa dag bla na med pa yang dag par rdzogs pa'i byang chub dang / nyan thos nyid dang / rang sangs rgyas nyid dang / brgya byin nyid dang / tshangs pa nyid dang / 'khor
326a4(dkon brtsegs): los sgyur ba'i rgyal srid yongs su 'grub pa las phyir mi ldog par gyur to/ /de nas sangs rgyas bcom ldan 'das de dag gis bsnyen bkur ba de dag la 'di skad ces bka' stsal to/ /rigs kyi bu
326a5(dkon brtsegs): dag 'di lta bu'i gtam dris pas khyed la ci zhig byas thong shig / 'od 'di ni ji tsam du bsam gyis mi khyab pa'i dge ba'i rtsa ba dang / ji tsam du bsam gyis mi khyab pa'i sbyin pa'i tshogs dang / tshul
326a6(dkon brtsegs): khrims dang / bzod pa dang / brtson 'grus dang / bsam gtan dang / shes rab kyi tshogs kyis yongs su sbyang ba byas pa yin te/ 'di ni nyan thos dang / rang sangs rgyas thams cad kyis ma yin no/ /
326a7(dkon brtsegs): gal te de bzhin gshegs pas 'od 'di'i bsngags pa brjod par gyur na lha dang bcas pa'i 'jig rten thams cad 'di la rmongs par 'gyur ro/ /'od 'di ni byams pa dang / snying rje dang / dga' ba
326a8(dkon brtsegs): dang / btang snyoms thams cad kyis yongs su bsgos pas yongs su tshim par byed pa ste/ 'od 'di'i bsngags pa brjod par gyur na bskal pa 'am/ bskal pa las lhag par yang bsngags pa
326b1(dkon brtsegs): brjod pa'i mthar phyin par sla ba ma yin no/ /rigs kyi bu dag de lta mod kyi 'on kyang legs par nyon la rab tu yid la zung shig dang / khyed la bshad par bya'o/ /sangs rgyas bcom ldan 'das de dag la
326b2(dkon brtsegs): bsnyen bkur ba de dag gis lan gnyis lan gsum du 'di skad ces gsol to/ /skye bo mang po la sman pa dang / skye bo mang po la bde ba dang / byang chub sems dpa' rnams kyi dge ba'i rtsa ba yongs su
326b3(dkon brtsegs): 'grub par bgyi ba'i slad du/ bcom ldan 'das kyis bshad du gsol/ de skad ces gsol pa dang / sangs rgyas bcom ldan 'das de dag gis rang rang gi bsnyen bkur ba de dag la 'di skad ces
326b4(dkon brtsegs): bka' stsal to/ /rigs kyi bu dag 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba/ rig
326b5(dkon brtsegs): pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das bzhugs te/
326b6(dkon brtsegs): 'tsho zhing gzhes pa de snyigs ma lnga dang ldan pa'i 'jig rten gnas par 'dod chags dang / zhe sdang dang / gti mug gis gzir pa'i sems can mi gus pa/ dbang po rtul ba/ ngo tsha shes pa dang / khrel
326b7(dkon brtsegs): y od pa dang bral ba nyon mongs pa can gyi las la spyod pa de lta bu'i sems can rnams kyi sangs rgyas kyi zhing du bla na med pa yang dag par rdzogs pa'i byang chub mngon par rdzogs par sangs rgyas
326b8(dkon brtsegs): te chos ston to/ /rigs kyi bu dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i sangs rgyas kyi zhing 'jig rten gyi khams mi
327a1(dkon brtsegs): mjed de na byang chub sems dpa' 'jam dpal gzhon nur gyur ba zhes bya ba mthu che ba/ shes pa che ba/ brtson 'grus che ba/ byang chub sems dpa' rnams la yang dag par ston par byed pa/ byang
327a2(dkon brtsegs): chub sems dpa' rnams yang dag par 'dzin du 'jug pa/ byang chub sems dpa' rnams yang dag par gzeng bstod pa/ byang chub sems dpa' rnams yang dag par rab tu dga' bar byed pa/ byang chub
327a3(dkon brtsegs): sems dpa' rnams kyi pha'i go 'byed pa/ byang chub sems dpa' rnams kyi ma'i go 'byed pa/ chos thams cad kyi gzhi rab tu 'byed pa'i shes pa la mkhas pa/ chags pa med pa'i shes rab kyi
327a4(dkon brtsegs): pha rol tu phyin pa thob pa/ thogs pa med pa'i spobs pa dang ldan pa/ gzungs thob pa/ byang chub sems dpa'i yon tan bsam gyis mi khyab pa dang ldan pa zhig 'dug pa de 'di lta ste/ sems
327a5(dkon brtsegs): can rnams kyi dge ba'i rtsa ba yongs su 'grub par bya ba dang / byang chub sems dpa'i theg pa pa'i gang zag rnams kyi sangs rgyas kyi chos bsam gyis mi khyab pa yongs su rdzogs par bya ba'i phyir de bzhin
327a6(dkon brtsegs): gshegs pa dgra bcom pa yang dag par rdzogs pa'i sangs rgyas shAkya thub pa de la chos kyi zhu ba zhus par gyur te/ rigs kyi bu dag byang chub sems dpa' 'jam dpal gzhon nur gyur ba des byang chub
327a7(dkon brtsegs): sems dpa' gang dag chos bstan pa de nyan cing 'du bar 'gyur ba'i byang chub sems dpa' dpag tu med pa dag phyogs bcu nas bsdu ba'i phyir 'od 'di bkye ste/ rigs kyi bu dag snang ba chen po 'jig
327a8(dkon brtsegs): rten du byung ba 'di'i rgyu ni de yin/ rkyen ni de yin no/ /de skad ces bka' stsal pa dang / sangs rgyas bcom ldan 'das de dag la bsnyen bkur ba de dag gis 'di skad ces gsol to/ /bcom ldan 'das byang
327b1(dkon brtsegs): chub sems dpa' 'jam dpal gzhon nur gyur ba de ting nge 'dzin gang la gnas nas 'od 'di lta bu 'di 'gyed pa lags/ bka' stsal pa/ ting nge 'dzin kun du snang ba dri med bkod pa ste/ byang chub sems
327b2(dkon brtsegs): dpa' 'jam dpal gzhon nur gyur ba de ting nge 'dzin la gnas nas 'od 'di lta bu 'di 'gyed do/ /gsol pa/ bcom ldan 'das sangs rgyas bcom ldan 'das rnams ni 'di ltar gsal ba/ 'di ltar
327b3(dkon brtsegs): rnam par dag pa/ 'di ltar lus dang sems dga' ba dang / mchog tu dga' bar bgyid pa'i 'od 'di lta bu 'gyed par mi mdzad lags so/ /bka' stsal pa/ rigs kyi bu dag byang chub sems dpa'
327b4(dkon brtsegs): bsdu ba dang / byang chub sems dpa' bskul ba'i chos kyi rnam grangs rtag tu mi 'chad pa'i phyir ro/ /de nas phyogs bcu'i sangs rgyas kyi zhing dpag tu med/ grangs med/ bsam gyis mi khyab pa gang gA'i klung
327b5(dkon brtsegs): bye ba'-i bye ma snyed dag na sangs rgyas kyi zhing re re nas kyang byang chub sems dpa' dkrigs phrag bye ba khrag khrig 'bum phrag dpag tu med/ grangs med/ bsam gyis mi khyab pa dag sangs rgyas bcom ldan
327b6(dkon brtsegs): 'das de dag la ba der dong ste/ lhags nas sangs rgyas bcom ldan 'das de dag gi zhabs la mgo bos phyag 'tshal te/ sangs rgyas bcom ldan 'das de dag la 'di skad ces gsol to/ /bcom ldan
327b7(dkon brtsegs): 'das sngon ma mthong ma thos pa yon tan du ma dang ldan pa'i 'od 'di lta bu dang / snang ba 'di lta bu dang / 'bar ba 'di lta bu 'di ga las mchis su'i 'od lags/ de skad ces gsol pa dang / sangs rgyas
327b8(dkon brtsegs): bcom ldan 'das de dag gis byang chub sems dpa' de dag la 'di skad ces bka' stsal to/ /rigs kyi bu dag 'jig rten gyi khams mi mjed ces bya ba yod de/ de na bcom ldan 'das de bzhin gshegs
328a1(dkon brtsegs): pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la chos kyang ston to/ /de na byang chub sems dpa' 'jam dpal gzhon nur gyur ba zhes
328a2(dkon brtsegs): bya ba zhig 'dug pa des 'di lta ste/ phyogs bcu'i byang chub sems dpa' rnams bsdu ba'i phyir 'od 'bar ba 'di lta bu 'di bkye'o/ /de skad ces bka' stsal pa dang / sangs rgyas bcom ldan 'das de
328a3(dkon brtsegs): dag la byang chub sems dpa' de dag gis 'di skad ces gsol to/ /bcom ldan 'das bdag cag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub
328a4(dkon brtsegs): pa de la blta ba dang / phyag bya ba dang / bsnyen bkur bgyi ba dang / zhu ba dang / zhu blag bgyi ba dang / byang chub sems dpa' 'jam dpal gzhon nur gyur ba de dang / de las gzhan pa'i byang chub sems dpa'
328a5(dkon brtsegs): de dag kyang blta ba'i slad du 'jig rten gyi khams mi mjed der mchi'o/ /bka' stsal pa/ rigs kyi bu dag de'i dus la bab par shes na deng shig / da nas de'i mod la phyogs bcu'i byang chub sems dpa'
328a6(dkon brtsegs): dkrigs phrag bye ba khrag khrig 'bum phrag dpag tu med/ grangs med/ bsam gyis mi khyab pa dag skad cig thang cig yud tsam de nyid la 'di lta ste/ dper na mi stobs po che'i lag pa bskum pa las brkyang
328a7(dkon brtsegs): ba 'am/ brkyang ba las bskum pa tsam la rang rang gi sangs rgyas kyi zhing dag nas mi snang bar gyur nas 'jig rten gyi khams mi mjed 'dir lhags par gyur to/ /de na byang chub sems dpa' la la dag
328a8(dkon brtsegs): ni me tog gi char dag mngon par rab tu 'bebs shing / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der lhags so/ /la la dag ni
328b1(dkon brtsegs): phye ma dang / byug pa dang / me tog phreng dang / spos kyi char dag dang / me tog ud pal dang / pad ma dang / ku mu da dang / pad ma dkar po dang / tsam pa ka dang / a ti mug ta ka dang / skya snar dang / d+he nu ska ri dang /
328b2(dkon brtsegs): sna ma'i me tog dang / bAr shi ka dang / bAr shi ka chen po dang / man dA ra ba dang / man dA ra ba chen po dang / pA ru sha ka dang / pA ru sha ka chen po dang / zla mdog dang / zla mdog chen po dang / zla mdog rab mdzes
328b3(dkon brtsegs): la sogs pa me tog gi rigs rnam pa sna tshogs kyi char dag dang / spos kyi char dag dang / phreng ba'i char dag dang / phye ma'i char dag mngon par rab tu 'bebs shing / bcom ldan 'das de bzhin gshegs pa
328b4(dkon brtsegs): dgra bcom pa yang dag par rdzogs pa'i sangs rgyas shAkya thub pa ga la ba der lhags so/ /byang chub sems dpa' la la dag ni sil snyan 'bum phrag du ma dag rab tu bsil zhing bcom ldan 'das de bzhin
328b5(dkon brtsegs): gshegs pa dgra bcom pa yang dag par rdzogs pa'i sangs rgyas shAkya thub pa ga la ba der lhags so/ /byang chub sems dpa' la la dag ni de bzhin gshegs pa la bstod pa'i sgra dbyangs re res
328b6(dkon brtsegs): kyang stong gsum gyi stong chen po'i 'jig rten gyi khams rnams su sgra dbyangs kyis go bar byed cing lhags te/ de lta bu'i bkod pa rnam pa sna tshogs dag gis bcom ldan 'das de bzhin gshegs pa dgra
328b7(dkon brtsegs): bcom pa yang dag par rdzogs pa'i sangs rgyas shAkya thub pa ga la ba der lhags so/ /byang chub sems dpa' de dag 'jig rten gyi khams mi mjed 'dir lhags ma thag tu de nas de'i mod la 'di lta ste/
328b8(dkon brtsegs): byang chub sems dpa' de dag gi mthus stong gsum gyi stong chen po'i 'jig rten gyi khams 'di na sems can dmyal ba dang / dud 'gro'i skye gnas dang / gshin rje'i 'jig rten gyi sems can gang ji snyed
329a1(dkon brtsegs): yod pa de dag thams cad nye bar zhi bar gyur to/ /sems can gang la yang 'dod chags kyis gnod pa med/ zhe sdang gis ma yin/ gti mug gis ma yin/ nga rgyal gyis ma yin/ phrag dog
329a2(dkon brtsegs): gis ma yin/ ser snas ma yin/ 'chab pas ma yin/ khro bas ma yin/ yongs su gdung bas ma yin te/ sems can thams cad byams pa'i sems dang / mchog tu dga' ba'i sems dang ldan
329a3(dkon brtsegs): par gyur to/ /de nas byang chub sems dpa' dkrigs phrag bye ba khrag khrig 'bum phrag dpag tu med/ grangs med/ bsam gyis mi khyab pa de dag bcom ldan 'das de bzhin gshegs pa dgra
329a4(dkon brtsegs): b com pa yang dag par rdzogs pa'i sangs rgyas shAkya thub pa ga la ba der dong ste lhags nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub
329a5(dkon brtsegs): pa'i zhabs la mgo bos phyag 'tshal te/ bcom ldan 'das la lan gsum bskor ba byas nas steng gi bar snang la lus mi snang bar byas te/ lus thams cad rnam par 'jig pa zhes bya ba'i ting
329a6(dkon brtsegs): n ge 'dzin la snyoms par zhugs nas rang rang gi smon lam las byung ba'i pad ma kha dog sna tshogs 'dab ma 'bum phrag du ma dang ldan pa'i pad ma'i snying po dag la skyil mo dkrung bcas te 'dug par
329a7(dkon brtsegs): gyur to/ /de nas gnas brtan 'od srung chen po'i chos kyi cho 'phrul chen po ngo mtshar rmad du byung ba de dang / me tog gi char dang / spos kyi char dang / phye ma'i char de dag dang / sil snyan 'bum phrag mang po sgra
329a8(dkon brtsegs): 'byin pa de dag dang / snang ba chen po de yang mthong / gling chen po bzhi pa'i 'jig rten gyi khams 'di me tog dag gis pus mo nub tsam du khebs par gyur ba yang mthong / 'khor phal po che lha dang / klu dang /
329b1(dkon brtsegs): gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa dang / dge slong dang / dge slong ma dang / dge bsnyen dang / dge bsnyen ma de dag thams cad kyi lus
329b2(dkon brtsegs): gser gyi kha dog lta bur snang ba dag kyang mthong ngo / /de nas gnas brtan 'od srung chen po stan las langs te/ chos gos phrag pa gcig tu gzar nas pus mo g.yas pa'i lha nga sa la btsugs te/ bcom ldan
329b3(dkon brtsegs): 'das ga la ba de logs su thal mo sbyar ba btud nas bcom ldan 'das la tshigs su bcad pa 'di dag gis mngon par bstod do/ /rab dga' bde ba stsol ba shin du dri ma med pa'i zhal/ /mi yi dam pa stobs bcu
329b4(dkon brtsegs): yon tan brgya dag des bsags pa/ /bsam yas gzhal du ma mchis yid gnyis mun pa sel ba po/ /sa bla lha yul rnam par rgyu ba khyod dang mtshungs ma mchis/ /bskal pa khrag khrig phrag brgyar sbyin dang dul
329b5(dkon brtsegs): ba legs par spyad/ /bde gshegs khyod kyi tshul khrims mtshungs pa ma mchis gnas ma mchis/ /bzod stobs shin du stobs dang ldan pa stobs bcu'i stobs ldan pa/ /yon tan mnga' ba mdzum mdzad bdag
329b6(dkon brtsegs): gi the tshom bsal du gsol/ /sems can sdug bsngal gzigs nas bskal pa brgya dag rnam spyad kyang / /skyo zhing spong ba mi mnga' dgyes pa gzhal du ma mchis brnyes/ /sras dang sras mo btsun mo rgyal srid
329b7(dkon brtsegs): spyan dang sna tshogs gtang / /spyan dgyes thams cad gtong ba bdag gi the tshom bsal du gsol/ /khyod kyis sngon chad chibs dang glang po shing rta dpung chung bstsal/ /gtong la dgyes pas dbu dang na bza' khrag khrig
329b8(dkon brtsegs): brgya yang gtang / /thub pas zhal zas stsang nan de bzhin pho brang dkor yang bstsal/ /sbyin dang gtong la rtag tu dgyes pa bde gshegs khyod la zhu/ /stong pa'i chos rnams nges par bsten cing thugs la legs
330a1(dkon brtsegs): dgongs pas/ /rdul bral sku lus gtubs kyang sdug bsngal 'khrug pa mi mnga' zhing / /gsungs shes zhus na bzod pa gsung ba'i stobs la brtson pa yi/ /yon tan mnga' ba rdul
330a2(dkon brtsegs): dang bral ba khyod la zhu ba 'tshal/ /'dod chags zhe sdang dag gis rab dkrugs rmongs shing kun dkris la/ /bdag tu 'du shes brtson pa'i sems can sdug bsngal gzigs nas ni/ /thugs rje bskyed nas bskal
330a3(dkon brtsegs): pa brgya dag srid pa 'dir spyad pa/ /dpa' bo lam rab ston par mdzad pa bdag gi skyabs gyur cig /bde gshegs legs pa mdzad pa khyod ni 'gro la thogs mi mnga'/ /spyad pa legs par spyad pas rdzu 'phrul
330a4(dkon brtsegs): zhabs dang ye shes brnyes/ /bdag dang sems can rnam par gshig cing stong pa'i chos la brtson/ /shin du dri ma ma mchis bsam bsgom bdag gi the tshom khum/ /khyod kyis sngon ni sbyin dang tshul khrims bzod pa rtson
330a5(dkon brtsegs): 'grus dang / /bsam gtan shes rab snying rje byams pa mtshungs pa ma mchis bsten/ /khyod kyi yon tan bsam gyis mi khyab chu 'dzin rgya mtsho bzhin/ /'byung gnas bzang po shin du gnas pa bdag gi skyabs
330a6(dkon brtsegs): gyur cig / rdul bral khyod kyis sku lus dum bu dum bur bcad cing ni/ /srang la gcal ba mdzad cing dam dum lhag rol ma lus par/ /sku kun ril gyis btang ste phug ron phrug gu gcig ma btang / /rdul
330a7(dkon brtsegs): bral 'od mdzad thugs rje mnga' ba the tshom bcad du gsol/ /lha tshogs gnas pa'i ri bo g.yos shing dgung ni rdib gyur la/ /lha ma yin gyi tshogs kyi gnas mal rgya mtsho bas gyur cing / /mkha' la gnas
330a8(dkon brtsegs): shing rgyu ba'i dgung zla dog sar lhung gyur kyang / /rgyal ba drang po mdzad pa khyod ni log pa'i tshig mi gsung / /de nas gnas brtan 'od srung chen pos bcom ldan 'das la tshigs su bcad pa de dag gis mngon
330b1(dkon brtsegs): par bstod nas bcom ldan 'das la 'di skad ces gsol to/ /bcom ldan 'das snang ba chen po 'jig rten du byung zhing ngo mtshar rmad du byung ba'i mtshan ma rgya chen po 'di lta bu gda' ba 'di'i rgyu ni gang lags
330b2(dkon brtsegs): rkyen ni gang lags/ de skad ces gsol ba dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung 'di lta bu'i gtam dris pas khyod la ci zhig bya thong
330b3(dkon brtsegs): shig / 'di ni nyan thos dang / rang sangs rgyas thams cad kyi sa ma yin no/ /gal te de bzhin gshegs pas gnas 'di bstan par gyur na lha dang bcas pa'i 'jig rten 'di la rmongs shing bslad par
330b4(dkon brtsegs): 'gyur ro/ /gsol pa/ bcom ldan 'das de bzhin gshegs pas skye bo mang po sman pa dang / skye bo mang po la bde ba'i slad du bshad du gsol/ de skad ces gsol pa dang / bcom ldan 'das kyis
330b5(dkon brtsegs): tshe dang ldan pa 'od srung chen po la 'di skad ces bka' stsal to/ /'od srung de'i phyir legs par nyon la rab tu yid la zung shig dang bshad par bya'o/ /gnas brtan 'od srung chen pos bcom ldan 'das
330b6(dkon brtsegs): legs so zhes bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /'od srung 'di na 'jam dpal gzhon nur gyur ba kun du snang ba dri med bkod pa zhes bya ba'i
330b7(dkon brtsegs): ting nge 'dzin la snyoms par zhugs te/ de'i mthus phyogs bcu'i sangs rgyas kyi zhing gang gA'i klung bye ba'i bye ma snyed dag 'od kyis snang bar byas nas 'od des phyogs bcu'i byang chub sems dpa' dkrigs
330b8(dkon brtsegs): phrag bye ba khrag khrig 'bum phrag dpag tu med/ grangs med/ bsam gyis mi khyab pa dag yang dag par bskul te/ 'jig rten gyi khams mi mjed 'dir lhags nas de dag gis da bzod nga'i rkang pa la
331a1(dkon brtsegs): mgo bos phyag byas te/ nga la lan gsum bskor ba byas nas steng gi bar snang la tal bdun srid tsam na pad ma dag la 'khod do/ /de nas bcom ldan 'das la tshe dang ldan pa 'od srung chen pos 'di skad
331a2(dkon brtsegs): ces gsol to/ /bcom ldan 'das byang chub sems dpa' de dag gi mthus me tog gi char 'di lta bu 'di dag rab tu bab cing spos kyi char dag dang / phye ma'i char 'di dag kyang rab tu bab la/ sil snyan 'bum phrag mang
331a3(dkon brtsegs): po dag kyang ma dkrol bar sgra 'byin lags sam/ bcom ldan 'das kyis bka' stsal pa/ 'od srung de de bzhin te/ byang chub sems dpa' de dag gi mthus me tog gi char 'di lta bu 'di dag rab tu bab cing spos
331a4(dkon brtsegs): kyi char dag dang / phye ma'i char 'di dag kyang rab tu bab la/ sil snyan 'bum phrag mang po dag kyang ma dkrol bar sgra 'byin to/ /gsol pa/ bcom ldan 'das 'di na byang chub sems dpa' 'ga' yang mi gda'o/ /
331a5(dkon brtsegs): bcom ldan 'das kyis bka' stsal pa/ 'od srung de dag ni nyan thos rnams dang / rang sangs rgyas dag gis blta bar mi nus so/ /de ci'i phyir zhe na/ 'od srung 'di ltar nyan thos dang / rang sangs rgyas rnams ni byang
331a6(dkon brtsegs): chub sems dpa' rnams snying rje chen po gang dang / byams pa chen po gang dang / phan par 'dod pa gang dang / spyod pa gang la gnas pa dang / byang chub sems dpa' rnams sbyin pa dang / tshul khrims dang / bzod pa
331a7(dkon brtsegs): dang / brtson 'grus dang / bsam gtan dang / shes rab gang la gnas pa de la mi gnas shing byang chub sems dpa' rnams gang la spyod pa'i lhag pa'i bsam pa de la yang mi spyod pa'i phyir ro/ /'od srung byang
331a8(dkon brtsegs): chub sems dpa' de dag ni lus thams cad rnam par 'jig pa zhes bya ba'i ting nge 'dzin la snyoms par zhugs pas de dag ni nyan thos rnams dang / rang sangs rgyas dag gis blta bar mi nus te/ de bzhin gshegs
331b1(dkon brtsegs): pa rnams kyis gzigs pa kho nar zad do/ /'od srung rigs kyi bu de dag ni 'di ltar sa la gnas pa'i byang chub sems dpa' rnams dang / theg pa la gsar du zhugs pa'i byang chub sems dpa' rnams kyis kyang re
331b2(dkon brtsegs): shig mi mthong na nyan thos dang / rang sangs rgyas rnams kyis mthong bar 'gyur ba lta ci smos te de ni gnas med do/ /de skad ces bka' stsal pa dang / bcom ldan 'das la tshe dang ldan pa 'od srung chen pos 'di skad ces
331b3(dkon brtsegs): gsol to/ /bcom ldan 'das byang chub sems dpa' chos du dag dang / spyod pa ci 'dra ba dang / dge ba'i rtsa ba ji lta bu dag dang ldan na byang chub sems dpa'i ting nge 'dzin lus thams cad rnam par 'jig pa 'thob
331b4(dkon brtsegs): par 'gyur lags/ bcom ldan 'das kyis bka' stsal pa/ 'od srung byang chub sems dpa' chos bcu dang ldan pa/ byang chub sems dpa'i ting nge 'dzin lus thams cad rnam par 'jig pa 'thob par 'gyur te/ bcu
331b5(dkon brtsegs): gang zhe na/ lhag pa'i bsam pa la yang dag par 'jug pa dang / sems can thams cad yongs su mi gtong ba dang / snying rje chen po yongs su rdzogs par byed pa dang / mtshan ma thams cad rnam par 'jig pa dang /
331b6(dkon brtsegs): sangs rgyas kyi chos thams cad la lhag par dmigs shing de la rlom sems med pa dang / nyan thos dang / rang sangs rgyas kyi sa la lhag par dmigs pa med cing de las ye shes yongs su tshol ba dang / lus dang
331b7(dkon brtsegs): srog kyang yongs su gtong na dngos po gzhan dag lta ci smos te/ bdog pa thams cad yongs su gtong ba dang / tshogs dpag tu med pa yongs su 'dzin cing tshogs des rlom sems med pa dang / sbyin pa dang / tshul
331b8(dkon brtsegs): khrims dang / bzod pa dang / brtson 'grus dang / bsam gtan dang / shes rab dpag tu med pa yongs su rdzogs par byed cing pha rol du phyin pa de dag la rtog pa med pa dang / bdag gis sems can thams cad
332a1(dkon brtsegs): sangs rgyas kyi chos rnams la bkod nas phyis byang chub kyi shing drung du 'gro bar bya'o snyam yang sems can rnams dang byang chub mi dmigs pa ste/ 'od srung byang chub sems dpa' chos bcu po de dag dang ldan
332a2(dkon brtsegs): na byang chub sems dpa'i ting nge 'dzin lus thams cad rnam par 'jig pa thob par 'gyur ro/ /de skad ces bka' stsal pa dang / bcom ldan 'das la gnas brtan 'od srung chen pos 'di skad ces gsol to/ /bcom
332a3(dkon brtsegs): ldan 'das ji tsam du bcom ldan 'das de bzhin gshegs pa nyan thos kyi theg pa ba dang / rang sangs rgyas kyi theg pa pas nam yang sems 'ga' yang ma bskyed pa'i legs par gsungs pa gsung pa ni bcom ldan
332a4(dkon brtsegs): 'das ngo mtshar lags te/ bdag gis sems can thams cad dgra bcom pa nyid kyi chos rnams la yang dgod par bgyi na sangs rgyas kyi chos rnams la lta smos kyang ci mtshal lags/ /bcom ldan 'das kyis
332a5(dkon brtsegs): bka' stsal pa/ 'od srung de lta bas na nyan thos dang / rang sangs rgyas rnams kyis ni lus thams cad rnam par 'jig pa'i ting nge 'dzin la snyoms par 'jug par mi nus te/ ting nge 'dzin de'i ming yang ma shes na snyoms
332a6(dkon brtsegs): par 'jug par 'gyur ba lta ci smos te de ni gnas med do/ /de skad ces bka' stsal pa dang / bcom ldan 'das la gnas brtan 'od srung chen pos 'di skad ces gsol to/ /bcom ldan 'das bdag gis byang chub sems
332a7(dkon brtsegs): dpa' de dag blta bar bgyi'o/ /de ci'i slad du zhe na/ bcom ldan 'das skyes bu dam pa de lta bu de dag mthong bar dka' ba'i slad du'o/ /bcom ldan 'das kyis bka' stsal pa/ 'od srung 'jam dpal gzhon nur gyur
332a8(dkon brtsegs): pa 'ongs kyi bar du khyod re shig sdod cig dang / de nas byang chub sems dpa' de dag ting nge 'dzin de las ldang zhing de'i 'og tu mthong bar 'gyur ro/ /'od srung de lta mod kyi khyod nyid ting nge 'dzin rnams kyi gnas thob
332b1(dkon brtsegs): pa yin gyis byang chub sems dpa' de dag spyod lam ji lta bus gnas pa rtogs shig / de nas gnas brten 'od srung chen pos bcom ldan 'das kyi ltar mnyan nas byang chub sems dpa' de dag spyod lam ji lta
332b2(dkon brtsegs): bus gnas pa blta ba'i phyir de'i tshe sangs rgyas kyi mthu dang / rang gi stobs bskyed pas ting nge 'dzin nyi khri la snyoms par zhugs shing rnam par langs kyang de dag ma mthong ste/ byang chub sems dpa' de dag
332b3(dkon brtsegs): gi 'ong ba dang / 'gro ba yang ma shes/ de dag gi gnas dang rab tu gnas pa yang ma shes/ ci byed pa dang / ci ston pa dag kyang thams cad kyi thams cad du ma shes ma mthong ngo / /de nas bcom ldan 'das la
332b4(dkon brtsegs): gnas brtan 'od srung chen pos 'di skad ces gsol to/ /bcom ldan 'das 'di ltar bdag ting nge 'dzin nyi khri la snyoms par zhugs kyang byang chub sems dpa' de dag ma mthong ba ni bcom ldan 'das
332b5(dkon brtsegs): ngo mtshar lags so/ /bde bar gshegs pa shin du ngo mtshar lags so/ /bcom ldan 'das byang chub sems dpa' de dag da dung thams cad mkhyen pa nyid ma thob par de ltar zhi ba'i ting nge 'dzin bsgrubs
332b6(dkon brtsegs): pas kyang de lta lags na byang chub sems dpa' gang dag thams cad mkhyen pa'i ye shes thob pa dag lta smos kyang ci 'tshal te/ bcom ldan 'das rigs kyi bu dang / rigs kyi bu mo su zhig bla na med pa
332b7(dkon brtsegs): yang dag par rdzogs pa'i byang chub tu sems bskyed par mi bgyid/ bcom ldan 'das gal te byang chub sems dpa' lus thams cad rnam par 'jig pa'i ting nge 'dzin 'di nyid kyi slad du go cha 'tshal
332b8(dkon brtsegs): bar bgyid pa ni go cha legs par 'tshal ba lags pas ting nge 'dzin 'di ni slad kyis kyang yongs su btang bar mi bgyi'o/ /bcom ldan 'das kyis bka' stsal pa/ 'od srung de de bzhin no/ /ji skad smras
333a1(dkon brtsegs): pa de bzhin te/ 'di ni nyan thos dang / rang sangs rgyas thams cad kyis yang ma yin na sems can gzhan dag gi lta smos kyang ci dgos/ de nas gnas brtan shA ri'i bu 'di snyam du sems te/ bdag
333a2(dkon brtsegs): ni de bzhin gshegs pas shes rab can rnams kyi mchog tu bstan pa yin gyis/ byang chub sems dpa' de dag spyod lam ji lta bus gnas pa bdag gis brtag par bya'o snyam mo/ /de nas gnas brtan
333a3(dkon brtsegs): shA ri'i bu byang chub sems dpa' de dag blta ba'i phyir ting nge 'dzin sum khri la snyoms par zhugs shing rnam par langs kyang de dag gi mtshan ma yang shes par mi nus so/ /de nas gnas brtan rab 'byor
333a4(dkon brtsegs): 'di snyam du sems te/ bdag gis byang chub sems dpa' de dag blta bar bya'o snyam mo/ /de nas gnas brtan rab 'byor byang chub sems dpa' de dag blta ba'i phyir sangs rgyas kyi mthu dang / rang gi stobs
333a5(dkon brtsegs): bskyed pas ting nge 'dzin bzhi khri la snyoms par zhugs shing rnam par langs kyang de dag gis 'ong ba dang / 'gro ba yang ma shes/ 'greng ba yang ma mthong / 'chag pa yang ma mthong / 'dug pa yang
333a6(dkon brtsegs): ma mthong / nyal bar yang ma mthong ste/ de dag blta bar ma nus so/ /de nas gnas brtan rab 'byor kyis bcom ldan 'das kyi zhabs gnyis la gtugs nas bcom ldan 'das la 'di skad ces
333a7(dkon brtsegs): gsol to/ /bcom ldan 'das bdag ni de bzhin gshegs pas nyon mongs pa ma mchis pa la gnas pa rnams kyi mchog tu bstan te/ bdag zhi ba'i ting nge 'dzin rnams thob pa lags pas bcom
333a8(dkon brtsegs): l dan 'das bdag gal te gling chen po bzhi pa'i 'jig rten gyi khams 'di rnga bo che'i sbubs gcig tu gyur cing gling chen po bzhi pa'i 'jig rten gyi khams gcig shos kyang rnga bo che'i sbubs gcig tu
333b1(dkon brtsegs): gyur la/ der mi la la zhig skyes nas der ri rab tsam gyi rnga shing thogs te/ bdag ting nge 'dzin la snyoms par zhugs pa'i mdun du mchis nas sug las gzhan mi bgyid par bskal pa'i bar du rgyun mi
333b2(dkon brtsegs): 'chad par rnga bo che de gnyis brdungs par gyur kyang bcom ldan 'das bdag nyon mongs pa ma mchis par gnas pa'i slad du de ltar bsgrubs te/ zhi ba'i ting nge 'dzin rnams thob pa la re shig bskal
333b3(dkon brtsegs): pa 'das par gnas pa'i rnga bo che de gnyis kyi sgra de dag bdag gi rna ba'i rnam par rig pa tsam du yang grags par mi 'gyur na des ting nge 'dzin de las slongs pa lta smos kyang ci 'tshal te/ de ni gnas ma
333b4(dkon brtsegs): m chis lags na bcom ldan 'das bdag nyon mongs pa ma mchis par gnas pa de lta bu dang ldan zhing ye shes de lta bu dang ldan pas byang chub sems dpa' de dag blta ba'i slad du ting nge 'dzin bzhi khri la
333b5(dkon brtsegs): snyoms par zhugs shing rnam par langs kyang de dag ma mthong ste/ de dag gi gnas kyang ma 'tshal lags so/ /bcom ldan 'das gal te byang chub sems dpa' rnams kyis ye shes de lta bu yongs
333b6(dkon brtsegs): s u tshol ba na sems can re re'i slad du bskal pa gang gA'i klung gi bye ma snyed du sems can dmyal ba chen por sreg par gyur kyang spro bar bgyi zhing bcom ldan 'das byang chub sems dpa' rnams kyis
333b7(dkon brtsegs): ye shes bsam gyis mi khyab pa de lta bu yongs su gtang bar mi bgyi'o/ /bcom ldan 'das gal te bdag len pa ma mchis par zag pa rnams las sems rnam par grol bar ma gyur
333b8(dkon brtsegs): na ni bdag slad ma'i mtha'i mur thug par 'khor bar spyod cing de lta bu'i theg pa chen po yang yongs su spong bar mi bgyid do/ /de nas bcom ldan 'das kyis gnas brtan rab 'byor la legs so zhes
334a1(dkon brtsegs): bya ba byin te/ rab 'byor khyod kyis lhag pa'i bsam pa de lta bus tshig de skad smras pa legs so legs so/ /rab 'byor khyod gal te phung po 'di dag nyid kyis yongs su mya ngan las 'da'
334a2(dkon brtsegs): b ar ma gyur du zin na khyod dge ba'i rtsa ba 'dis 'khor los sgyur ba'i rgyas srid gang gA'i klu gi bye ma snyed du 'jug cing bla na med pa yang dag par rdzogs pa'i byang chub tu mngon par rdzogs par 'tshang rgya
334a3(dkon brtsegs): bar yang 'gyur ro/ /rab 'byor stong gsum gyi stong chen po'i 'jig rten gyi khams kyi sems can ji snyed pa de dag mang ba yin nam/ gsol pa/ bcom ldan 'das mang lags so/ /bde bar
334a4(dkon brtsegs): gshegs pa mang lags so/ /bka' stsal pa/ rab 'byor yongs su brtag pa'i phyir gal te sems can de dag thams cad dge slong rab 'byor dang / shA ri'i bu dang / 'od srung chen po ci 'dra ba
334a5(dkon brtsegs): de lta bu'i shes pa dang ldan par gyur la/ rab 'byor nyan thos chen po de lta bu de dag gis byang chub sems dpa' de dag blta ba'i phyir bskal pa bye ba khrag khrig 'bum phrag du mar brtags kyang
334a6(dkon brtsegs): mthong bar mi nus so/ /de ci'i phyir zhe na/ rab 'byor nyan thos dang / rang sangs rgyas rnams ni byang chub sems dpa' rnams chos gang dag la spyod pa de dag la mi spyod pa'i phyir te/ rab 'byor de
334a7(dkon brtsegs): ni nyan thos dang / rang sangs rgyas thams cad kyi gnas ma yin no/ /bstan pa 'di bshad pa na lha dang mi'i skye dgu rnams las srog chags brgyad khri bzhi stong bla na med pa yang dag par rdzogs
334a8(dkon brtsegs): pa'i byang chub tu sems skyes so/ /de nas 'jam dpal gzhon nur gyur ba gnas de nyid na 'dug pa 'di snyam du sems te/ byang chub sems dpa' bye ba khrag khrig 'bum phrag mang po 'di dag
334b1(dkon brtsegs): 'dus kyis/ bdag gis lha 'bum phrag mang po dag kyang bsdu bar bya'o snyam mo/ /de nas 'jam dpal gzhon nur gyur bas de'i tshe ji lta bu'i rdzu 'phrul mngon par 'du bya ba mngon par 'dus byas na 'di lta
334b2(dkon brtsegs): bur 'gyur ba'i rdzu 'phrul mngon par 'du bya ba mngon par 'dus byas pas pad ma'i shing rta'i phang lo tsam 'dab ma ni gser/ sdong bu ni dngul snying po ni rin po che dpal gyi snying po/ ze ba ni bai dUr+ya las byas
334b3(dkon brtsegs): p a bye ba khrag khrig 'bum phrag brgyad bcu rtsa bzhi mngon par sprul cing pad ma de dag la byang chub sems dpa'i lus gser gyi kha dog lta bu skyes bu chen po'i mtshan sum bcu rtsa gnyis dang ldan pa dpal
334b4(dkon brtsegs): dang ldan pa/ kha dog dang ldan pa/ gzi brjid dang ldan pa/ 'od gsal ba dag pad ma'i snying po dag gi dbus na skyil mo dkrung gis 'dug pa'i lus gzugs dag kyang mngon par sprul to/ /de nas pad ma de dag
334b5(dkon brtsegs): rgyal chen bzhi'i lha'i ris nas bzung ste/ sum bcu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa kun 'khor dang / tshangs pa'i
334b6(dkon brtsegs): mdun na 'don dang / tshangs chen dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che dang / mi che
334b7(dkon brtsegs): ba dang / mi gdung ba dang / gya nom snang ba dang / shin du mthong ba dang / 'og min gyi lha'i ris gyi bar dang / de bzhin du stong gsum gyi stong chen po'i 'jig rten gyi khams 'di'i rgyal chen bzhi'i lha'i ris
334b8(dkon brtsegs): ther 'bum nas 'og min gyi lha'i ris kyi bar gyi 'dod pa na spyod pa dang / gzugs na spyod pa'i lha rnams kyi gnas ji snyed pa thams cad 'dong zhing sgra sgrogs par byed/ dbyangs rjod par byed/ yang
335a1(dkon brtsegs): dag par skul bar byed de/ byang chub sems dpa'i lus gzugs de dag stong gsum gyi stong chen po'i 'jig rten gyi khams 'di na rnam par rgyu ba'i tshe tshigs su bcad pa 'di dag smras
335a2(dkon brtsegs): so/ /sangs rgyas nyi ma'i rtsa lag rnams/ /'jig rten du ni lan 'ga' 'byung / /u dum ba ri'i me tog ltar/ /sangs rgyas de bzhin shin du dkon/ /shAkya seng ge mi yi mchog /de ni 'jig rten
335a3(dkon brtsegs): 'dir byung ste/ /sdug bsngal thams cad zad byed pa'i/ /chos ni yang dag de ston mdzad/ /lha yi 'dod pa yid dga' la/ /ji snyed yun ring spyad byas na/ /gang du tshor ba myong 'gyur ba'i/ /ngan
335a4(dkon brtsegs): song rnams su 'gro bar 'gyur/ /ji srid 'dod pa rnams bsten pa/ /srid pa phyir zhing rab tu 'phel/ /khams gsum 'khor ba'i srog chags la/ /bde ba yod pa ma yin no/ /sangs rgyas
335a5(dkon brtsegs): 'byung ba rab dkon dang / /khom pa dam pa rnyed nas ni/ /gang dag bag med mi rtogs pa/ /de dag sdug bsngal zad mi 'gyur/ /sangs rgyas blta phyir deng la ni/ /chos kyi dam pa nyan par gyis/ /
335a6(dkon brtsegs): 'jig rten 'dren pa 'das 'og tu/ /phyi dus 'gyod par ma byed cig /mi rnams gang dag rtag myos shing / /'jigs chen bdud kyi zhags pa yi/ /bag med spyod par byed rnams la/ /
335a7(dkon brtsegs): thar pa yod par ga la 'gyur/ /nga ni 'di skad smra bar bya/ /bsod nams byas pa'i sems can gang / /sum bcu rtsa gnyis mtshan mnga' ba'i/ /rdzogs sangs rgyas dang myur phrad byos/ /gang
335a8(dkon brtsegs): dag byams pa bsam yas pa'i/ /'jig rten mgon rnams ma gtogs par/ /sems can rnams kyi skyabs gzhan med/ /dpung gnyen gzhan yang yod ma yin/ /skyob pa shAkya seng ge yis/ /
335b1(dkon brtsegs): tshad med bsam gyis mi khyab pa'i/ /bskal pa bye bar spyad mdzad nas/ /ye shes dam pa brnyes nas ni/ /gang la sems can mi dmigs shing / /srog dang gang zag yod min pa'i/ /chos mchog
335b2(dkon brtsegs): zhi ba zab mo dang / /mthong bar dka' bar rab tu ston/ /rtag pa dang ni de bzhin du/ /chad pa'ang rab tu spangs gyur cing / /mtshan ma thams cad spangs pa'i chos/ /srog chags rnams la ston par mdzad/ /
335b3(dkon brtsegs): gang la 'jig rten mi gnas pa'i/ /stong nyid mtshan ma med pa dang / /smon par byed pa ma yin pa'i/ /yang dag mtha' ni rab tu ston/ /rtags med mtshan ma yod min zhing / /skye med 'byung ba med pa
335b4(dkon brtsegs): dang / /'ong ba med cing 'gro med pa'i/ /chos ni mkhas pa ston par mdzad/ /zad med 'byung ba yod min zhing / /rang bzhin gyis ni dngos med dang / /bltar med mtshan ma yod min pa/ /ston kyang
335b5(dkon brtsegs): rlom pa'i sems mi mnga'/ /sems can gang yang skye med cing / /'ga' yang 'chi ba yod ma yin/ /mya ngan 'das pa'ang gang yang med/ /sems can 'byung ba'ang yod ma yin/ /skad kyis chos
335b6(dkon brtsegs): rnams bstan byas kyang / /skad la rten pa yod min zhing / /yi ge rnams dang bral ba'i chos/ /mi yi 'dren pa ston par mdzad/ /gang la rlung ni mi gnas shing / /chu dang me yang mi dmigs la/ /sar
335b7(dkon brtsegs): yang rtog pa med pa'i chos/ /spyan dang ldan pa ston par mdzad/ /gzugs dang tshor ba 'du shes dang / /'du byed rnams dang rnam shes ni/ /stong zhing phung po lnga po dag /dngos po med pa ston
335b8(dkon brtsegs): par mdzad/ /mig dang rna ba sna dang ni/ /lce dang lus dang de bzhin yid/ /rang bzhin stong par ston mdzad kyang / /stong pa de yang dmigs su med/ /gzugs dang sgra dang dri rnams dang / /ro dang reg bya
336a1(dkon brtsegs): yid 'ong ba/ /de dag rnam par rtog pas bskyed/ /rtog pa'ang rang bzhin stong pa yin/ /de ltar sangs rgyas skyob pa ni/ /srog chags rnams la chos ston gyis/ /gang dag sdug bsngal
336a2(dkon brtsegs): thar 'dod pa/ /de dag rnam 'dren drung du shog /de nas byang chub sems dpa' sprul pa de dag gis stong gsum gyi stong chen po'i 'jig rten gyi khams 'dir tshigs su bcad pa de dag gis chos bstan
336a3(dkon brtsegs): pas 'dod pa na spyod pa dang / gzugs na spyod pa'i lha'i bu rnams las lha bye ba phrag dgu bcu rtsa drug ni chos rnams la chos kyi mig rdul med cing dri ma dang bral ba rnam par dag go/ /lha'i bu khri nyis
336a4(dkon brtsegs): stong gis ni 'dod chags dang bral ba rjes su thob bo/ /lha'i bu sa ya phrag gsum dang nyis 'bum ni byang chub tu sems skyes so/ /byang chub sems dpa'i theg pa la yang dag par zhugs pa'i lha'i bu
336a5(dkon brtsegs): khris ni mi skye ba'i chos la bzod pa thob par gyur to/ /de'i tshe byang chub sems dpa'i lus gzugs de dag gis lha'i bu gang dag yang dag par bskul ba de dag las lha'i bu 'bum phrag dpag tu med
336a6(dkon brtsegs): g rangs med pa dag skad cig thang cig yud tsam cig gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ste lhags nas
336a7(dkon brtsegs): bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas phyogs gcig tu 'khod do/ /lha'i me tog ud pa la dang / ku mu da dang / pad ma
336a8(dkon brtsegs): dkar po dang / man dA ra ba dang / man dA ra ba chen po dag dang / phye ma dang / spos dang / byug pa dag gis de bzhin gshegs pa la mngon par gtor to/ /steng gi bar snang la yang lha'i glu dbyangs
336b1(dkon brtsegs): mang po dag rab tu len par gyur to/ /de'i tshe na gling chen po bzhi pa'i 'jig rten gyi khams 'di gang du lha'i bu gzi brjid che ba/ gzi brjid che ba dag gis khyab par ma gyur ba'i sa'i phyogs tha na mkhar
336b2(dkon brtsegs): ba gzugs pa'i gtos tsam yang med pa de snyed kyi lha'i bu dag 'dus par gyur cing gling chen po bzhi pa'i 'jig rten gyi khams 'di yang me tog dag gis pus mo nub tsam du khebs par gyur to/ /de
336b3(dkon brtsegs): nas lha'i bu blo gros rab gnas dang / lha'i bu mtshams bzang dang / lha'i bu dri med dang / lha'i bu ngo tsha shes pa'i nor can zhes bya ba lha bye ba phrag dgu bcu rtsa drug po thams cad kyang byang chub sems
336b4(dkon brtsegs): d pa'i theg pa la yang dag par zhugs pa sha stag gis yongs su bskor cing mdun du bdar nas 'jam dpal gzhon nur gyur ba'i gnas ga la ba der dong ste lhags nas 'jam dpal gzhon nur gyur
336b5(dkon brtsegs): pa'i gnas kyi phyi rol nas lan bdun bskor ba byas te/ me tog man dA ra ba'i char dag mngon par rab tu phab bo/ /me tog man dA ra ba'i char de dag gis 'jam dpal gzhon nur gyur ba'i gnas su
336b6(dkon brtsegs): me tog gi phung po 'phang du dpag tshad bcu pa kun nas gnas par gyur to/ /de nas 'jam dpal gzhon nur gyur bas byin gyi brlabs pa ji lta bus byin gyis brlabs na 'di lta bur 'gyur ba'i byin gyi brlabs
336b7(dkon brtsegs): kyis brlabs pas stong gsum gyi stong chen po'i 'jig rten gyi khams 'di'i steng gi bar snang la me tog gi dra ba kun nas bkram par gyur to/ /me tog gi 'od des stong gsum gyi stong chen po'i
336b8(dkon brtsegs): 'jig rten gyi khams 'di kun du khyab par gyur to/ /de nas 'jam dpal gzhon nur gyur ba rang gi gnas nas byung ste/ smon lam las byung ba'i stan la 'dug go/ /de nas lha'i bu blo gros rab
337a1(dkon brtsegs): gnas kyis 'jam dpal gzhon nur gyur ba'i rkang pa gnyis la gtugs so/ /lha'i bu de dag thams cad kyis kyang 'jam dpal gzhon nur gyur ba'i rkang pa gnyis la gtugs so/ /
337a2(dkon brtsegs): bam po gnyis pa/ /de nas 'jam dpal gzhon nur gyur ba 'di snyam du sems te/ bcom ldan 'das kyi spyan sngar bdag su dang lhan cig tu dri ba bstan pa bshad par bya/
337a3(dkon brtsegs): bsam gyis mi khyab pa'i gzhi rnams dang / shes par dka' ba'i gzhi rnams dang / gnas med pa'i gzhi rnams dang / spros pa med pa'i gzhi rnams dang / spros pa dang bral ba'i gzhi rnams dang /
337a4(dkon brtsegs): brjod du med pa'i gzhi rnams dang / bstan du med pa'i gzhi rnams dang / zab mo'i gzhi rnams dang / bden pa'i gzhi rnams dang / chags pa med pa'i gzhi rnams dang / mi phyed pa'i gzhi rnams dang /
337a5(dkon brtsegs): stong pa nyid kyi gzhi rnams dang / mtshan ma med pa'i gzhi rnams dang / smon pa med pa'i gzhi rnams dang / de bzhin nyid bstan pa'i gzhi rnams dang / yang dag pa'i mtha'i gzhi rnams dang / chos kyi
337a6(dkon brtsegs): dbyings kyi gzhi rnams dang / mtshungs pa med pa'i gzhi rnams dang / blang ba med pa'i gzhi rnams dang / dor ba med pa'i gzhi rnams dang / sangs rgyas kyi gzhi rnams dang / chos kyi gzhi rnams dang / dge
337a7(dkon brtsegs): 'dun gyi gzhi rnams dang / ye shes yongs su rdzogs pa 'thob pa'i gzhi rnams dang / khams gsum mnyam pa nyid kyi gzhi rnams dang / chos thams cad mi dmigs pa'i gzhi rnams dang / chos thams
337a8(dkon brtsegs): cad skye ba med par bstan pa'i gzhi rnams dang / seng ge'i gzhi rnams dang / dpa' bo'i gzhi rnams dang / gzhi med pa'i gzhi de dag bstan pa na snod du 'gyur ba ni su yod snyam mo/ /de nas yang 'jam
337b1(dkon brtsegs): dpal gzhon nur gyur ba 'di snyam du sems te/ lha'i bu blo gros rab gnas 'di ni sngon gyi rgyal ba la lhag par bya ba byas pa/ zab mo la bzod pa/ thogs pa med pa'i spobs pa dang ldan pa yin gyis bcom
337b2(dkon brtsegs): ldan 'das kyi spyan sngar bdag 'di dang lhan cig tu dri ba bstan pa bshad par bya'o snyam mo/ /de nas 'jam dpal gzhon nur gyur bas lha'i bu blo gros rab gnas la 'di skad ces smras so/ /lha'i bu khyod ni zab mo
337b3(dkon brtsegs): la bzod pa/ thogs pa med pa'i spobs pa dang ldan no/ /bcom ldan 'das kyi spyan sngar kho bo dang lhan cig tu dre ba bstan pa bshad par nus sam/ de skad ces smras pa dang / lha'i bu blo gros rab gnas kyis
337b4(dkon brtsegs): 'jam dpal gzhon nur gyur ba la 'di skad ces smras so/ /'jam dpal gal te khyod gsung par mi mdzad/ rdzod par mi mdzad/ 'don par mi mdzad cing yi ge yang mi rjod/ sgra yang mi gsan pa lta na bdag
337b5(dkon brtsegs): gis de bzhin bstan par bgyi'o/ /'jam dpal gyis smras pa/ lha'i bu gal te khyod nyan par mi byed/ 'dzin par mi byed/ 'chang bar mi byed/ kun chub par mi byed/ sems par mi byed/ rig par mi byed/
337b6(dkon brtsegs): rnam par shes par mi byed/ len par mi byed/ gtong bar mi byed cing thos nas kyang gzhan dag la ston par mi byed pa lta na kho bos kyang de bzhin bstan par bya'o/ /de ci'i phyir zhe na/ lha'i bu sangs rgyas kyi
337b7(dkon brtsegs): byang chub ni yi ge med pa/ sems med pa/ sems dang bral ba ste/ ming gis brjod cing ming de yang g.yo ba med pa'i phyir ro/ /lha'i bus smras pa/ 'jam dpal lha'i bu 'di dag ni khyod las chos bstan pa
337b8(dkon brtsegs): nyan par 'tshal gyis sa phyogs 'di nyid du khyod kyis lha'i bu 'di dag la chos kyi bka' mchid gsungs shig / 'jam dpal gyis smras pa/ lha'i bu kho bo ni nyan par 'dod pa rnams la chos ston par
338a1(dkon brtsegs): mi byed de/ 'dzin par 'dod pa rnams la yang ma yin no/ /de ci'i phyir zhe na/ lha'i bu bdag tu 'dzin na nyan 'dod par 'gyur la/ sems can du 'dzin pa dang / srog tu 'dzin pa dang / gang zag tu
338a2(dkon brtsegs): 'dzin na nyan 'dod par 'gyur ba'i phyir ro/ /lha'i bu gang la ngar 'dzin pa dang / nga yir 'dzin pa yod pa de ni 'di snyam du 'di ni ston par byed pa'o/ /bdag ni nyan pa'o/ /'di ni bshad par bya ba'o snyam du sems
338a3(dkon brtsegs): pas de ni chags pa gsum gyis chags pa yin te/ gsum gang zhe na/ bdag tu dmigs pa dang / sems can du dmigs pa dang / chos su dmigs pa'o/ /lha'i bu gang la ngar 'dzin pa dang / nga yir
338a4(dkon brtsegs): 'dzin pa med pa de ni 'khor gsum yongasu dag pas chos ston par byed de/ rnam par rtog par mi byed/ sems par mi byed de/ rlom sems su mi byed do/ /de la 'khor gsum yongs su dag pa gang zhe na/
338a5(dkon brtsegs): bdag tu dmigs pa med cing rnam par rtogs par mi byed/ rlom sems su mi byed/ sems par mi byed pa dang / chos smra bar dmigs pa med cing rnam par rtog par mi byed/ rlom sems su mi byed/ sems
338a6(dkon brtsegs): par mi byed pa dang / chos su dmigs pa med cing rnam par rtog par mi byed/ rlom sems su mi byed/ sems par mi byed pa ste/ lha'i bu gang dag de ltar nyan pa de dag ni mnyam par nyan pa yin te/ mi
338a7(dkon brtsegs): mnyam par nyan pa ma yin no/ /lha'i bu blo gros rab gnas kyis smras pa/ 'jam dpal ci nas kyang mi ldog pa nyid kyi slad du bstan pa bshad pa legs so legs so/ /'jam dpal gyis smras pa/ lha'i
338a8(dkon brtsegs): bu ci rung rnam par ma rtog shig / byang chub sems dpa' gang ldog pa de ni/ byang chub mngon par rdzogs par 'tshang rgya ste/ byang chub kyang dmigs su med do/ /lha'i bus smras pa/ 'jam dpal gang las
338b1(dkon brtsegs): ldog / 'jam dpal gyis smras pa/ lha'i bu 'dod chags las ldog go/ /zhe sdang las ldog go/ /gti mug las ldog go/ /sred pa las ldog go/ /ma rig pa las ldog go/ /'khor bar skye ba'i yan lag bcu
338b2(dkon brtsegs): gnyis kyi bar las ldog go/ /rgyu las ldog go/ /lta ba las ldog go/ /ming las ldog go/ /gzugs las ldog go/ /'dod pa'i khams las ldog go/ /gzugs kyi khams las ldog go/ /gzugs med
338b3(dkon brtsegs): pa'i khams las ldog go/ /nyan thos kyi spyod pa las ldog go/ /rang sangs rgyas kyi spyod pa las ldog go/ /rtog pa las ldog go/ /'dzin pa las ldog go/ /mtshan ma las ldog go/ /dngos por 'dzin pa
338b4(dkon brtsegs): las ldog go/ /chad par lta ba las ldog go/ /rtag par lta ba las ldog go/ /blang ba las ldog go/ /dor ba las ldog go/ /bdag tu 'du shes pa las ldog go/ /sems can du 'du shes pa las
338b5(dkon brtsegs): ldog go/ /srog tu 'du shes pa las ldog go/ /gang zag tu 'du shes pa las ldog go/ /yid la byed pa las ldog go/ /chags pa dag las ldog go/ /phyin ci log las ldog go/ /'jig tshogs
338b6(dkon brtsegs): las ldog go/ /'jig tshogs la lta ba las ldog go/ /'jig tshogs kyi rtsa ba las byung ba'i lta ba'i rnam pa drug bcu rtsa gnyis las ldog go/ /sgrib pa dag las ldog go/ /phung po lngar 'dzin pa las
338b7(dkon brtsegs): ldog go/ /phyi dang nang gi skye mched thams cad las ldog go/ /khams rnams las ldog go/ /sangs rgyas su 'du shes pa las ldog go/ /chos su 'du shes pa las ldog go/ /dge 'dun du 'du shes pa las
338b8(dkon brtsegs): ldog go/ /bdag sangs rgyas su 'gyur ro/ /bdag chos ston par 'gyur ro/ /bdag sems can grol bar byed par 'gyur ro/ /bdag bdud 'dul bar 'gyur ro/ /bdag ye shes thob par 'gyur ro snyam pa'i
339a1(dkon brtsegs): 'du shes de dag las ldog go/ /de bzhin gshegs pa'i stobs bcu la rtog par mi byed do/ /sangs rgyas kyi chos ma 'dres pa bco brgyad la rtog par mi byed do/ /dbang po rnams dang / stobs
339a2(dkon brtsegs): dang / mi 'jigs pa rnams la rtog par mi byed do/ /mtshan rnams la rtog par mi byed do/ /sangs rgyas kyi zhing bkod pa rnams la rtog par mi byed do/ /nyan thos kyi dge 'dun phun sum tshogs pa la rtog par
339a3(dkon brtsegs): mi byed cing rtog pa thams cad las ldog ste/ lha'i bu de ltar byang chub sems dpa' gang de las ldog pa de ni mi ldog pa yin no/ /lha'i bus smras pa/ 'jam dpal gang las mi ldog /'jam dpal gyis
339a4(dkon brtsegs): smras pa/ lha'i bu sangs rgyas kyi ye shes las mi ldog go/ /stong pa nyid las mi ldog go/ /mtshan ma med pa las mi ldog go/ /smon pa med pa las mi ldog go/ /de bzhin nyid las mi ldog go/ /chos
339a5(dkon brtsegs): kyi dbyings las mi ldog go/ /yang dag pa'i mtha' las mi ldog go/ /mnyam pa nyid las mi ldog go/ /lha'i bus smras pa/ 'jam dpal de skad ces byang chub sems dpa' gang rtog pa dang / rnam par rtog
339a6(dkon brtsegs): pa dang / yongs su rtog pa'i chos de dag las ldog pa de ni des na ldog pa zhes bya'o zhes gsungs pa de ci gang dag las ldog pa'i chos de dag mchis pa zhig gam/ 'on te ma mchis pa zhig gam/ 'on te
339a7(dkon brtsegs): mchis pa dang ma mchis pa zhig gam/ 'on te mchis pa yang ma lags ma mchis pa yang ma lags pa zhig lags/ 'jam dpal gyis smras pa/ lha'i bu gang dag las ldog pa'i chos de dag ni yod
339a8(dkon brtsegs): pa yang ma yin/ med pa yang ma yin/ yod pa dang med pa yang ma yin/ yod pa yang ma yin/ med pa yang ma yin pa yang ma yin no/ /lha'i bus smras pa/ 'jam dpal 'o na gang las ldog /'jam dpal
339b1(dkon brtsegs): gyis smras pa/ lha'i bu yang dag pa ma yin par 'dzin pa dang / legs pa ma yin par 'dzin pa dang / log par 'dzin pa gang yin pa de 'dzin par mi byed/ yongs su gtong bar mi byed/ mtshan mar mi byed pa
339b2(dkon brtsegs): de'i phyir ldog pa zhes bya ste/ de ni yod par yang bstan par mi bya/ med par yang bstan par mi bya'o/ /de ci'i phyir zhe na/ gal te yod pa dang med pa las ldog par gyur na de ni skyon du 'gyur ba'i phyir
339b3(dkon brtsegs): ro/ /de ci'i phyir zhe na/ gal te yod pa las ldog par gyur na rtag par 'gyur la/ med pa las ldog par gyur na chad par 'gyur ba'i phyir ro/ /de bzhin gshegs pa ni rtag pa dang chad pa'i phyir chos ston par mi
339b4(dkon brtsegs): mdzad de/ sangs rgyas bcom ldan 'das rnams kyi chos bstan pa ni rtag pa'i phyir yang ma yin/ chad pa'i phyir yang ma yin no/ /lha'i bu de bzhin nyid gang yin pa de ni sngon ma byung bar gyur ba'o zhes 'du shes
339b5(dkon brtsegs): kyis yod pa ma yin par yongs su shes par zad kyi/ de la ni chad pa yang med/ rtag pa yang med de/ lha'i bu de ltar na byang chub sems dpa' ldog pa yin no/ /bstan pa 'di bshad pa na lha'i bu khris mi
339b6(dkon brtsegs): skye ba'i chos la bzod pa thob par gyur to/ /de nas lha'i bu blo gros rab gnas kyis 'jam dpal gzhon nur gyur ba la 'di skad ces smras so/ /'jam dpal de bzhin gshegs pa la blta ba dang / phyag bgyi ba
339b7(dkon brtsegs): dang / bsnyen bkur bgyi ba dang / zhu ba dang / zhu blag bgyi ba'i slad du de bzhin gshegs pa'i spyan sngar bzhud kyis gshegs so/ /'jam dpal gyis smras pa/ lha'i bu rnam par rtog pa la ma spyod cig /de
339b8(dkon brtsegs): bzhin gshegs pa de ni kho bos blangs zin to/ /lha'i bu smras pa/ 'jam dpal de bzhin gshegs pa de gang na bzhugs/ 'jam dpal gyis smras pa/ lha'i bu de ni kho bo'i mdun na bzhugs so/ /lha'i
340a1(dkon brtsegs): bus smras pa/ 'jam dpal de mi gda'o/ /'jam dpal gyis smras pa/ lha'i bu gal te khyod kyis thams cad mthong na des de bzhin gshegs pa mthong bar mi 'gyur ro/ /lha'i bus smras
340a2(dkon brtsegs): pa/ 'jam dpal ci'i slad du de skad ces de bzhin gshegs pa de ni kho bos blangs zin to/ /de ni kho bo'i mdun na bzhugs so zhes gsung / 'jam dpal gyis smras pa/ lha'i bu 'di ji snyam du sems/ kho bo'i
340a3(dkon brtsegs): mdun zhes bya ba ci zhig yin snyam/ lha'i bus smras pa/ 'jam dpal nam mkha'i khams lags so/ /'jam dpal gyis smras pa/ lha'i bu de bzhin gshegs pa de yang 'di lta ste/ nam mkha'i khams
340a4(dkon brtsegs): yin no/ /de ci'i phyir zhe na/ chos thams cad nam mkha' dang mnyam pa'i phyir nam mkha' ji lta bu yin pa de lta bu yang de bzhin gshegs pa yang de lta bu yin pas nam mkha' dang de bzhin gshegs pa
340a5(dkon brtsegs): de ni gnyis su med de gnyis su byar med pa'i phyir ro/ /lha'i bu de lta bas na khyod de bzhin gshegs pa lta bar 'dod na mtha' 'di khong du chud par bya zhing cung zad kyang rnam par brtag par mi bya'o/ /de nas yang
340a6(dkon brtsegs): 'jam dpal gzhon nur gyur bas de'i tshe khang pa brtsegs pa gru bzhi lham pa/ ka ba bzhi pa/ cha mnyam pa/ shin du mdzes pa/ blta na sdug pa/ sum khri nyis stong mngon par sprul to/ /khang pa brtsegs
340a7(dkon brtsegs): p a de dag tu rin po che'i khri stan lha'i dpag bsams kyi shing las byung ba'i gos kyis bshams pa dag kyang sprul cing khri stan re re la yang byang chub sems dpa'i lus gzugs skyes bu chen po'i mtshan
340a8(dkon brtsegs): sum bcu rtsa gnyis dang ldan pa dag sprul to/ /de nas 'jam dpal gzhon nur gyur bas ji lta bu'i byin gyi brlabs kyis byin gyis brlabs na 'di lta bur gyur ba'i byin gyi brlabs kyis byin gyis brlabs
340b1(dkon brtsegs): pas/ stong gsum gyi stong chen po'i 'jig rten gyi khams 'di ni rnam par spyod pa'i pad ma gang dag yin pa de dag dang / khang pa brtsegs pa de dag de bzhin gshegs pa ga la ba der dong ste lhags nas bcom
340b2(dkon brtsegs): ldan 'das dge slong gi dge 'dun dang bcas pa la lan gsum bskor ba byas te/ steng gi bar snang la bcom ldan 'das kyi 'khor gyi dkyil 'khor la snang bar byed cing phyogs bzhi kun nas 'khor bar
340b3(dkon brtsegs): 'khod do/ /de nas pad ma de dag la 'khod pa'i byang chub sems dpa' sprul pa gang dag yin pa de dag dang / khang pa brtsegs pa dag na 'khod pa'i byang chub sems dpa' gang dag yin pa de dag thams
340b4(dkon brtsegs): cad kyis bcom ldan 'das la sgra dbyangs 'thun par tshigs su bcad pa 'di dag gis mngon par bstod do/ /gang gA'i bye snyed bsam gyis mi khyab pa'i/ /sangs rgyas bye ba phrag mang khyod kyis
340b5(dkon brtsegs): mchod/ /byang chub mchog gi spyad pa btsal mdzad pas/ /de slad mi mchog khyod ni mdzes pa lags/ /thub pa mtshan gyis yongs su spras gyur pa/ /sku mchog srid pa gsum na lhang nge ste/ /'dren
340b6(dkon brtsegs): pa gang la mi dang srog dang ni/ /gang zag ma mchis chos ni 'gro la ston/ /rnam par 'dren pas sbyin dang tshul khrims spyad/ /bzod pa brtson 'grus de bzhin bsam gtan bsten/ /khyod kyi shes rab srid
340b7(dkon brtsegs): gsum thogs mi mnga'/ /ye shes mthar byon khyod la phyag 'tshal lo/ /gang zhig chos rje lha dang mis mchod pa'i/ /'jig rten 'dren pa la ni 'dud 'gyur zhing / /stong pa nyid la mos par bgyid pa
340b8(dkon brtsegs): yi/ /mi de 'jig rten dag gi 'dren par 'gyur/ /gang dag sngon byung de bzhin gshegs pa dang / /gang dag phyogs rnams bzhugs pa'i 'dren pa dag /de dag gis ni mtshan med ston pa'i chos/ /rang
341a1(dkon brtsegs): bzhin mtshan nyid ma mchis rtag tu bsgoms/ /'di la rang bzhin sems can gang yang ni/ /skye dang mchi ba dmigs su ma mchis shing / /'ong ba ma mchis 'gro ba ma mchis te/ /chos rnams
341a2(dkon brtsegs): thams cad nam mkha' ji bzhin no/ /ji ltar mi yis sgyu ma bstan gyur pa/ /snang yang de bzhin nyid du ma mchis ltar/ /de bzhin chos rnams sgyu ma 'dra ba dang / /rmi lam lta bur bde bar gshegs pas
341a3(dkon brtsegs): bstan/ /gang zag la las gang gA'i bye snyed kyi/ /'jig rten khams rnams 'dir ni sbyin byas dang / /'dus byas stong par bzod pa gang lags pa/ /bzod pa de ni sbyin las khyad par 'phags/ /byang
341a4(dkon brtsegs): chub 'dod pa'i byang chub sems dpa' yis/ /bskal pa bye ba gang gA'i bye snyed du/ /me tog spos dang de bzhin zas skom dag /phul nas mi mchog sangs rgyas mchod pa bas/ /gang gis gang la mi
341a5(dkon brtsegs): dang srog dang ni/ /gang zag ma mchis de 'dra'i chos 'di dag /thos nas de la 'od gsal bzod thob pa/ /de yis mi rnams dam pa mchod pa lags/ /gang la mi dang gang zag 'du shes mchis/ /bskal
341a6(dkon brtsegs): pa bye ba mang por zas skom dang / /shing rta dpung chung khri stan sbyin bgyis kyang / /des ni 'di la grol ba mi 'thob bo/ /mi mchog gang dag mya ngan 'das pa dang / /de dag gis kyang sems can mang bkrol ba/ /
341a7(dkon brtsegs): mkhas rnams rang bzhin 'od gsal stong pa yi/ /chos rnams de ltar mkhyen pas rnam par grol/ /sangs rgyas 'byung dang yul du gnas pa dang / /de bzhin bstan la dad pa thob par dka'/ /mi yi srid pa
341a8(dkon brtsegs): 'ang snyed par dka' bas na/ /rgyal ba rnams kyi bstan la legs brtson gyis/ /mi khom brgyad po thams cad rnam spangs shing / /khom pa phun sum rnyed dka' thob gyur la/ /bde gshegs bstan la
341b1(dkon brtsegs): dad pa rnyed gyur pa'i/ /mkhas pa rnams kyis rigs pa'i rnal 'byor sbyor/ /sgra la 'chel cing 'dug par ma byed par/ /chos thos gyur nas rtag tu nan tan gyis/ /khyed kyis rtag tu dgon pa'i gnas bsten la/ /des
341b2(dkon brtsegs): ni mi rnams dam par 'gyur bar byos/ /chos smra'i dge bshes gang yin bsten gyis la/ /sdig pa'i grogs la lan 'ga'ang ma bsten cig /sems can kun la sems ni mnyam gyis la/ /sems can de la
341b3(dkon brtsegs): nam yang ma rlom shig / tshul khrims ldan dang mang du thos gyis la/ /rtag tu phyag dar khrod dang bsod snyoms spyod/ /g.yel ba med par shing drung sten gyis la/ /bkus te bor ba mchog la ma smod cig /'dus
341b4(dkon brtsegs): byas 'di dag thams cad 'dus byas min/ /mtshan nyid gcig cing smig rgyu 'dra ba yin/ /dam pa'i don gyi mu gcig shes gyis la/ /myur tu gzhal yas byang chub reg par gyis/ /phung po lnga rnams sgyu ma bzhin
341b5(dkon brtsegs): du ltos/ /nang gi skye mched drug dang phyi yi drug /de dag grong stong 'dra bar gsungs pas na/ de la nam yang bsten par ma byed cig /'dod chags zhe sdang rang bzhin stong pa nyid/ /gti mug nga rgyal yongs su rtog
341b6(dkon brtsegs): pas bskyed/ /rtog pa de yang ma byung 'byung med par/ /de ltar shes na 'dren pa rnams su 'gyur/ /de nas sprul pa de dag gis tshigs su bcad pa de dag smras pa na 'khor de la srog chags nyi khri nyis stong bla na med
341b7(dkon brtsegs): pa yang dag par rdzogs pa'i byang chub tu sems skyes so/ /dge slong lnga brgya ni len pa med par zag pa rnams las sems rnam par grol lo/ /dge slong sum brgya ni chos rnams la chos kyi mig rdul med cing dri
341b8(dkon brtsegs): ma dang bral ba rnam par dag go/ /dge slong ma sum stong yang chos rnams la chos kyi mig rdul med cing dri ma dang bral ba rnam par dag go/ /dge bsnyen bdun stong dang / dge bsnyen ma stong dang / /lha'i bu nyi khri bdun
342a1(dkon brtsegs): stong yang chos rnams la chos kyi mig rdul med cing dri ma dang bral ba rnam par dag go/ /byang chub sems dpa' sum brgyas ni mi skye ba'i chos la bzod pa thob bo/ /stong gsum gyi stong chen po'i 'jig
342a2(dkon brtsegs): rten gyi khams 'di yang rnam pa drug tu g.yos te/ g.yos/ rab tu g.yos/ kun tu rab tu g.yos/ 'gul/ rab tu 'gul/ kun du rab tu 'gul/ ldeg /rab tu ldeg /kun tu rab tu ldeg go/ /de nas bcom ldan
342a3(dkon brtsegs): 'das la gnas brtan shA ri'i bus 'di skad ces gsol to/ /bcom ldan 'das gang gis stong gsum gyi stong chen po'i 'jig rten gyi khams 'di rnam pa drug tu rab tu g.yos pa dang / byang chub sems dpa'i
342a4(dkon brtsegs): lus gzugs pad+ma dag dang / khang pa brtsegs pa 'di dag na mchis pa 'di rnams chos zab mo 'di lta bu ston par bgyid pa dang / 'khor 'di yang snang ba chen pos khyab par gyur ba dang / lha'i bu bye ba phrag 'di
342a5(dkon brtsegs): snyed 'dus pa dang / byang chub sems dpa' bye ba phrag mang po 'dus pa 'di dag su'i mthu lags/ de skad ces gsol pa dang / bcom ldan 'das kyis gnas brtan shA ri'i bu la 'di skad ces bka' stsal to/ /
342a6(dkon brtsegs): shA ri'i bu 'di ni 'jam dpal gzhon nur gyur ba'i mthu yin te/ des bkod pa 'di lta bu 'di dag kun du snang ngo / /de ci'i phyir zhe na/ shA ri'i bu 'di ltar deng de bzhin gshegs pa la 'jam dpal gzhon nur
342a7(dkon brtsegs): g yur ba lha'i bu blo gros rab gnas dang lhan cig tu sangs rgyas kyi chos bsam gyis mi khyab pa yongs su bsgrub pa'i phyir bdud kyi dkyil 'khor thams cad rnam par 'jig par byed pa zhes bya ba'i chos kyi
342a8(dkon brtsegs): rnam grangs zhu zhing zhu blag byed par 'gyur ba'i phyir ro/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das 'jam dpal gzhon
342b1(dkon brtsegs): nur gyur ba de 'khor 'dus pa 'di na mi gda'o/ /bcom ldan 'das kyis bka' stsal pa/ shA ri'i bu khyod re shig sdod cig dang / 'jam dpal gzhon nur gyur ba de de'u re bdud kyi dkyil 'khor thams cad dang / bdud
342b2(dkon brtsegs): kyi gnas thams cad dang / bdud thams cad zil gyis gnon cing bkod pa chen pos de bzhin gshegs pa ga la ba der 'ong bar 'gyur ro/ /de nas 'jam dpal gzhon nur gyur ba bdud kyi dkyil 'khor
342b3(dkon brtsegs): thams cad rnam par 'jig par byed pa zhes bya ba'i ting nge 'dzin la snyoms par zhugs so/ /'jam dpal gzhon nur gyur ba bdud kyi dkyil 'khor thams cad rnam par 'jig par byed pa'i ting nge 'dzin
342b4(dkon brtsegs): la snyoms par zhugs ma thag tu de nas de'i mod la stong gsum gyi stong chen po'i 'jig rten gyi khams 'di na bdud kyi gnas bye ba brgya phrag ji snyed pa de dag thams cad mog mog por gyur to/ /bdud
342b5(dkon brtsegs): sdig can de dag kyang rang rang gi lus rgas shing gtugs la 'khogs par gyur nas lag pa 'khar ba la rten cing 'gro bar gyur to/ /de dag gis lha'i bu mo rnams kyang rgas shing gtugs la 'khogs
342b6(dkon brtsegs): par gyur ba dang / rang rang gi gzhal med khang dag kyang rnyings shing rab tu 'jig la mun pa mun gnag tu gyur bar mthong ngo / /de nas bdud sdig can de dag skrag cing dngangs la yi chad cing sgyid lug ste/ spu'i
342b7(dkon brtsegs): khung bu zing zhes byed par gyur nas 'di snyam du rnam par rtog ste/ gang gis bdag cag bdud kyi gnas rnams 'di lta bu'i gnas skabs su gyur ba 'di'i rgyu ni gang yin/ rkyen ni gang yin/ bdag cag
342b8(dkon brtsegs): 'di nas 'chi 'pho zhing med pa 'am gcig tu mi 'gyur grang snyam mo/ /bdud de dag gi rnam par rtog pa de lta bu de skyes ma thag tu de nas 'jam dpal gzhon nur gyur bas lha'i bu sprul pa ther 'bum
343a1(dkon brtsegs): sprul te/ bdud de dag gi mdun du bkod do/ /de nas lha'i bu sprul pa de dag gis bdud sdig can de dag la 'di skad ces smras so/ /grogs po dag 'di ni byang chub sems dpa' phyir mi log pa
343a2(dkon brtsegs): 'jam dpal gzhon nur gyur ba zhes bya ba de da ltar bdud kyi dkyil 'khor thams cad rnam par 'jig par byed pa zhes bya ba'i ting nge 'dzin la snyoms par zhugs pa de'i mthu yin te/ khyed la 'tshe ba 'ga' yang
343a3(dkon brtsegs): 'byung bar mi 'gyur gyis ma skrag shig / lha'i bu sprul pa de dag gis tshig de skad ces smras ma thag tu/ de nas bdud sdig can de dag gis sgra de yang thos/ 'jam dpal gzhon nur gyur ba'i ming yang thos
343a4(dkon brtsegs): nas yang rgya cher dngangs shing skrag ste/ bdud kyi gnas de dag thams cad kyang rab tu g.yos so/ /de nas bdud sdig can de dag gis lha'i bu sprul pa de dag la 'di skad ces smras so/ /grogs po dag
343a5(dkon brtsegs): yongs su skyobs shig / grogs po dag yongs su skyobs shig /de nas lha'i bu sprul pa de dag gis bdud sdig can de dag la 'di skad ces smras so/ /grogs po dag ma 'jigs shig /grogs po dag ma 'jigs
343a6(dkon brtsegs): shig / khyed cag deng la bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der song shig dang / de bzhin gshegs pa thugs rje dang ldan pa de ni
343a7(dkon brtsegs): sems can 'jigs par gyur ba rnams la mi 'jigs pa stsol bar mdzad do/ /de nas lha'i bu sprul pa de dag gis tshig de skad ces smras nas de nyid du mi snang bar gyur to/ /de nas bdud sdig can 'khor
343a8(dkon brtsegs): b dud sdig can 'bum phrag ther 'bum du ma dang bcas pa de dag thams cad rgas shing 'khogs nas gzer cing lag pa mkhar ba la rten bzhin du 'dong zhing skad cig thang cig yud tsam cig la bcom
343b1(dkon brtsegs): l dan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ste lhags nas bcom ldan 'das la thams cad kyis sgra skad gcig tu 'di skad ces gsol
343b2(dkon brtsegs): to/ /bcom ldan 'das bdag cag mi sdug pa'i rnam pa 'di lta bu 'di dag las yongs su bskyab tu gsol/ bde bar gshegs pa bdag cag yongs su bskyab tu gsol/ bcom ldan 'das sangs rgyas
343b3(dkon brtsegs): bye ba phrag 'bum gyi mtshan yongs su bsgrags pa ni mi mngon lags kyi/ 'jam dpal gzhon nur gyur ba gcig pu'i ming ni de lta ma lags so/ /de ci'i slad du zhe na/ 'jam dpal gzhon nur gyur
343b4(dkon brtsegs): pa'i ming thos na bdag cag 'jigs shing dngangs la skrag par 'gyur te/ 'chi 'pho ba snyam du 'tshal cing ma mchis par 'gyur ba snyam du 'tshal ba'i slad du'o/ /de nas bcom ldan 'das kyis bdud sdig
343b5(dkon brtsegs): can de dag la 'di skad ces bka' stsal to/ /sdig can dag de de bzhin no/ /ji skad smras pa de bzhin te/ ji ltar 'jam dpal gzhon nur gyur bas yongs su smin pa dang / rnam par dbye ba med par sems can
343b6(dkon brtsegs): rnams kyi don byas pa dang / byed par 'gyur ba de ltar sangs rgyas bye ba phrag 'bum gyis kyang sems can rnams kyi don ma mdzad mi mdzad pas de'i phyir ji ltar 'jam dpal gzhon nur gyur ba gcig
343b7(dkon brtsegs): pu'i ming yongs su bsgrags pa de ltar sangs rgyas bye ba phrag 'bum gyi mtshan yongs su bsgrags pas ni khyed cag sdug bsngal zhing rnam par 'jig par mi 'gyur ro/ /de nas bcom ldan 'das
343b8(dkon brtsegs): la bdud sdig can de dag gis 'di skad ces gsol to/ /bcom ldan 'das bdag cag 'di ltar lus 'khogs pa 'dis nyam thag cing ngo tsha lags pas bcom ldan 'das bdag cag sngon bdag cag
344a1(dkon brtsegs): gi kha dog rgyas par gyur ba gang lags pa de lta bu 'tshal lags so/ /bcom ldan 'das kyis bka' stsal pa/ khyed cag 'jam dpal gzhon nur gyur ba 'ongs kyi bar du re shig 'di nyid
344a2(dkon brtsegs): du sdod cig dang / des khyed cag mi sdug pa'i rnam pa 'di las yongs su thar bar byed par 'gyur ro/ /de nas 'jam dpal gzhon nur gyur ba ting nge 'dzin de las langs te/ stan las langs nas byang
344a3(dkon brtsegs): chub sems dpa' 'bum phrag du mas kyang yongs su bskor cing mdun du bdar/ lha'i bu 'bum phrag du ma dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang /
344a4(dkon brtsegs): lto 'phye chen po 'bum phrag du ma sil snyan 'bum phrag mang po dag rab tu gsil zhing me tog ud pa la dang / pad ma dang / ku mu da dang / pad ma dkar po'i char dag rab tu 'bebs pa sha stag gis yongs
344a5(dkon brtsegs): su bskor cing mdun du bdar te/ bkod pa chen po dang / rnam par rtse ba chen pos bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te/ bcom ldan 'das
344a6(dkon brtsegs): la lan gsum bskor ba byas nas phyogs gcig tu 'dug go/ /de nas bcom ldan 'das kyis 'jam dpal gzhon nur gyur ba la 'di skad ces bka' stsal to/ /'jam dpal khyod bdud kyi dkyil
344a7(dkon brtsegs): 'khor thams cad rnam par 'jig par byed pa zhes bya ba'i ting nge 'dzin la snyoms par 'jug gam/ 'jam dpal gyis gsol pa/ bcom ldan 'das snyoms par 'jug lags so/ /bcom ldan 'das
344a8(dkon brtsegs): kyis bka' stsal pa/ 'jam dpal khyod kyis ting nge 'dzin bsgrubs pa de de bzhin gshegs pa gang las thos/ khyod kyis ting nge 'dzin de bsgrubs nas ji srid cig lon/ 'jam dpal gyis gsol pa/ bcom
344b1(dkon brtsegs): ldan 'das gang gi tshe bdag gis ting nge 'dzin bsgrubs pa de thos shing bdag gis ting nge 'dzin de bsgrubs pa de'i tshe na bcom ldan 'das kyis byang chub tu thugs bskyed par yang ma gyur lags so/ /bcom ldan 'das
344b2(dkon brtsegs): kyis bka' stsal pa/ 'jam dpal khyod kyis gang la ting nge 'dzin bsgrubs pa de thos pa'i de bzhin gshegs pa de'i mtshan ci/ 'jam dpal gyis gsol pa/ bcom ldan 'das sngon byung ba 'das
344b3(dkon brtsegs): pa'i dus bskal pa bsam gyis mi khyab pa'i yang ches bsam gyis mi khyab pa/ grangs ma mchis pa'i yang ches grangs ma mchis pa 'das pa de'i tshe de'i dus na de bzhin gshegs pa me tog man dA
344b4(dkon brtsegs): ra ba'i dri zhes bgyi ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan
344b5(dkon brtsegs): 'das byung ste/ de ting nge 'dzin bsgrubs pa de gsung bar gyur nas de bzhin gshegs pa de las bdag gis bdud kyi dkyil 'khor thams cad rnam par 'jig par bgyid pa'i ting nge 'dzin bsgrubs pa
344b6(dkon brtsegs): de thos lags so/ /bcom ldan 'das kyis bka' stsal pa/ 'jam dpal bsgrubs pa de dag gang yin/ 'jam dpal gyis gsol pa/ bcom ldan 'das byang chub sems dpa' rnam pa nyi shu
344b7(dkon brtsegs): dang ldan na bdud kyi dkyil 'khor thams cad rnam par 'jig par bgyid pa'i ting nge 'dzin de 'thob ste/ nyi shu gang lags she na/ bcom ldan 'das 'di la byang chub sems dpa' 'dod chags rnam par
344b8(dkon brtsegs): 'jig cing 'dod chags kyi sems rnam par 'jig par bgyid pa dang / zhe sdang rnam par 'jig cing zhe sdang gi sems rnam par 'jig par bgyid pa dang / gti mug rnam par 'jig cing gti mug gi sems
345a1(dkon brtsegs): rnam par 'jig par bgyid pa dang / phrag dog rnam par 'jig cing phrag dog gi sems rnam par 'jig par bgyid pa dang / nga rgyal rnam par 'jig cing nga rgyal gyi sems rnam par 'jig par
345a2(dkon brtsegs): bgyid pa dang / 'chab pa rnam par 'jig cing 'chab pa'i sems rnam par 'jig par bgyid pa dang / khro ba rnam par 'jig cing khro ba'i sems rnam par 'jig par bgyid pa dang / yongs su gdung ba rnam par
345a3(dkon brtsegs): 'jig cing yongs su gdung ba'i sems rnam par 'jig par bgyid pa dang / 'du shes rnam par 'jig cing 'du shes kyi sems rnam par 'jig par bgyid pa dang / lta ba rnam par 'jig cing lta ba'i sems rnam
345a4(dkon brtsegs): par 'jig par bgyid pa dang / rtog pa rnam par 'jig cing rtog pa'i sems rnam par 'jig par bgyid pa dang / len pa rnam par 'jig cing len pa'i sems rnam par 'jig par bgyid pa dang / 'dzin pa rnam
345a5(dkon brtsegs): par 'jig cing 'dzin pa'i sems rnam par 'jig par bgyid pa dang / mtshan ma rnam par 'jig cing mtshan ma'i sems rnam par 'jig par bgyid pa dang / srid pa rnam par 'jig cing srid pa'i sems rnam
345a6(dkon brtsegs): par 'jig par bgyid pa dang / rtag pa rnam par 'jig cing rtag pa'i sems rnam par 'jig par bgyid pa dang / chad pa rnam par 'jig cing chad pa'i sems rnam par 'jig par bgyid pa dang / phung po
345a7(dkon brtsegs): rnam par 'jig cing phung po'i sems rnam par 'jig par bgyid pa dang / khams rnam par 'jig cing khams kyi sems rnam par 'jig par bgyid pa dang / skye mched rnam par 'jig cing skye mched kyi sems
345a8(dkon brtsegs): rnam par 'jig par bgyid pa dang / khams gsum pa rnam par 'jig cing khams gsum pa la dmigs pa'i sems rnam par 'jig par bgyid pa ste/ /bcom ldan 'das byang chub sems dpa' rnam pa nyi shu
345b1(dkon brtsegs): po de dag dang ldan na ting nge 'dzin de 'thob bo/ /bcom ldan 'das gzhan yang byang chub sems dpa' chos bzhi dang ldan na ting nge 'dzin de 'thob ste/ bzhi gang lags she na/ lhag pa'i bsam pa la yang dag
345b2(dkon brtsegs): par 'jug pa dang / g.yo ba ma mchis pa dang / zab pa dang / bdog pa thams cad yongs su gtong ba ste/ bcom ldan 'das byang chub sems dpa' chos bzhi po de dag dang ldan na ting nge 'dzin de 'thob bo/ /
345b3(dkon brtsegs): bcom ldan 'das gzhan yang byang chub sems dpa' chos bzhi dang ldan na ting nge 'dzin de 'thob ste/ bzhi gang lags she na/ slu ba ma mchis pa dang / bden pa'i tshig gis dam 'cha' ba dang / 'du shes
345b4(dkon brtsegs): kyi dbang gi spyod yul ma lags pa dang / chos thams cad mi 'dzin pa ste/ bcom ldan 'das byang chub sems dpa' chos bzhi po de dag dang ldan na ting nge 'dzin de 'thob bo/ /bcom ldan 'das gzhan
345b5(dkon brtsegs): yang byang chub sems dpa' chos bzhi dang ldan na ting nge 'dzin de 'thob ste/ bzhi gang lags she na/ dge ba'i bshes gnyen la bsten pa dang / sdig pa'i grogs po spong ba dang / sbyangs pa dang / tshul khrims
345b6(dkon brtsegs): dang / yo byad bsnyungs pa dang ldan pa dang / 'du 'dzi ma mchis par spyod pa ste/ bcom ldan 'das byang chub sems dpa' chos bzhi po de dag dang ldan na ting nge 'dzin de thob bo/ /bcom ldan 'das gzhan
345b7(dkon brtsegs): yang byang chub sems dpa' chos bzhi dang ldan na ting nge 'dzin de 'thob ste/ bzhi gang lags she na/ tshul khrims ma nyams pa dang / tshul khrims ma dral ba dang / tshul khrims mi rten pa dang / tshul khrims
345b8(dkon brtsegs): nag nog ma mchis pa ste/ bcom ldan 'das byang chub sems dpa' chos bzhi po de dag dang ldan na ting nge 'dzin de 'thob bo/ /bcom ldan 'das gzhan yang byang chub sems dpa' chos bzhi dang ldan na ting
346a1(dkon brtsegs): nge 'dzin de 'thob ste/ bzhi gang lags she na/ nyan thos kyi sems yongs su spong ba dang / rang sangs rgyas kyi sems la lhag par mi dmigs pa dang / bzod pa gnas pa dang / sems can
346a2(dkon brtsegs): la rlom sems ma mchis pa ste/ bcom ldan 'das byang chub sems dpa' chos bzhi po de dag dang ldan na ting nge 'dzin de 'thob bo/ /bcom ldan 'das gzhan yang byang chub sems dpa' chos bzhi dang
346a3(dkon brtsegs): ldan na ting nge 'dzin de 'thob ste/ bzhi gang lags she na/ stong pa nyid kyi chos sgom zhing gang zag la rlom sems ma mchis pa dang / mtshan ma ma mchis pa sgom zhing mtshan ma yongs su spong ba dang / smon
346a4(dkon brtsegs): pa ma mchis pa sgom zhing smon pa'i sems yongs su spong ba dang / chog 'tshal cing dngos po thams cad yongs su gtong ba dang bzhi ste/ bcom ldan 'das byang chub sems dpa' rnam pa de dag dang chos
346a5(dkon brtsegs): de dag dang ldan na bdud kyi dkyil 'khor thams cad rnam par 'jig par bgyid pa'i ting nge 'dzin de 'thob bo/ /bcom ldan 'das de ltar de bzhin gshegs pa me tog man dA ra'i dris ting nge 'dzin bsgrub
346a6(dkon brtsegs): pa de rab tu bstan te/ bcom ldan 'das bdag gis de bzhin gshegs pa de las ting nge 'dzin bsgrub pa de thos shing bcom ldan 'das de bzhin gshegs pa me tog man dA ra'i dri de'i 'og tu de bzhin
346a7(dkon brtsegs): gshegs pa dgra bcom pa yang dag par rdzogs pa'i sangs rgyas nor bu dang / rin po che dang / glog dang / nyi zla thams cad zil gyis gnon pa'i 'od ces bgyi pa byung bar gyur te/ bcom ldan 'das bdag
346a8(dkon brtsegs): gis de bzhin gshegs pa de'i spyan sngar ting nge 'dzin de bsgrubs so/ /bstan pa 'di bshad pa na 'khor de las byang chub sems dpa' khris ting nge 'dzin de bsgrubs so/ /de nas bcom ldan 'das la gnas brtan
346b1(dkon brtsegs): shA ri'i bus 'di skad gsol to/ /bcom ldan 'das gzhon nur gyur bas ji tsam du ting nge 'dzin de legs par bsgrubs shing ting nge 'dzin de bsgrubs pas bdud sdig can 'di dag mi sdug
346b2(dkon brtsegs): pa'i rnam pa 'di lta bur bgyis pa de ni ngo mtshar lags so/ /de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di ji snyam du sems
346b3(dkon brtsegs): stong gsum gyi stong chen po'i 'jig rten gyi khams 'di 'ba' shig gi bdud sdig can 'di dag 'di ltar mi sdug pa'i rnam par byas so snyam na shA ri'i bu khyod kyis de ltar mi blta'o/ /de ci'i phyir
346b4(dkon brtsegs): zhe na/ shA ri'i bu 'di lta ste/ 'jam dpal gzhon nur gyur ba'i byin gyi brlabs kyis phyogs bcu kun gyi sangs rgyas kyi zhing gang gA'i klung bye ma snyed dag na bdud sdig can gang dag 'khod pa de dag
346b5(dkon brtsegs): thams cad kyang 'di lta bu'i gnas skabs su gyur ba'i phyir ro/ /de nas bcom ldan 'das kyis 'jam dpal gzhon nur gyur ba la bka' stsal pa/ 'jam dpal khyod kyis byin gyis brlabs 'di mthong
346b6(dkon brtsegs): la/ ci nas kyang bdud sdig can 'di dag sngon gyi kha dog rgyas pa dang ldan par 'gyur bar gyis shig /de nas 'jam dpal gzhon nur gyur bas byin gyis brlabs de btang ngo / /byin gyis brlabs de
346b7(dkon brtsegs): gtang ma thag tu de nas bdud sdig can de dag sngon gyi kha dog rgyas pa dang ldan par gyur to/ /de nas 'jam dpal gzhon nur gyur bas bdud sdig can de dag dang / bdud kyi 'khor de dag la smras pa/
346b8(dkon brtsegs): sdig can dag gang la mig dang / gang la mig gi 'du shes dang / gang la mig tu lhag par 'dzin pa dang / gang la mig gi mtshan ma dang / gang la mig tu lhag par dmigs pa dang / gang la mig tu
347a1(dkon brtsegs): mngon par chags pa dang / gang la mig gi rlom sems dang / gang la mig bdag gir 'dzin pa dang / gang la mig gi rten dang / gang la mig la mngon par zhen pa dang / gang la mig gi
347a2(dkon brtsegs): spros pa dang / gang la mig nga'i ba nyid dang / gang la mig kun du srung ba dang / gang la mig bsgom pa dang / gang la mig blang ba dang / gang la mig dor ba dang / gang la mig tu rtog pa dang / gang la mig
347a3(dkon brtsegs): tu sems pa dang / gang la mig yongs su 'grub pa dang / gang la mig 'gog pa dang / gang la mig skye ba dang / gang la mig tu 'dzin pa dang / gang la mig 'ong ba yod pa de la ni khyed bdud kyi las
347a4(dkon brtsegs): bar chad byed pa'i yul yod do/ /sdig can dag de bzhin du gang la rna ba dang / sna dang / lce dang / lus dang / yid dang / gzugs dang / sgra dang / dri dang / ro dang / reg bya dang / chos dang / gang la chos
347a5(dkon brtsegs): kyi 'du shes dang / gang la chos su lhag par 'dzin pa dang / gang la chos kyi mtshan ma dang / gang la chos su lhag par dmigs pa dang / gang la chos su mngon par chags pa dang / gang la chos kyi rlom
347a6(dkon brtsegs): sems dang / gang la chos bdag gir 'dzin pa dang / gang la chos kyi rten dang / gang la chos la mngon par zhen pa dang / gang la chos kyi spros pa dang / gang la chos nga'i ba nyid dang / gang la chos kun du srung
347a7(dkon brtsegs): ba dang / gang la chos bsgom pa dang / gang la chos blang ba dang / gang la chos dor ba dang / gang la chos su rtog pa dang / gang la chos su sems pa dang / gang la chos yongs su 'grub pa dang / gang la
347a8(dkon brtsegs): chos 'gog pa dang / gang la chos skye ba dang / gang la chos su 'dzin pa dang / gang la chos 'ong ba yod pa de la ni khyed bdud kyi las bar chad byed pa'i yul yod do/ /sdig can dag gang la mig med
347b1(dkon brtsegs): pa dang / gang la mig gi 'du shes med pa dang / gang la mig tu lhag par 'dzin pa med pa dang / gang la mig gi mtshan ma med pa dang / gang la mig tu lhag par dmigs pa med pa dang / gang la mig tu
347b2(dkon brtsegs): mngon par chags pa med pa dang / gang la mig gi rlom sems med pa dang / gang la mig bdag gir 'dzin pa med pa dang / gang la mig gi rten med pa dang / gang la mig la mngon par zhen pa med pa dang / gang
347b3(dkon brtsegs): la mig gi spros pa med pa dang / gang la mig nga'i ba nyid med pa dang / gang la mig kun du srung ba med pa dang / gang la mig bsgom pa med pa dang / gang la mig blang ba med pa dang / gang la mig dor ba med pa dang /
347b4(dkon brtsegs): gang la mig tu rtog pa med pa dang / gang la mig tu sems dpa' med pa dang / gang la mig yongs su 'grub pa med pa dang / gang la mig 'gog pa med pa dang / gang la mig skye ba med pa dang / gang la mig
347b5(dkon brtsegs): tu 'dzin pa med pa dang / gang la mig 'ong ba med pa de la ni khyed kyi gnas med do/ /yul med do/ /bdag po med do/ /stobs med do/ /dbang phyug med do/ /mthus gzung ba med do/ /sdig can dag de bzhin
347b6(dkon brtsegs): du gang la rna ba dang / sna dang / lce dang / lus dang / yid dang / gzugs dang / sgra dang / dri dang / ro dang / reg bya dang / chos med pa dang / gang la chos kyi 'du shes med pa dang / gang la chos su lhag par 'dzin pa
347b7(dkon brtsegs): med pa dang / gang la chos kyi mtshan ma med pa dang / gang la chos su lhag par dmigs pa med pa dang / gang la chos su mngon par chags pa med pa dang / gang la chos kyi rlom sems med pa dang / gang la
347b8(dkon brtsegs): chos bdag gir 'dzin pa med pa dang / gang la chos kyi rten med pa dang / gang la chos la mngon par zhen pa med pa dang / gang la chos kyi spros pa med pa dang / gang la chos nga'i ba nyid med pa dang / gang la chos
348a1(dkon brtsegs): kun tu srung ba med pa dang / gang la chos bsgom pa med pa dang / gang la chos blang ba med pa dang / gang la chos dor ba med pa dang / gang la chos su rtog pa med pa dang / gang la chos su sems pa
348a2(dkon brtsegs): med pa dang / gang la chos yongs su 'grub pa med pa dang / gang la chos 'gog pa med pa dang / gang la chos skye ba med pa dang / gang la chos su 'dzin pa med pa dang / gang la chos 'ong ba med pa de la ni khyed kyi
348a3(dkon brtsegs): gnas med do/ /yul med do/ /bdag po med do/ /stobs med do/ /dbang phyug med do/ /mthus gzung ba med do/ /de nas 'jam dpal gzhon nur gyur bas de lta de ltar chos bstan pa des bdud kyi dkyil 'khor de
348a4(dkon brtsegs): las bdud khri bla na med pa yang dag par rdzogs pa'i byang chub tu sems skyes so/ /bdud kyi 'khor de las bdud brgyad khri bzhi stong ni chos rnams la chos kyi mig rdul med cing dri ma dang bral ba rnam par dag go/ /
348a5(dkon brtsegs): de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das 'jam dpal gzhon nur gyur ba 'di mchis lags kyis/ bcom ldan 'das bdag cag gis byang
348a6(dkon brtsegs): chub sems dpa' de dag blta bar bgyi'o/ /de ci'i slad du zhe na/ bcom ldan 'das skyes bu dam pa de lta bu de dag mthong bar dka' ba'i slad du'o/ /de nas bcom ldan 'das kyis 'jam dpal gzhon nur
348a7(dkon brtsegs): gyur ba la bka' stsal pa/ 'jam dpal 'khor 'di phyogs bcu nas 'dus pa'i byang chub sems dpa' de dag blta bar 'dod kyis khyod kyis ston cig /de nas 'jam dpal gzhon nur gyur bas byang chub
348a8(dkon brtsegs): sems dpa' chos dang / chos 'phags dang / chos kyi blo gros dang / nyi ma dang / bdud kyi mtshon cha dang / 'jam dbyangs dang / sdig pa zhi dang zhi ba srung dang / rnam rgyal srung dang / chos rgyal rnam bsgrags dang / de dag
348b1(dkon brtsegs): dang byang chub sems dpa' gzhan dag la smras pa/ rigs kyi bu dag khyed cag gi rang rang gi sangs rgyas kyi zhing dag na byang chub sems dpa' de dag gi lus ci 'dra ba de lta bur khyed cag rang rang gi lus ston cig /
348b2(dkon brtsegs): 'jam dpal gzhon nur gyur bas tshig de skad ces smras ma thag tu de nas de'i mod la byang chub sems dpa' de dag ting nge 'dzin de las langs te/ langs nas kyang rang rang gi lus dag bstan to/ /de nas byang
348b3(dkon brtsegs): chub sems dpa' kha cig gi lus ni ri rab tsam mo/ /kha cig gi lus ni dpag tshad brgyad khri tsam mo/ /kha cig gi lus ni dpag tshad bdun khri dang / drug khri dang / lnga khri dang / bzhi khri dang / sum khri dang / nyi khri
348b4(dkon brtsegs): dang / khri tsam mo/ /kha cig gi lus ni dpag tshad lnga stong dang / bzhi stong dang / sum stong dang / nyis stong dang / stong tsam mo/ /kha cig gi lus ni dpag tshad lnga brgya dang / bzhi brgya dang / sum brgya dang / nyis brgya
348b5(dkon brtsegs): dang / brgya tsam mo/ /kha cig gi lus ni dpag tshad lnga bcu dang / bzhi bcu dang / sum bcu dang / nyi shu dang / bcu tsam mo/ /kha cig gi lus ni dpag tshad lnga dang / bzhi dang / gsum dang / gnyis dang / gcig
348b6(dkon brtsegs): tsam mo/ /byang chub sems dpa' kha cig gi lus ni 'jig rten gyi khams mi mjed 'di'i sems can rnams kyi lus ji tsam par khru phyed dang bzhi tsam ste/ de dag gi lus de lta bu dag kun du snang ngo / /de'i
348b7(dkon brtsegs): t she na stong gsum gyi stong chen po'i 'jig rten gyi khams 'dir gang du byang chub sems dpa' gzi brjid che ba gzi brjid che ba sha stag gis khyab par ma gyur ba'i sa phyogs ni tha na mkhar ba gzugs
348b8(dkon brtsegs): pa'i gtos tsam yang med do/ /byang chub sems dpa' de dag gi 'od kyis kyang phyogs bcu'i sangs rgyas kyi zhing bye ba phrag 'bum dag snang bar gyur to/ /de nas 'jam dpal gzhon nur gyur ba stan las
349a1(dkon brtsegs): langs te/ bla gros phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba der logs su thal mo sbyar ba btud nas bcom ldan 'das la 'di
349a2(dkon brtsegs): skad ces gsol to/ /gal te zhus nas zhu ba lung bstan pa'i slad du/ bcom ldan 'das kyis bdag la skabs dbye bar gnang na/ bcom ldan 'das de bzhin gshegs pa dgra bcom pa yang dag par rdzogs pa'i
349a3(dkon brtsegs): sangs rgyas la bdag phyogs 'ga' zhig zhu lags so/ /de skad ces gsol pa dang / bcom ldan 'das kyis 'jam dpal gzhon nur gyur ba la 'di skad ces bka' stsal to/ /'jam dpal khyod ci dang ci
349a4(dkon brtsegs): 'dod pa de bzhin gshegs pa la zhus shig dang / ngas zhus pa de dang / de nyid kyi lan btab pas khyod kyi sems rangs par bya'o/ /de skad ces bka' stsal pa dang / 'jam dpal gzhon nur gyur ba dang / thams
349a5(dkon brtsegs): cad dang ldan pa'i 'khor des bcom ldan 'das kyi ltar mnyan nas bcom ldan 'das la 'di skad ces gsol to/ /bcom ldan 'das byang chub sems dpa' byang chub sems dpa' zhes bgyi na/ bcom
349a6(dkon brtsegs): ldan 'das ci'i slad du byang chub sems dpa' zhes bgyi/ de skad ces gsol pa dang / bcom ldan 'das kyis 'jam dpal gzhon nur gyur ba la 'di skad ces bka' stsal to/ /'jam dpal chos thams
349a7(dkon brtsegs): cad rtogs pa'i phyir byang chub sems dpa' zhes bya'o/ /'jam dpal gang dag rtogs pa'i phyir byang chub sems dpa' byang chub sems dpa' zhes bya ba'i chos thams cad po de dag gang zhe na/ 'jam dpal
349a8(dkon brtsegs): 'di la byang chub sems dpas mig rtogs par byed do/ /rna ba rtogs par byed do/ /sna rtogs par byed do/ /lce rtogs par byed do/ /lus rtogs par byed do/ /yid rtogs par byed do/ /'jam dpal ji ltar byang
349b1(dkon brtsegs): chub sems dpa' mig rtogs par byed/ ji ltar rna ba dang / sna dang / lce dang / lus dang / yid rtogs par byed ce na/ 'jam dpal 'di la byang chub sems dpa' mig rang bzhin gyis stong zhes bya bar rtogs
349b2(dkon brtsegs): par byed kyang rtogs so snyam du rnam par mi rtog go/ /rna ba dang / sna dang / lce dang / lus dang / yid rang bzhin gyis stong zhes bya bar rtogs par byed kyang rtogs so snyam du rnam par mi rtog go/ /gzugs rnams
349b3(dkon brtsegs): dang / sgra rnams dang / dri rnams dang / ro rnams dang / reg bya rnams dang / chos rnams rang bzhin gyis stong zhes bya bar rtogs par byed kyang rtogs so snyam du rnam par mi rtog go/ /'jam dpal gzhan
349b4(dkon brtsegs): yang byang chub sems dpa' nye bar len pa'i phung po lnga dag rtogs par byed do/ /ji ltar rtogs par byed ce na/ stong pa nyid dag tu rtogs par byed do/ /mtshan ma med pa dag tu rtogs par byed do/ /
349b5(dkon brtsegs): smon pa med pa dag tu rtogs par byed do/ /'dod chags dang bral ba dag tu rtogs par byed do/ /zhi ba dag tu rtogs par byed do/ /dben pa dag tu rtogs par byed do/ /dngos po med pa dag tu rtogs par byed
349b6(dkon brtsegs): do/ /g.yo ba med pa dag tu rtogs par byed do/ /skye ba med pa dag tu rtogs par byed do/ /'ong ba med pa dag tu rtogs par byed do/ /'gro ba med pa dag tu rtogs par byed do/ /ngo bo nyid med pa dag tu rtogs par
349b7(dkon brtsegs): byed do/ /bdag po med pa dag tu rtogs par byed do/ /rnam par rig pa med pa dag tu rtogs par byed do/ /shes pa med pa dag tu rtogs par byed do/ /mthong ba med pa dag tu rtogs par byed do/ /ma skyes pa
349b8(dkon brtsegs): dag tu rtogs par byed do/ /spros pa med pa dag tu rtogs par byed do/ /bdag gi med pa dag tu rtogs par byed do/ /rtog pas kun nas bslang ba dag tu rtogs par byed do/ /rnam par rtogs pas kun nas bslang
350a1(dkon brtsegs): ba dag tu rtogs par byed do/ /rten cing 'brel bar 'byung ba dag tu rtogs par byed do/ /sgyu ma lta bu dag tu rtogs par byed do/ /rmi lam lta bu dag tu rtogs par byed do/ /mig yor lta bu dag
350a2(dkon brtsegs): tu rtogs par byed do/ /brag cha lta bu dag tu rtogs par byed do/ /chu shing gi snying po lta bu dag tu rtogs par byed do/ /ring du mi gnas pa dag dang / snying po med pa dag dang / gsog dag dang / gsob dag du rtogs
350a3(dkon brtsegs): par byed do/ /'jam dpal gzhan yang byang chub sems dpas 'dod chags rtogs par byed do/ /zhe sdang rtogs par byed do/ /gti mug rtogs par byed do/ /ji ltar rtogs par byed ce na/ 'dod chags dang / zhe sdang dang / gti mug dag
350a4(dkon brtsegs): ni yongs su rtog pas kun nas bslang ba yin par rtogs par byed de/ yongs su rtog pa de dag kyang stong pa dag dang / med pa dag dang / dngos po med pa dag dang / spros pa med pa dag dang / rnam par rig pa med pa
350a5(dkon brtsegs): dag tu rtogs par byed do/ /'jam dpal gzhan yang byang chub sems dpas 'dod pa'i khams rtogs par byed do/ /gzugs kyi khams dang / gzugs med pa'i khams rtogs par byed do/ /ji ltar rtogs
350a6(dkon brtsegs): par byed ce na/ bdag med pa dang / stong pa dang / dben pa'i rnam par rtogs par byed do/ /'jam dpal gzhan yang byang chub sems dpas sems can gyi spyod pa rtogs par byed do/ /ji ltar rtogs par byed ce na/
350a7(dkon brtsegs): sems can 'di dag ni 'dod chags spyad pa'o/ /'di dag ni zhe sdang spyad pa'o/ /'di dag ni gti mug spyad pa'o/ /'di dag ni cha mnyam pa spyad pa'o zhes bya bar rtogs nas spyod pa la mkhas pa rtogs par byed de/ gang
350a8(dkon brtsegs): gi shes pa'i rnam par rig pa bstan pa gang yin pa de yang rtogs par byed cing rtogs nas kyang ji lta ji ltar de dag rnam par grol ba de lta de ltar chos ston to/ /'jam dpal gzhan yang byang chub sems dpas sems
350b1(dkon brtsegs): can thams cad rtogs par byed do/ /ji ltar rtogs par byed ce na/ sems can thams cad ni ming tsam ste/ ming de yang g.yo ba med pa dang / sems can 'di dag thams cad ni sems can gcig pa ste/ sems can de yang sems can
350b2(dkon brtsegs): med pa dang / de ltar yang rnam par mi rtog pa ste/ de'i phyir byang chub sems dpa' zhes bya'o/ /gang gi tshe byang chub sems dpas chos thams cad rtogs par byed pa de'i tshe byang chub rtogs par byed pa yin no/ /de la 'di skad
350b3(dkon brtsegs): ces bya ste/ mig dang rna ba de dag ni/ /rang bzhin stong par rtogs byed kyang / /rtogs snyam rtog par mi byed pa/ /byang chub sems dpa' zhes kyang bya/ /sna dang lce yang rang bzhin gyis/ /dngos po med par rtogs byed kyang / /
350b4(dkon brtsegs): rtogs snyam rtog par mi byed pa/ /byang chub sems dpa' zhes kyang bya/ /shes rab can gyis lus dang ni/ /yid ni stong par rtogs byed cing / /rtogs nas yang dag ston byed pa/ /byang chub sems dpa' zhes kyang bya/ /
350b5(dkon brtsegs): gzugs dang sgra dang dri dag dang / /ro dang reg bya yid 'ong rnams/ /thams cad stong par rtogs byed pa/ /byang chub sems dpa' zhes kyang bya/ /gzugs dang tshor ba rtogs byed cing / /'du shes kyang ni de bzhin te/ /'du byed rnams
350b6(dkon brtsegs): dang rnam shes ni/ /sgyu ma lta bur rtogs par byed/ /lnga phung rmi lam lta ba dang / /mtshan nyid med par mtshan gcig par/ /rtogs kyang rtogs snyam mi rtog pa/ /byang chub sems dpa' zhes kyang bya/ /nang ni byung ba ma yin
350b7(dkon brtsegs): te/ /spros pa med cing 'dus ma byas/ /de dag ming gis bstan pa ste/ /ming de dngos po yod ma yin/ /'dod chags zhe sdang kun rtog gis/ /kun nas bslang bar rtogs par byed/ /rtog pa de yang 'byung min te/ /gtan
350b8(dkon brtsegs): du dngos po med pa yin/ /gti mug rnam par rtog las byung / /rnam par rtog pa rgyu las skye/ /rgyu yang lta bas bskyed pa ste/ /lta ba de yang dmigs su med/ /khams gsum thams cad stong pa ste/ /de ni med par rtogs par
351a1(dkon brtsegs): byed/ /'di na 'pho ba 'ga' med pa/ /byang chub sems dpa' zhes kyang bya/ /'dod khams grub pa ma yin te/ /rnam par rtog pas kun nas bslad/ /gzugs dang gzugs med de bzhin te/ /de dag thams cad
351a2(dkon brtsegs): yod ma yin/ /'dod chags spyod dang zhe sdang spyod/ /de bzhin gti mug spyod pa dang / /sems can spyod pa gang yin pa/ /thams cad mkhas pas rtogs par byed/ /sems can thams cad sems can gcig /sems can de
351a3(dkon brtsegs): yang yod min par/ /shes rab can gyis de rtogs kyang / /sems can de la rlom sems med/ /chos rnams kun gyi 'byung ba ni/ /phyin ci log las skye ba ste/ /gang dag phyin ci log rtogs pa/ /de ni log pa'i mtshan
351a4(dkon brtsegs): nyid do/ /shes pa kun la mkhas pa ni/ /gang gi sgra la'ang chags pa med/ /chags pa med par rtogs gyur pa/ /byang chub sems dpa' zhes kyang bya/ /rang gi sha rnams gtong byed kyang / /de la gnas pa yod min zhing / /ji
351a5(dkon brtsegs): bzhin rjes su rtogs gyur pa/ /byang chub sems dpa' zhes kyang bya/ /tshul khrims pha rol phyin gyur kyang / /tshul khrims la ni rlom sems med/ /sangs rgyas tshul don gang yin pa/ /skye med 'byung ba med pa yin/ /byams
351a6(dkon brtsegs): pas sems can khyab byed kyang / /sems can dmigs su yod ma yin/ /sems can don ni rjes rtogs pa/ /de ni ming gis bstan pa yin/ /'dus byas kun la rnam sems pa'i/ /brtson 'grus rtsom la gnas gyur cig /
351a7(dkon brtsegs): 'jig rten stong par rig nas ni/ /byang chub dam pa rtogs par byed/ /de ni bsam gtan sgom byed kyang / /de la rten pa yod min zhing / /gnas med dmigs pa yod min
351a8(dkon brtsegs): pa/ /de ltar mkhas pa sgom par byed/ /bag chags lta ba'i nyon mongs rnams/ /shes rab mtshon gyis gcod byed kyang / /chos kyi dbyings la dbye ba dang / gcod pa'i rlom sems yod ma yin/ /

