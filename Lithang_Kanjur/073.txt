1a1(phal chen): (kha) @#/ ! /sangs rgyas phal po che bzhugs so/ /
1a2(phal chen): (黃) 大方廣佛華嚴經第二部
1b1(phal chen): sangs rgyas rmad ga cad ces bya ba shin tu rgyas pa chen po'i mdo/ bam po
1b2(phal chen): dang po/ de nas byang chub sems dpa' chos kyi blo gros de'i tshe/ sangs rgyas kyis byin gyi
1b3(phal chen): brlabs kyi/ sbyor ba mtha' yas pa zhes bya ba'i ting nge 'dzin la mnyam par gzhag go/ /de
1b4(phal chen): ltar byang chub sems dpa' chos kyi blo gros kyis/ byang chub sems dpa'i ting nge 'dzin sbyor ba
1b5(phal chen): mtha' yas pa zhes bya ba de la mnyam par bzhag ma thag tu/ de'i mod la phyogs bcu'i phyogs
1b6(phal chen): re re'i 'jig rten gyi khams sangs rgyas kyi zhing gi rdul shin tu phra ba snyed kyi pha rol nas/ s
1b7(phal chen): angs rgyas bcom ldan 'das sangs rgyas kyi zhing bcu'i rdul shin tu phra ba snyed kun kyang chos kyi blo gros
1b8(phal chen): zhes bya bar mtshan mthun pa sha stag gi zhal mngon par bstan pa mthong bar gyur te/ sangs rgyas bcom ldan 'das de dag gis kyang 'di skad ces bka' stsal to/
2a1(phal chen): /chos kyi blo gros khyod de ltar byang chub sems dpa'i ting nge 'dzin sbyor ba mtha' yas pa la mnyam par gzhag
2a2(phal chen): pa legs so/ /legs so/ /de bas na rigs kyi bu khyod la phyogs bcu nas de bzhin gshegs pa sangs rgyas kyi zhing bcu'i rdul shin tu phra ba snyed kun kyang mtshan mthun pa sha stag gis bcom ldan 'das de
2a3(phal chen): bzhin gshegs pa rnam par snang mdzad kyi sngon gyi smon lam dang / khyod bdag gi dge ba'i rtsa bas nye bar bstan pas 'di lta ste/ chos thams cad bstan par bya ba dang / sangs rgyas kyi ye shes rnam par
2a4(phal chen): 'phel bar bya ba dang / chos kyi dbyings su chud par bya ba dang / sems can gyi khams rnam par bsgom pa dang / chags pa myed pa nyid du chud par bya ba dang / sgrib pa med pa'i spyod yul thob par bya ba
2a5(phal chen): dang / kun nas sbyor ba thob par bya ba dang / thams cad mkhyen pa nyid yongs su gzung bar bya ba dang / chos thams cad khong du chud par bya ba dang / dbang po thams cad yongs su shes par bya ba dang /
2a6(phal chen): chos bstan pa thams cad yongs su bzung ba dang / 'di lta ste/ byang chub sems dpa'i rnam par dgod pa bcu la rtsom par bya ba'i phyir byin gyis brlabs pa mdzad kyis/ rigs kyi bu khyod kyis sangs
2a7(phal chen): rgyas kyi mthu dang / sangs rgyas kyi byin gyis rlabs kyis chos bstan pa 'di la spobs pa bskyed cig /de nas sangs rgyas bcom ldan 'das de dag gis byang chub sems dpa' chos kyi blo gros la chags
2a8(phal chen): pa myed pa nye bar bsgrub pa mdzad do/ /thogs pa myed pa nye bar bsgrub pa mdzad do/ /mchod pa myed pa nye bar bsgrub pa mdzad do/ /rmongs pa myed par nye bar bsgrub pa mdzad do/ /tha dad pa myed pa nye bar
2b1(phal chen): bsgrub par mdzad do/ /kha na ma tho ba myed pa nye bar bsgrub par mdzad do/ /dpag tu myed pa nye bar bsgrub par mdzad do/ /zhum pa myed pa nye bar bsgrub par mdzad do/ /'phrogs pa myed pa nye bar
2b2(phal chen): bsgrub par mdzad do/ /de ci'i phyir zhe na ting nge 'dzin 'di nyid kyi chos nyid thob pa'i phyir ro/ /de nas sangs rgyas bcom ldan 'das de dag gis/ byang chub sems dpa' chos kyi blo gros kyi spyi bo la phyag
2b3(phal chen): g.yas pas byug pa mdzad de/ de ltar sangs rgyas bcom ldan 'das de dag gis phyag reg ma thag tu byang chub sems dpa' chos kyi blo gros ting nge 'dzin de las langs te/ byang chub sems dpa' de dag la smras pa/
2b4(phal chen): kye rgyal ba'i sras dag /byang chub sems dpa'i rigs shes bya ba 'di ni chos kyi dbyings kyis klas pa/ nam mkha'i mthas gtugs pas shin tu yangs pa ste/ de la byang chub sems dpa' rnams ni 'das pa'i sangs
2b5(phal chen): rgyas bcom ldan 'das rnams kyi rigs su skye ba yin/ ma byon pa'i sangs rgyas bcom ldan 'das rnams kyi rigs su skye ba yin/ da ltar byung ba'i sangs rgyas bcom ldan 'das rnams kyi rigs su skye ba yin/
2b6(phal chen): kye rgyal ba'i sras dag byang chub sems dpa' brtson par byed pa gang las bsams te/ de skad du smras pa de dag gang zhe na/ kye rgyal ba'i sras dag bcu po 'di dag ni byang chub sems dpa' rnam par dgod pa ste/
2b7(phal chen): 'das pa dang ma byon pa dang / da ltar byung ba'i sangs rgyas bcom ldan 'das rnams kyis gsungs pa dang / gsung ba dang / gsung bar 'gyur ba dag go/ /bcu gang zhe na/ 'di lta ste/ sems dang po
2b8(phal chen): bskyed pa'i byang chub sems dpa' rnam par dgod pa dang / las dang po pa'i byang chub sems dpa' rnam par dgod pa dang / rnal 'byor la spyod pa'i byang chub sems dpa' rnam par dgod pa dang / cher
3a1(phal chen): skyes pa'i byang chub sems dpa' rnam par dgod pa dang / sbyor ba phun sum tshogs pa'i byang chub sems dpa' rnam par dgod pa dang / bsam pa phun sum tshogs pa'i byang chub sems dpa' rnam
3a2(phal chen): par dgod pa dang / phyir myi ldog pa'i byang chub sems dpa' rnam par dgod pa dang / gzhon nur gyur pa'i byang chub sems dpa' rnam par dgod pa dang / rgyal mtshan gyi byang chub sems dpa' rnam par
3a3(phal chen): dgod pa dang / dbang skur ba'i byang chub sems dpa' rnam par dgod pa dang / /kye rgyal ba'i sras dag bcu po de dag ni byang chub sems dpa' rnam par dgod pa ste/ 'das pa dang ma byon pa dang / da ltar
3a4(phal chen): byung ba'i sangs rgyas bcom ldan 'das rnams kyis gsungs pa dang / gsung ba dang / gsung bar 'gyur ba dag go/ kye rgyal ba'i sras dag de la sems dang po bskyed pa'i byang chub sems dpa' gang zhe na/ kye rgyal
3a5(phal chen): ba'i sras dag 'di la byang chub sems dpa' sangs rgyas bcom ldan 'das rnams mthong nas/ mdzes pa dang bzang ba dang / myig du 'ong ba dang / kha dog rgyas pa dang / thub par dka' ba dang / mthu
3a6(phal chen): che bar mthong ba dang / rdzu 'phrul gyi rnam par 'phrul pa dang / yongs su bstan pa'i rnam par 'phrul pa dang / rjes su bstan pa'i rnam par 'phrul pa mthong ba 'am/ sems can sdug bsngal ba mthong ba
3a7(phal chen): 'am/ de bzhin gshegs pa dgra bcom pa yang dag par rdzogs pa'i sangs rgyas kyi de bzhin gshegs pa'i chos rgya chen po thos par gyur nas/ thams cad mkhyen pa nyid du smon cing snga phyi myed par byang chub tu
3a8(phal chen): sems bskyed de/ sems bskyed pa dang po des ni thub par dka' ba'i gnas bcu yongs su bzung bar 'gyur te/ bcu gang zhe na/ 'di ltar gnas dang gnas ma yin pa'i shes pa dang / las kyi rnam par
3b1(phal chen): smyin pa shes pa dang / kun nas nyon mongs pa dang rnam par byang ba shes pa dang / dbang po dang brtson 'grus rnam pa tha dad pa yongs su rdzogs pa mchog dang tha ma shes pa dang / mos pa tha dad pa dang / mos
3b2(phal chen): pa du ma shes pa dang / khams tha dad pa dang khams du ma shes pa dang / thams cad du 'gro ba'i lam shes pa dang / bsam gtan dang / rnam par thar pa dang / ting nge 'dzin dang / snyoms par 'jug pa dang /
3b3(phal chen): kun nas nyon mongs pa dang / rnam par byang ba dang / rjes su sgrib pa med pa shes pa dang / chags pa myed pa'i lha'i myig shes pa dang / dus gsum mnyam pa nyid du zag pa myed pa shes pa'o/ /thub par
3b4(phal chen): dka' ba'i gnas bcu po de dag yongs su zin par 'gyur te/ de ni sems dang po bskyed pa'i byang chub sems dpa'o/ /kye rgyal ba'i sras dag /de ltar byang chub sems dpa' sems dang po bskyed pa de ni sangs rgyas
3b5(phal chen): mchod pa la sbyar bar bya ste/ byang chub sems dpa' bstan par byed pa yang de la brjod par bya'o/ /'jig rten gyi nang na gtso bor gyur pa yang de la brjod par bya'o/ /phul du phyin pa yang de la brjod par bya'o/ /
3b6(phal chen): zil gyis myi non pa'i gnas kyang de la brjod par bya'o/ /sangs rgyas kyi bdag nyid che ba de la bstan par bya'o/ /sangs rgyas tshad med pa dang 'phrad par 'gyur ba yang de la bstan par bya'o/ /rab tu zhi ba'i ting nge
3b7(phal chen): 'dzin gyi sbyor ba yang de la brjod par bya'o/ /'khor ba'i 'khor lo las ldog par 'gyur ba yang de la brjod par bya'o/ /sems can sdug bsngal ba yongs su skyab pa yang de la brjod par bya'o/ /de ci'i phyir
3b8(phal chen): zhe na/ sangs rgyas kyi chos thams cad la de bas kyang shas cher sems skye bar bya ba dang / gnas gang thos kyang de la bdag nyid sbyor bar bya ba dang / bdag nyid gzhan gyi dring mi 'jog par myi 'gyur bar bya ba'i
4a1(phal chen): phyir te/ kye rgyal ba'i sras dag 'di ni sems dang po bskyed pa'i byang chub sems dpa' rnam par dgod pa'o/ /kye rgyal ba'i sras dag de la las dang po pa'i byang chub sems dpa' rnam par dgod pa gang zhe na/
4a2(phal chen): kye rgyal ba'i sras dag 'di la byang chub sems dpa' thog ma nyid du sems can thams cad la rnam pa bcu sems nye bar gzhog ste/ bcu gang zhe na/ 'di lta ste phan pa'i sems nye bar gzhog go/ /snying rtse ba'i sems
4a3(phal chen): dang / bde ba'i sems dang / gnas pa'i sems dang / byams pa'i sems dang / phan 'dogs pa'i sems dang / yongs su bsrung ba'i sems dang / mnyam pa'i sems dang / slob dpon gyi sems dang / ston pa'i
4a4(phal chen): sems nye bar gzhog go/ /rnam pa bcu po de dag gis sems can thams cad la sems nye bar gzhog ste/ kye rgyal ba'i sras dag 'di ni las dang po pa'i byang chub sems dpa'o/ /kye rgyal ba'i sras dag de la byang chub sems
4a5(phal chen): dpa' las dang po pa de ni thog ma nyid du kha ton la yongs su bskul bar bya'o/ /mang du thos nas dben par gnas pa la yongs su bskul bar bya'o/ /rab tu dben par gyur nas dge ba'i bshes su 'gyur bar yongs
4a6(phal chen): su bskul bar bya'o/ /dge ba'i bshes su gyur nas nga lo bde ba la yongasu bskul bar bya'o/ /nga lo bde bar gyur nas 'du shes la yongs su bskul bar bya'o/ /'du shes nas mi 'jigs pa la yongs su bskul
4a7(phal chen): bar bya'o/ /mi 'jigs par gyur nas don shes pa la yongs su bskul bar bya'o/ /don shes nas chos kyi rjes su 'brang ba la yongs su bskul bar bya'o/ /chos kyi rjes su 'gro bar gyur nas rmongs pa med pa la yongs
4a8(phal chen): su bskul bar bya'o/ /rmongs pa med par gyur nas rnam par dgod pa la yongs su bskul bar bya'o/ /de ci'i phyir zhe na/ sems can thams cad la de bas kyang shas cher snying rje chen po mngon du gzhog par bya ba
4b1(phal chen): dang / gnas gang thos kyang de la bdag nyid sbyor bar bya ba dang / bdag nyid gzhan gyi dring 'jog par myi 'gyur bar bya ba'i phyir te/ kye rgyal ba'i sras dag 'di las dang po pa'i byang chub sems dpa' rnam
4b2(phal chen): par dgod pa'o/ /kye rgyal ba'i sras dag de la rnal 'byor la spyod pa'i byang chub sems dpa' rnam par dgod pa gang zhe na/ kye rgyal ba'i sras dag 'di la byang chub sems dpa' dmyigs pa'i rnam pa bcus chos thams
4b3(phal chen): cad la brtson par byed de/ bcu gang zhe na/ 'di ltar chos thams cad myi rtag pa dang / chos thams cad sdug bsngal ba dang / chos thams cad stong pa nyid dang / chos thams cad bdag myed pa dang /
4b4(phal chen): chos thams cad byed pa myed pa dang / chos thams cad myong ba myed pa dang / chos thams cad brda myed pa dang / chos thams cad gnas myed pa dang / chos thams cad rnam par rtog pa myed pa dang / chos thams cad ched du
4b5(phal chen): byed pa myed pa ste/ dmyigs pa'i rnam pa bcu po de dag gis chos kyi rjes su 'brang ba'i tshul du brtson par mdzad de/ kye rgyal ba'i sras dag /'di ni rnal 'byor 'di la spyod pa'i byang chub sems dpa'a'o/ /kye rgyal
4b6(phal chen): ba'i sras dag de ltar rnal 'byor la spyod pa'i byang chub sems dpa' de ni sems can gyi khams brtags pa la yongs su bskul bar bya'o/ /chos kyi khams brtag pa la yongs su bskul bar bya'o/ /'jig rten gyi
4b7(phal chen): khams brtag pa la yongs su bskul bar bya'o/ /sa'i khams brtag pa la yongs su bskul bar bya'o/ /chu'i khams brtag pa la yongs su bskul bar bya'o/ /mye'i khams brtag pa la yongs su bskul bar bya'o/ /
4b8(phal chen): rlung gi khams brtag pa la yongs su bskul bar bya'o/ /'dod pa'i khams brtag pa la yongs su bskul bar bya'o/ /gzugs kyi khams brtag pa la yongs su bskul bar bya'o/ /gzugs myed pa'i khams
5a1(phal chen): brtag pa la yongs su bskul bar bya'o/ /de ci'i phyir zhe na/ de bas kyang chos la snang ba 'byung ba dang / gnas gang thos kyang de la bdag nyid sbyor bar bya ba dang / bdag nyid gzhan gyi dring 'jog
5a2(phal chen): par mi 'gyur ba'i phyir te/ kye rgyal ba'i sras dag 'di ni rnal 'byor la spyod pa'i byang chub sems dpa' rnam par dgod pa'o/ /kye rgyal ba'i sras dag de la cher skyes pa'i byang chub sems dpa' gang zhe na/ kye rgyal ba'i
5a3(phal chen): sras dag 'di la byang chub sems dpa' 'phags pa'i gsungs rab la yongs su smyin pa bcus skyes pa yin te/ bcu gang zhe na/ 'di ltar phyir mi ldog pa dang / sangs rgyas la shes pas mos pa'i mthar phyin pa dang
5a4(phal chen): chos nges par rtogs pa dang / sems can rnam par bsgom pa dang / zhing rnam par bsgoms pa dang / 'jig rten gyi khams rnam par bsgoms pa dang / las rnam par bsgoms pa dang / rnam par smyin pa rnam
5a5(phal chen): par bsgom pa dang / 'khor ba rnam par bsgoms pa dang / mya ngan las 'das pa rnam par bsgoms pa ste/ yongs su smyin pa bcu po 'di dag gis 'phags pa'i gsung rab las skyes pa yin te/ kye rgyal
5a6(phal chen): ba'i sras dag 'di ni cher skyes pa'i byang chub sems dpa'o/ /de ltar cher skyes pa'i byang chub sems dpa' de ni 'das pa'i sangs rgyas rnams kyi chos rnam par sgom pa la yongs su bskul bar bya'o/ /ma byon
5a7(phal chen): pa'i sangs rgyas kyi chos rnam par sgom pa la yongs su bskul bar bya'o/ /da ltar byung ba'i sangs rgyas kyi chos rnam par sgom pa la yongs su bskul bar bya'o/ /'das pa'i sangs rgyas kyi chos yang dag
5a8(phal chen): par bsgrub pa rnam par sgom pa la yongs su bskul bar bya'o/ /ma byon pa'i sangs rgyas kyi chos yang dag par bsgrub par bya ba rnam par sgom pa la yongasu bskul bar bya'o/ /da ltar byung ba'i sangs rgyas kyi chos
5b1(phal chen): yang dag par bsgrub pa rnam par sgom pa la yongs su bskul bar bya'o/ /'das pa'i sangs rgyas kyi yongs su bsgrub pa rnam par sgom pa la yongs su bskul bar bya'o/ /ma byon pa'i sangs rgyas kyi chos
5b2(phal chen): yongs su bsgrub par bya ba rnam par sgom pa la yongs su bskul bar bya'o/ /da ltar byung ba'i sangs rgyas kyi chos yongs su bsgrub pa rnam par sgom pa la yongs su bskul bar bya'o/ /sangs rgyas mnyam pa nyid rnam par sgom pa
5b3(phal chen): la yongs su bskul bar bya'o/ /de ci'i phyir zhe na/ de dus gsum mnyam pa nyid la de bas kyang sems 'jug par bya ba dang / gnas gang thos kyang de la bdag nyid sbyor ba dang / bdag nyid gzhan gyi dring la 'jog par mi bya ba'i phyir
5b4(phal chen): te/ kye rgyal ba'i sras dag 'di ni cher skyes pa'i byang chub sems dpa' rnam par dgod pa'o/ /kye rgyal ba'i sras dag de la sbyor ba phun sum tshogs pa'i byang chub sems dpa' gang zhe na/ kye rgyal ba'i sras dag 'di la
5b5(phal chen): byang chub sems dpa' dge ba'i rtsa ba gang ci rtsom yang rung ste/ de thams cad sems can thams cad yongs su bskyab pa'i phyir rtsom mo/ /sems can thams cad la phan par bya ba'i phyir rtsom mo/ /sems can thams
5b6(phal chen): cad bde bar bya ba'i phyir rtsom mo/ /sems can thams cad la snying brtse ba'i phyir rtsom mo/ /sems can thams cad yongs su smyin par bya ba'i phyir rtsom mo/ /sems can thams cad yongs su dgrol bar bya ba'i phyir
5b7(phal chen): rtsom mo/ /sems can thams cad la gnod pa myed par bya ba'i phyir rtsom mo/ /sems can thams cad dang ba'i phyir rtsom mo/ /sems can thams cad dang bar bya ba'i phyir rtsom mo/ /sems can thams cad
5b8(phal chen): 'dul ba'i phyir rtsom mo/ /sems can thams cad yongs su mya ngan las zla ba'i phyir rtsom mo/ /kye rgyal ba'i sras dag 'di ni sbyor ba phun sum tshogs pa'i byang chub sems dpa' ste/ sbyor ba phun sum
6a1(phal chen): tshogs pa'i byang chub sems dpa' de la ni sems can mtha' yas pa brjod par bya'o/ /sems can tshad med pa brjod par bya'o/ /sems can grangs med pa brjod par bya'o/ /sems can
6a2(phal chen): bsam gyis myi khyab pa brjod par bya'o/ /sems can gzugs myed pa brjod par bya'o/ /sems can dpag tu myed pa brjod par bya'o/ /sems can stong pa brjod par bya'o/ /sems can byed pa myed pa brjod par
6a3(phal chen): bya'o/ /sems can dngos po myed pa brjod par bya'o/ /sems can rang bzhin myed pa brjod par bya'o/ /de ci'i phyir zhe na/ de'i sems de bas kyang shas cher mngon par zhen pa la mi gnas par bya ba dang / gnas gang thos
6a4(phal chen): kyang de la bdag nyid sbyor bar bya ba dang / bdag nyid gzhan gyi dring myi 'jog par bya ba'i phyir te/ kye rgyal ba'i sras dag 'di ni sbyor ba phun sum tshogs pa'i byang chub sems dpa' rnam par dgod pa'o/ /kye rgyal ba'i
6a5(phal chen): sras dag de la bsam pa phun sum tshogs pa'i byang chub sems dpa' gang zhe na/ kye rgyal ba'i sras dag 'di la byang chub sems dpa' chos bcu nyan na/ bsam pa nges pa rab tu 'thob pa yin te/ bcu gang zhe na/ 'di ltar
6a6(phal chen): sangs rgyas la snyan pa dang / mi snyan par brjod kyang sangs rgyas kyi chos la bsam pa nges pa yin/ chos la snyan pa 'am myi snyan par brjod kyang sangs rgyas kyi chos la bsam pa nges pa yin/ byang chub sems dpa' la snyan
6a7(phal chen): pa'am myi snyan par brjod kyang sangs rgyas kyi chos la bsam pa nges pa yin/ byang chub sems dpa'i spyod pa la snyan pa 'am myi snyan par brjod kyang sangs rgyas kyi chos la bsam pa nges pa yin/ sems can kyi khams
6a8(phal chen): chung ba dang / sems can kyi khams che ba brjod kyang sangs rgyas kyi chos la bsam pa nges pa yin/ sems can gyi khams kun nas nyon mongs pa dang / sems can gyi khams kun nas nyon mongs pa med par brjod kyang
6b1(phal chen): sangs rgyas kyi chos la bsam pa nges pa yin/ sems can gyi khams skyo bar dka' ba brjod kyang / sangs rgyas kyi chos la bsam pa nges pa yin/ chos kyi dbyings chung ba 'am/ chos kyi dbyings che ba brjod kyang sangs
6b2(phal chen): rgyas kyi chos la bsam pa nges pa yin/ chos kyi dbyings 'grub pa 'am/ chos kyi dbyings 'jig par brjod kyang / sangs rgyas kyi chos la bsam pa nges pa yin/ chos kyi dbyings yod pa 'am/ chos kyi dbyings med
6b3(phal chen): par brjod kyang / sangs rgyas kyi chos la bsam pa nges pa yin/ kye rgyal ba'i sras dag de ni byang chub sems dpa' bsam pa phun sum tshogs pa dag ste/ de ltar bsam pa phun sum tshogs pa'i byang chub sems dpa' de
6b4(phal chen): la chos la 'jug pa bcu brjod par bya ste/ bcu gang zhe na/ 'di ltar chos thams cad mtshan ma med pa dang / chos thams cad mtshan nyid med pa dang / chos thams cad dngos po med pa dang / chos thams cad yod
6b5(phal chen): pa ma yin pa dang / chos thams cad brdzun pa dang / chos thams cad dben pa dang / chos thams cad rang bzhin med pa dang / chos thams cad sgyu ma lta bu dang / chos thams cad rmi lam lta bu dang / chos thams
6b6(phal chen): cad rtog pa med pa brjod par bya'o/ /de ci'i phyir zhe na/ de'i bsam pa de bas kyang shas cher mi 'phrogs pa la rnam par bsgrub par bya ba dang / gnas gang thos kyang bdag nyid de la sbyor bar bya ba dang / bdag nyid gzhan
6b7(phal chen): gyi dring mi 'jog par mi 'gyur ba'i phyir te/ kye rgyal ba'i sras dag /'di ni bsam pa phun sum tshogs pa'i byang chub sems dpa' rnam par dgod pa'o/ /kye rgyal ba'i sras dag de la phyir myi ldog pa'i byang
6b8(phal chen): chub sems dpa' gang zhe na/ kye rgyal ba'i sras dag 'di la byang chub sems dpa' dmyigs pa bcu nyan pa'i tshe brtan pa rab tu 'thob ste/ bcu gang zhe na/ 'di ltar sangs rgyas yod ce 'am sangs rgyas myed
7a1(phal chen): ce na yang sangs rgyas kyi chos las phyir myi ldog go/ /chos yod ce 'am chos myed ce na yang sangs rgyas kyi chos las phyir myi ldog go/ /byang chub sems dpa'i spyod pa yod ce 'am/ byang chub sems
7a2(phal chen): dpa'i spyod pa myed ce na yang sangs rgyas kyi chos las phyir myi ldog go/ /byang chub sems dpa' byang chub sems dpa'i spyod pa la 'byung zhe 'am/ byang chub sems dpa' byang chub sems dpa'i spyod pa la myi 'byung
7a3(phal chen): zhe na yang / sangs rgyas kyi chos las phyir myi ldog go/ /de bzhin gshegs pa 'das zhe 'am/ de bzhin gshegs pa ma 'das zhe na yang / sangs rgyas kyi chos las phyir myi ldog go/ /de bzhin gshegs pa byon
7a4(phal chen): ce 'am/ de bzhin gshegs pa byon pa ma yin ce na yang sangs rgyas kyi chos las phyir myi ldog go/ /sangs rgyas da ltar byung zhe 'am/ sangs rgyas da ltar byung ba ma yin zhe na yang sangs rgyas kyi chos las phyir
7a5(phal chen): myi ldog go/ /sangs rgyas kyi ye shes zad myi shes so zhe 'am/ sangs rgyas kyi ye shes zad shes so zhes na yang sangs rgyas kyi chos las phyir myi ldog go/ /dus gsum mtshan nyid cig ce 'am dus gsum mtshan
7a6(phal chen): nyid tha dad ce na yang sangs rgyas kyi chos las phyir myi ldog go/ /kye rgyal ba'i sras dag 'di ni phyir myi ldog pa'i byang chub sems dpa' ste/ de ltar phyir myi ldog pa'i byang chub sems dpa' de la ni chos
7a7(phal chen): 'byam klas pa bcu brjod par bya ste/ bcu gang zhe na/ 'di lta ste gcig las rnam pa tha dad par 'gyur ba brjod par bya'o/ /mang po las tha myi dad par brjod par bya'o/ /don dang mthun pa'i yi ge
7a8(phal chen): brjod par bya'o/ /yi ge dang mthun pa'i don brjod par bya'o/ /dngos po yod pa dang mnyam pa nyid du brjod par bya'o/ /dngos po yod pa myed pa dang mnyam pa nyid du brjod par bya'o/ /mtshan ma myed
7b1(phal chen): pa mtshan ma dang mnyam pa nyid du brjod par bya'o/ /mtshan ma dang mtshan nyid myed pa dang mnyam pa nyid du brjod par bya'o/ /mtshan nyid myed pa mtshan nyid dang mnyam pa nyid du brjod par bya'o/ /mtshan nyid
7b2(phal chen): mtshan nyid myed pa dang / mnyam pa nyid du brjod par bya'o/ /de ci'i phyir zhe na/ de ci nas kyang de bas kyang shas cher mkhas pa thams cad la yongs su byang ba 'byung ba dang / gnas gang thos kyang bdag nyid de la
7b3(phal chen): sbyor bar bya ba dang / bdag nyid gzhan gyi dring myi 'jog par 'gyur ba bya ba'i phyir te/ kye rgyal ba'i sras dag 'di ni phyir myi ldog pa'i byang chub sems dpa' rnam par dgod pa'o/ /kye rgyal ba'i sras dag de la
7b4(phal chen): gzhon nur gyur pa'i byang chub sems dpa' gang zhe na/ kye rgyal ba'i sras dag byang chub sems dpa' la sa bcu la gnas pa yin te/ bcu gang zhe na/ 'di ltar lus kyi spyod pa kha na ma tho ba myed pa yin/
7b5(phal chen): ngag gi spyod pa kha na ma tho ba myed pa yin/ yid kyi spyod pa kha na ma tho ba myed pa yin/ sems bskyed pa tsam gyis skye ba bsgrub pa yin/ sems can gzhan gyi bsam pa shes pa yin/ gang zag gzhan gyi mos pa
7b6(phal chen): rtogs pa yin/ sems can gyi khams tha dad pa rab tu shes pa yin/ 'jig rten gyi khams 'grub pa dang / 'jig pa yongs su 'jal ba yin/ gang dga' bar 'gro ba la myur ba yin/ kye rgyal ba'i sras
7b7(phal chen): dag 'di ni gzhon nur gyur pa'i byang chub sems dpa' ste/ kye rgyal ba'i sras dag de ltar gzhon nur gyur pa'i byang chub sems dpa' de la ni chos mngon par bsgrub pa bcu brjod par bya'o/ /bcu gang zhe na 'di
7b8(phal chen): lta ste/ sangs rgyas kyi zhing yongs su shes pa brjod par bya'o/ /sangs rgyas kyi zhing rab tu bskyed pa brjod par bya'o/ /sangs rgyas kyi zhing gi byin gyi rlabs brjod par bya'o/ /sangs rgyas kyi zhing du rnam
8a1(phal chen): par rgyu ba brjod par bya'o/ /sangs rgyas kyi zhing yongs su gnas pa brjod par bya'o/ /'jig rten gyi khams grangs myed par 'gro ba brjod par bya'o/ /chos grangs myed pa yongs
8a2(phal chen): su dri ba brjod par bya'o/ /yid kyi rang bzhin gyi lus mngon par bsgrub pa brjod par bya'o/ /dbyangs kyi sbyor ba rab tu bgye ba brjod par bya'o/ /sems bskyed pa gcig la sangs rgyas grangs myed pa bsnyen skur
8a3(phal chen): bar bya ba brjod par bya'o/ /de ci'i phyir zhe na/ de bas kyang shas cher chos thams cad la mngon par bsgrub pa'i mkhas pa 'byung bar bya ba dang / gnas gang thos kyang de la bdag nyid sbyor bar bya ba dang / bdag
8a4(phal chen): nyid gzhan gyi dring 'jog par mi 'gyur bar bya ba'i phyir te/ kye rgyal ba'i sras dag 'di ni gzhon nur gyur pa'i byang chub sems dpa' rnam par dgod pa'o/ /kye rgyal ba'i sras dag rgyal tshab kyi byang chub sems
8a5(phal chen): dpa' gang zhe na/ kye rgyal ba'i sras dag 'di la byang chub sems dpa'i chos bcu rtogs par bya ba la mkhas pa yin te/ bcu gang zhe na/ 'di ltar sems can gyi skye ba rtogs par bya ba la mkhas pa yin/
8a6(phal chen): nyon mongs pa'i rgyud rtogs par bya ba la mkhas pa yin/ bag chags kyi 'tshams 'brel ba rtogs par bya ba la mkhas pa yin/ spyod yul rtogs par bya ba la mkhas pa yin/ chos sna tshogs rtogs
8a7(phal chen): par bya ba la mkhas pa yin/ spyad pa rtogs par bya ba la mkhas pa yin/ 'jig rten gyi khams rnam par phye ba rtogs par bya ba la mkhas pa yin/ sngon gyi mtha' dang phyi ma'i mtha' rtogs
8a8(phal chen): par bya ba la mkhas pa yin/ 'jig rten gyi kun rdzob kyi bden pa brtag pa rtogs par bya ba la mkhas pa yin/ don dam pa'i bden pa brtag pa rtogs par bya ba la mkhas pa yin/ kye rgyal ba'i sras
8b1(phal chen): dag 'di ni rgyal tshab kyi byang chub sems dpa' ste/ byang chub sems dpa' rgyal tshab de la ni gnas bcu brjod par bya'o/ /bcu gang zhe na/ 'di lta ste/ rgyal po'i gnas la mkhas pa brjod par bya'o/ /rgyal
8b2(phal chen): po'i gnas kyi tshul brjod par bya'o/ /rgyal po'i gnas su gnas pa brjod par bya'o/ /rgyal po'i gnas su 'gro ba brjod par bya'o/ /rgyal po'i gnas su spyod pa brjod par bya'o/ /chos kyi rgyal por
8b3(phal chen): dbang bskur ba brjod par bya'o/ /chos kyi rgyal po'i byin brjod par bya'o/ /chos kyi rgyal po'i mthu brjod par bya'o/ /chos kyi rgyal srid la gnas pa brjod par bya'o/ /chos kyi rgyal po'i sngags pa brjod par
8b4(phal chen): bya'o/ /de ci'i phyir zhe na/ ci nas kyang de'i sems sgrib pa med pa mngon par bsgrub pa la de bas kyang shas cher gnas par bya ba dang / gnas gang thos kyang bdag nyid de la sbyor bar bya ba dang / bdag nyid gzhan gyi dring
8b5(phal chen): 'jog par mi bya ba'i phyir te/ kye rgyal ba'i sras dag 'di ni rgyal tshab kyi byang chub sems dpa' rnam par dgod pa'o/ /kye rgyal ba'i sras dag de la dbang bskur ba'i byang chub sems dpa' gang zhe na/ kye rgyal ba'i
8b6(phal chen): sras dag 'di la byang chub sems dpa'i ye shes la rnam par spyod pa bcu dang ldan pa yin te/ bcu gang zhe na 'di ltar 'jig rten gyi khams grangs med pa yongs su bskyed pa'i sems mang ba yin/ 'jig
8b7(phal chen): rten gyi khams grangs med pa snang bar bya ba'i sems mang ba yin/ 'jig rten gyi khams grangs med pa byin gyis rlab pa'i sems mang ba yin/ 'jig rten gyi khams grangs med pa 'da' bar bya ba'i sems
8b8(phal chen): mang ba yin/ 'jig rten gyi khams grangs med pa yongs su sbyang ba'i sems mang ba yin/ sems can grangs med pa rnam par dmigs par bya ba'i sems mang ba yin/ sems can grangs med pa rnam par brtag pa'i sems mang ba
9a1(phal chen): yin/ sems can grangs myed pa'i dbang po rtogs par bya ba'i sems mang ba yin/ sems can grangs myed pa yongs su gzung ba'i sems mang ba yin/ sems can grangs myed pa gdul
9a2(phal chen): ba'i sems mang ba yin te/ de'i lus ni byang chub sems dpa' rgyal tshab la gnas pa'i bar gyis kyang shes par myi nus te lus kyi las shes par myi nus so/ /rdzu 'phrul gyis shes par myi nus so/ /
9a3(phal chen): rdzu 'phrul gyi rnam par 'phrul pa shes par myi nus so/ /'das pa lta ba 'am shes par myi nus so/ /ma 'ongs pa lta ba 'am shes par myi nus so/ /da ltar byung ba lta ba 'am shes par myi nus so/ /
9a4(phal chen): zhing mngon par 'du byed pa shes par myi nus so/ /sems kyi yul shes par myi nus so/ /ye shes kyi spyod yul yang byang chub sems dpa' rgyal tshab la gnas pa'i bar gyis shes par myi nus ste/
9a5(phal chen): kye rgyal ba'i sras dag 'di ni dbang bskur ba'i byang chub sems dpa' 'o/ /kye rgyal ba'i sras dag byang chub sems dpa' dbang bskur ba de la ni/ sangs rgyas bcom ldan 'das rnams kyi ye shes la 'jug
9a6(phal chen): pa bcu bka' stsal te/ bcu gang zhe na/ 'di ltar dus gsum gyi ye shes brjod pa mdzad do/ /sangs rgyas kyi chos kyi ye shes brjod pa mdzad do/ /chos kyi dbyings chags pa
9a7(phal chen): med pa brjod pa mdzad do/ /chos kyi dbyings mtha' dang dbus myed pa brjod pa mdzad do/ /'jig rten gyi khams thams cad rgyas par dgongs pa brjod pa mdzad do/ /
9a8(phal chen): 'jig rten gyi khams thams cad snang bar bya ba brjod pa mdzad do/ /'jig rten gyi khams thams cad byin gyis brlab pa brjod pa mdzad do/ /sems can thams cad yongs su shes pa'i
9b1(phal chen): ye shes brjod pa mdzad do/ /chos thams cad yongs su shes pa'i ye shes brjod pa mdzad do/ /sangs rgyas mtha' yas pa brjod pa mdzad do/ /de ci'i phyir zhe na/ de ci nas kyang de'i sems
9b2(phal chen): rnam pa thams cad mkhyen pa nyid du de bas kyang shas cher gnas par bya ba dang / gnas gang thos kyang bdag nyid de la sbyor bar bya ba dang / sangs rgyas kyi chos thams cad la gzhan gyi dring myi 'jog par bya
9b3(phal chen): ba'i phyir te/ kye rgyal ba'i sras dag 'di ni rgyal tshab kyi byang chub sems dpa' rnam par dgod pa'o/ /de nas de'i tshe sangs rgyas kyi mthus phyogs bcur 'jig rten gyi khams sangs rgyas kyi zhing
9b4(phal chen): bcu'i rdul shin tu phra ba snyed rnam pa drug du g.yos so/ /g.yos so/ /rab tu g.yos so/ /kun tu g.yos so/ /'gul to rab tu 'gul to/ /kun tu 'gul to/ /ldeg go/ /rab tu ldeg go/ /
9b5(phal chen): kun tu ldeg go/ /chem chem rab tu chem chem/ kun tu chem chem mo/ /'ur 'ur rab tu 'ur 'ur kun tu 'ur 'ur ro/ /shig shig rab tu shig shig go/ kun tu shig shig go/ sangs rgyas kyi mthu dang
9b6(phal chen): chos nyid thob pas/ lha rdzas kyi me tog gi sprin gyi char mngon par bab bo/ /lha rdzas kyi phye ma'i sprin gyi char mngon par bab po/ /lha rdzas kyi phreng ba'i sprin gyi char mngon par bab bo/ /
9b7(phal chen): lha rdzas kyis spos kyi sprin gyis char mngon par bab bo/ /lha rdzas kyi gos kyi sprin gyis char mngon par bab bo/ /lha rdzas kyi rin po che'i sprin gyi char mngon par
9b8(phal chen): bab bo/ /lha rdzas kyi lhab lhub kyi sprin gyi char mngon par bab bo/ /lha rdzas kyi rol mo'i sgra mngon par byung bar gyur to/ /lha rdzas kyi snang ba rab tu byung bar gyur to/ /lha rdzas kyi nga ro shin tu
10a1(phal chen): grag par gyur to/ /gling bzhi pa 'di'i ri rab kyi rtse mor lha'i dbang po'i khang pa ji lta ba de bzhin du 'jig rten gyi khams thams cad du yang phyogs bcu rgyas par 'byung ste/ chos bstan pa 'di yang
10a2(phal chen): thams cad du 'byung ngo / /sangs rgyas kyis byin gyis rlabs kyis phyogs bcu'i 'jig rten gyi khams sangs rgyas kyi zhing bcu'i rdul shin tu phra ba snyed kyi byang chub sems dpa' mang po lhags ste/ phyogs bcu
10a3(phal chen): rgyas par bkang nas 'di skad ces 'dzer to/ /kye rgyal ba'i sras dag de ltar khyod byang chub sems dpa' rnams kyi chos nyid de lta bu ston pa legs so/ /legs so/ /kye rgyal ba'i sras dag bdag cag kun
10a4(phal chen): kyang mying chos kyi blo gros shes bya ba sha stag ste/ de bzhin gshegs pa'i mtshan chos kyi blo gros shes bya ba sha stag gi zham ring 'jig rten gyi khams chos kyi sprin ces bya ba sha stag nas 'dir phyin te/
10a5(phal chen): thams cad na yang sangs rgyas kyi byin gyis brlabs kyis chos bstan pa 'di nyid 'khor gyi rnam pa 'di lta bu dag tu tshig 'di dag dang / yi ge 'di dag dang / khong du chud par bya ba 'di dag gis don 'di nyid
10a6(phal chen): mngon par smos shing lhag chad myed par ston te/ kye rgyal ba'i sras dag de ltar bdag cag dbang du gyur pa sha stag sangs rgyas kyi byin gyis brlabs kyis 'dir phyin to/ /ji ltar bdag cag 'jig rten gyi khams
10a7(phal chen): ' dir phyin pa de bzhin du phyogs bcu'i 'jig rten gyi khams thams cad kyi 'jig rten gyi khams re re'i gling bzhi pa dag gi ri rab kyi rtse mo lha'i dbang po'i khang pa dag tu yang byang chub sems dpa' sangs rgyas
10a8(phal chen): kyi zhing bcu'i rdul shin tu phra ba snyed mang po phyin par gyur to/ /de nas byang chub sems dpa' chos kyi blo gros kyis phyogs bcur rnam par bltas te/ chos kyi dbyings la rnam par bltas nas
10b1(phal chen): sangs rgyas kyis byin gyis brlabs kyis/ de'i tshe tshigs su bcad pa 'di dag smras so/ /rang byung sangs rgyas thugs mchog rab mnga' ba/ /sku gzugs sku mdog shin tu mdzes ldan
10b2(phal chen): zhing / /mtshan bzang thub pa myed pa mthong gyur nas/ /byang chub don du bstan pa sems bsgyur ro/ /dpe zla med pa'i rdzu 'phrul stobs chen dang / /yongs su bstan dang rjes su bstan mthong ste/ /
10b3(phal chen): srid lam kun tu sdug bsngal gyur mthong zhing / /byang chub don du bstan pa sems bsgyur ro/ /de bzhin gshegs pa yon tan kun mnga' ba/ /kun tu bzang po'i yon tan thos gyur cing / /nam mkha'
10b4(phal chen): dbyings mnyam rtog pa myed pa yi/ /brtan pa byang chub don du sems bskyed do/ /khams gsum kun na gnas ni 'di dag yin/ /gnas myin rang bzhin dag kyang 'di yin zhes/ /ma nor dngos po khong du
10b5(phal chen): chud bya'i phyir/ /brtan pa byang chub don du sems bskyed do/ /'das dang ma 'ongs da ltar byung ba dang / /dkar nag las rnams ji snyed yod de dag /de kun mnyam nyid rjes su rtogs bya'i phyir/ /
10b6(phal chen): brtan pa byang chub don du sems bskyed do/ /bsam gtan ting 'dzin rnam par thar pa dang / /mnyam bzhag de bzhin kun nas nyon mongs dang / /rnam byang rnam par khong du chud bya'i phyir/ /brtan pa
10b7(phal chen): byang chub don du sems bskyed do/ /sems can kun gyi dbang po ci 'dra dang / /brtson 'grus stobs dang de bzhin ci 'dra ba/ /rnam pa sna tshogs de dag rtogs bya'i phyir/ /byang chub don du brtan pa sems
10b8(phal chen): bsgyur ro/ /sems can kun gyi mos pa ci 'dra dang / /'jig rten kun gyi bsam pa sna tshogs rnams/ /rnam pa kun tu thams cad rtogs bya'i phyir/ /byang chub don du brtan pa sems bsgyur ro/ /
11a1(phal chen): 'gro ba rnams kyi sna tshogs khams rnams dang / /'jig rten kun gyi khams mang du ma dang / /khams kyi rang bzhin rtogs par bya'i phyir/ /brtan pa byang chub don du sems bsgyur
11a2(phal chen): ro/ /kun tu 'gro ba'i sems rnams ci 'dra dang / /lam rnams ci 'dra 'dus byas 'di dag gi/ ma nor rang bzhin rtogs par bya ba'i phyir/ /byang chub don du brtan pa sems bsgyur ro/ /
11a3(phal chen): zhing rnams thams cad mthong bar bya ba dang / /sems can 'di dag ji ltar 'khor gyur ces/ /chags med mig ni rnam par dag bya'i phyir/ /brtan pa byang chub don du sems bsgyur ro/ /'das
11a4(phal chen): pa'i dus su gang rnams ci byung yang / /mtshan nyid gang yin ci 'dra ci dngos pa/ /sngon gyi gnas rnams rjes su rtogs bya'i phyir/ /brtan pa byang chub don du sems bsgyur ro/ /'jig rten
11a5(phal chen): kun na kun sbyor ji snyed dang / /don gyi mtshams 'brel bag chags de bzhin te/ /nyon mongs zad bya mthar thug shes bya'i phyir/ /byang chub don du brtan pa sems bsgyur ro/ /'gro ba rnams kyi tha snyad gdags
11a6(phal chen): pa dang / /tshigs lam skad du brjod pa ji snyed pa/ /brda yi bden pa rjes su rtogs bya'i phyir/ /brtan pa byang chub don du sems bsgyur ro/ /chos rnams ji ltar brjod du myed pa dang / /stong pa byed
11a7(phal chen): myed rang bzhin dben pa'i rnams/ /de dag dngos nyid khong du chud bya'i phyir/ /brtan pa byang chub don du sems bsgyur ro/ /zhing rnams thams cad rab tu bskyod pa dang / /rgya mtsho thams cad rab tu
11a8(phal chen): bskam bya bar/ /de bzhin gshegs pa'i rdzu 'phrul rtogs bya'i phyir/ /brtan pa byang chub don du sems bsgyur ro/ /spu rtse re re'i sgo nas 'od gzer rnams/ /phyogs bcu kun tu ji
11b1(phal chen): ltar dgye bya ba/ /de 'dra'i rang bzhin khong du chud bya'i phyir/ /brtan pa byang chub don du sems bsgyur ro/ /zhing rnams brjod med bsam gyis mi khyab pa/ /bdag gi lag pa'i thil du gzhag bya bar/ /
11b2(phal chen): sgyu ma'i rnam pa thams cad rtogs bya'i phyir/ /brtan pa byang chub don du sems bsgyur ro/ /ji ltar zhing gi sems can yangs pa kun/ /gnod pa myed par skra rtser gzhog byed par/ /srog myed
11b3(phal chen): chos rnams khong du chud bya'i phyir/ /brtan pa byang chub don du sems bsgyur ro/ /rgya mtsho thams cad chu chen gang rgyas pa/ /skra rtses blangs shing kun tu dor bya bar/ /mthar thug ma lus
11b4(phal chen): khong du chud bya'i phyir/ /brtan pa byang chub don du sems bsgyur ro/ /ji ltar bsam gyis myi khyab zhing gis rnams/ /phra rab rdul blags ma lus bgrangs bya bar/ /rdul phran grangs rnams khong du
11b5(phal chen): chud bya'i phyir/ /brtan pa byang chub don du sems bsgyur ro/ /'das pa'i bskal pa de bzhin ma 'ongs dang / /'jig rten tshe gcig 'grub pa de bzhin te/ /bskal pa zad cing gnas
11b6(phal chen): pa shes bya'i phyir/ /brtan pa byang chub don du sems bsgyur ro/ /dus gsum 'byung ba'i de bzhin gshegs pa dang / /rang rgyal dang ni nyan thos
11b7(phal chen): thams cad kyi/ /chos kyi rang bzhin khong du chud bya'i phyir/ /brtan pa byang chub don du sems bsgyur ro/ /brjod du med pa'i 'jig rten khams kyi rnams/ /skra'i nyag mas bcings
11b8(phal chen): shing tshad gdab par/ /dngos po'i rang bzhin khong du chud bya'i phyir/ /brtan pa byang chub don du sems bsgyur ro/ /brjod myed 'khor yug shin tu yangs pa dag /ba spu'i khung bu ji
12a1(phal chen): ltar gzung bya bar/ /phra dang yangs pa khong du chud bya'i phyir/ /brtan pa byang chub don du sems bsgyur ro/ /ma lus 'jig rten khams rnams thams cad du/ /ji ltar dbyangs cig
12a2(phal chen): kun tu grag 'gyur bar/ /dbyangs kyi yan lag rnam dag shes bya'i phyir/ /brtan pa byang chub don du sems bsgyur ro/ /sems can kun gyi sgra skad ji snyed pa/ /dbyangs cig brjod pas
12a3(phal chen): ji ltar brjod bya bar/ /sgra yi rang bzhin khong du chud bya'i phyir/ /brtan pa byang chub don du sems bsgyur ro/ /'jig rten thams cad ma lus shes byed cing / /ji ltar 'gro kun zhi
12a4(phal chen): zhes stong 'gyur bar/ /lce yangs khong du chud par bya ba'i phyir/ /brtan pa byang chub don du sems bsgyur ro/ /zhing rnams thams cad rab tu tshig pa dang / /kun nas gnas pa ma lus mthong 'gyur bar/ /
12a5(phal chen): rnam rtog chos ni khong du chud bya'i phyir/ /brtan pa byang chub don du sems bsgyur ro/ /zhing rnams thams cad sangs rgyas gcig bzhin du/ /de bzhin gshegs pas ji ltar rgyas bya bar/ /
12a6(phal chen): rang 'byung chos ni ji ltar rtogs bya'i phyir/ /brtan pa byang chub don du sems bsgyur ro/ /zhing rnams thams cad rdul mchog phra blags pa/ /de snyed lus su ji ltar sprul bya bar/ /thams
12a7(phal chen): cad yid kyi dngos su shes bya'i phyir/ /brtan pa byang chub don du sems bsgyur ro/ /kun gzigs 'das pa ji snyed byung ba dang / /ma byon sangs rgyas de bzhin bzhugs pa rnams/ /skad cig
12a8(phal chen): sems kyis thams cad rtogs bya'i phyir/ /brtan pa byang chub don du sems bsgyur ro/ /tshig gcig brtsams te brjod cing bshad byas kyang / /bskal pa brjod myed thams cad
12b1(phal chen): zad 'gyur bar/ /chos kyi rnam grangs khong du chud bya'i phyir/ /brtan pa byang chub don du sems bsgyur ro/ /phyogs bcu kun gyi 'jig rten ma lus rnams/ /'byung zhing ji ltar rjes su
12b2(phal chen): 'brang ba dag / sems kyi rang bzhin khong du chud bya'i phyir/ /brtan pa byang chub don du sems bsgyur ro/ /lus dang ngag dang de bzhin yid kyis kyang / /phyogs kun spyod tshe chags par myi 'gyur bar/ /
12b3(phal chen): dus gsum stong pa khong du chud bya ba'i phyir/ /brtan pa byang chub don du sems bsgyur ro/ /de ltar byang chub don du bskyed byed pa/ /phyogs bcu'i sangs rgyas brjod du med pa kun/ /mchod par
12b4(phal chen): bya la yongs su bskul bar bya/ /'di ni phyir mi ldog gi gdam ngag go/ 'khor ba dag na byang chub don spyod tshe/ /byang chub sems dpa'i bde ba ji snyed pa/ /de dag de la yongs su brjod par bya/ /'di ni
12b5(phal chen): phyir mi ldog gi gdam ngag go/ 'jig rten gtso bo 'jig rten ji snyed pa/ /phyogs bcu'i tha dad tshad med yod pa rnams/ /de dag byang chub sems dpa' de la brjod/ /'di ni phyir myi ldog gi
12b6(phal chen): gdam ngag go/ mchog gi chos dang ji snyed yod pa'i chos/ /'phrul gyi chos dang bla na med pa'i chos/ /de dag byang chub sems dpa' de la bstan/ /'di ni skyon med rnams kyi gdam ngag go/ /
12b7(phal chen): gzhan gyis myi thub ji snyed gnas yod pa/ /'jig rten kun gyis zil gyi mi non rnams/ /de la gnas par rgyal sras de brjod de/ /'di ni phyir mi ldog gi gdams ngag go/ de bzhin gshegs
12b8(phal chen): pa yon tan kun ldan pa/ /'jig rten mgon po bdag nyid che ba kun/ /de la byang chub sems dpa' de bzhag te/ /'di ni skyes bu khyu mchog gdam ngag go/ sangs rgyas grangs med brjod du
13a1(phal chen): myed pa dang / /ji ltar 'grogs par 'gyur ba thams cad kyang / /byang chub sems dpa' de la brjod par bya/ /'di ni phyir mi ldog gi gdam ngag go/ /ting 'dzin zhi ba ji snyed gang
13a2(phal chen): yod pa/ /de dag gdam ngag ji snyed ma lus par/ /byang chub sems dpa' de la bstan par bya/ /'di ni phyir mi ldog gi gdam ngag go/ /'khor ba'i 'khor lo ldog par 'gyur ba dang / /chos kyi
13a3(phal chen): 'khor lo 'khor bar 'gyur ba dang / /'jig rten kun gyi chags par myi 'gyur ba/ /byang chub sems dpa' de la bstan par bya/ /sems can sdug bsngal gzir ba ji snyed dang / /ji snyed
13a4(phal chen): ngan song gtses par gyur pa yi/ /skyabs dang mgon dang rten du 'gyur ba dang / /byang chub sems dpa' de la brjod par bya/ /rnam pa 'di 'dras rgyal sras dang po de/ /byang chub don du sems rab
13a5(phal chen): skyer 'gyur te/ /de ltar gdam ngag rjes su bstan par bya/ /'di ni rgyal ba rnams kyi rnam bkod pa'o/ /de nas gnyis pa las kyi dang po pa/ /thog ma nyid du sems can thams cad
13a6(phal chen): la/ /sems bcu nye bar gzhog cing smon byed pa/ /'di ni skyon dang bral ba'i gdams ngag go/ /phan pa'i sems dang de bzhin bde ba'i sems/ /snying rje'i sems dang de bzhin byams pa'i
13a7(phal chen): sems/ /bsrung ba'i sems dang de bzhin mnyam pa'i sems/ /slob dpon sems dang de bzhin ston pa'i sems/ /de 'dra'i sems rnams nye bar gzhag pa la/ /kha ton lung la
13a8(phal chen): yongs su bskul bar bya/ /mang du thos pa dgon par gnas par bskul/ /dben par gyur pas dge bshes bsnyen 'gyur bya/ /dge bshes gyur nas ngang bder 'gyur bar bya/ /
13b1(phal chen): ngang tshul dge bas dus tshul shes par bya/ /dus rnams shes nas myi 'jigs 'gyur bar bya/ /mi 'jigs gyur nas don la brtson par bya/ /don shes gyur nas chos rjes shes par bya/ /chos
13b2(phal chen): shes gyur nas rmongs pa myed par bya/ /rmongs pa myed gyur legs par bshad chos la/ /rgyal sras de ni rnam par gnas par bya/ /de tsam gyis ni las kyi dang po pa/ /byang chub don zhugs
13b3(phal chen): byang chub sems dpa'o/ /gdams ngag rjes su bstan pa 'ang de yin te/ /sangs rgyas sras po de ltar slob par byed/ /gang yang byang chub sems dpa' gsung brjod pa/ /chos kyi rgyal po'i gsung
13b4(phal chen): la shin tu brtson/ /myi rtag sdug bsngal de bzhin stong pa nyid/ /bdag myed de bzhin byed pa med pa dang / /chos rnams thams cad de bzhin ro med dang / /'du byed ma yin de bzhin gnas myed dang / /
13b5(phal chen): ched du spyod med de bzhin rtog myed par/ /kun la byang chub sems dpa' dpyod pa myed/ /de ni 'gro khams yongs su brtag pa dang / /de bzhin chos dbyings brtag par bskul bar bya/ /'jig rten
13b6(phal chen): khams yangs ma lus mthar thug pa/ /brtag pa bya la yongs su bskul bar bya/ /sa dang chu dang me dang de bzhin chu khams dang / /de bzhin rlung dang phyogs bcu'i namakha' dang / /'dod pa gzugs dang de bzhin
13b7(phal chen): gzugs med par/ /brtag par bya la yongs su bskul bar bya/ /khams rnams yangs pa de bzhin kun rtog cing / /khams kyi rang bzhin ma lus mthar phyin pas/ /byang chub sems dpa' rab tu
13b8(phal chen): brtson byed pa/ /des na der 'gyur gdam ngag de yin no/ /cher skyes pa yi byang chub sems dpa' ni/ /'phags pa'i gsungs rabs 'di las skyes pa ste/ /dngos po rang bzhin med rtogs dran pa can/ /
14a1(phal chen): chos kyi rjes 'byung rigs ldan legs par skyes/ /de yi gnas las phyir ldog mi 'gyur te/ /sangs rgyas rnams la shin tu mos pa yin/ /chos rnams de bzhin nges par rtogs pa te/ /
14a2(phal chen): sems can rang bzhin med par rnam par sgom/ /chos dang 'jig rten de bzhin zhing rnams dang / /rnam smin 'khor ba de bzhin mya ngan 'das/ /rnam sgom rgyal sras de ltar cher skyes pa/ /thugs las byung ba'i sangs
14a3(phal chen): rgyas sras shes bya/ /'das dang ma byon da ltar byung ba yi/ /sangs rgyas chos rnams rnam par bsgom bya'i phyir/ /yongs su bsdu ba ci 'dra mthar thug pa/ /de ltar de dag 'grub par 'gyur ba dang / /
14a4(phal chen): sangs rgyas thams cad mnyam pa nyid rtogs shing / /dus gsum mnyam pa nyid kyi rjes song bas/ /mnyam pa nyid la sna tshogs myi dmyigs shing / /dus gsum kun la tha dad myed par 'jug /de tsam gyis na
14a5(phal chen): rgyal sras bzhi pa ste/ /de yi sngags pa rnam pa de 'dra'o/ /de ltar 'di la nan gtan bsgrubs byas shing / /byang chub sems dpa' byang chub mchog du 'byung / /de las gzhan yang rgyal sras lnga pa
14a6(phal chen): ni/ /sbyor ba phun sum tshogs zhes brjod pa ni/ /thabs mkhas tshul la rjes su zhugs gyur cig /bsod nams las rnams brtsams pa'i mthar phyin byed/ /'jig rten dag na bsod nams gang
14a7(phal chen): byed pa/ /sems can kun gyi skyabs su 'gyur ba dang / /phan tshun de bzhin bde ba bskyed pa dang / /snying rjes skye dgu grol bar 'gyur ba dang / /'jig rten rnams kyi gtse ba gsal ba dang / /drang shing
14a8(phal chen): de bzhin dad par bya ba dang / /sems can mang po thams cad gdul mos shing / /mya ngan 'das pa'i sems kyi mthu yang che/ /sems can thams cad kun tu mtha' yas dang / /de bzhin tshad
14b1(phal chen): med grangs las 'das pa dang / /bsam gyi myi khyab gzhal med dpag med pa/ /de 'dra'i chos rnams de la brjod par bya/ /de tsam gyis na rgyal sras lnga pa ste/ /sbyor ba phun sum tshogs pa snying rje
14b2(phal chen): can/ /de yi gdam ngag tshul ni de 'dra ste/ /yon tan thams cad bsngags pas bstan pa yin/ /gang yang bsam pa phun sum tshogs bya'i phyir/ /chos kyi ngo bo nyid kyis rmongs med cing / /
14b3(phal chen): rnam rtog rtog 'bral dran dang dran pa de/ /lhar bcas 'jig rten kun gyis bslu myi nus/ /sangs rgyas chos dang de bzhin rgyal sras dang / /spyod pa sngags sam rnam par smad kyang rung / /sems
14b4(phal chen): can nyung zhe 'am 'on tam mang ngo zhes/ /thos par gyur kyang bsam pa zhum myi 'gyur/ /sems can nyon mongs nyon mongs myed ce 'am/ /gdul sla 'on tam shin tu gdul dka' dang / /chos kyi
14b5(phal chen): dbyings de chung ngam rgya che dang / /kun nas 'grub 'gyur rnam par 'jig ce 'am/ /chos dbyings de ni yod dam myed ces kyang / /byang chub sems dpas thos gyur dus gsum tshul/ /nges par
14b6(phal chen): rtogs byed thams cad rnam rtog cing / /sangs rgyas chos la bsam pa shin tu nges/ /mtshan ma med dang mtshan nyid myed pa dang / /dngos po myed yod myin rdzun bden pa dang / /sgyu ma rmi lam myi rtog rang bzhin
14b7(phal chen): byed/ /'di 'dra'i chos tshol de dag nyan pa byed/ /phyir myi ldog pa'i byang chub sems dpa' ni/ /sangs rgyas chos dang de bzhin rgyal sras dang / /spyod pa yod med rtag tu rnam par bsgoms/ /
14b8(phal chen): 'byung ngam myi 'byung zhe na'ang phyir myi ldog /de bzhin gshegs pa 'das she 'am ma 'das dang / /ma byon to zhes ma byon ma yin dang / /skyes so ma skyes zad 'gyur zad mi 'gyur/ /de bzhin mtshan
15a1(phal chen): cig tha dad mtshan de bzhin/ /gcig pa rnam pa tha dad mang po dang / /don dang de bzhin yi ge dngos rnams dang / /thams cad phan tshun yongasu mdzud byed pa/ /mi ldog byang chub sems dpa'
15a2(phal chen): bstan par bya/ /mtshan ma med la mtshan ma yod pa dang / /mtshan nyid myed la mtshan gyis dmyigs pa dang / /rnam phye phan tshun yongs su sbyar ba rnams/ /thos nas
15a3(phal chen): 'di la mthar thug 'jug par byed/ /gzhan yang byang chub sems dpa' gzhon gyur pa/ /lus dang ngag dang de bzhin yid kun gyis/ /kha na ma thor 'gyur ba nam yang myed/ /ci 'dod tshul bzhin de ni skye ba
15a4(phal chen): byed/ /gzhan gyi bsam pa ji bzhin rab tu shes/ /de dag mos pa yongs su rtogs par byed/ /phyogs rnams gang du yid kyis smon byed pa/ /kun tu mngon shes myur ba yid bzhin 'thob/ /bde bar gshegs
15a5(phal chen): pa'i sngags pa'i chos thos shing / /de la zhum pa bskyed pa gang yang med/ /zhing rnams yongs su bskyod pa shes pa dang / /de bzhin byin rlabs rnam par rgyu ba dang / /sangs rgyas zhing rnams yongs su gnan
15a6(phal chen): pa dang / /grangs med kun tu 'gro ba brjod par bya/ /grangs med chos rnams yongs su 'gri ba dang / /ci nas yid kyi rang bzhin lus 'gyur zhing / /dbyangs kyi rnam pa shin tu yangs 'gyur dang / /sems
15a7(phal chen): gcig sangs rgyas grangs myed bsnyen bkur brjod/ /byang chub sems dpa' rgyal tshab brjod pa ni/ /sems can rnams kyi skye ba rab tu shes/ /nyon mongs rgyud dang rnam par rgyu ba shes/ /de 'dra'i spyod
15a8(phal chen): yul de 'dra'i sbyor ba can/ /chos kyi rgyud mang rnam pa tha dad dang / /sngon mtha' phyi mtha' 'jig rten rnam phye dang / /de yi bden pa don dam bden pa dag /ma lus rtogs par bya la mkhas pa yin/ /
15b1(phal chen): de yi rgyal po'i gnas la mkhas par bskul/ /der yang ji ltar yongs su spyad bya dang / /'gro bar bya dang gnas par bya ba dang / /rgyal po'i gnas su ji ltar rnam spyad brjod/ /de la chos kyi rgyal po'i dbang bskur
15b2(phal chen): dang / /byin gyis rlabs dang de bzhin mthu che dang / /chos su gnas dang 'gro bar bya ba dag /brjod par bya ste rgyal tshab de 'dra yin/ /de tsam gyis na de yi mthar thug ste/ /gdam ngag des kyang rlom sems byed pa med/
15b3(phal chen): khong du chud par byed ldan rgyal tshab de/ /rgyal ba kun gyi drung na slob pa byed/ /bde bar gshegs pa'i sras po dbang bskur ba/ /thu bo mchog dang dam par gyur pa ni/ /'jig rten khams mang grangs myed skyob pa
15b4(phal chen): dang / /yongs su snang bar bya ba'i sems kyang med/ /byin gyis rlabs dang yongs su gda' bya dang / /yongs su sbyang ba'i sems kyang rab tu med/ /grangs med 'jig rten shes par bya ba dang / /dbang po phun ldan
15b5(phal chen): rnam par spyad la mkhas/ /de dag gzud cing rnam par 'dul ba dang / /thams cad mkhyen pa'i sems kyang shin tu mang / /zhing mang brjod du myed par 'gro byas shing / /dam chos mkhas rnams ma lus rnam par spyod/
15b6(phal chen): de'i lus dang lus kyi las rnams dang / /rdzu 'phrul bstan pa'ang shes par mi nus ste/ /dus gsum zhing du rgyu ba'i sems dag kyang / /rgyal tshab 'gyur ba'i bar gyis shes mi nus/ /de la thams cad gzigs pas
15b7(phal chen): dus gsum dang / /sangs rgyas chos shes ma chags de bzhin brjod/ /chos kyi dbyings ni mtha' dang dbus med pa/ /rgyas par 'gengs par bde gshegs brjod par mdzad/ /ci nas 'jig rten khams kun ma lus pa/ /yongs su snang byed byin gyis rlob pa dang / /sems can chos rnams de bzhin ma lus dang / /sangs rgyas mtha' yas de bzhin brjod pa mdzad/ /rgyal sras bstan pa rnam pa bcur grangs pa/ /
15b8(phal chen): rnam par dgod la gnas pa de dag kun/ /rang rang spyod yul rab tu brtson byed pa/ /'jig rten lhar bcas kun gyis shes par dka'/ /'on kyang sems bskyed dang por mtha' yas pas/ /phyogs bcu ma lus
16a1(phal chen): thams cad rgyas par bya/ /dus gsum kun tu gang tshe sems gtong ba/ /de tshe thams cad mkhyen pa kun gzigs 'gyur/ /zhing rnams kun la mu mtha' yod pa min/ /sems can chos dang
16a2(phal chen): 'jig rten kun de bzhin/ /las dang nyon mongs gnas kyang mtha' yas te/ /byang chub sems rab de la gnas pa yin/ /skad gcig sems la byang chub gzhol ba'i sems/ /gang skyes 'jig rten kun gyis shes
16a3(phal chen): mi nus/ /rang rgyal rnams dang nyan thos kun gyis min/ /de nas gong du spyod pa ji skad brjod/ /spu gcig gang zhig phyogs bcu'i 'jig rten khams/ /spu gcig srang la tshad du 'jal byed pa/ /des ni byang chub
16a4(phal chen): sems dpa'i spyod pa shes/ /'on kyang sangs rgyas ye shes yongs su tshol/ /phyogs bcu'i rgya mtsho ji snyed yod pa kun/ /spu rtse'i thigs kyis yongs 'jal shes byed pa/ /de ni rgyal sras spyod pa 'di 'dra
16a5(phal chen): dag / sems kyis skad cig gcig la bsgrub par byed/ /ji ltar zhing rnams rdul rab phrar blags shing / /sems can la la ma lus bgrang byed de/ /'di snyed yod ces grangs su gcod byed pa/ /de 'drar
16a6(phal chen): rgyal sras spyod pa brjod pa'o/ /'das pa'i sangs rgyas de bzhin ma byon dang / /gang rnams phyogs bcur 'byung bar 'gyur ba dang / /rang rgyal de bzhin nyan thos rab mang ba/ /rnam par dmyigs shing byang chub
16a7(phal chen): sems skye'o/ /sems can khams rnams ma lus rgyas gang zhing / /byang chub don du thog mar sems bskyed pa/ /de yang bgrang bar nus pa ma yin na/ /de las gong du ci zhig smos kyang dgos/ /byang chub
16a8(phal chen): sems dpa'i rnam par dgod pa bcu bstan pa'i le'u ste/ nyi shu pa'o// // sangs rgyas rmad ga cad ces bya ba shin tu rgyas pa chen po'i mdo/ bam po gnyis pa/ de nas lha'i bu dran pa dang ldan pas byang chub sems dpa' chos kyi blo gros la 'di skad ces smras
16b1(phal chen): so/ /kye rgyal ba'i sras 'jig rten gyi khams thams cad na/ byang chub sems dpa' 'phags pa'i gsung rabs la khyim nas khyim med par rab tu byung zhing ngur smyig gi gos 'chang ba de dag gis/ tshangs pa'i
16b2(phal chen): spyod pa yongs su dag pa gang gis/ byang chub sems dpa' rnam par dgod pa 'di las 'das ste/ bar du bla na med pa yang dag par rdzogs pa'i byang chub tu 'byung bar 'gyur ba/ de ji ltar yid la bya/ de skad ces smras pa
16b3(phal chen): dang / byang chub sems dpa' chos kyi blo gros kyis/ lha'i bu dran pa dang ldan pa la 'di skad ces smras so/ /kye rgyal ba'i sras de bas na/ byang chub sems dpa'i theg pa la yang dag par zhugs pa rnams kyis dmyigs
16b4(phal chen): pa bcu rnam par bsgoms te/ gong du chos bcu yid la bya'o/ /dmyigs pa bcu rnam par sgom pa gang zhe na/ 'di lta ste/ lus dang lus kyi las dang / ngag dang ngag gi las rnams dang / yid dang yid kyi las
16b5(phal chen): dang / sangs rgyas dang chos dang dge 'dun dang / bslab pa yang dag par blang ba dag ste/ ci tshangs par spyod pa de lus sam de ste tshangs pa'i spyod pa de lus yin na ni/ tshangs pa'i spyod pa myi gtsang bar 'gyur/ tshangs pa'i
16b6(phal chen): spyod pa chos ma yin par 'gyur/ tshangs pa'i spyod pa 'khrugs par 'gyur/ tshangs pa'i spyod pa dri nga bar 'gyur/ tshangs pa'i spyod pa gtsang ba ma yin par 'gyur/ tshangs pa'i spyod pa smad par 'gyur/ tshangs
16b7(phal chen): pa'i spyod pa mi mthun par 'gyur/ tshangs pa'i spyod pa kun nas nyon mongs par 'gyur/ tshangs pa'i spyod pa keng rus su 'gyur/ tshangs pa'i spyod pa srin gyi tshang du 'gyur/ de lus kyi las tshangs pa'i spyod
16b8(phal chen): pa yin na ni/ nyal ba tshangs pa'i spyod par 'gyur/ 'dug pa tshangs pa'i spyod par 'gyur/ 'greng ba tshangs pa'i spyod par 'gyur/ 'gro ba tshangs pa'i spyod par 'gyur/ bltas pa tshangs pa'i spyod
17a1(phal chen): par 'gyur/ rnam par bltas pa tshangs pa'i spyod par 'gyur/ bskum pa tshangs pa'i spyod par 'gyur/ brkyang ba tshangs pa'i spyod par 'gyur/ 'khor ba tshangs pa'i spyod par 'gyur/ 'gras pa tshangs pa'i
17a2(phal chen): spyod par 'gyur ro/ /de ste ngag tshangs pa'i spyod pa yin na ni/ dbyangs tshangs pa'i spyod par 'gyur/ ngag tshangs pa'i spyod par 'gyur/ brjod pa tshangs pa'i spyod par 'gyur/ smra ba tshangs pa'i spyod par 'gyur/
17a3(phal chen): smos pa tshangs pa'i spyod par 'gyur/ thong kha nas rtsol ba tshangs pa'i spyod par 'gyur/ lce bsgyur ba tshangs pa'i spyod par 'gyur/ mchu sbyar ba tshangs pa'i spyod par 'gyur/ tshig sbyar ba tshangs pa'i spyod par 'gyur ro/ /
17a4(phal chen): de ste ngag gis las tshangs pa'i spyod pa yin na ni/ brjod pa tshangs pa'i spyod pa yin/ brdar bya ba tshangs pa'i spyod par 'gyur/ shin tu bstan pa tshangs pa'i spyod par 'gyur/ bstan pa rnam par bstan pa tshangs
17a5(phal chen): pa'i spyod par 'gyur/ legs pa brjod pa tshangs pa'i spyod par 'gyur/ ngan du brjod pa tshangs pa'i spyod par 'gyur/ rnam par gdags pa tshangs pa'i spyod par 'gyur/ rnam par spyod pa tshangs pa'i spyod par 'gyur/
17a6(phal chen): yongs su smos pa tshangs pa'i spyod par 'gyur/ de ste yid tshangs pa'i spyod pa yin na ni/ dpyod pa tshangs pa'i spyod par 'gyur/ rnam par spyod pa tshangs pa'i spyod par 'gyur/ brtag pa tshangs pa'i spyod par 'gyur/ rnam par
17a7(phal chen): brtag pa tshangs pa'i spyod par 'gyur/ dran pa tshangs pa'i spyod par 'gyur/ phyir dran pa tshangs pa'i spyod par 'gyur/ sems dpa' tshangs pa'i spyod par 'gyur/ rnam par sems dpa' tshangs pa'i
17a8(phal chen): spyod par 'gyur/ sgyu ma tshangs pa'i spyod par 'gyur/ rmi lam tshangs pa'i spyod par 'gyur ro/ /de ste yid kyi las tshangs pa'i spyod pa yin na ni/ 'du shes tshangs pa'i spyod par 'gyur/ yid kyi byed pa tshangs pa'i spyod par 'gyur/ grang
17b1(phal chen): ba tshangs pa'i spyod par 'gyur/ dro ba tshangs pa'i spyod par 'gyur/ bde ba tshangs pa'i spyod par 'gyur/ sdug bsngal tshangs pa'i spyod par 'gyur/ bkres pa tshangs pa'i spyod par 'gyur/ bskom pa tshangs pa'i spyod
17b2(phal chen): par 'gyur/ dga' ba tshangs pa'i spyod par 'gyur/ zhum pa tshangs pa'i spyod par 'gyur ro/ /de ste sangs rgyas tshangs pa'i spyod pa yin na ni/ gzugs sangs rgyas sam/ 'on tam tshor ba sangs rgyas sam/
17b3(phal chen): 'du shes sangs rgyas sam/ 'du byed sangs rgyas sam/ rnam par shes pa sangs rgyas sam/ mtshan rnams sangs rgyas sam/ mngon par shes pa sangs rgyas sam/ las sangs rgyas sam/ 'on tam rnam
17b4(phal chen): par smin pa sangs rgyas sam/ de ste legs par bshad pa'i chos nyid tshangs par spyod pa'i gnas yin na ni/ 'gog pa gnas su 'gyur ro/ /mya ngan las 'das pa gnas su 'gyur ro/ /bral ba gnas su
17b5(phal chen): 'gyur ro/ /ma skyes pa gnas su 'gyur ro/ /ma byung ba gnas su 'gyur ro/ /grags pa med pa gnas su 'gyur ro/ /rtog pa med pa gnas su 'gyur ro/ /rgyu ba med pa gnas su 'gyur ro/ /phrad pa myed
17b6(phal chen): pa'i gnas na ni tshangs pa'i gnas su 'gyur ro/ /de ste dge 'dun sdom pa'i nan tan can/ tshangs pa'i spyod pa yin na ni/ rgyun tu zhugs pa'i 'bras bu/ phyir dge 'dun nam/ 'on tam rgyun tu
17b7(phal chen): zhugs pa'i 'bras bu dge 'dun/ lan cig phyir 'ong ba'i 'bras bu'i phyir/ dge 'dun nam 'on tam/ phyir 'ong ba'i 'bras bu'i dge 'dun/ phyir myi 'ong ba'i 'bras bu'i phyir dge 'dun nam/ 'on tam
17b8(phal chen): phyir myi 'ong ba'i 'bras bu'i dge 'dun/ dgra bcom pa'i 'bras bu'i phyir dge 'dun nam/ 'on tam dgra bcom pa'i 'bras bu'i dge 'dun/ gsum rig pa nyid dge 'dun nam/ drug mngon
18a1(phal chen): par shes pa dge 'dun nam/ 'on tam khong du chud pa'i nan tan byed pa tshangs pa'i spyod pa/ de ste bslab pa yang dag par blang ba tshangs pa'i spyod pa yin na ni/ tha dad du gnas pa bslab pa yang dag par blang ba
18a2(phal chen): 'am/ yongs su dag pa bslab pa yang dag par blang ba 'am/ slob dpon gyi tshig bslab pa yang dag par slang ba 'am/ lan gsum du bslab pa yang dag par blang ba 'am mkhan po'i tshig bslab pa yang dag par blang ba 'am/
18a3(phal chen): skra bregs pa dang / ngur smrig gi gos 'chang ba bslab pa yang dag par blang ba 'am/ slongs mos 'tsho ba bslabs pa yang dag par blang ba 'am/ 'on tam de dag tshangs pa'i spyod pa 'am/ zhes de ltar chos de dag la rnam par
18a4(phal chen): bsgoms na/ bdag gi lus la mngon par chags pa med pa dang / bsgom pa la zhen pa med pa dang / chos rnams gnas pa med pa dang / 'das pa rgyu ba myed pa dang / ma 'ongs pa ma phyin pa dang / da ltar byung ba stong pa dang
18a5(phal chen): las la byed pa myed pa dang / rnam par smin pa la tshor ba myed pa dang / 'jig rten 'di 'phos pa med pa dang / 'jig rten pha rol chud myi za ba'i phyir tshangs pa'i spyod pa zhes bya ba'i chos de gang yin/ de gang las
18a6(phal chen): byung de su'i de ci zhig / de sus byas/ de yod dam/ de med dam/ de gzugs sam/ gzugs ma yin nam/ de tshor ba 'am/ de tshor ba ma yin nam/ de 'du shes sam/ 'du shes ma yin nam/ de 'du
18a7(phal chen): byed dam/ 'du byed ma yin nam/ de rnam par shes pa 'am/ rnam par shes pa ma yin nam/ tshangs par spyod pa'i chos de gang zhig ces de ltar myi dmyigs shing / dus gsum mnyam pa nyid du nam
18a8(phal chen): mkha' yongs su rgyas par bya ba dang / chags pa myed par yid la bya ba dang / sems la sgrib pa med par dang / gnyis su med par shin tu spyod pa dang / sgrib pa myed pa'i sbyor ba dang / mtshan ma myed pa'i chos bzung ba dang
18b1(phal chen): mtshan nyid med pa'i chos rab tu shes pa dang / sangs rgyas kyi chos rab tu shes pa dang / sangs rgyas kyi chos thams cad la yang dag par sems pas tshangs pa'i spyod pa yongs su dag par yid la bya'o/ /gong du yang
18b2(phal chen): chos bcu dang ldan pas yid la bya ste/ bcu gang zhe na/ 'di lta ste/ gnas dang gnas ma yin pa shes pa dang ldan pa dang / 'das pa dang / ma 'ongs pa dang / da ltar byung ba'i las dang rnam par smin pa shes pa
18b3(phal chen): dang ldan pa dang / bsam gtan dang rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang / rnam par byang ba dang / rnam par ldang ba shes pa dang ldan pa dang / dbang
18b4(phal chen): po dang brtson 'grus tha dad pa dang / yongs su rdzogs pa mchog dang tha ma shes pa dang ldan pa dang / mos pa tha dad pa dang / mos pa du ma shes pa dang ldan pa dang / khams tha dad pa dang / khams du ma shes pa dang
18b5(phal chen): ldan pa dang / thams cad du 'gro ba'i lam shes pa dang ldan pa dang / lha'i myig thogs pa med pa dang ldan pa dang / sgrib pa med pa rjes su dran pa shes pa dang ldan pa dang / bag chags kyi 'tshams sbyor ba yang
18b6(phal chen): dag par bcad pa shes pa dang ldan pa ste/ de bzhin gshegs pa'i stobs re re la yang rnam par dbye ba shin tu rgya che bar khong du chud par bya'o/ /thams cad kyang tshad med par blta bar bya'o/ /thos nas kyang snying rje chen
18b7(phal chen): po la bstan par bya'o/ /sems can rnam par sgom pa yang mi gtang bar bya'o/ /chos la shin tu brtags pa yang mi gzhig par bya'o/ /bla na med pa'i chos la yang dag pa'i yid dam yang shin tu btsam par
18b8(phal chen): bya'o/ /rnam par smin pa la yang re ba med par bya'o/ /sgyu ma'i rang bzhin yang rjes su rtogs par bya'o/ /rmi lam gyi rang bzhin du yang yang dag par sbyang bar bya'o/ /mig yor gyi rang bzhin dang yang tha mi dad par bya'o/ /
19a1(phal chen): sgra brnyan gyi rang bzhin yang spyod yul lo/ /sprul pa'i rang bzhin du yang mos par bya ste/ de de ltar zhugs pas nyon mongs pa chung bar sangs rgyas kyi chos thams cad kyang mngon du 'gyur ro/ /des chos de dag gnyis su
19a2(phal chen): myed pa la rtogs pas/ sems dang po bskyed pa nyid kyis bla na med pa yang dag par rdzogs pa'i byang chub tu mngon par 'tshang rgya ba'i gnas yod de/ /chos thams cad sems kyi rang bzhin du shes pas/ gzhan gyis dring mi 'jog par
19a3(phal chen): shes rab kyi phung po dang yang ldan par 'gyur ro/ /tshangs par spyod pa'i le'u zhes bya ba ste/ nyi shu rtsa gcig pa'o// // de nas lha'i dbang po brgya byin gyis/ byang chub sems dpa' chos kyi blo gros la 'di skad ces smras so/ /
19a4(phal chen): kye rgyal ba'i sras bsod nams kyi phung po ji tsam zhig dang ldan na/ sems dang po bskyed pa'i byang chub sems dpar 'gyur/ de skad ces smras pa dang / byang chub sems dpa' chos kyi blo gros kyis/ lha'i dbang po brgya
19a5(phal chen): byin la 'di skad ces smras so/ /kye rgyal ba'i sras gnas 'di ni yid ches par shin tu dka' ste/ shes par dka' brtag par dka'/ mngon par dad par dka' shin tu rtogs par dka'/ kun nas bsgrub par bka'/
19a6(phal chen): yang dag par spyad par dka'/ brjod par dka'/ bskyed par dka'/ brgal bar dka'/ khong du chud par dka' 'on kyang ci tshul du sangs rgyas kyi mthus bshad par bya'o/ /kye rgyal ba'i sras de la ji snyam du sems/
19a7(phal chen): gang shar phyogs kyi 'jig rten gyi khams grangs med par rtogs pa'i sems can de dag la la zhig gis bskal par bde ba'i yo byad thams cad kyis rim gror byas ste/ bslab pa'i tshig lnga po dag kyang 'dzin du btsud par gyur
19a8(phal chen): la de bzhin du lho phyogs dang / nub phyogs dang / byang phyogs dang / de bzhin du byang shar gyis phyogs 'tshams dang / shar lho'i phyogs 'tshams dang / lho nub kyi phyogs 'tshams dang / de bzhin du nub byang gi
19b1(phal chen): phyogs 'tshams dang / de bzhin du 'og gi phyogs dang / de bzhin du steng gi phyogs kyi 'jig rten gyi khams grangs myed par gtogs pa'i sems can rnams kyang / bskal par bde ba'i yo byad thams cad kyis rim gro
19b2(phal chen): byas ste/ bslab pa'i tshig lnga po dag kyang 'dzin du btsud na/ rgyal ba'i sras de la ji snyam du sems/ de'i rgyus bsod nams mang du 'phel lam/ de skad ces smras pa dang / lha'i dbang po brgya byin gyis/ byang chub sems
19b3(phal chen): dpa' chos kyi blo gros la 'di skad ces smras so/ /kye rgyal ba'i sras bsod nams 'di ni sangs rgyas bcom ldan 'das rnams ma gtogs par gzhan gyi shes par mi nus so/ /smras pa kye rgyal ba'i sras byang chub sems dpa'
19b4(phal chen): sems dang po bskyed pa'i bsod nams kyi phung po la ni/ de dag gi bsod nams snga ma des rgya'i char yang nye bar mi 'gro/ stong gi char yang nye bar mi 'gro/ brgya stong gi cha dang / bye ba'i cha dang / bye ba brgya'i cha dang / bye ba stong
19b5(phal chen): gi cha dang / bye ba brgya stong gi cha dang / bye ba khrag khrig brgya'i cha dang / bye ba khrag khrig stong gi cha dang / bye ba khrag khrig brgya stong gi char yang nye bar mi 'gro/ grangs dang cha dang bgrang ba dang / dpe dang rgyur yang nye bar
19b6(phal chen): mi 'gro'o/ /kye rgyal ba'i sras dpe snga ma de lta zhog gi/ kye rgyal ba'i sras phyogs bcu'i 'jig rten gyi khams grangs med par gtogs pa'i sems can ji snyed pa de dag /bskal pa brgyar bde ba'-i yo byad thams
19b7(phal chen): cad kyi rim gror byas ste/ dge ba bcu'i las kyi lam rnams la yang dag par sbyar bar gyur la/ gzhung de bzhin du bskal pa stong du bde ba'i yo byad gyis rim gror byas ste/ bsam gtan bzhi la rab tu bkod
19b8(phal chen): pa dang / bskal pa brgya phrag stong du bde ba'i yo byad thams cad kyis rim gror byas te/ tshangs pa'i rnam par spyod pa bzhi la rab tu bkod pa dang / bskal pa bye bar bde ba'i yo byad thams cad kyis rim
20a1(phal chen): gror byas te/ gzugs myed pa'i snyoms par 'jug pa bzhi la rab tu bkod par gyur pa dang / bskal pa bye bar bde ba'i yo byad thams cad kyis rim gror byas ste/ rgyun tu zhugs pa'i 'bras bu la rab
20a2(phal chen): tu bkod pa dang / bskal pa bye ba stong du bde ba'i yo byad thams cad kyis rim gror byas ste/ lan cig phyir 'ong ba'i 'bras bu la rab tu bkod pa dang / bskal pa bye ba brgya stong du bde ba'i yo byad thams cad kyis
20a3(phal chen): rim gror byas ste/ phyir mi 'ong ba'i 'bras bu la rab tu bkod pa dang / bskal pa bye ba khrag khrig bde ba'i yo byed thams cad kyis rim gror byas ste/ dgra bcom pa la rab tu bkod pa dang / bskal pa bye ba khrag khrig
20a4(phal chen): brgya stong du bde ba'i yo byad thams cad kyis rim gror byas ste/ rang sangs rgyas kyi byang chub la rab tu gzhag par gyur la/ kye rgyal ba'i sras de la ji snyam du sems/ de'i rgyus bsod nams mang du 'phel lam/
20a5(phal chen): lha'i dbang po rgya byin gyis smras pa/ kye rgyal ba'i sras de ni sangs rgyas bcom ldan 'das kyis mkhyen to/ /byang chub sems dpa' chos kyi blo gros kyis smras pa/ kye rgyal ba'i sras byang chub sems dpa'
20a6(phal chen): sems dang po bskyed pa'i bsod nams kyis phung po de la bsod nams kyi phung po snga ma des brgya'i char yang nye bar myi 'gro'o/ /stong gi cha dang brgya stong gi cha dang / bye ba'i cha dang / bye ba brgya'i cha dang /
20a7(phal chen): bye ba stong gi cha dang / bye ba brgya stong gi cha dang / grangs dang cha dang / bgrang ba dang / dpe dang rgyur yang nye bar mi 'gro'o/ /de ci'i phyir zhe na/ kye rgyal ba'i sras gang yang phyogs bcu'i 'jig rten gyi khams grangs med par
20a8(phal chen): gtogs pa'i sems can bskal pa bye ba khrag khrig brgya stong du bde ba'i yo byad thams cad kyi rim gror byas shing / bslab pa'i tshig lnga la gzhag pa dang / dge ba bcu'i las kyi lam la yang dag par sbyar ba dang / bsam
20b1(phal chen): gtan bzhi la rab tu bkod pa dang / tshangs pa'i rnam par spyod pa bzhi dang / gzugs med pa'i snyoms pa bzhi dang / rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras
20b2(phal chen): bu dang / dgra bcom pa nyid dang / rang sangs rgyas kyi byang chub la rab tu dgod pa de tsam gyis ni sangs rgyas su myi 'gyur te/ de ni 'di ltar de bzhin gshegs pa'i rigs rgyun myi spyod pa'i phyir sems skye'o/ /'jig
20b3(phal chen): rten gyi khams thams cad ma lus par khyab par bya ba'i phyir sems skye'o/ /'jig rten gyi khams thams cad du gtogs pa'i sems can thams cad yang dag par bsgral ba'i phyir sems skye'o/ /'jig
20b4(phal chen): rten gyi khams thams cad 'du ba dang / 'jig pa yongs su shes par bya ba'i phyir sems skye'o/ /'jig rten gyi khams thams cad du rtogs pa'i sems can rnams kyi kun nas nyon mongs pa dang / rnam par byang ba
20b5(phal chen): yongs su shes par bya ba'i phyir sems skye'o/ /'jig rten gyi khams thams cad kyi rang bzhin yongs su shes par bya ba'i phyir sems skye'o/ /sems can thams cad kyi bsam pa dang / bag la nyal ba dang / bag
20b6(phal chen): chags kyi 'tshams sbyor ba yongs su shes par bya ba'i phyir sems skye'o/ /sems can thams cad shi 'pho dang skye ba yongs su shes par bya ba'i phyir sems skye'o/ /sems can thams cad kyi dbang po dang / sbyor
20b7(phal chen): ba yongs su shes par bya ba'i phyir sems skye'o/ /sems can thams cad kyi sems dang spyod pa yongs su shes par bya ba'i phyir sems skye'o/ /sems can thams cad kyi dus gsum gyi shes pa yongs su
20b8(phal chen): shes par bya ba'i phyir sems skye'o/ /byang chub sems dpa' rnams kyi sems bskyed pa de ni 'di ltar sangs rgyas thams cad dang / yul mnyam pa nyid du bya ba'i phyir sems skye'o/ /kye rgyal ba'i sras dpe snga ma dag
21a1(phal chen): lta zhog gi/ kye rgyal ba'i sras 'di la skyes bu la la zhig byung ste/ de sems bskyed pa gcig gis shar phyogs su 'jig rten gyi khams grangs med pa 'da' la sems bskyed pa de dang 'dra bas/ shar phyogs
21a2(phal chen): su bskal pa grangs med pa zad zad du 'das par byas kyang / shar phyogs kyi 'jig rten gyi khams gcig nas gcig du rgyud pa zad par ma rung nas/ de'i 'og tu skyes bu gnyis pa zhig byung ste/ skyes bu snga ma des
21a3(phal chen): bskal pa grangs med pa 'das pa snyed sems bskyed pa gcig gis 'das te/ de'i 'og du skyes bu gsum pa zhig byung ste/ skyes bu de nyid kyis 'das pa de dag sems bskyed pa gcig gis 'das te/ de'i 'og tu skyes bu bzhi
21a4(phal chen): pa zhig byung nas/ snga ma gsum gyis 'jig rten gyi khams grangs myed par 'das pa de dag sems bskyed pa gcig gis 'das la/ de'i 'og tu skyes bu lnga pa zhig byung ste/ skyes bu snga ma bzhis bskal pa grangs med par
21a5(phal chen): 'das pa de dag sems bskyed pa de cig gis 'das nas/ de'i 'og tu skyes bu drug pa zhig byung ste/ skyes bu snga ma rnams kyis bskal pa grangs myed par 'das pa de dag gi sems bskyed pa gcig gis 'das te/ de'i 'og tu
21a6(phal chen): skyes bu bdun pa zhig skyes la/ skyes bu snga ma drug gis bskal pa grangs med par 'das pa de dag gi sems bskyed pa gcig gis 'das ste/ de'i 'og tu skyes bu brgyad pa zhig skyes te/ skyes bu snga ma bdun gyis
21a7(phal chen): bskor pa grangs med par 'das pa de dag sems bskyed pa gcig gis 'das la/ de'i 'og tu skyes bu dgu pa zhig byung ste/ skyes bu snga ma brgyad kyis bskal pa grangs med par 'das pa de dag sems bskyed pa gcig
21a8(phal chen): gis 'das par byas ste/ de'i 'og du skyes bu bcu zhig byung nas/ skyes bu snga ma dgus bskal pa grangs med par 'das pa de dag sems bskyed pa gcig gis 'das la/ sems bskyed pa de lta bu'i 'da' bas/
21b1(phal chen): shar phyogs logs su bskal pa grangs myed par bgrod kyang / shar phyogs kyi 'jig rten gyi khams gcig nas gcig tu brgyud pa'i mtha' ni shes par mi rung ngo / /shar phyogs su ji lta ba de bzhin du lho phyogs dang
21b2(phal chen): nub phyogs dang / byang phyogs dang / byang shar gyi phyogs 'tshams dang / shar lho'i phyogs 'tshams dang / lho nub kyi phyogs 'tshams dang / nub byang gi phyogs 'tshams dang / 'og dang steng gi phyogs rnam pa bcu po
21b3(phal chen): thams cad du yang de bzhin du rgya che bas ste/ skyes bu de dag gis phyogs bcur ji snyed du 'das pa de dag skyes bu re re phyogs bcur rnam par dgod pas sems bskyed pa gcig gis bskal pa grangs med pa 'da' ba 'di'i
21b4(phal chen): tshul du bskal pa grangs med par 'das pa de dag / skyes bu brgya dag gis 'jig rten gyi khams yongs su dgod pa'i tshul du phyogs bcur 'jig rten gyi khams gcig nas gcig du brgyud pa ni mthar snyed par rung yang srid
21b5(phal chen): kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mtha' med do/ /de ci'i phyir zhe na/ kye rgyal ba'i sras byang chub sems dpa' rnams kyi skye ba ni
21b6(phal chen): 'jig rten gyi khams gcig tu 'gro ba 'am/ grangs yongs su shes pas bla na med pa yang dag par rdzogs pa'i byang chub tu skye ba ma yin gyi/ 'di ltar phyogs bcu tshad med par yongs su shes nas byang chub sems
21b7(phal chen): dpa' rnams kyi sems skye ste/ 'di ltar 'jig rten gyi khams phra ba yangs par yongs su shes pa dang / 'jig rten gyi khams yangs pa phra bar yongs su shes pa dang / 'jig rten gyi khams basnrel bzhi
21b8(phal chen): 'jig rten gyi khams spyi bo tshugs su rgyu bar yongs su shes pa dang / 'jig rten gyi khams byi'u tshugs su rgyu ba/ 'jig rten gyi khams basnrel zhir yongs su shes pa dang 'jig rten gyi khams chung ngu
22a1(phal chen): la 'jig rten gyi khams chen por yongs su shes pa dang / 'jig rten gyi khams chen po 'jig rten gyi khams chung ngur yongs su shes pa dang / 'jig rten gyi khams yangs pa 'jig rten gyi khams
22a2(phal chen): dog par yongs su shes pa dang / 'jig rten gyi khams dog pa 'jig rten gyi khams yangs par yongs su shes pa dang / 'jig rten gyi khams gcig 'jig rten gyi khams brjod du med par yongs su shes pa dang / 'jig rten
22a3(phal chen): gyi khams brjod du med pa 'jig rten gyi khams gcig tu yongs su shes pa dang / 'jig rten gyi khams brjod du med pa dang / gcig tu zad pa yongs su shes pa dang / 'jig rten gyi khams gcig 'jig rten gyi khams
22a4(phal chen): brjod du med par gzud pa yongs su shes pa dang / 'jig rten gyi khams kun nas nyon mongs pa 'jig rten gyi khams rnam par dag par yongs su shes pa dang / 'jig rten gyi khams rnam par dag pa 'jig rten gyi
22a5(phal chen): khams kun nas nyon mongs par yongs su shes pa dang / skra'i rtse mo 'jig rten gyi khams tshad med par yongs su shes pa dang / 'jig rten gyi khams tshad med pa skra'i rtse mor yongs su shes pa dang / 'jig rten gyi
22a6(phal chen): khams gcig 'jig rten gyi khams thams cad du bsgrub pa yongs su shes pa dang / 'jig rten gyi khams thams cad lus med pa'i rang bzhin du yongs su shes pa dang / 'jig rten gyi khams 'byam klas pa
22a7(phal chen): ma lus pa thams cad sems bskyed pa gcig gis thogs pa myed par yongs su shes pas/ byang chub sems dpa' rnams kyi sems bla na med pa yang dag par rdzogs pa'i byang chub tu skye'o/ /kye rgyal ba'i
22a8(phal chen): sras 'jig rten gyi khams 'da' ba'i dpe snga ma de dag lta zhog gi/ kye rgyal ba'i sras skyes bu la la zhig skyes par gyur te/ de'i sems bskyed pa gcig gis shar phyogs su 'du ba dang / 'jig pa'i bskal pa grangs
22b1(phal chen): myed pa bgrang la/ sems bskyed pas bgrang ba 'di'i tshul du shar phyogs su bskal pa grangs med pa zad zad du bgrangs kyang / shar phyogs kyi 'jig rten gyi khams kyi 'du ba'i bskal pa dang / 'jig pa'i bskal pa'i
22b2(phal chen): mtha' shes par mi rung na/ de'i 'og du skyes bu gnyis pa zhig skyes te/ skyes bu snga ma des bskal pa grangs med par 'du ba dang / 'jig pa'i bskal pa bgrang ba de dag thams cad skad cig gcig gis bgrangs te/
22b3(phal chen): de'i 'og tu skyes bu gsum pa zhig byung la/ skyes bu snga ma gnyis kyis bskal pa grangs med par 'du ba dang / 'jig pa'i bgrang ba de dag sems bskyed pa cig gi bgrangs te/ de'i 'og tu skyes bu bzhi pa zhig byung
22b4(phal chen): nas/ snga ma gsum gyis bskal pa grangs med par 'du ba dang / 'jig par bgrang ba de dag skad gcig gcig gis bgrangs te/ de'i 'og tu skyes bu snga ma bzhis bskal pa grangs med par 'du ba dang / 'jig pa bgrangs ba
22b5(phal chen): de dag skad cig gcig gis bgrangs par gyur la/ de'i 'og tu skyes bu drug pa zhig byung ste/ skyes bu snga ma lngas bskal pa grangs med par 'du ba dang / 'jig par bgrangs ba de dag skad cig gcig gis bgrangs te/
22b6(phal chen): de'i 'og du skyes bu bdun pa zhig byung nas/ skyes bu snga ma drug gis bskal pa grangs med par 'du ba dang / 'jig pa grangs ba de dag skad cig gcig gis bgrangs par gyur la/ de'i 'og du skyes bu brgyad pa zhig
22b7(phal chen): byung ste/ skyes bu snga ma bdun gyis bskal pa grangs med par 'du ba dang / 'jig pa'i bskal pa bgrangs ba de dag skad cig cig gis bgrangs bar gyur te/ de'i 'og du skyes bu dgu pa zhig skyes la skyes bu snga ma brgyad
22b8(phal chen): kyis bskal pa grangs myed par 'du ba dang / 'jig pa'i bskal pa bgrangs ba de dag skad cig cig gis bgrangs te/ de'i 'og tu skyes bu bcu pa zhig byung nas/ skyes bu dgu po snga ma rnams kyis bskal pa grangs
23a1(phal chen): med par 'du ba dang / 'jig pa'i bskal par bgrangs ba de dag skad cig cig gis bgrangs par gyur na/ kye rgyal ba'i sras skyes bu de dag grangs med pa'i tshul du phyogs bcur rnam par bkod pa
23a2(phal chen): dang / skad cig cig gis 'jig rten gyi khams 'du ba dang / 'jig pa grangs med par bgrangs ba'i tshul du bskal pa grangs myed par bgrangs na/ 'jig rten gyi khams de dag gi 'du ba dang / 'jig pa'i bskal pa
23a3(phal chen): gcig nas gcig du brgyud pa ni/ phyogs bcur mthar thug par rung yang srid kyi/ byang chub sems dpa' sems dang po bskyed pa'i bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mthar thug par myi
23a4(phal chen): rung ngo / /de ci'i phyir zhe na/ kye rgyal ba'i sras 'jig rten 'ga'i 'du ba dang / 'jig pa bgrang ba rab tu shes par bya ba'i phyir/ byang chub sems dpa' rnams kyi sems bla na med pa yang dag par rdzogs
23a5(phal chen): pa'i byang chub tu myi skye'i/ 'jig rten gyi khams ma lus pa thams cad kyi 'du ba dang / 'jig pa'i bskal pa shes par bya ba la 'jug pa'i phyir/ byang chub sems dpa' rnams bla na med pa yang dag par
23a6(phal chen): rdzogs pa'i byang chub tu sems skye ste/ 'di ltar bskal pa ring po la bskal pa thung ngur yang dag par 'jug pa shes par bya ba dang / bskal pa thung ngu la bskal pa ring por yang dag par 'jug pa shes par bya ba'i
23a7(phal chen): phyir/ byang chub sems dpa' rnams bla na med pa yang dag par rdzogs pa'i byang chub du sems skye'o/ /bskal pa gcig la bskal pa grangs med par yang dag par 'jug pa shes par bya ba dang / bskal pa grangs med pa
23a8(phal chen): la bskal pa gcig tu yang dag par 'jug pa shes par bya ba dang / 'di lta ste sangs rgyas dang bcas pa'i bskal pa/ sangs rgyas med pa'i bskal par yang dag par 'jug pa shes par bya ba dang / sangs rgyas
23b1(phal chen): med pa'i bskal pa sangs rgyas dang bcas pa'i bskal par yang dag par 'jug pa shes par bya ba dang / sangs rgyas brjod du med pa'i bskal pa sangs rgyas gcig gi bskal pa yang dag par 'jug pa shes par bya ba dang /
23b2(phal chen): sangs rgyas cig gis bskal pa sangs rgyas brjod du med pa'i bskal par yang dag par 'jug pa shes par bya ba dang / 'di lta ste bskal pa rnam pa tha dad pa la bskal pa rnam pa tha myi dad par yang dag par 'jug pa shes
23b3(phal chen): par bya ba dang / bskal pa zad pa la bskal pa ma zad par yang dag par 'jug pa shes par bya ba dang / bskal pa ma zad pa la bskal pa zad par khong du chud pas yang dag par 'jug pa shes par bya ba dang 'di lta ste bskal pa
23b4(phal chen): brjod du med pa sems bskyed pa gcig tu yang dag par 'jug pa shes par bya ba dang / sems bskyed pa gcig bskal pa brjod du med par yang dag par 'jug pa shes par bya ba dang / 'di lta ste bskal pa thams cad
23b5(phal chen): bskal pa med par rab tu 'jug pa shes par bya ba dang / bskal pa ma yin par bskal pa 'jug pa shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems
23b6(phal chen): skye'o/ /'di lta ste sngon gyi mtha'i mur thug pa'i bskal pa dang / phyi ma'i mtha'i mur thugs pa'i bskal pa dang / da ltar byung ba'i bskal pa dang / 'jig rten gyi khams ma lus pa thams cad kyi 'du ba dang / 'jig
23b7(phal chen): pa'i bskal par sems bskyed pa gcig gis yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i sangs rgyas su sems skye ste/ 'di ltar bskal pa thams cad kyi
23b8(phal chen): rgyus mngon par shes par bya ba'i phyir/ de thog mar go cha chen po mngon par bsgrub bo/ /kye rgyal ba'i sras 'jig rten gyi khams 'du ba dang / 'jig pa'i bskal pa bgrang ba'i dpe de dag lta zhog gi/ kye rgyal ba'i
24a1(phal chen): sras 'di la skyes bu la la zhig skyes par 'gyur te/ der sems bskyed pa gcig gis/ 'jig rten gyi khams grangs med par rtogs pa'i sems can rnams kyi dad pa sna tshogs thams cad shes
24a2(phal chen): pa/ tshul de lta bur sems bskyed pa re re zhing shes pas shar phyogs su bskal pa grangs med pa zad pa byas kyang / sems can rnams kyi mos pa tha dad pa gcig nas gcig tu brgyud pa'i mtha' zad par mi rung ba
24a3(phal chen): nas/ gzhung de bzhin du bcu'i bar du ste/ shar phyogs su ji lta ba de bzhin du steng gi phyogs kyi bar kyi phyogs bcu thams cad du rgya che bar byas te/ de dag gi mos pa tha dad pa gcig nas gcig tu rgyud
24a4(phal chen): pa ni mthar thug par rung yang srid kyi/ byang chub sems dpa' rnams bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mthar thug par mi rung ngo / /de ci'i phyir zhe
24a5(phal chen): na/ kye rgyal ba'i sras sems can de tsam gyis mos pa tha dad pa shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems mi skye'i/ 'di ltar 'jig rten
24a6(phal chen): g yi khams ma lus pa thams cad du rtogs pa'i sems can rnams kyi dad pa sna tshogs mngon par 'tshang rgya bar bya ba'i phyir byang chub sems dpa' rnams bla na med pa yang dag par rdzogs pa'i byang chub tu sems
24a7(phal chen): skye'o/ /'di lta ste mos pa mtha' dang dbus med pa la 'jug pa dang / sems can gyis mos pa tha dad pa la mkhas pa mngon par 'tshang rgya bar bya ba'i phyir/ byang chub sems dpa' rnams bla na med pa yang dag
24a8(phal chen): par rdzogs pa'i byang chub tu sems skye'o/ /'di lta ste sems can gcig sems can grangs myed par yang dag par 'jug par bya ba'i phyir/ dad pa'i tshul brjod du myed pa'i snang ba'i 'od kyis mos pa gcig nas
24b1(phal chen): gcig du rgyud pa ma lus pa dang / 'gro ba rgya mtsho mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste 'das pa dang /
24b2(phal chen): ma 'ongs pa dang / da ltar byung ba'i dge ba dang / mi dge ba la mos pa tshad med pa la 'jug par bya ba dang / dus gsum thams cad kyi mos pa sna tshogs dbang gis yongs su shes par bya ba dang / mos pa ji lta ba
24b3(phal chen): bzhin du mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub du sems skye'o/ /'di lta ste bskal pa mnyam pa'i mos pa dang / bskal pa mi mnyam
24b4(phal chen): pa'i mos pa shes pa la 'jug par bya ba dang / mos pa thams cad mos pa gcig tu yang dag par 'jug pa dang / mos pa gcig mos pa thams cad dang mnyam pa nyid du mngon par 'tshang rgya bar bya ba dang / de
24b5(phal chen): bzhin gshegs pa'i stobs la rab tu 'jug par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste mos pa bla ma dang bcas pa dang /
24b6(phal chen): mos pa bla na med pa dang / lhag ma dang bcas pa dang / lhag ma med pa dang / mnyam pa dang mi mnyam pa'i mos pa'i bye brag shes pa mngon par 'tshang rgya bar bya ba'i phyir/ byang chub sems dpa' rnams bla na
24b7(phal chen): med pa yang dag par rdzogs pa'i byang chub tu sems skye'o/ /'di lta ste gnas pa'i mos pa dang / mi gnas pa'i mos pa dang / thun mong dang / thun mong ma yin pa'i mos pa dang / 'dres pa dang / ma 'dres pa dang /
24b8(phal chen): dge ba dang mi dge ba dang / 'jig rten pa dang 'jig rten las 'das pa'i mos pa dang / mos pa thams cad kyi bye brag shin tu shes pa'i dam pa mngon par rdzogs par 'tshang rgya bar bya ba'i phyir/ /byang chub
25a1(phal chen): sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste/ dge ba'i mos pa dang / yangs pa'i mos pa dang / mos pa bar ma dang / tha dad pa dang / nges pa'i
25a2(phal chen): mos pa dang / ma lus pa thams cad sgrib pa med pa'i ye shes dang / chags pa med pa'i sangs rgyas kyi rnam par thar pas mngon par 'tshang rgya bar bya ba'i phyir byang chub sems dpa' rnams bla na med pa
25a3(phal chen): yang dag par rdzogs pa'i byang chub tu sems skye'o/ /'di lta ste rnam par dag pa'i mos pa dang / kun nas nyon mongs pa'i mos pa dang / yangs pa'i mos pa dang / dog pa'i mos pa dang / phra ba'i mos pa
25a4(phal chen): pa dang / rgya che ba'i mos pa sems can gyi khams ma lus pa thams cad kyi mos pa'i tshul rnam pa tha dad pa rab tu 'jug par bya ba dang / sems can gcig gi mos pa sna tshogs 'byam klas pa bcu mngon
25a5(phal chen): par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste rgyud stug po'i mos pa dang / sbyor ba'i mos pa
25a6(phal chen): dang / yongs su brtag pa'i mos pa dang / ngang gi rjes su 'brang ba'i mos pa dang / rgyu'i tshogs dang ldan pa'i mos pa dang / rkyen kyi tshogs las byung ba'i mos pa dang / mos pa'i dra ba ma lus pa thams
25a7(phal chen): cad mnyam pa nyid du 'jug pa'i yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /
25a8(phal chen): kye rgyal ba'i sras mos pa sna tshogs kyi dpe tha dad pa snga ma de dag lta zhog gi/ kye rgyal ba'i sras 'di la skyes bu la la zhig skyes par gyur te/ de'i sems gcig bskyed pas 'jig rten gyi khams grangs
25b1(phal chen): med par gtogs pa'i sems can rnams kyi dbang po sna tshogs rab tu shes par gyur la/ de lta bu'i tshul du sems bskyed pa re re la shes pas/ shar phyogs logs su bskal pa grangs myed pa zad par byas kyang /
25b2(phal chen): shar phyogs kyi sems can rnams kyi dbang po sna tshogs gcig nas gcig tu rgyud pa mthar thug pa ma rung la tshul de bzhin du mos pa la ji skad brjod pa bzhin dbang po tha dad pa la yang dag par byas te/ de dag gi dbang po sna tshogs
25b3(phal chen): gcig nas gcig du brgyud pa ni/ phyogs bcu mthar thug par rung yang srid kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mtha' med do/ /de ci'i
25b4(phal chen): phyir zhe na/ kye rgyal ba'i sras dag sems can de tsam dbang po dag gis sna tshogs shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye ba ma yin gyi/
25b5(phal chen): 'di ltar 'jig rten gyi khams ma lus pa thams cad du gtogs pa'i sems can rnams kyi dbang po yongs su shes par bya ba'i don du byang chub sems dpa' rnams bla na med pa yang dag par rdzogs pa'i byang chub
25b6(phal chen): tu sems skye'o/ /gzhung de bzhin du ji ltar mos pa la brjod pa de bzhin dbang po rnams la yang shes par bya ste/ thibs por gyur pa'i dbang po dang / sbyor ba dang ldan pa'i dbang po dang / yongs su
25b7(phal chen): rtags pa'i dbang po dang / ngag gi rjes su 'brang ba'i dbang po dang / rgyu'i tshogs kyi dbang po dang / rkyen kyi tshogs las byung ba'i dbang po dang / dbang po'i dra ba thams cad ma lus pa la mnyam pa nyid du
25b8(phal chen): 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /kye rgyal ba'i sras dbang po sna
26a1(phal chen): tshogs kyi dpe snga ma de dag lta zhog gi/ rgyal ba'i sras 'di la skyes bu la la zhig skyes par gyur te/ de'i sems bskyed pa gcig gis 'jig rten gyi khams grangs med par rtogs pa'i sems can rnams
26a2(phal chen): kyi bsam pa sna tshogs yongs su shes par gyur la/ tshul de lta bur sems bskyed pa re rer shes pas/ shar phyogs su bskal pa grangs med pa zad par byas kyang sems can gyi bsam pa sna tshogs mthar phyin
26a3(phal chen): phyin par ma rung la/ gzhung de bzhin du phyogs bcu'i sems can rnams kyi bsam pa sna tshogs ni shes par rung yang srid kyi/ byang chub sems dpa' bla na med pa yang dag par rdzogs pa'i byang chub tu sems dang
26a4(phal chen): po bskyed pa'i dge ba'i rtsa ba ni mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi bsam pa sna tshogs yongs su shes par bya ba'i phyir/ byang chub sems dpa' rnams
26a5(phal chen): bla na med pa yang dag par rdzogs pa'i byang chub tu sems mi skye'i/ 'di ltar 'jig rten gyi khams ma lus pa thams cad du gtogs pa'i sems can rnams kyi bsam pa sna tshogs yongs su shes
26a6(phal chen): pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /gzhung de ltar mos pa la ji ltar brjod pa bzhin du ste/
26a7(phal chen): bsam pa'i thibs por gyur pa dang / sbyor ba dang ldan pa'i bsam pa dang / yongs su brtags pa'i bsam pa dang / ngag gi rjes su 'brang ba'i bsam pa dang / rgyu'i tshogs dang ldan pa'i bsam pa
26a8(phal chen): dang / rkyen kyi tshogs las byung ba'i bsam pa'i bar du/ bsam pa'i dra ba ma lus pa thams cad mnyam pa nyid du 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems
26b1(phal chen): dpa' rnams bla na med pa yang dag par rdzogs pa'i byang chub tu sems skye'o/ /kye rgyal ba'i sras bsam pa sna tshogs kyi dpe snga ma de dag lta zhog gi/ kye rgyal ba'i sras 'di la skyes bu la la zhig skyes te/
26b2(phal chen): de'i sems bskyed pa gcig gis 'jig rten gyi khams grangs med par rtogs pa'i sems can rnams kyi sbyor ba yongs su shes la/ gzhung de dag mos pa la ji ltar brjod pa bzhin du ste/ phyogs bcu'i
26b3(phal chen): sbyor ba sna tshogs gcig nas gcig tu rgyud pa de dag gis mthar thug par rung yang srid kyis/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa
26b4(phal chen): ba ni mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi sbyor ba sna tshogs shes pa'i don du ni/ byang chub sems dpa' rnams bla na med pa yang dag par rdzogs pa'i
26b5(phal chen): byang chub tu sems mi skye'i/ 'di ltar 'jig rten gyi khams ma lus pa thams cad du gtogs pa'i sems can rnams kyi sbyor ba sna tshogs yongs su shes par mngon par 'tshang rgya bar bya ba'i phyir/ byang
26b6(phal chen): chub sems dpa' bla na med pa yang dag par rdzogs pa'i byang chub tu sems skye'o/ /gzhung de ltar mos pa la ji skad du brjod pa bzhin te/ sbyor ba'i dra ba ma lus pa thams cad kyi bar du mnyam pa nyid du
26b7(phal chen): 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /kye rgyal ba'i sras sbyor ba sna
26b8(phal chen): tshogs kyi dpe de dag lta 'ang zhog gi/ kye rgyal ba'i sras 'di la skyes bu la la zhig skyes te/ de'i sems bskyed pa gcig gis 'jig rten gyi khams grangs med par gtogs pa'i sems can rnams kyi sems
27a1(phal chen): bskyed pa sna tshogs rab tu shes la/ tshul de lta bu'i sems bskyed pa yongs su shes pas/ gzhung de bzhin te phyogs bcu'i sems bskyed pa sna tshogs gcig nas gcig tu brgyud pa ni mthar
27a2(phal chen): thug par rung srid kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ma thug par mi rung ngo / /de ci'i phyir zhe na/ kye rgyal ba'i sras sems can de tsam
27a3(phal chen): dag gi sems sna tshogs yongs su shes par bya ba'i don du/ byang chub sems dpa' rnams bla na med pa yang dag par rdzogs pa'i byang chub tu sems skye ba ma yin gyi/ 'di ltar 'jig rten gyi khams chos kyi dbyings
27a4(phal chen): gyis klas pa/ sems can gyi khams kyis gtugs pa/ nam mkha'i dbyings kyis klas pa'i sems can gyi khams mtha' dang dbus med pa'i sems sna tshogs thams cad yongasu shes pas/ mngon par 'tshang rgya
27a5(phal chen): bar bya ba'i phyir/ byang chub sems dpa' rnams bla na myed pa yang dag par rdzogs pa'i byang chub tu sems skye'o/ /gzhung de ltar mos pa la ji skad du brjod pa bzhin du/ sems bskyed pa'i dra ba ma lus
27a6(phal chen): pa thams cad mnyam pa nyid du 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /
27a7(phal chen): kye rgyal ba'i sras sems bskyed pa'i dpe snga ma de dag lta zhog gi/ kye rgyal ba'i sras 'di la skyes bu la la zhig skyes par gyur te/ de'i sems bskyed par gyur pa gcig gis 'jig rten gyi khams
27a8(phal chen): grangs med par gtogs pa'i sems can rnams kyi las sna tshogs rab tu shes la/ sems bskyed pa'i tshul de lta bus shar phyogs logs su bskal pa grangs med par zad par byas kyang / sems
27b1(phal chen): can rnams kyi las sna tshogs gcig nas gcig tu rgyud pa'i mthar thug par mi rung la/ de bzhin du skyes bu bcu pa'i bar du skyes par gyur te/ skyes bu dgu po de dag gis sems can rnams kyi las sna
27b2(phal chen): tshogs gcig nas gcig tu rgyud pa yongs su shes par bya ba'i phyir/ bskal pa grangs med pa zad par byas pa/ de dag sems bskyed pa gcig gis shes par gyur kyang / phyogs bcur las sna tshogs
27b3(phal chen): gcig nas gcig tu brgyud pa 'di dag ni mthar thug par rung yang srid kyi byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba mthar thug par mi rung ngo / /
27b4(phal chen): de ci'i phyir zhe na/ kye rgyal ba'i sras sems can de tsam dag gis las sna tshogs yongs su shes par bya ba'i don du byang chub sems dpa' rnams bla na med pa yang dag par rdzogs pa'i byang chub tu sems skye ba ma yin
27b5(phal chen): gyis/ 'di ltar 'jig rten gyi khams dang / dus gsum ma lus pa thams cad du gtogs pa'i sems can rnams kyi las sna tshogs yongs su shes pas mngon par 'tshang rgya ba'i phyir/ byang chub sems dpa' rnams bla
27b6(phal chen): na med pa yang dag par rdzogs pa'i byang chub tu sems skye'o/ /'di lta ste las sna tshogs mtha' dang dbus med pa la rab tu 'jug pa dang / las kyi bye brag thams cad la mkhas pa mngon par 'tshang rgya bar bya ba'i phyir/
27b7(phal chen): byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste sems can gcig grangs med cing / rnam pa tha dad par yang dag par 'jug par dang / las kyi tshul brjod pa'i snang
27b8(phal chen): ba rab tu 'thob pa dang / las thams cad ma lus pa'i gcig nas gcig tu brgyud pa dang / las dang ldan pa'i 'gro ba rgya mtsho mngon par 'tshang rgya bar bya ba'i phyir/ byang chub sems dpa' rnams bla na med pa yang dag
28a1(phal chen): par rdzogs pa'i byang chub tu sems skye'o/ /'di lta ste 'das pa dang / ma 'ongs pa dang / da ltar byung ba'i las dge ba dang / mi dge ba'i rnam pa tha dad pa la rab tu 'jug cing dus gsum
28a2(phal chen): thams cad kyi las sna tshogs dbang gis yongs su shes par bya ba dang / las ji lta ba bzhin du mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu
28a3(phal chen): sems skye'o/ /'di lta ste bskal pa mnyam pa'i las dang / bskal pa mi mnyam pa'i las shes pa'i mchog thob par bya ba dang / las thams cad las gcig tu yang dag par 'jug pa dang / las gcig las
28a4(phal chen): thams cad dang snyam pa nyid du mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste bla ma dang bcas pa'i las dang / bla na med pa'i
28a5(phal chen): las dang / lhag ma dang bcas pa'i las dang / mnyam pa'i las dang / myi mnyam pa'i las kyi bye brag ye shes kyi rgyud chen pos mngon par 'tshang rgya zhing / shes par bya ba'i phyir/ byang chub sems dpa' rnams bla na
28a6(phal chen): med pa yang dag par rdzogs pa'i byang chub tu sems skye'o/ /'di lta ste gnas pa'i las dang / mi gnas pa'i las dang / thun mong gi las dang / thun mong ma yin pa'i las dang / mtha' yas pa'i las dang /
28a7(phal chen): mu med pa'i las dang / ma 'dres pa'i las dang / dge ba'i las dang / mi dge ba'i las dang / 'jig rten pa'i las dang / 'jig rten las 'das pa'i las dang / las kyi bye brag thams cad la ye shes kyi
28a8(phal chen): rgyud chen pos mngon par 'tshang rgya zhing shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste shis pa'i las dang / mi shis pa'i las
28b1(phal chen): dang chen po dang / 'bring dang / tshad med pa'i las kyi sgrib pa thams cad ma lus par chags pa med pas shes par bya ba dang / sangs rgyas kyi rnam par thar pa mngon par 'tshang rgya bar bya ba'i phyir/
28b2(phal chen): byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste rnam par dag pa'i las dang / kun nas nyon mongs pa'i las dang rgya chen po'i las dang rgya chung ngu'i
28b3(phal chen): las dang / kun tu 'brel pa'i las dang / kun tu ma 'brel pa'i las dang / phra ba'i las dang / sbom pa'i las dang / las ma lus pa'i sems can gyi khams kyi las kyi tshul rnam pa tha dad pa la rab tu 'jug pa dang / sems
28b4(phal chen): can gcig gis las sna tshogs 'byam klas pa bcu mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di
28b5(phal chen): lta ste thibs por gyur pa'i las dang / sbyor ba can gyi las dang / chung ba'i las dang / dran pa dang ldan pa'i las dang / rgyu'i tshogs dang ldan pa'i las dang / rkyen gyi tshogs las byung ba'i
28b6(phal chen): las dang / las kyi dra ba thams cad ma lus pa mnyam pa nyid du yongasu rig cing shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i
28b7(phal chen): byang chub tu sems skye'o/ / //sangs rgyas rmad ga cad ces bya ba shin tu rgyas pa chen po'i mdo/ bam po gsum pa/ kye rgyal ba'i sras/ las sna tshogs kyi dpe snga ma dag lta zhog gi/ kye rgyal ba'i sras 'di la skyes bu la la zhig skyes ste/ de'i sems bskyed pa gcig gis
28b8(phal chen): shar phyogs logs su 'jig rten gyi khams grangs med par rtogs pa'i sems can rnams kyi sems bskyed pa'i shes par gyur la/ tshul de ltar sems bskyed pa re re yongs su shes pas/ shar phyogs logasu
29a1(phal chen): bskal pa grangs med par zad par byas kyang / sems can rnams kyi nyon mongs pa sna tshogs mthar thug par mi rung la/ de bzhin du de'i 'og tu skyes bu gnyis pa zhig skyes zhes bya ba nas/ skyes
29a2(phal chen): bu bcu pa'i bar du ste/ skyes bu dgu po de dag gis bskal pa grangs med par nyon mongs pa sna tshogs rab tu shes pa de dag /sems bskyed pa gcig gis yongs su shes par gyur la/ tshul de 'dra bar
29a3(phal chen): sems bskyed pa re rer yongs su shes pas/ gzhung de bzhin du ste/ phyogs bcu'i nyon mongs pa sna tshogs gcig nas gcig tu rgyud pa de dag ni mthar thug par rung ba srid kyi/ byang chub sems
29a4(phal chen): dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi nyon mongs pa sna tshogs yongs
29a5(phal chen): su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye ba ma yin gyi/ 'di ltar 'jig rten gyi khams ma lus pa thams cad du gtogs pa'i sems
29a6(phal chen): can rnams kyi nyon mongs pa tshad med pa thams cad yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste nyon mongs
29a7(phal chen): pa yangs ba dang / nyon mongs pa lci ba mngon par 'tshang rgya ba'i ye shes yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta
29a8(phal chen): ste bag la nyal ba'i nyon mongs pa dang / sems kun nas 'khor ba'i nyon mongs pa dang / sems can thams cad kyi nyon mongs pa dang / rnam par byang ba rnam par dgod pa yongs su shes par bya ba'i phyir/
29b1(phal chen): byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste sems can gcig gi nyon mongs pa tshad med pa sna tshogs rang dbang med par byed pa'i nyon mongs pa rnam par gcod pa'i
29b2(phal chen): ye shes yongs su dag shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste sems can thams cad nyon mongs pa dang / rnam par spyod pa
29b3(phal chen): sna tshogs shes pa yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste ma rig pa la gnas pa'i nyon mongs pa dang / sred pa dang
29b4(phal chen): ldan pa'i nyon mongs pa dang / srid pa'i rgyud thams cad kyi nyon mongs pa kun tu sbyor ba rnam par spyod pa'i ye shes yongs su shes par bya ba'i phyir/ byang chub sems dpa' rnams bla na med pa yang dag par rdzogs
29b5(phal chen): pa'i byang chub tu sems skye'o/ /'di lta ste 'dod chags kyi rngam pa'i nyon mongs pa dang / zhe sdang gis khong khro ba dang / gti mug gis mngon par khebs pa dang / cha mnyam pa'i nyon mongs pa dang / nyon
29b6(phal chen): mongs pa thams cad rtsa ba dang bcas te/ rnam par gcod pa'i ye shes yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /
29b7(phal chen): 'di lta ste bdag tu bya ba shin tu bsgom pa'i nyon mongs pa dang / bdag gis bya ba la mngon par zhen pa dang / nga rgyal gyis blang ba dang / nga rgyal gyis mngon par sbrel ba'i nyon mongs pa dang / nyon mongs pa thams cad ma
29b8(phal chen): lus par khong du chud bcing yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste tshul bzhin ma yin pa yid la byed pa las
30a1(phal chen): byung ba yongs su rtog par gyur ba'i nyon mongs pa dang / yongs su rtog pa'i shugs kyi rjes su 'brang ba'i nyon mongs pa'i rnam par rtog pa dang / 'jig tshogs la mngon par zhen pa dang / lta ba'i
30a2(phal chen): rnam pa drug bcu rtsa gnyis kyi tshul sna tshogs dang ldan pa'i nyon mongs pa mngon par 'tshang rgya ba'i ye shes yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i
30a3(phal chen): byang chub tu sems skye'o/ /'di lta ste/ sgrib pa'i nyon mongs pa dang / kun nas bsgribs pa'i nyon mongs pa dang / thams cad shes pas rnam par dag par bya ba dang / snying rje chen pos yongs su bskyabs pa'i phyir/
30a4(phal chen): byang chub sems dpa' rnams bla na med pa yang dag par rdzogs pa'i byang chub tu sems skye'o/ /bsam pa dang bag la nyal ba dang / kun nas 'khor ba'i nyon mongs pa'i dra ba thams cad rnam par gcad pa'i phyir/
30a5(phal chen): byang chub sems dpa' rnams bla na med pa yang dag par rdzogs pa'i byang chub tu sems skye'o/ /kye rgyal ba'i sras nyon mongs pa sna tshogs kyi dpe de dag lta yang zhog gis/ kye rgyal ba'i sras 'di la
30a6(phal chen): skyes bu la la zhig skyes par gyur la/ de'i sems bskyed pa gcig gis 'jig rten gyi khams tshad med par gtogs pa'i sems can rnams lhan gcig pas/ shar phyogs logs su sangs rgyas
30a7(phal chen): bcom ldan 'das tshad med pa dag / gnabs brtsal bro ba'i mchog tshad med pa dang / gdugs spos tshad med pa dang / na bza' dang / gdugs dang / rgyal mtshan dang / ba dan tshad med pa dang /
30a8(phal chen): pho brang tshad med pa dang / bla re tshad med pa dang / gzhal med khang tshad med pa dang / rin po che'i dra ba dpag tu med pa dang / seng ge'i gdan dpag tu med pa dang / rin po che'i rgyan dang / lhab lhub tshad med pa dang
30b1(phal chen): mchod pa'i rnam pa tshad med pas mnyes par byas te/ bskal pa tshad med par bsnyen bskur la/ rim gro dang bkur sti byas ste/ brjed pa dang mchod pas btud cing phyag 'tshal te/ spyi bos gtugs nas
30b2(phal chen): gnyan par brjod de 'khor zhing zhal du lta la/ de bzhin gshegs pa re re la yang mi dang 'gro ba phal 'jig rten gyi khams tshad med par gtogs pa de dag gis shin tu dad par mar me grangs med pa dag kyang bus ste/
30b3(phal chen): skyes bu des ji lta ba bzhin du sems can de dag gis kyang 'jig rten gyi khams de snyed po de dag nor bu rin po che rnam par snang ba dang / yid bzhin gyi rgyal po dang / phyogs thams cad snang bar byed pa dang / me'i 'od
30b4(phal chen): dang / brgal dka' ba dang / chu'i zla ba'i 'od dang / rin po che'i rgyan dang / bsod nams kyi rgyal mtshan dang / nor bu yid du 'ong ba dang / de dag la stsogs pa rin po che tshad med pas yongs su bkang te/ yon du
30b5(phal chen): gsol la de bzhin du me tog dang / phreng ba dang / spos dang / byug pa dang / phye ma dang / na bza' dang / gdugs dang rgyal mtshan dang / ba dan dang / pho brang dang / gnam yol dang / sil snyan dang rol mo brdung
30b6(phal chen): ba dang / glu dang rin po che'i dra ba dang / gser gyi dra ba dang / nor bu'i dra ba dang / dril bu'i dra ba dang / seng ge'i khri dang / de bzhin du sangs rgyas kyi mchod pa brtsams pa rgya cher ste/ de bzhin gshegs pa de dag
30b7(phal chen): bzhugs shing 'tsho skyong ba'i tshe/ mchod pa'i rnam pa de lta bus mchod nas mya ngan las 'das kyang mi de dag dang / 'gro ba 'phal 'jig rten gyi khams tshad med par gtogs pa de nyid kyis/ de bzhin gshegs pa re
30b8(phal chen): re zhing yang mchod rten 'jig rten gyi khams tshad med pa dang mnyam par yangs shing rgya che ba rin po che tshad med pa las brtsigs te/ rgyan dang rin po che tshad med pas brgyan pa la mchod rten gcig ji lta ba bzhin du/ mchod
31a1(phal chen): rten dpag tu med pas mang po la yang de bzhin byas ste/ thams cad kyi tshad kyang de tsam la/ mchod rten re re la yang de bzhin gshegs pa'i sku gzugs mang po tshad med par byas ste/ 'jig
31a2(phal chen): rten gyi khams mang po yang snang bas rgyas par gyur la/ rnam grangs de lta bur de bzhin gshegs pa la mchod pa dang / rim gro'i yon tan yongs su brjod pa de dag byed cing / yongs su mya ngan las 'das
31a3(phal chen): pa de dag la yang mchod par bya bas/ bskal pa tshad med pa zad par gyur te/ shar phyogs su ji lta ba de bzhin du lho phyogs dang / nub phyogs dang / byang phyogs dang / byang shar gyi phyogs 'tshams
31a4(phal chen): dang / shar lho'i phyogs 'tshams dang / lho nub kyi phyogs 'tshams dang / nub byang gi phyogs 'tshams dang / 'og dang steng gis phyogs dang / phyogs bcu thams cad du yang rgya cher te/ skyes bu
31a5(phal chen): bcu sngon du 'gro bas phyogs bcu re re la skyes bu re re zhing yang phyogs bcur byas na/ kye rgyal ba'i sras de la ji snyam du sems/ skyes bu de dag la stsogs pa'i mi'i 'jig rten gyi khams tshad med pa
31a6(phal chen): bcur rtogs pa de dag la de'i rgyus bsod nams kyi phung po cher 'phel lam/ smras pa kye rgyal ba'i sras de ni sangs rgyas bcom ldan 'das rnams ni sangs rgyas kyis ye shes kyi thugs su chud par zad do/ /
31a7(phal chen): smras pa kye rgyal ba'i sras byang chub sems dpa' sems dang po bskyed pa'i bsod nams kyi phung po ji tsam yod pa'i bsod nams kyi phung po de la bskal pa tshad med par mnyes par byas pa'i sangs rgyas
31a8(phal chen): mchod pa dang / rim gro las byung ba'i bsod nams kyi phung po de la bskal pa tshad med par mnyes par byed pa'i sangs rgyas mchod pa dang / rim gro las byung ba'i bsod nams kyi phung po/ snga ma des ni brgya'i char yang nye bar mi 'gro'o/ /stong gi cha dang / brgya stong gi cha dang / bye ba brgya stong gi char yang nye bar mi 'gro/
31b1(phal chen): grangs dang / cha dang / bgrang ba dang / dpe dang rgyur yang nye bar mi 'gro'o/ /kye rgyal ba'i sras dpe snga ma de dag lta yang zhog gi/ kye rgyal ba'i sras 'di la skyes bu gnyis pa zhig byung ste/ de'i sems bskyed
31b2(phal chen): pa gcig gis/ skyes bu snga ma de dang 'gro ba phal 'jig rten gyi khams grangs med par gtogs pa snga ma rnams kyis bskal pa tshad med par sangs rgyas kyi mchod pa dang / rim gro mngon par 'du byas pas
31b3(phal chen): de dag sems bskyed pa gcig gi mngon par 'du byed la/ tshul de lta bur sems bskyed pa re rer mnyes par byed pas/ shar phyogs logs su 'jig rten gyi khams tshad med par gtogs pa'i sems
31b4(phal chen): can rnams dang lhan gcig pas/ sangs rgyas bcom ldan 'das tshad med pa mnyes par byas ste/ gzhung de bzhin du thog ma la ji skad du brjod pa de bzhin du gnyis pa la dpag tu med pa/ gsum pa
31b5(phal chen): la grangs med pa/ bzhi pa la bsam gyis mi khyab pa/ lnga pa la mtshungs pa med pa/ drug pa la kun tu mtha' yas pa/ bdun pa la mu med pa/ brgyad pa la sa 'tshams med pa/ dgu pa la
31b6(phal chen): gzhal du med pa'i bar du ste/ kye rgyal ba'i sras/ dpe snga ma de dag lta yang zhog gis/ kye rgyal ba'i sras 'di la skyes bu bcu pa zhig skyes te/ skyes bu snga ma dgu po de dag dang / 'jig rten gyi khams gzhal du
31b7(phal chen): med pa bcur gtogs pa'i sems can phal de dag gis/ bskal pa dpag tu med par sangs rgyas mchod pa dang / rim gros mnyes par byas pa de tsam du sems bskyed pa gcig gis mnyes par
31b8(phal chen): byed cing / tshul de ltar sems bskyed pa re rer mnyes par byed pas/ shar phyogs logs su 'jig rten gyi khams brjod du med par gtogs pa'i sems can rnams dang lhan gcig
32a1(phal chen): pas/ zhal zas ro bro ba'i mchog brjod du med pa zhes bya ba nas/ gzhan yang rgya cher te de lta bus sangs rgyas bcom ldan 'das brjod du med pa mnyes par byas pa nas/ kye rgyal ba'i sras
32a2(phal chen): byang chub sems dpa' sems dang po bskyed pa'i bsod nams kyi phung po la bskal pa brjod du med par gtogs pa'i sangs rgyas mchod pa dang / bsnyen bkur ba las byung ba'i bsod nams kyi phung po
32a3(phal chen): snga mas brgya'i char yang nye bar mi 'gro zhes bya ba nas/ rgyu'i bar du yang nye bar mi 'gro zhes bya ba'i bar du ste/ de ci'i phyir zhe na/ kye rgyal ba'i sras de ni 'di ltar sangs rgyas skyes pa de tsam nyi tse zhig
32a4(phal chen): mchod cing bsnyen bkur ba 'am/ sangs rgyas kyi mchod pa'i yo byad de tsam dag gi phyir/ byang chub sems dpa' sems dpa' chen po rnams bla na med pa yang dag par rdzogs pa'i byang chub tu sems
32a5(phal chen): mi skye'i/ de ni 'di ltar 'jig rten gyi khams 'byam klas pa ma lus pa thams cad chos kyi dbyings kyis klas pa/ namakha'i dbyings kyi mthas gtugs pa brjod du med pa'i yang brjod du med pa/ phyogs
32a6(phal chen): bcu tshad las 'das pa 'byam klas pa/ phyogs bcu'i rnam grangs mtha' yas pa dra bas khyab pa/ mig 'phrul gyi rnam pas mtha' yas pa/ 'jig rten gyis khams thams cad gzhi mnyam par
32a7(phal chen): chud pa/ 'jig rten gyi khams ma lus par 'dus pa'i tshul shin tu bstan pa/ 'du shes kyi rnam pa la gnas pa'i phyogs kyi dra ba rnam par phye ba la gnas pa thams cad du gtogs pa/ lhag ma med
32a8(phal chen): p ar ma lus pa'i 'jig rten gyi khams kyi grangs dang tshul shin tu bstan pa dag tu sngon gyi mtha'i mur thug pa'i bskal pa grangs med pa'i tshul bzhin du bstan par gtogs pa thams cad mkhyen pa'i ye shes
32b1(phal chen): kyi tshul gyis mngon par thugs su chud pa dag du/ sangs rgyas bcom ldan 'das gang ji ltar nub par gyur te/ yongs su mya ngan las 'das pa dang / gang yang ma 'ongs pa'i dus na 'jig rten gyi
32b2(phal chen): khams thams cad du/ de bzhin gshegs pa dgra bcom pa yang dag par rdzogs pa'i sangs rgyas rnams 'byung bar 'gyur ba dang / gang yang da ltar byung ba'i dus na da ltar phyogs bcu na sangs rgyas bcom
32b3(phal chen): ldan 'das rnams bzhugs shing 'tsho skyong ba dang / chos ston pa de dag thams cad mchod cing rim gro bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems
32b4(phal chen): skye ste/ sems bskyed pa de skyes ma thag nas/ de dang der 'das pa'i grangs su gtogs pa dang / sngon gyi mur gyur pa ji snyed pa de bzhin gshegs pa de dag gi/ mngon par thugs su chud pa/ de dag
32b5(phal chen): tu sangs rgyas bcom ldan 'das gang ji snyed mya ngan las 'das pa de dag gi dge ba'i rtsa ba ji lta ba bzhin du byang chub sems dpa' yid ches so/ /de bzhin gshegs pa ma byon pa de dang de'i dus su gtogs
32b6(phal chen): pa'i phyi ma'i mtha'i mur bstan pa dpag tu med pa'i mtha' dang / dbus med par shin tu bstan pa dpag tu med pa dag tu sangs rgyas bcom ldan 'das gang ji snyed 'byung bar 'gyur ba de dag gi dge ba'i rtsa
32b7(phal chen): ba la yang byang chub sems dpa' de yid ches so/ /da ltar byung ba'i de bzhin gshegs pa'i sangs rgyas kyi ye shes mtha' dang dbus med par bstan pa/ ma lus par mngon par sangs rgyas pa'i sangs
32b8(phal chen): rgyas bcom ldan 'das de dag gi dge ba'i rtsa ba la yang byang chub sems dpa' de yid ches shing yongs su 'dzin par byed yongs su rgyas par byed/ rab tu 'thob par byed/ khong du chud par byed/ rab tu
33a1(phal chen): rig par byed/ shin tu bsgrub par byed/ rgyud gcig tu gyur par byed/ sangs rgyas thams cad kyang mnyam pa nyid du khong du chud par byed do/ /de ci'i phyir zhe na/ 'di ltar sems bskyed pa de ni de bzhin
33a2(phal chen): gshegs pa thams cad kyi gdung rgyun mi 'chad pa'i phyir skye'o/ /'jig rten gyi khams ma lus pa thams cad rgyas par dgang pa'i phyir skye'o/ /'jig rten gyi khams thams cad du gtogs pa'i sems can
33a3(phal chen): yongs su bsgral ba'i phyir skye'o/ /'jig rten gyi khams thams cad 'du ba dang / 'jig pa yongs su shes par bya ba'i phyir skye'o/ /'jig rten gyi khams thams cad du gtogs pa'i sems can rnams
33a4(phal chen): kyi kun nas nyon mongs pa dang / rnam par byang ba yongs su shes par bya ba'i phyir skye'o/ /'jig rten gyi khams thams cad kyi srid gsum yongs su dag pa yongs su shes par bya ba'i phyir skye'o/ /sems can
33a5(phal chen): thams cad kyi bsam pa dang / bag la nyal ba dang / bag chags thams cad yongs su shes par bya ba'i phyir skye'o/ /sems can thams cad kyi shi 'pho dang / skye ba yongasu shes par bya ba'i phyir skye'o/ /sems
33a6(phal chen): can thams cad kyi dbang po dang / sbyor ba yongs su shes pa bya ba'i phyir skye'o/ /sems can thams cad kyi sems dang spyod pa yongs su shes par bya ba'i phyir skye'o/ /sems can thams cad kyi dus gsum gyi
33a7(phal chen): shes pa yongs su shes par bya ba'i phyir skye ste/ sems bskyed pa des sangs rgyas bcom ldan 'das 'das pa dag dang nye bar 'gyur ro/ /sangs rgyas bcom ldan 'das ma byon pa dang / da ltar byung ba rnams dang nye bar 'gyur ro/ /
33a8(phal chen): 'das pa'i sangs rgyas kyi byang chub tu nye bar 'gro'o/ /ma byon pa dang / da ltar byung ba'i sangs rgyas kyi byang chub tu nye bar 'gro'o/ /sangs rgyas bcom ldan 'das 'das pa rnams kyi chos kyang 'thob par
33b1(phal chen): 'gyur ro/ /sangs rgyas bcom ldan 'das ma byon pa rnams kyi chos kyang thob par 'gyur ro/ /sangs rgyas bcom ldan 'das da ltar byung ba rnams kyi chos kyang 'thob par 'gyur ro/ /sangs rgyas bcom ldan
33b2(phal chen): 'das 'das pa rnams dang mnyam pa nyid du nye bar 'gro'o/ /sangs rgyas bcom ldan 'das ma byon pa dang / da ltar byung ba rnams dang mnyam pa nyid du nye bar 'gro'o/ /sangs rgyas bcom ldan 'das 'das pa rnams
33b3(phal chen): kyi ye shes kyi tshogs rnam par dag par 'gyur ro/ /sangs rgyas bcom ldan 'das ma byon pa dang / da ltar byung ba rnams kyi ye shes kyi tshogs kyang rnam par dag par 'gyur ro/ /sangs rgyas bcom ldan 'das 'das
33b4(phal chen): pa dang / ma byon pa dang / da ltar byung ba'i stobs la thub pa med par yang shin tu bstan par 'gyur ro/ /'das pa dang ma byon pa dang / da ltar byung ba'i sangs rgyas bcom ldan 'das dag gi mi brnyengs
33b5(phal chen): pa yongs su dag pa yongs su rdzogs par byed do/ /sangs rgyas bcom ldan 'das 'das pa rnams kyi bstan par bya ba'i sangs rgyas kyi chos kyi brgyan mnyam pa nyid kyang rjes su thob bo/ /sangs
33b6(phal chen): rgyas bcom ldan 'das 'das pa dang ma byon pa dang da ltar byung ba rnams kyi bstan par bya ba'i sangs rgyas kyi chos kyi brgyan mnyam pa nyid kyang yongs su rdzogs par byed do/ /nam mkha'i dbyings kyi mthar
33b7(phal chen): thug pa/ chos kyi dbyings mtha' dang dbus med par shin tu bstan pa'i dus gsum mnyam pa nyid thugs su chud pa'i sangs rgyas kyi ye shes kyang rjes su 'thob bo/ /de ci'i phyir zhe na/ de ltar de ni
33b8(phal chen): sangs rgyas su shog shig ces bya ba'i sems bskyed pa des/ 'das pa'i sangs rgyas bcom ldan 'das rnams dang nye ba yin/ ma byon pa dang da ltar byung ba'i sangs rgyas bcom ldan 'das rnams
34a1(phal chen): dang nye ba yin/ 'das pa dang ma byon pa dang / da ltar byung ba'i sangs rgyas kyi yul rnams dang mnyam pa yin/ 'das pa'i sangs rgyas kyi chos rnams dang mnyam pa yin no/ /ma 'ongs pa dang da ltar
34a2(phal chen): byung ba'i sangs rgyas kyi chos rnams dang mnyam pa yin/ sangs rgyas kyi chos kyi yul thams cad dang mnyam pa yin/ gcig tu nges pa'i lus gcig tu gyur pas kyang dus gsum du mnyam pa'i sangs rgyas
34a3(phal chen): thams cad kyi ye shes dang / 'grogs pa yang thob pa ste/ ye shes de dang 'grogs par 'gyur ba'i sems bskyed pa'i 'byung ba de skyes ma thag tu phyogs bcu na/ sangs rgyas bcom ldan 'das rnams kyang ched du
34a4(phal chen): brjod pa mdzad do/ /sems bskyed pa de nyid rten du mdzad de/ 'dul ba ji bzhin du chos kyang yang dag par ston/ 'jig rten gyi khams thams cad du yang 'dul ba tshad med pa rnams 'byung bar 'gyur/ 'jig
34a5(phal chen): rten gyi khams thams cad du yang rab tu g.yo bar 'gyur/ 'jig rten gyi khams thams cad kyang snang bas rgyas par 'gyur/ 'jig rten gyi khams thams cad kyi ngan song yang rgyun chad par 'gyur/ 'jig rten
34a6(phal chen): gyi khams thams cad kyang yongs su dag par 'gyur/ 'jig rten gyi khams thams cad du sangs rgyas 'byung ba yang dag par ston par 'gyur/ sems can thams cad kyang rab tu dga' bar 'gyur/ chos kyis
34a7(phal chen): dbyings thams cad la yang rab tu 'jug par 'gyur/ sangs rgyas kyi rigs thams cad kyang yongs su 'dzin par 'gyur/ sangs rgyas kyi rigs kyi snang ba thams cad kyang rab tu thob par 'gyur te/ dus gsum
34a8(phal chen): du gtogs pa las sems bskyed pa der sangs rgyas sam/ sangs rgyas kyi chos sam/ byang chub sems dpa' 'am/ byang chub sems dpa'i chos sam/ rang sangs rgyas sam/ rang sangs rgyas
34b1(phal chen): kyi chos sam/ nyan thos sam nyan thos kyi chos sam/ 'jig rten pa 'am 'jig rten pa'i chos sam/ 'jig rten las 'das pa 'am/ 'jig rten las 'das pa'i chos sam/ sems can nam
34b2(phal chen): sems can gyi chos kyang rung ste/ ma 'dus pa gang yang med de/ thams cad mkhyen pa nyid ni ma gtogs so/ /de ltar na sems bskyed pa der ni chos kyi dbyings thams cad 'dus so/ /de nas sangs rgyas
34b3(phal chen): kyi mthus/ de'i tshe phyogs bcur 'jig rten gyi khams sangs rgyas kyi zhing gi rdul shin tu phra ba snyed rnam pa drug du g.yos par gyur te/ g.yos so rab tu g.yos so/ /kun tu g.yos so/ /'gul to/
34b4(phal chen): rab tu 'gul to/ /kun tu 'gul to/ /ldeg go rab tu ldeg go/ kun tu ldeg go/ chem chem rab tu chem chem/ kun tu chem chem mo/ /'ur 'ur rab tu 'ur/ kun tu 'ur 'ur ro/ /shig shig kun tu
34b5(phal chen): shig shig go/ /de nas sangs rgyas kyis mthu dang / sems bskyed pa de'i yon tan yang dag par brjod pa'i chos nyid rab tu thob pa'i phyir/ lha rdzas kyi me tog gi char yang mngon par bab bo/ /
34b6(phal chen): lha rdzas kyi spos kyi char yang mngon par bab bo/ /lha rdzas kyi phye ma'i char yang mngon par bab bo/ /lha rdzas kyi phreng ba'i char yang mngon par bab bo/ /lha rdzas kyi gos kyi char yang mngon par bab bo/ /
34b7(phal chen): lha rdzas kyi rin po che'i char yang mngon par bab bo/ /lha rdzas kyi rgyan gyi char yang mngon par bab bo/ /lha rdzas kyi rol mo rnams kyang mngon par sgra 'byin par gyur to/ /lha rdzas kyi snang ba yang rab tu
34b8(phal chen): 'byung ngo / /lha rdzas kyi 'od kyang rab tu byung ngo / /phyogs bcur 'jig rten gyi khams sangs rgyas kyi zhing gi rdul shin tu phra ba snyed 'das pa'i pha rol nas/ de bzhin gshegs pa chos kyi blo gros
35a1(phal chen): su mtshan btags pa/ sangs rgyas kyi zhing gi rdul shin tu phra ba snyed kyi zhal mngon par bstan te/ gsung brjod pa chos kyi blo gros legs so/ /legs so/ /phyogs bcu na de bzhin gshegs
35a2(phal chen): pa sangs rgyas kyi zhing gi brdul shin tu phra ba snyed kyi chos bstan pa de la ched du brjod pa mdzad do/ /nged kyis kyang chos bstan pa 'di nyid shin tu rnam par phye ste/ nged kyis ji ltar shin tu rnam par phye ba de bzhin
35a3(phal chen): du sangs rgyas thams cad kyi kyang shin tu rnam par phye'o/ /'di nyid du yang khyod kyis chos bstan pa des byang chub sems dpa' sangs rgyas kyi zhing gi rdul shin tu phra ba snyed kyis byang chub tu sems bskyed do/ /de dag
35a4(phal chen): kyang nged kyis lung bstan te/ de dag ni ma 'ongs pa'i dus bskal pa stong phrag brjod du med pa'i mthar thams cad kyang dus gcig tu 'jig rten gyi khams ming tha dad pa dag tu de bzhin gshegs pa mtshan
35a5(phal chen): gcig pa sha stag 'byung bar 'gyur te/ 'di ltar sems rnam par dag pa zhes bya ba sha stag tu 'gyur ro/ /nged kyis chos bstan pa 'di yang ji ltar ma 'ongs pa'i dus na/ ma 'ongs pa'i byang chub sems
35a6(phal chen): dpa' ma thos pa rnams kyis thos par bya ba dang / ji ltar 'jig rten gyi khams mi mjed 'dir sems can rnams kyis shes shing gling bzhi pa 'di'i ri rab kyi rtse mo la ji ltar sems can rnams 'dul bar gyur
35a7(phal chen): pa de bzhin du phyogs bcu'i 'jig rten gyi khams bye ba khrag khrig brgya stong tshad med pa grangs med pa/ bsam gyi mi khyab pa mtshungs pa med pa/ kun tu mtha' yas pa/ dpag tu med pa/ sa mtshams med
35a8(phal chen): pa/ brjod du med pa/ chos kyi dbyings kyis klas pa/ nam mkha'i mthas gtugs pa dag tu yang / sems can rnams 'dul bar bya ba'i phyir byin gyis brlab bo/ /thams cad du yang chos
35b1(phal chen): bstan pa 'di nyid byang chub sems dpa' chos kyi blo gros shes bya ba sha stag / sangs rgyas kyi mthu dang / bcom ldan 'das kyi sngon gyi smon lam gyis sangs rgyas kyi chos thams cad yang dag par bstan
35b2(phal chen): pa dang / ye shes kyi snang ba shin tu gsal bar bya ba dang / don gyis 'dul ba'i snang ba thob pa dang / chos nyid rab tu thob par bya ba dang / byang chub sems dpa' rnams shin tu dga' bar bya ba dang /
35b3(phal chen): sangs rgyas kyi chos kyi rgyud yang dag par bstan par bya ba dang / sangs rgyas kyi chos mnyam pa nyid du bya ba dang / chos kyi dbyings gnyis su med pa la 'jug par bya ba'i phyir rab tu ston to/ /de nas byang
35b4(phal chen): chub sems dpa' chos kyi blo gros kyis phyogs bcur bltas te/ 'khor thams cad la rnam par bltas nas/ nam mkha'i khams rnams la ni rnam par spyad/ sems can gyi khams ni yongs su smin
35b5(phal chen): par byed/ las dang rnam par smin pa'i khams ni 'gal bar mi byed/ nam mkha'i khams ni yongs su dag par byed/ kun nas nyon mongs pa las byung ba ni rab tu sel/ mos pa yangs pa las byung ba ni shin
35b6(phal chen): tu 'phel bar byed/ sems can gyi dbang po tha dad pa la ni rab tu 'jug /dus gsum ni mnyam par byed/ mya ngan las 'das pa'i dbyings la ni yang dag par rtog cing / rang gi dge ba'i rtsa ba stobs yongs
35b7(phal chen): su dag par bya ba la gzhol ba'i phyir/ de'i tshe sangs rgyas kyi mthus tshigs su bcad pa 'di dag smras so/ /gang zhig phyogs rnams bcu po ma lus rgyas byas shing / /sems can zhing dang chos gsum
35b8(phal chen): dag kyang rtogs gyur pa/ /sangs rgyas mtsho mchog byang chub sems dpa' de bzhin te/ /de dag 'jig rten phan phyir sems kyi dam pa bskyed/ /nam mkha'i dbyings kyis klas pa'i chos dbyings ji bzhin dang /
36a1(phal chen): ji ltar sangs rgyas chos rnams 'gro kun rjes song dang / /sangs rgyas thams cad kun tu khyab brnyes ji bzhin gyi/ /'gro ba myi ldog don du phan par rab tu zhugs/ /'jig rten rnams la byams
36a2(phal chen): pas rtag par rab gnas shing / /'tshe ba med par 'gro la phan phyir su zhugs te/ /snang ba mi zad 'od byed gnas su 'gyur ba rnams/ /bsam gyis mi khyab stobs bcu mnga' bas byin gyis brlabs/ /
36a3(phal chen): de ni zhing rnams tha dad ma yin tshul yang rnyed/ /de ni lus kyi rnam pa kun la rab tu zhugs/ /bsod nams ye shes de yangs sangs rgyas byang chub bzhin/ /de ni chags med gzhol ba ye shes rgyur skyes
36a4(phal chen): so/ /spyi'u tshugs rgyu ba'i 'gro ba sna tshogs ma lus par/ /gzhan yang zhing rnams 'jam klas chags myed mthar thugs pa/ /de dag 'phra sbom rgya che yangs pa thams cad du/ /byang chub sems mchog
36a5(phal chen): de ni gcig pu kun tu 'gro/ /brjod du med pa shin tu phra zhing myi gnas pa'i/ /byang chub sems dpa'i spyad pa mchog la rtag zhugs shing / /mkhas pa gang gis sangs rgyas chos mthong myi ngoms pa/ /de dag chos rnams
36a6(phal chen): rgya mtsho'i rnam par chud pa yin/ /'jig rten lam rgyud kun la su zhig snying brtse zhing / /'jig rten gsum po sbyang bar rtag tu zhugs pa rnams/ /phyi ma'i mthar thug sangs rgyas gdung gi rgyun mi gcod/ /
36a7(phal chen): de ni bdud kyi khyim yang rab tu 'joms pa yin/ /dus gsum rgyal ba rnams dang rgyud gcig dngos gyur cing / /shin tu phra ba'i tshul gyis lam la rtag brtson te/ /su zhig sangs rgyas yul la dad sems dpa'/
36a8(phal chen): de ni chags med thub pa kun gyis dbang yang bskur/ /rdo rje lta bur sra zhing brtan la mi shigs pa/ /rkang gnyis gtso bos mdzad pa rtag tu dran shes shing / /'dren pa'i spyod yul snang rab shin tu rnyed pa rnams/ /
36b1(phal chen): gzhan gyi dring la myi rgyug byang chub sems kyang skye/ /'gro ba rnams kyi 'du shes rnam par mang shes shing / /de bzhin las dang 'bras bu sems kyi rnams kyang ste/ /gzhan yang dbang po'i mthu dang khams
36b2(phal chen): rnams du ma dag / kun kyang byang chub sems dpa' spyod yul gcig yin no/ /gang zhig chos kyi dbyings bzhin byang chub sems yangs shing / /rtag tu chos la mi gnas nam mkha' ji bzhin pa/ /
36b3(phal chen): chags med sems ldan de dag sangs rgyas ye shes zhugs/ /de dag rtog med chos can yang dag mtha' la gnas/ /sems can bsam pa rnams 'byed sems can 'du shes med/ /chos kyi rnam rtog
36b4(phal chen): khrag khrig pha mthar rab tu phyin/ /de dag rtog la mos shing rnam par myi rtog ste/ /de dag zhing rnams bye ba khrag khrig rjes su zhugs/ /gang zhig sangs rgyas bye ba khrag khrig rjes sems shing / /gang
36b5(phal chen): zhig chos dbyings tshul gyi mdzod du zhugs gyur la/ /gang zhig sems can dbang po'i rnam pa mthar phyin pa/ /de dag sems can gtso bzhin chos nyid shes par byed pa yin/ /lhag pa'i bsam pa
36b6(phal chen): dge dang rtag par mngon ldan zhing / /skyes bu seng ge'i bsnyen bkur phyir ldog myi 'gyur la/ /'jig rten gtso bo mkhas pa mthong bas myi ngoms pa/ /de dag sangs rgyas khrag khrig bye bas byin gyis
36b7(phal chen): brlabs/ /zab mo'i chos rnams rnam par 'byed kyang chags pa myed/ /gnas pa med pas sems kyi dam pa rtag tu dag /de dag bskal pa mtha' yas skyes bu'i seng ge rnams/ /dus gsum
36b8(phal chen): chags pa med par rtogs pa'i yid dang ldan/ /myi 'phrogs thub par mi ldan yid kyi dbang po dang / /gsum pa rjes su song dang rtag tu ldan gyur cig /chos rnams 'byam klas shin tu bslabs pas
37a1(phal chen): rmongs med pa/ /de dag chos dbyings 'gengs kyang nam yang mi ngoms so/ /tshig gi lam 'das ji bzhin mkhas pa zhi ba shes/ /de bzhin nyid la nam yang rnam par myi 'byed pa/ /de dag sangs
37a2(phal chen): rgyas thams cad yul la rjes sems shing / /dus gsum chags pa med par rtogs pa'i yid ldan 'gyur/ /mkhas pa gang zhig sems bskyed 'byam klas chos kyi dbyings/ /'gengs shing phyogs bcu'i
37a3(phal chen): sangs rgyas zhing du 'gro ba ni/ /de dag khrag khrig tshul rnams brjod du med pa yi/ /snang ba brnyed par gnas pa'i rgyal ba'i sras yin no/ /chos rab mu stegs snying rje'i tshul gyi rjes song zhing / /byams pa'i
37a4(phal chen): pha rol phyin pa bar snang ji bzhin te/ /sems can khams la rnams kyang yongs su rtog myed pa/ /de dag rnam rtog med la brtson zhing 'jig rten spyod/ /phyogs bcu dag tu bden pas 'gro ba yid
37a5(phal chen): 'bebs par/ /'dong bas sems can gtso bo de dag kun tu rgyu/ /bden pa'i tshig brtson rtag tu nges pa'i sems ldan pa/ /de dag phyogs bcu'i myi yi mchog gis byin gyis brlabs/ /'das
37a6(phal chen): par gyur pa'i dus kyang de dag rjes su dran/ /de bzhin ma 'ongs dus la 'jug pa rnam par bsgom/ /de dag phyogs bcu'i 'jig rten kun na myi gnas te/ /sems can phan dang sgrol phyir kun tu rnam par
37a7(phal chen): rgyu/ /ye shes 'od mchog dam pas chags pa med gyur la/ /rgyu yi rnam pa chos rab nem nur med brtan rnams/ /de dag the tsom thams cad rnam par ldog pa byed/ /chos kyi dbyings 'dir nem
37a8(phal chen): nur med par rab tu 'jug / gang zhig bdud rnams kun gyi gnas rnams 'joms byed dang / /gang yang sems can rab rib shin tu sel byed dang / /gang rnams rtog pa 'jig cing rnam rtog mi 'grogs pa/
37b1(phal chen): sems can gtso bo de dag yul la the tsom med/ /dus gsum ma lus the tsom rnam par ldog byas shing / /bsam pa'i mchog gis de bzhin gshegs pa'i drung 'gro ste/ /dad pa'i stobs dang ldan zhing
37b2(phal chen): blo bstan rnyed pa rnams/ /de dag don rtogs khong du chud cing blo yang dag /mkhas pa 'gro ba'i don du phyi ma'i mthar spro ste/ /sems can don du rnam thar 'byam klas yongs su tshol/ /yun ring dus su skyo ba med
37b3(phal chen): cing zhum pa med/ /sems can dmyal ba sdug bsngal mang po bzlog par byed/ /de dag bsod nams mi zad ye shes ldan/ /'gro ba'i dbang po sna tshogs bsam la rab tu 'jug /skye dgu'i las kyi rgyud
37b4(phal chen): kyang shin tu shes byas shing / /bsam pa ji bzhin tshul 'di'i chos rnams mtha' yas brjod/ /'gro la byams pa'i sems rnams kun dang rjes su ldan/ /bdag med nyid rtogs 'on kyang btang snyoms min/
37b5(phal chen): de dag snying brtse gcig tu gsal bar chos kyang brjod/ /'on kyang dmyigs par myi gnas de dag 'jig rten rgyu/ /de dag 'od zer dra ba sna tshogs mdog bkye zhing / /'gro ba'i mun pa bsal te kun tu
37b6(phal chen): snang byas nas/ /'od zer sgo yi pad mo dag la rgyal sras rnams/ /kun tu bstan te rdul dang bral ba'i chos kyang ston/ /spu gcig rtse la zhing rnams rgyal bas brgyan pa dang / /de bzhin
37b7(phal chen): rgyal ba'i sras kyis brgyan pa mngon par mthong / /'khor rnams blo sems gzhan dang gzhan gcan dpe med pa/ /'gro ba de dag sems shes rmongs med ston pa byed/ /sems 'jug gcig
37b8(phal chen): gis phyogs rnams bcu po thams cad kyi/ /brjod du med pa khrag khrig zhing rnams kun bgrod cing / /song ste sangs rgyas 'gro ba'i don du mchod byas nas/ /bye ba khrag khrig don
38a1(phal chen): dang ldan pa sna tshogs 'dri/ /bder gshegs rnams la phan pa'i 'du shes nyer bzhag cing / /chos kyi gter mkhas rtag tu shes rab rnon po can/ /ye shes 'byung gnas mkhas pas
38a2(phal chen): sangs rgyas chags med phyir/ /'gro ba'i don 'dod byang chub mchog gi spyod pa bsgrub/ /gang rnams chos dbyings rnam par phye zhing bsam byas kyang / /bskal pa mang po 'das byas zad par ma gyur te/ /
38a3(phal chen): chos nyid gnas med gang la'ang chud par ma gyur kyang / /chags med ye shes can rnams skyo sems med par spyod/ /dus gsum rgyal ba'i rigs su rigs dang ldan 'gyur zhing / /bder gshegs kun
38a4(phal chen): gyi sku las yang dag byung gyur pas/ /chos kyi lus can de dag 'gro la gzugs lus can/ /sgyu mkhan mkhas pa yid 'ong sgyu ma ston pa bzhin/ /mkhas pa de dag la lar spyod pa mchog brnyes snang / /
38a5(phal chen): la lar mkhas pa skye zhing mya ngan 'das par snang / /byang chub dam pa'i mchog kyang rnam par 'tshang yang rgya/ /mya ngan 'da' ba ston pa 'ang de bzhin la lar snang / /rang rgyal rnams dang nyan thos rgyal ba'i
38a6(phal chen): sa min pa'i/ /chos nyid de la ji ltar rab tu gnas pa ltos/ /glu dang sgra med bsam med 'du shes ldan pa min/ /'on kyang bya ba sna tshogs du ma nye bar ston/ /'gro bar chos rnams rnam par 'byed cing
38a7(phal chen): skyer 'gyur te/ /'jig rten gtso bo myi bzhugs phyi na rgyal sras rnams/ /chags med mthar phyin pa yi ye shes myi gnas te/ /sangs rgyas byin rlabs rnam par 'phrul pa dag kyang ston/ /
38a8(phal chen): 'jig rten 'di na de dag 'dra ba gang yang med/ /de dag bas kyang 'phags pa'i lta go ci zhig smos/ /thams cad mkhyen pa'i ye shes yangs pa ma thob par/ /thams cad mkhyen pa'i thabs su
38b1(phal chen): rnam 'phrul mchog kyang thob/ /gang rnams chos rab 'phags par rtag tu 'jug byed pa/ /de dag chos rab mchog gi theg pa yin/ /'jig rten dus dang dus min tshod kyang shes byas shing / /de dag
38b2(phal chen): 'gro la phan phyir rnam par 'phrul pa ston/ /dpa' bo gang rnams zhing kun dag gi lus 'gengs shing / /gang rnams 'jig rten 'od zer dra ba mchog gtong ba/ /mun pa gsal cing snang bas 'jig
38b3(phal chen): rten rgyas par byed/ /klu yi dbang po bzhin du chos kyi char pa 'bebs/ /rmi lam lta bu log pa'i sgyu ma 'dra ba yi/ /'du byed rab tu shes nas lam rnams sbyor 'jug cing / /'gro ba thams
38b4(phal chen): cad snying rje chen pos khyab byas nas/ /rang bzhin dag pas thar lam bya ba med par ston/ /gang rnams rgyal ba'i stobs rnams ji bzhin tshad med dang / /gang rnams mkha' ltar 'gro ba kun tu
38b5(phal chen): mtha' yas shing / /gang rnams sems can khams rnams yongs su dgrol brtson pa/ /de dag bskal pa bye bar grangs med spyad pa spyod/ /las mchog bla na med pa shin tu sbyangs pa yis/ /
38b6(phal chen): yon tan dam pa sna tshogs rnams kyang kun sems shing / /byang chub sems dpa' de dag spyod pa mchog myi gtong / /thams cad mkhyen pa'i ye shes 'byung ba rnam par lta/ /sems 'byung gcig gis
38b7(phal chen): 'jig rten bsam gyis mi khyab pa/ /'byam klas kun tu rgyu zhing 'gro ba rab tu snang / /rtog dang rnam rtog myi byed dag pa'i sems dang ldan/ /de dag gcig min lus la lus gcig ston pa byed/ /
38b8(phal chen): de dag 'jig rten kun la rtogs par mi byed de/ /mgon po kun gyi chos nyid yongs su mi rtog go/ /de dag chos kun rnam 'byed 'dod chags bral gyur pa/ /'gro ba thar par bya ba yongasu
39a1(phal chen): mi stong ngo / /'jig rten kun gyi 'du shes rnam pa gang yod pa/ /bzang ngan 'bring dang de bzhin chung dang sna tshogs kyi/ /'du shes thibs po dag dang rab brgal rnam phye ste/ /de dag byin brlabs
39a2(phal chen): rnam par 'phrul pa shin tu ston/ /ji ltar sgyu ma rnam pa sna tshogs tshad med pa/ /de 'dra'i rnam par 'phrul pas chos dbyings 'di dag 'gengs/ /nam mkha'i dbyings kyi mtha' klas lus kyi bye
39a3(phal chen): brag gis/ /'gro ba rnams kyi mos pa ji bzhin ston pa byed/ /de dag gang la ma chags rtog dang rnam rtog med/ /dag pa med cing nyon mongs de bzhin rlom sems med/ /de dag sangs rgyas chags
39a4(phal chen): pa'i blo med thar la min/ /'gro ba kun la'ang bde ba'i 'du shes rab tu bskyed/ /'jig rten kun na shes la mkhas rab mi 'jigs pa/ /'jig rten 'du shes gnas la 'jug par myi byed de/ /
39a5(phal chen): de dag chos kun 'di la 'du shes gang zhes rtog /de ltar zhugs na dus gsum gang yang dmigs pa med/ /sngon gyi mthar thug pa yi dus la rab zhugs ste/ /phyi ma'i mthar thug ma 'ongs pa
39a6(phal chen): la rab zhugs nas/ /zhing rnams kun na ci yod kun kyang de bzhin du/ /shin tu shes kyang rtag par gang yang myi dmyigs so/ /mya ngan 'das pa'i dbyings la'ang brtson par de bzhin gnas/ /
39a7(phal chen): nyon mongs med pa'i tshul gyi rjes song mi gnas ste/ /de dag yang dag mtha' 'dra de la 'dra ba med/ /byang chub spyod pa las kyang dpa' bo myi zlog go/ gang rnams byang chub bstan pa'i ri rab
39a8(phal chen): bzhin gnas shing / /sangs rgyas rgyal sras mkhas pas chos dbyings thams cad dang / /'gro ba kun tu shin tu gang byas pa/ /'di ni dpa' bo rnams kyi spyod pa'i mchog yin no/ /blo mchog dam
39b1(phal chen): pa gang zhig thams cad mkhyen pa yi/ /rnam grol mdzes pa'i tshul mchog yangs pa 'dod pa ni/ /des ni gang las zag zad srid gsum bde 'byung ba'i/ /byang chub sems la rim pa med par
39b2(phal chen): 'jug par gyis/ /gang gi bsam pa rdul bral byang chub sems gnas pa/ /de dag yon tan legs pa zad par brjod mi nus/ /'on kyang 'gro ba'i don du bde gshegs legs brjod phyir/ /yon
39b3(phal chen): tan ldan pa de yi spyod pa mchog kyang nyon/ /gang gis zhing rnams bye ba khrag khrig rdul byas ste/ /phyogs rnams re re kun tu bkang ste bgrang byas shing / /de yi rjes su dpag pas rnam
39b4(phal chen): 'dren zad byed na/ /'du shes rnams ni mthar thug zad par mi 'gyur ro/ /gang zhig sems can grangs mkhas sems can 'du shes med/ /spyod pa rtsam du gzhol zhing sgra la ma chags dang / /
39b5(phal chen): gang zhig 'jig rten khams 'byed chags pa med pa'i sems/ /de dag ldang dang grangs mkhas grangs dmyigs med pa yin/ /yid kyis nam mkha'i dbyings ni mtha' yas rgya che dang / /
39b6(phal chen): dus rnams 'jig rten kun tu rtogs pa'i mkhas pa gang / /spar mos thal gtor bzhin du the tsom rnams gtor ba/ /de dag sangs rgyas chos rtogs yid can chags pa med/ /gang dag phyogs
39b7(phal chen): rnams mtha' yas zhing la rab 'jug cing / /sems bskyed gcig gis blo nyams med par 'dod byed pa/ /de dag tha dad grangs la rtogs pas der zhugs ste/ /skyo ba med pa'i chos la yang
39b8(phal chen): dag mtha' ltar mkhas/ /gang zhig sangs rgyas bye ba khrag khrig bsam yas pa'i/ /'khor du nye bar phyin te zhab ring 'khor gnas shing / /gtso bo dag la 'dri ba'i thog mar gang 'gro ba/ /spyod yul
40a1(phal chen): mchog can de yi smon lam mchog 'di yin/ /gang zhig phyogs rnams kun gyi mgon po kun 'dra zhing / /chos nyid de la nam yang gnas par ma gyur pa/ /khams gsum dge ba
40a2(phal chen): gang yod kun gyi rgyu yin te/ /de dag zhing rnams thams cad yongs su dag par spyod/ /gang rnams skye ba'i rgyud du srid gsum sna tshogs rnams/ /'jig rten kun na yod la ma chags mig gyur
40a3(phal chen): pa/ /de dag bag chags mkhas shing de bzhin dbang po mkhas/ /mos pa bye ba khrag khrig bsam yas de bzhin mkhas/ /'gro ba'i bsam pa ji bzhin gang gis shes gyur cing / /shes rab
40a4(phal chen): chen po de dag de bzhin chos ston pa/ /de dag kun nas nyon mongs rnams dag tshul la mkhas/ /sems can rnams mang rnam par sbyong ba'i lam ldan ston/ /gang zhig ting 'dzin bye ba khrag
40a5(phal chen): khrig brjod yas rnams/ /sems kyi rgyu ba gcig gis rjes su zhugs gyur pa/ /de dag mtshan ma sna tshogs gnas pa rab tu shes/ /ldang ba'i rgyu la mkhas shing blo gros spyod yul shes/ /chags
40a6(phal chen): myed byang chub de la mngon du gang bzhugs shing / /'gro la phan pa'i don du blo yongs su zhugs pa/ /ye shes 'byam klas 'di dang de dag ldan pa yin/ /de phyir de dag skyes bu mchog gi gsung
40a7(phal chen): yang sgrog / gang zhig skal pa ring dang bskal pa thung mkhas shing / /nyin zhag mkhas shing de bzhin zla byed mkhas/ /gang yang 'jig rten rtag tu skye ba mkhas gyur pa/ /zhing gi rnam pa
40a8(phal chen): mkhas shing rnam phye'i chos med pa'o/ /gang rnams phyogs la zhugs ste phyogs kyi rjes 'brang zhing / /phyogs kun tshad ni rjes su shes par ma gyur pa/ /de dag dbus mas phyogs kyi rjes
40b1(phal chen): su 'gro byed cing / /zhing rnams sbyong yang yongs su dag rtogs chags pa med/ /stobs la 'jug pas rgyal ba rnams kyi stobs shes pa/ /'gro ba rnams kyi gnas dang gnas min bsam byas nas/ /
40b2(phal chen): 'das dang ma 'ongs da ltar byung ba'i las kyi sa/ /yang dag rtogs byas las kyi rnam par smin la gnas/ /'jig rten kun mkhas sna tshogs tha dad de bzhin du/ /srid gsum rnam par rgyu ba'i
40b3(phal chen): tshul yang ci bzhin dang / /dbang po rnon po 'bring dang dbang po tha mar yang / /'gro ba ma lus kun gyi dbang po rnam par 'byed/ /mos pa rnam pa sna tshogs dge dang mi dge dang / /bzang ngan de bzhin 'bring
40b4(phal chen): la rnam par sems byed cing / /'gro ba kun tu 'gro ba bstan pa rnam par byed/ /srid gsum rgyu yi rgyud kyang rab tu shes/ /bsam gtan rnam thar nyon mongs ji bzhin mtshan mthong zhing / /nyon mongs
40b5(phal chen): mtshams sbyor rnam byang ci 'gyur dang / /sngon chad gnas kyi bde dang sdug bsngal rgyud rnams kyang / /bstan pa rnams ni sangs rgyas stobs rnams sbyong bar byed/ /ji ltar 'gro ba'i
40b6(phal chen): lam rgyud nyon mongs las 'jug dang / /'gro rgyud thams cad 'jug cing zhir 'gyur thams cad dang / /zag pa sna tshogs rnams kyang ji ltar skyes 'gyur ba/ /bag chags mtshams sbyor ci bzhin de
40b7(phal chen): bzhin rab tu 'jug / ji ltar 'jig rten nyon mongs zad cing dag gyur pa/ /de la skyes bu khyu mchog spyod pa'i blo dang ldan/ /stobs 'chang dag ni stobs bcu rnams kyi 'od snang ste/ /rgyal ba'i stobs
40b8(phal chen): kyang thob min the tsom yod pa min/ /spu rtse gcig la gang rnams rnam par sems byed cing / /la la nyon mongs la la dog dang yangs pa yi/ /sna tshogs zhing rnams tshad las 'das pa kun mthong nas/
41a1(phal chen): las dang bya ba sna tshogs rgyud du rab tu shes/ /gang rnams rdul gcig rtse la rnam sems brjod med pa'i/ /zhing dang bde gshegs sras rnams sems can gtso mthong yang / /
41a2(phal chen): zhing rnams 'khrugs shing 'dres pa'i nyes pa gang med pa/ /gcig nas 'jug pas rnal 'byor ldan pa kun 'jug la/ /spu gcig rtse la phyogs bcu thams cad rnam phye ste/ /nam mkha'i dbyings
41a3(phal chen): thug 'jig rten khams rnams kun zhugs shing / /phyogs 'ga' tsam yang rgyal bas stong par mthong ba med/ /de bzhin zhing dang 'jig rten 'byam klas de dag sbyong / /de ltar bstan pas rgyal bas stong
41a4(phal chen): min zhing shes nas/ /'jig rten kun kyang spu rtse gcig la yod par 'jug /dus gsum rgyud rnams mtshan nyid tha dad khams kun dang / /nyin zhag dus dang zla phyed rgyud kyi rnam thar 'jug /de ltar rgyal sras
41a5(phal chen): 'jigs med byang chub sems dpa' rnams/ /skyes bu khyu mchog ye shes rgyal srid thob zhugs pa/ /de dag 'di 'dra shes nas rjes su sems byed cing / /bde gshegs rnams la dga' ba mtha' yas
41a6(phal chen): yangs pa 'thob/ /gang rnams bye ba khrag khrig sna tshogs lus bsgyur cing / /phyogs bcu'i rgyal ba thams cad mngon par mchod pa'i phyir/ /rnam 'phrul dam pa bzang po kun tu ston byed pa/ /de dag
41a7(phal chen): mgon po rnams kyi spyod yul rab tu zhugs/ /gang rnams sangs rgyas bye ba khrag khrig drung bslabs shing / /gang rnams chos kyi mdzod rtogs yid la ngoms med de/ /gang dag mgon po khyu mchog
41a8(phal chen): rnams la dga' sems pa/ /de dag chos kyi sprin yin spyod pa mang la spyod/ /ye shes 'phel bar 'gyur ba'i chos kyi gnas mkhas pa/ de dag sangs rgyas 'byung gnas ting 'dzin thob pa yin/ /ri rgyal lta bu
41b1(phal chen): de dag dad pa'i 'byung gnas rten/ /ye shes 'byung gnas 'gro ba'i yon tan 'byung gnas so/ /gnas pa med pa dam pa shin tu yangs pa dang / /thams cad mkhyen la mngon gyur mya ngan med pa dang / /
41b2(phal chen): sems can skyob cing nyon mongs rnyog pa med zhugs pa'i/ /byams pa'i bsam pas 'gro ba kun kyang sems 'gengs shing / /de dag snying rje'i blo yang shin tu yangs pa yin/ /bdag la cir sems de bzhin
41b3(phal chen): sangs rgyas sems can la/ /gzhan du nam mkha' lta bur mtshan nyid med par 'jug /nyams par 'gyur ba'i sems can rnams mthong phyir zhing brtson/ /byang chub sems la mkhas pa dag gi tshad dag ni/ /
41b4(phal chen): bskal pa bye ba'i mthas kyang brjod par mi nus ste/ /ci phyir zhe na de las sangs rgyas thams cad 'byung / /dbang des rim gror byas dang rang rgyal kun kyang 'byung / /phyogs bcu'i zhing rnams grangs
41b5(phal chen): med bcur ni med gyur pa'i/ /sems can thams cad bskal pa gcig la der bgod cing / /bslab pa bcu dang dge bcu bsam gtan 'thob pa dang / /tshangs pa dag dang rnam grol zhi ba'i gnas bkod cing / /
41b6(phal chen): de dag bskal pa bye bar bde bar rab bkod de/ /dgra bcom nyon mongs zhi la rab tu bgod byas kyang / /byang chub sems dpa'i dge ba'i tshogs kyi char myi rung / /byang chub sems dpa' bzhugs ma thag tu tshogs chen
41b7(phal chen): tshogs/ /nyon mongs med cing shin tu phra lam rtogs pa yi/ /rang rgyal sems can bye ba khrag khrig bkod gyur kyang / /bsod nams bsags pa des na byang chub sems rab la/ /grangs dang cha dang bgrang ba'i
41b8(phal chen): rnam par nyer myi 'gro/ /zhing gi rdul ni tshad gyis shes par rung yang srid/ /skad cig sems kyis zhing mang yongs su 'das byas shing / /de ltar bskal pa brjod yas zad par 'gro byas na/ /zhing mtha' thug par
42a1(phal chen): rung srid byang chub sems mchog min/ /mtha' rnams kun tu bskal pa mang po'i mtha' med de/ /sngon gyi mtha' gyur bskal pa de bzhin ma 'ongs dang / /da ltar byung ba'i skal pa zad dang
42a2(phal chen): thub med pa'i/ /bskal pa de dag zad srid byang chub sems ma yin/ /ci phyir zhe na 'di ltar phyogs rnams kun bkang shing / /rtog dang rnam rtog yongs su shes par bya ba'i phyir/ /skad cig
42a3(phal chen): gcig gis dus gsum gtogs par bya don tu/ /'gro ba'i don du 'dod cing sems mchog rin chen skye/ /phyogs bcu'i zhing rnams stong mang kun tu mtha' yas pa'i/ /'gro ba rnams kyi mos pa
42a4(phal chen): bsam pa ci 'dra dang / /sbyor ba gang dang sems dang spyod pa de bzhin te/ /mthar thug rung srid mkha' 'gro'i byang chub sems mtha' min/ /de ni 'di ltar phyogs bcu byams dang snying rje dang / /bsam
42a5(phal chen): pa chen pos 'gro ba thams cad rgyas byas shing / /thar pa'i don du sangs rgyas yon tan kun spyod phyir/ /rin chen sems kyi stobs ni tshad med rab tu skyes/ /mos dang bsam pa yid bzhin
42a6(phal chen): yang dag sbyor ba dang / /'gro ba'i dbang po sbyor bar sems dang spyod pa rnams/ /skad gcig gcig gis ji bzhin rtogs par bya ba'i phyir/ /thams cad mkhyen pa'i ye shes lta bu'i sems skye'o/ /
42a7(phal chen): 'gro ba'i las dang nyon mongs sna tshogs 'byam klas pa/ /gang gis khams gsum 'di dag tu ni skye 'gyur ba/ /de dag mtha' ni phyogs bcur rnyed par rung srid kyis/ /byang chub sems kyi mchog la kun tu
42a8(phal chen): mtha' med do/ /ci phyir zhe na 'di ltar nyon mongs las grol ba'i/ /sems ni de bzhin gshegs pa mchod pa'i don du skye/ /nyon mongs grol byed de bzhin las kyi rgyud kyang bcom/ /dus gsum mun
42b1(phal chen): pa sel cing mi zad snying rjes byung / /phyogs bcu'i sangs rgyas ma lus thams cad dang / /sems can mang po thams cad sems gcig bskyed pa yis/ /spos dang me tog phreng ba byug pa dam pa dang / /
42b2(phal chen): gdugs dang rgyal mtshan bza' btung na bza' mchod par byed/ /gzhan yang gtan gyi rnam pa 'chag sa dam pa dang / /pho brang mang po sna tshogs tsan dan mchog bsams pa/ /nor bu rin chen rnam
42b3(phal chen): par snang bas brgyan pa dang / /yid bzhin nor bu yid 'ong brgyan pas mchod byas ste/ /de ltar bde gshegs sems can mngon par mchod byed pas/ /bskal pa khrag khrig brjod du med par zad byas kyang / /
42b4(phal chen): byang chub sems dpa'i bde brtsags mthar phyin bde ba nyid/ /gang bsgrub byang chub sems la mnyam par nyer 'gro'o/ /ji snyed dper brjod byas pa 'di dag thams cad kyang / /yang dag skyes pa'i byang
42b5(phal chen): chub sems kyi char mi rung / /de yang 'di ltar dus gsum bzhugs pa'i skyes bu mchog /thams cad byang chub sems mchog de las byung ba yin/ /byang chub sems ni chags pa med pa'i mthar
42b6(phal chen): phyin te/ /thams cad gcig la gnas kyang de la tshad yod min/ /thams cad byang chub sems mchog de las tshad med stobs/ /sems can rang bzhin de bzhin byang chub mthar yang phyin/ /byang chub
42b7(phal chen): sems 'di nam mkha'i mtha' dang mnyam pa ste/ /chos rnams kun la khyab pa'i chos dbyings ci bzhin no/ /tshad med de bzhin nyid kun de'i spyod yul gyur/ /des ni kun tu khyab pa'i sems can gtso
42b8(phal chen): bzhin no/ /de ni 'byam klas chos rnams kun la rjes su zhugs/ /des ni zhing rnams 'byam klas kun tu khyab/ /des ni shes pa 'byams klas thams cad rtogs par chud/ /des ni sangs rgyas
43a1(phal chen): 'byam klas kun dang 'gal med thob/ /rtag tu bsod nams bla na med pa dag dang ldan/ /de bzhin rtag tu tshul khrims rnams dag mi gnas ldan/ /rtag tu kun stong rtag par rab tu dge
43a2(phal chen): ba ste/ /ldog pa med pa'i brtson 'grus mchog dang rab tu ldan/ /bsam gtan mdzod la rtag par bsam gtan 'jug par byed/ /shes rab shin tu yangs pa dang yang rtag tu ldan/ /rgyal sras rnams
43a3(phal chen): kyi sa rab dam pa gang yod pa/ /de dag don du ye shes kun tu bzang po byung / /'gro ba kun na skyes bu ye shes gang bzhugs pa/ /de dag gis ni byang chub sems rab byin gyis brlabs/ /ting nge 'dzin dang
43a4(phal chen): gzungs kyi dam par rab tu brgyan/ /de bzhin gshegs pa'i rnam 'phrul rnam pas rab tu brgyan/ /'jig rten kun dang 'gro ba rnams kyi ji tsam tshad/ /nam mkha'i tshad kyang phyogs bcu dag gi ji
43a5(phal chen): tsam pa/ /de dag bas kyang byang chub sems 'di tshad med de/ /de las skyes bu'i seng ge kun kyang skyes shing byung / /byang chub sems 'di stobs bcu rnams kyi rtsa ba ste/ /brten pa bzhi yi gnas
43a6(phal chen): yin so sor shes pa'i tshe/ /rgyal ba'i chos rnams bcwo brgyad yang dag 'byin pa ste/ /skyes bu'i gtso bos mkhyen par bya ba'i chos kun 'byin/ /gzugs kyi sku ni mtshan rab rnams kyis
43a7(phal chen): bstsags pa dang / /chos sku mnyam nyid rtog pa myi mnga' brnyes pa dang / /'gro bas mchod pa'i ye shes chags med gang byung ba/ /kun gyi rtsa ba 'byung gnas byang chub sems 'di yin/ /rang
43a8(phal chen): rgyal theg pa 'byung zhing nyan thos theg pa'ang 'byung / /bsam gtan ting 'dzin bde ba gzugs kyi khams rnams dang / /gzugs med khams dang ting nge 'dzin gyi bde ba dag /kun gyi rtsa ba
43b1(phal chen): byang chub sems mchog 'di yin no/ /mi dang de bzhin lha yi dbang po bde ba dang / /lam rgyud sna tshogs kun kyang 'di la shin tu sbyangs/ /brtson 'grus stobs dang dbang po'i bde ba gang yod pa/ /kun gyi
43b2(phal chen): rtsa ba dang po byang chub sems 'di yin/ /ci phyir zhe na 'di ltar byang chub sems bskyed cing / /pha rol phyin drug brtson par spyad pa rab tu spyod/ /sems can rnams la'ang spyod pa yang dag rab tu ston/ /des
43b3(phal chen): ni khams gsum 'gro ba'i bde ba kun kyang 'byung / /sangs rgyas chags med thugs chud don dam mkhyen pa rnams/ /chos kyi dam pa'i mchog rnams yang dag kun ston cing / /rgya chen nyon mongs las las
43b4(phal chen): sems can grol mdzad de/ /mya ngan 'das pa dam pa mchog la dgod mdzad pa/ /ye shes 'od zer 'od yang nyi ma lta bu ste/ /'gro bar spyod pa dkar pos yongs rgyas zla ba bzhin/ /yon tan shin tu
43b5(phal chen): bsags pa tshad med chu lta bu/ /dri med chags pa mi mnga' tshad med mkha' dbyings 'dra/ /gang zhig yon tan mtha' yas byang chub sems yangs pa/ /shin tu che zhib bde skyid tshad med smon byed cing / /
43b6(phal chen): phyi ma'i mthar thug spyod par smon pas su brtson pa/ /de dag sems can gdul ba'i don phyir rtag tu brtson/ /'jig rten 'byam klas thams cad rnam par snang ba'i phyir/ /smon lam bye ba khrag
43b7(phal chen): khrig bsam gyis mi khyab dang / /stong pa mtshan ma med pa smon med mi gnas pa/ /smon lam bye ba brgyas ni sems kyi bag chags dag par 'gyur/ /chos kyi rang bzhin namakha' lta bu sus rtogs
43b8(phal chen): shing / /zhi dang rab zhi nyer zhir thams cad mnyam gzhog pa/ /de dag chos grangs khrag khrig bsam gyis myi khyab pa'i/ /grangs su 'gro la ston kyang de ni gnas pa med/ /phyogs bcu kun gyi
44a1(phal chen): 'jig rten gtso bo ji snyed pa/ /de dag kun gyi byang chub sems mchog 'di bsngags ste/ /yon tan brgya phrag bsam gyis mi khyab pas kyang brgyan/ /sems can gtso bzhin yang dag pha rol phyin
44a2(phal chen): pa yin/ /bskal pa sems can snyed du gal te legs brjod kyang / /byang chub sems rab de la mthar thug gang yang med/ /rgyal ba 'byung ba'i rin chen der ni gang skyes pa/ /de yi dpe ni khams
44a3(phal chen): gsum glongs kyang gang yang med/ /dus gsum rgyal ba kun gyis gang zhig bstsags pa yi/ /byang chub sems rab de la smon lam kun gyis gyis/ /byang chub sems rab dam pa de ni bsod nams
44a4(phal chen): gter/ /des ni rgyal sras chags pa med pa rab tu 'thob/ /'gro ba'i sems dang spyod pa shes shing mthong rung srid/ /zhing rnams rdul du blags te bgrang bar nus kyang srid/ /bar snang skra yis mnyam par gzhal
44a5(phal chen): bar nus srid kyi/ /byang chub sems mchog yon tan mthar phyin myi nus so/ /'di las dus gsum sangs rgyas thams cad rab tu 'byung / /'di las 'jig rten 'gro ba kun gyi bde ba 'byung / /'di las rgyal
44a6(phal chen): bas bsngags pa'i legs pa thams cad 'byung / /'dis ni sems can gtso la the tsom med par 'gyur/ /'dis ni 'jig rten kun gyi sgrib pa zad par 'gyur/ /'dis ni zhing rnams yongs su dag pa'i
44a7(phal chen): mchog du 'gyur/ /'di las 'jig rten dam pa shes dang ldan pa 'byung / /gang zhig phyogs bcu'i rgyal ba lta bar 'dod pa dang / /gang zhig byin dang bsod nams myi zad mdzod 'dod dang / /gang zhig 'gro ba kun gyi
44a8(phal chen): sdug bsngal zlog 'dod pa/ /des ni yon tan mtha' yas byang chub sems bskyed bya/ /byang chub sems dpa' sems dang po bskyed pa'i bsod nams kyi phung po'i dpe yang dag par bstsags pa
44b1(phal chen): tshigs su bcad pa'i le'u zhes bya ba ste nyi shu gnyis so/ / // sangs rgyas rmad ga cad ces bya ba shin tu rgyas pa chen po'i mdo/ bam po bzhi pa/ de nas chub sems dpa' brtson 'grus blo gros kyi byang chub sems dpa' chos kyi blo gros la 'di skad ces smras so/ /
44b2(phal chen): kye rgyal ba'i sras byang chub sems dpa' thams cad mkhyen pa nyid kyi sems bskyed pa rab tu thob pa/ sems dang po bskyed pa la gnas pa/ de ltar tshad med pa'i bsod nams kyi tshogs dang ldan pa/
44b3(phal chen): thams cad mkhyen pa'i ye shes rgya chen po la yang dag par 'dzeg pa/ byang chub sems dpa'i skyon med par shin tu chud pa/ 'jig rten gyen du khrid par byed pa/ rnam par bzlog pa rdzogs pa'i sangs rgyas
44b4(phal chen): kyi 'jig rten las 'das pa'i chos nyid kyi rjes su song ba 'das pa dang / ma byon pa dang / da ltar byung ba'i de bzhin gshegs pa thams cad kyis byin gyis brlabs pa/ byang chub sems dpa'i rnam par dgod pa
44b5(phal chen): la shin tu nges pa/ rdzogs pa'i byang chub tu rab tu gzhol ba de dag gis de bzhin gshegs pa'i bstan pa la ji ltar brtson pa byas pa'i rnam pa gang gis/ de bzhin gshegs pa thams cad mnyes par
44b6(phal chen): 'gyur ba dang / byang chub sems dpa'i rnam par dgod pa las 'das par 'gyur ba dang / spyod pa'i dkyil 'khor chen po yongs su dag par 'gyur ba dang / smon lam chen po yongs su rdzogs par 'gyur
44b7(phal chen): ba dang / byang chub sems dpa'i gter chen po rab tu thob par 'gyur ba dang / sems can rnams la snod ji bzhin du sbyin pa byed par 'gyur ba dang / pha rol tu phyin pa'i phyogs yongs su myi
44b8(phal chen): gtong bar 'gyur ba dang / ji ltar dam bcas pa'i sems can rnams sgrol bar 'gyur ba dang / sangs rgyas dang chos dang dge 'dun gdung mi chad par 'gyur ba dang / dge ba'i rtsa ba dmigs pa thams
45a1(phal chen): cad du sbyor ba don med par mi 'gyur ba dang / kye rgyal ba'i sras byang chub sems dpa' rnams kyis de la brtson par byas pas chos kyi yul 'di dag yongs su rdzogs par 'gyur bar ji ltar brtsams
45a2(phal chen): par bya ba de legs par bshad pa mdzod cig / 'khor 'di dag thams cad ni nyan par 'dod do/ /sems can chen po de dag brtson pa'i rnam pa ji lta bus ma rig pa'i mun nag thams cad bsal te/ bdud kyis
45a3(phal chen): dkrugs pa'i 'khor thams cad las shin tu rgyal bar byas nas/ phas kyi rgol ba thams cad zil gyis mnan te/ sems kyi dri ma kun nas nyon mongs pa'i phyogs thams cad kun nas gsal nas/
45a4(phal chen): dge ba'i rtsa ba phun sum tshogs pa thams cad shin tu bsgrubs te/ mi khom pa dang / ngan song dang / ngan 'gro'i lam thams cad rnam par bzlog nas/ ye shes kyi dkyil 'khor chen po rnam par
45a5(phal chen): byang bar byas te/ byang chub sems dpa'i sa dang / pha rol tu phyin pa dang / gzungs dang / ting nge 'dzin dang / mngon par shes pa dang / rig pa dang / mi 'jigs pa yongs su dag pa rnams mngon par
45a6(phal chen): bsgrubs nas/ sangs rgyas kyi zhing thams cad rnam par dag pa dang / mtshan dang dpe byad bzang po dang / sku dang gsung dang thugs kyi brgyan mngon par bsgrub pa yongs su rgyas par byas ste/ de bzhin
45a7(phal chen): gshegs pa thams cad kyi stobs dang / mi 'jigs pa dang / sangs rgyas kyi chos ma 'dres pa mnyam pa nyid kyi rjes su song ste/ thams cad mkhyen pa'i ye shes kyi yul rtogs par 'gyur ba
45a8(phal chen): dang / de ltar mngon par byang chub nas kyang bsam pa'i tshul bzhin du sangs rgyas kyi zhing yongs su grub par gyur pa dag tu ji ltar yongs su smin par bya ba'i sems can dag la/ dus dang dbang po'i rgyud ji
45b1(phal chen): lta ba bzhin du sangs rgyas kyi mdzad pa mtha' yas pa byin par 'gyur ba de legs par shod cig / 'khor 'di dag thams cad ni nyan par 'gyur ro/ /ji ltar yang byang chub sems dpa' rnams kyis/
45b2(phal chen): yon tan 'di dang gzhan dag dang / byang chub sems dpa'i chos dang / byang chub sems dpa'i spyod pa dang / byang chub sems dpa'i lam gyi yul rnams yongs su rdzogs par byas te/ myur du de bzhin
45b3(phal chen): gshegs pa'i mnyam pa nyid 'thob pa dang / de bzhin gshegs pa dgra bcom pa yang dag par rdzogs pa'i sangs rgyas rnams kyi bskal pa brgya stong grangs med par bsgrubs pa'i chos kyi mdzod 'di yang dag
45b4(phal chen): par bsrung zhing / byang chub sems dpa'i spyod pa la gnas shing / ston pa dang 'chad pa'i tshe/ bdud dang bdud kyi rigs su rtogs pa dang / phas kyi rgol ba thams cad kyis zil gyis mi mnon pa dang /
45b5(phal chen): 'jig rten gyi khams thams cad du yang skyo ba med par dam pa'i chos yongs su 'dzin par byed pa dang / de yang dag par ston pa'i tshe/ lha'i dbang po rnams kyis rim gror bya ba dang / gzhung de bzhin du klu'i
45b6(phal chen): dbang po dang / gnod sbyin gyi dbang po dang / dri za'i dbang po dang / lha ma yin gyi dbang po dang / nam mkha' lding gi dbang po dang / mi 'am ci'i dbang po dang / lto 'phye chen po'i dbang po dang / mi'i
45b7(phal chen): dbang po dang / tshangs pa'i dbang pos rim gror byas la rab tu 'thob pa dang / de bzhin gshegs pa'i chos kyi dbang pos rim gro bya ba rab tu 'thob pa dang / de ltar rim gror byas nas kyang / 'jig rten
45b8(phal chen): 'jig rten thams cad kyis phyag bya ba/ 'jig rten thams cad kyis mngon par mchod pa/ 'jig rten thams cad kyi dbang bskur ba/ de bzhin gshegs pa thams cad kyis byin gyi dgongs pa/ byang chub
46a1(phal chen): sems dpa'i tshogs kyi shin tu bsrungs pa/ rang gi dge ba'i rtsa ba dang / smon lam rab tu thob pa/ chos dkar po chen po yang dag par dpel ba rnams/ de bzhin gshegs pa dgra
46a2(phal chen): bcom pa yang dag par rdzogs pa'i sangs rgyas rnams kyi chos kyi mdzod rnam par 'byed par 'gyur ba dang / dam pa'i chos yongs su 'dzin pa rgya chen po rab tu 'byed pa dang / byang chub sems
46a3(phal chen): dpa'i rim gyis yongs su bsgrub pa/ shin tu ston par 'gyur ba de lta bu'i gnas dag yang dag par bston pa mdzod cig /de nas byang chub sems dpa' brtson 'grus blo gros gyis don 'di nyid bstan te
46a4(phal chen): brjod pa'i phyir/ byang chub sems dpa' chos kyi blo gros la tshigs su bcad de smras pa/ spyod la 'jug pa mtha' yas yangs pa dag /rang 'byung ye shes bsgrub pa dge ba rnams/ /rdzogs pa'i byang
46a5(phal chen): chub sems dpa' yon tan can/ /grags pa chen po rnams la legs par shod/ /byang chub sems dpa' gang rnams sems thob cing / /bsod nams ldan pa ye shes thob pa rnams/ /skyon med
46a6(phal chen): zhugs pa'i 'jig rten rnams bzlog cing / /yang dag sangs rgyas chos mnyam nyid thob rnams/ /de dag gis ni bde gshegs bstan pa la/ /brtson 'grus bstan pas ji ltar brtson par bya/
46a7(phal chen): gang gis phyogs bcu'i rgyal ba mnyes byas shing / /yang dag sangs rgyas sa yang gnan bya dang / /spyod pa dag dang smon lam yongs dag dang / /ye shes gter chen rab tu thob 'gyur zhing / /thob nas
46a8(phal chen): de dag 'gro kun mi gnas pas/ /yongs su blangs pa rtag tu gtong byed dang / /gang yang pha rol phyin pa mchog gi lam/ /de dag mi stong rab tu brjod pa dang / /sems can ji ltar sgrol byed
46b1(phal chen): dam bcas shing / /yang dag sangs rgyas bsam pa mnyam 'dzin dang / /mig gi dmyigs pa bstan pa thams cad kyi/ /'byung ba yon tan can la stobs 'gyur zhing / /skyes bu khyu mchog de dag
46b2(phal chen): brtson gyur pa'i/ /rnam dag lam de khyu mchog khyod kyis ston/ /ji ltar de dag mun pa kun gsal cing / /'khrug pa'i 'khor rnams thams cad pham byas nas/ /dri ma bral ba'i dge ldan mkhas pa rnams/ /
46b3(phal chen): skyes bu khyu mchog ye shes ldan 'gyur dang / /mi khom ngan song lam rnams yongs spangs shing / /ye shes chen po'i dkyil 'khor mchog spyod dang / /yon tan bzang po thams cad ldan gyur cig /rgyal ba'i
46b4(phal chen): ye shes stobs kyi thob 'gyur dang / /skyes bu khyu mchog ye shes zhugs nas kyang / /sems can bsam pa ji bzhin ston byed cing / /mtha' yang yas pa'i zhing rnams bsam yas su/ /ston pa chen po'i
46b5(phal chen): las kyang byed pa dang / /ci nas de dag spyod pa mchog thob nas/ /mi yi khyu mchog mdzod rnams ston byed de/ /phal gyis myi non gzhan gyis mi pham par/ /rgyal ba'i chos nyid rtag tu 'dzin byed ston/
46b6(phal chen): seng ge bzhin du ji ltar 'jigs pa med/ /khyu mchog mdzod bzhin dag pa'i mdog du spyod/ /chu la pad mo bzhin du chags med pa/ /de dag rgyal ba'i yon tan ji ltar spyod/ /de skad ces smras pa dang /
46b7(phal chen): byang chub sems dpa' chos kyi blo gros gyis/ byang chub sems dpa' brtson 'grus blo gros la 'di skad ces smras so/ /kye rgyal ba'i sras khyod ni skye bo mang po la phan pa dang / skye bo mang po
46b8(phal chen): bde ba dang / 'jig rten la snying brtse ba dang / lha dang mi rnams kyi don dang / phan pa dang bde ba'i phyir bzhugs pa ste/ kye rgyal ba'i sras de ltar khyod byang chub sems dpa'i spyod pa shin tu brtags
47a1(phal chen): shing / rnam par dag pa brtsams te/ 'dri zhing de ltar rgyal ba'i sras khyod/ de bzhin gshegs pa dri ba chos mang po la rab tu gnas pa/ brtson 'grus chen pos shin tu bstsags
47a2(phal chen): pa/ brtson 'grus ldog pa myed pas shin tu 'byung ba 'dri bar byed pa ni/ kye rgyal ba'i sras legs so legs so/ /kye rgyal ba'i sras de'i phyir shin tu legs par nyon la yid la zung shig dang /
47a3(phal chen): sangs rgyas kyi mthu dang sangs rgyas kyi byin gyis brlabs kyis phyogs tsam bstan par bya'o/ /kye rgyal ba'i sras 'di la byang chub sems dpa' thams cad mkhyen pa nyid du sems bskyed pa thob pa rnams
47a4(phal chen): kyis thog mar sems bskyed pa de mi nyams par yongs su bsrung ba dang / rim gror bya ba'i phyir bag yod par bya'o/ /kye rgyal ba'i sras de la rnam pa bcus na byang chub sems dpa' bag yod pa
47a5(phal chen): la gnas pa shes bya ste/ bcu gang zhe na/ tshul khrims kyi phung po shin tu srung ba dang / byang chub kyi sems ma nyams shing shin tu sbyangs pa dang / byang chub sems dpa' bsam pa g.yo dang sgyu
47a6(phal chen): med pa dang / dge ba'i sbyor ba phyir mi ldog pa dang / rang gi sems bskyed pa shin tu rtog pa dang / phyogs khyim pa dang / so so'i skye bo dang ma 'dres pa dang / dge ba'i rtsa ba'i las 'jig rten
47a7(phal chen): gyi 'du shes dang / 'dod pa thams cad dang bral ba dang / byang chub sems dpa'i lam nyan thos dang / rang sangs rgyas kyi theg pa spangs pa rab tu thob pa dang / dge ba'i rtsa ba brtsams
47a8(phal chen): pa nan tan rgyun chad pa med pa dang / bdag gi rgyud kyi stobs kyi shugs shin tu rtogs pa dag ste/ kye rgyal ba'i sras rnam pa bcu po 'di dag dang ldan pa'i byang chub sems dpa' ni
47b1(phal chen): bag yod pa la gnas pa shes bya'o/ /kye rgyal ba'i sras de la byang chub sems dpa' bag yod pa la gnas pa ni/ rnam pa bcus na yongs su dag par 'gyur te/ bcu gang zhe na 'di lta ste/
47b2(phal chen): kye rgyal ba'i sras 'di la byang chub sems dpa' ji ltar smras pa de ltar byed pa yin/ shes bzhin dran pa can yin/ khengs pa med cing g.yo ba med de/ bsam gtan bzang po la
47b3(phal chen): rab tu gnas pa yin/ sangs rgyas kyi chos zab mo btsal ba la nan tan du byed cing rgyun mi gcod pa yin/ lhag mthong mngon par bsgrub pa la mkhas shing ji ltar thos pa'i chos la
47b4(phal chen): tshul bzhin du rtogs par zhugs pa yin/ bsam gtan gyi rjes su song ba'i sems kyis/ de bzhin gshegs pa'i rnam par 'phrul pa zab mo'i rjes su song ba yin/ sa dang mnyam zhing
47b5(phal chen): mthon dman dang bral ba yin/ sbyor ba bzang ngan dang bar ma la sems nyams pa med pa yin/ sems can kun gyi nang na thams cad mkhyen pa nyid du sems gcig bskyed pa la 'ang ston pa'i bsam pa thob
47b6(phal chen): pa yin/ mkhan po dang slob dpon dang dge ba'i bshes gnyen dang / byang chub sems dpa' dang / chos smra ba rnams la rim gro dang bkur sti'i ngang tshul can du gnas pa yin te/ kye rgyal ba'i sras rnam pa bcu
47b7(phal chen): po de dag gis byang chub sems dpa' bag yod pa la gnas pa/ yongs su dag par 'gyur ro/ /kye rgyal ba'i sras de la byang chub sems dpa' bag yod pa brtson 'grus brtsams pa/ dran pa
47b8(phal chen): nye bar gzhag pa dang / mos pa che ba dang / rnal 'byor rgyun ma bcad pa chos thams cad la mi gnas pa/ chos thams cad la brtson pa/ nyon mongs pa med pa'i tshul la zhugs pa/
48a1(phal chen): sems yangs pa sangs rgyas kyi chos mtha' dang dbus med pa'i rjes su song ba rnams kyis ni/ de bzhin gshegs pa dgra bcom pa yang dag par rdzogs pa'i sangs rgyas rnams mnyes par
48a2(phal chen): 'gyur te/ kye rgyal ba'i sras byang chub sems dpa' chos bcus de bzhin gshegs pa rnams mnyes par bya'o/ /bcu gang zhe na/ byang chub sems dpa' brtson 'grus thams cad la phyir myi
48a3(phal chen): ldog pa dang / lus dang srog la mi lta ba dang / 'tsho ba'i yo byad dang / 'tsho ba'i rkyen la don du gnyer ba med pa dang / chos thams cad rnam par bsgom pas nam mkha' dang mnyam pa dang / chos
48a4(phal chen): kyi dbyings la yang dag par gzhol ba'i lhag mthong la mkhas pa dang / mi gnas pa'i chos rnam par bsgom pa'i phyag rgya dang / rtag tu rgyun mi 'chad par bsgrubs pa'i smon lam chen po dang / yongs su
48a5(phal chen): sbyangs pa'i bzod pa shes pa'i snang ba dang / rang gi dge ba'i chos bstsags pa dang / ma bstsags pa shin tu brtags pa dang / mngon par 'du bya ba med pa'i sgo shin tu byang ba ste/ kye rgyal ba'i sras
48a6(phal chen): bcu po de dag gis de bzhin gshegs pa mnyes par bya'o/ /kye rgyal ba'i sras de la byang chub sems dpa' chos bcu la gnas pa rnams kyis ni/ de bzhin gshegs pa rnams mnyes par 'gyur
48a7(phal chen): ba yin te/ bcu gang zhe na/ 'di lta ste bag yod pa la gnas pa dang / myi skye ba'i bzod pa la gnas pa dang / snying rje chen po la gnas pa dang / pha rol tu phyin pa yongs su rdzogs par bya ba
48a8(phal chen): la gnas pa dang / spyod pa yongs su rdzogs par bya ba la gnas pa dang / smon lam mngon par bsgrub pa la gnas pa dang / thabs mkhas pa la gnas pa dang / brten pa'i stobs kyi
48b1(phal chen): shugs la gnas pa dang / chos thams cad nam mkha'i rang bzhin lta bu la gnas pa dang / len pa med pa la gnas pa ste/ kye rgyal ba'i sras chos de dag la gnas pa'i byang chub sems dpa' rnams
48b2(phal chen): kyis ni/ de bzhin gshegs pa mnyes par 'gyur ro/ /kye rgyal ba'i sras de la chos bcu dang ldan pa'i byang chub sems dpa' rnams ni sa rnam par dgod pa las 'da' ba yin te/ bcu gang zhe na 'di lta
48b3(phal chen): ste/ bsod nams dang ye shes kyi tshogs shin tu bstsag pa dang / pha rol tu phyin pa rnam par phye ba tshad med pa lam gzhan gyis dring mi 'jog pa'i ye shes snang ba dang / dge ba'i bshes gnyen dang
48b4(phal chen): 'grogs pa rgyun mi chad pa dang / brtson 'grus zhig pa med pa dang / de bzhin gshegs pa'i byin gyis brlabs kyis legs par brlabs pa dang / dge ba'i rtsa ba sbyor bas mi skyo ba dang /
48b5(phal chen): theg pa'i rgyan shin tu bshams pa dang / ye shes kyi bsam pa rab tu rno ba dang / sa dang sa' ma yin pa'i chos kyi sgo la mi gnas pa dang / 'das pa dang ma byon pa dang / da ltar byung ba'i
48b6(phal chen): sangs rgyas bcom ldan 'das thams cad dang / dge ba'i rtsa ba'i rgyud kyi tshul gcig tu gyur pa dag ste/ kye rgyal ba'i sras chos bcu po de dag gis byang chub sems dpa' rnams/ sa nas
48b7(phal chen): sar rnam par dgod pa las 'da' ba yin no/ /kye rgyal ba'i sras byang chub sems dpa' de dag ni thog ma nas/ sa rnam par dgod pa thams cad la mkhas pa rnam par dpyod pa yin te/
48b8(phal chen): chos kyi sgo gang gis gang khong du chud par 'gyur ba dang / ye shes kyi sgo gang gis thob par 'gyur ba dang / bsgrub pa gang yin pa dang / rgyu mthun pa gang yin pa dang / spyod yul
49a1(phal chen): gang yin pa dang / rnam par 'phrul pa gang yin pa dang / yang dag par mthong ba gang yin pa dang / chos kyi sgo rnam par dbye ba'i khyad par gang yin pa dang / ji ltar thob par bya ba thams
49a2(phal chen): cad kyi rnam par dpyod do/ /de dag la shin tu rnam par dgod pas/ chos thams cad la mi gnas shing sems kyi rang bzhin gyi chos thams cad khong du chud pas byang chub sems dpa'i sa yang dag par
49a3(phal chen): 'da' 'o/ /kye rgyal ba'i sras byang chub sems dpa' rnams ni 'di ltar bdag cag gis ji nas kyang myur du 'da' bar bya'o/ /snyam nas myi sems te/ de ci'i phyir zhe na/ 'di ltar de dag 'di
49a4(phal chen): snyam du sems te/ bdag cag sa nas sa la rnam par gnas pas/ ji lta ji ltar yang dag par gnas pa de lta de ltar bsod nams kyi tshogs chos che ba skye bar 'gyur te/ ji lta ji ltar bsod nams kyi tshogs
49a5(phal chen): chen po skyes par gyur pa/ de lta de ltar de bzhin gshegs pa'i sa'i rjes su bsngos zhing sangs rgyas kyi mdzad pa tshad med pas nye bar gnas par gyur to/ /snyam ste de dag sbyor ba rgyun mi chad cing skyo ba med pa'i yid
49a6(phal chen): dang ldan pa dang / tshogs kyi rgyan chen pos byang chub sems dpa'i rnam par bkod pa las yang dag par 'da'o/ /kye rgyal ba'i sras de la byang chub sems dpa' rnams kyis rnam pa bcus spyod pa'i dkyil 'khor
49a7(phal chen): yongs su sbyang bar byas te/ bcu gang zhe na yo byad yongs su gzung ba med pa dang / 'gro ba thams cad tshim par byed pa dang / tshul khrims yang dag par blangs pa kha na ma tho ba med pa dang / bzod pa
49a8(phal chen): dang des pa mi zad pa'i sa'i rjes su song ba dang / brtson 'grus rtsom pa phyir mi ldog pa'i sbyor ba dang ldan pa dang / dran pa'i stobs kyi shugs rmongs pa med pa dang / gcig las rnam pa tha dad
49b1(phal chen): pa'i chos kyi rjes su song zhing khong du chud pa dang / gnas med pa'i spyod pa bsgrub dka' ba thams cad la sems ri'i rgyal po lta bu dang / sems can thams cad dang ma 'dres pa'i
49b2(phal chen): mu stegs su gyur pa dang / 'gro ba thams cad du sangs rgyas thams cad dang / rgyud kyi tshul gcig tu gyur pa ste/ kye rgyal ba'i sras rnam pa bcu po de dag gis/ byang chub sems dpa' rnams kyis spyod
49b3(phal chen): pa'i dkyil 'khor yongs su sbyong bar bya'o/ /de dag gi byang chub sems dpa'i spyod pa de ltar yongs su sbyangs pa de rnam pa bcus shin tu dag par gyur te/ bcu gang zhe na sems can gyi gtso bo 'jig rten gyi khams
49b4(phal chen): na bzhugs pas yang dag par dgongs pa dang / 'das pa'i byang chub sems dpa'i grogs kyis dge ba'i rtsa ba bskyed pa dang / sangs rgyas kyis byin gyis brlabs yang dag par gzung ba dang mkhas pa dang /
49b5(phal chen): dge ba'i bshes gnyen la yang dag par brten pa dang / mos pa dang brtson 'grus dang / bag yod pa la rab tu gnas pa dang / chos tha dad pa thams cad la tha mi dad par rtogs pa dang / snying rje'i byin
49b6(phal chen): gyis brlabs shin tu che ba dang / chos thams cad yang dag pa ji lta ba bzhin du rnam par lta ba'i shes rab kyi pha rol tu phyin pa mngon par bsgrub pa dang / thabs la mkhas par rnam par spyod pa'i sbyor ba
49b7(phal chen): dang / sbyor ba thams cad la de bzhin gshegs pa'i stobs kyi rjes su 'brang ba dag ste/ kye rgyal ba'i sras rnam pa bcu po de dag gis/ byang chub sems dpa' rnams kyis spyod pa'i dkyil
49b8(phal chen): 'khor yongs su sbyang bar bya'o/ /kye rgyal ba'i sras de la byang chub sems dpa'i smon lam rnam par dag pa bcu ste/ bcu gang zhe na 'di lta ste skyo ba med par sems can gyi khams
50a1(phal chen): yongs su dag par bya ba'i smon lam dang / dge ba'i rtsa ba sna tshogs bstsags pas 'jig rten gyi khams yongs su dag par bya ba'i smon lam dang / lus dang srog gi bsngo zhing dam pa'i chos
50a2(phal chen): yongs su 'dzin pa'i smon lam dang / ye shes kyi sgo rnam par dbye ba khong du chud pas sangs rgyas kyi zhing la 'jug pa'i smon lam dang / byang chub sems dpa' thams cad dang gnyis su med pas
50a3(phal chen): tshul gcig gi rgyud du 'gro ba'i smon lam dang / de bzhin gshegs pa'i sgo la 'jug pas chos thams cad khong du chud pa'i smon lam dang / mos pa rnam par sbyangs pas blta na don yod pa'i smon lam
50a4(phal chen): dang / phyi ma'i mthar byin gyi brlab pa'i bskal par gnas pa'i smon lam dang / byang chub sems dpa' kun tu bzang po'i theg pa'i rgyan rnam pa thams cad kyi sgo nas rnam par sbyang ba'i smon
50a5(phal chen): lam dag ste/ kye rgyal ba'i sras byang chub sems dpa' rnams ni de ltar smon lam rnam par sbyong ngo / /de dag rnam pa bcus smon lam yongs su rdzogs par byed de/ bcu gang zhe na yongs su skyo ba
50a6(phal chen): med pa dang / rgyan chen po mngon par bsgrub pa dang / byang chub sems dpa'i smon lam khyad par du 'phags pa rnams kyi rjes su 'jug pa dang / 'jig rten gyi khams gzhan na bzhugs pa'i
50a7(phal chen): de bzhin gshegs pa'i sangs rgyas kyi zhing thos nas/ rang gi smon lam du mngon par bsgrub pa dang / bsam pa phyi ma'i mtha' mur thug pa dang / sems can gyi khams thams cad yongs su
50a8(phal chen): smin par bya bar gtugs pa'i smon lam chen po dang ldan pa dang / bskal pa thams cad du gnas pas mi 'jig pa dang / sdug bsngal thams cad kyis ji mi snyam pa dang / bde ba thams
50b1(phal chen): cad la yongs mi brngam pa dang / bsam pa mnyam pa med pa'i rnam par thar pa yongs su bsrung ba dag ste/ de ltar smon lam chen po de ltar yongs su sbyong zhing / yongs su rdzogs par byed pa'i tshe/
50b2(phal chen): sangs rgyas mthong ba'i gter zad mi shes pa 'ang rab tu 'thob bo/ /gzungs 'khrul pa med pa'i gter zad mi shes pa 'ang rab tu 'thob bo/ /smon lam zad mi shes pas chos thams cad shin tu
50b3(phal chen): rtogs pa'i gzungs kyang rab tu 'thob bo/ /snying rje chen pos 'gro ba thams cad yongs su skyob pa'i gter zad mi shes pa 'ang rab tu 'thob bo/ /ting nge 'dzin gyi rgyud kyi gter zad mi shes pa 'ang rab tu 'thob bo/ /
50b4(phal chen): 'gro ba thams cad tshim par bya ba'i bsod nams kyi gter zad mi shes pa 'ang rab tu 'thob bo/ /chos yang dag pa ji lta ba bzhin du brtags pa'i ye shes kyi gter zad mi shes pa 'ang rab tu 'thob bo/ /
50b5(phal chen): rnam par smyin pa la gnas pa mngon par bsgrub pa'i gter zad mi shes pa'ang rab tu 'thob bo/ /sangs rgyas kyi byin gyi rlabs mtha' yas pa'i gter zad myi shes pa'ang rab tu 'thob bo/ /'jig
50b6(phal chen): rten gyi khams mtha' dang dbus med par gtogs pa la 'jugs pa'i gter zad mi shes pa'ang rab tu 'thob bo/ /de ltar gter rab tu thob cing bsod nams dang ye shes kyi tshogs zad mi
50b7(phal chen): shes pa dang ldan pa de dag ye shes chen po'i dkyil 'khor yongs su dag pas/ sems can rnams la bsam pa ji lta ba bzhin du chos kyi gter gyi sbyin pa byed do/ /de la rgyal ba'i sras byang chub
50b8(phal chen): sems dpa' rnams sems can gyi bsam pa bzhin du ji ltar 'jug ce na/ sbyor ba ji ltar rgyu ba dang / rgyu dang rkyen ji lta ba dang / sems dang sems las byung ba'i sbyor ba ji lta ba las/
51a1(phal chen): sems can rnams kyi bsam pa ji lta ba bzhin du 'jug ste/ de dag de ltar bsam pa la zhugs pa rnams sems can rnams kyi bsam pa ji lta ba bzhin du shes shing chos yang dag par ston to/ de dag
51a2(phal chen): 'dod chags kyi bsam pa rnam par bzlog pa'i phyir mi sdug pa yang dag par ston to/ /zhe sdang gi bsam pa rnam par bzlog pa'i phyir/ byams pa chen po'i sbyor ba yang dag par ston to/ /gti mug gi bsam
51a3(phal chen): pa rnam par bzlog pa'i phyir chos rnam par 'byed pa la mkhas pa yang dag par ston to/ /cha mnyam pa rnam par bzlog pa'i phyir ye shes kyi khyad par dang ldan pa'i chos kyi sgo yang dag par ston to/ /'khor
51a4(phal chen): ba'i bsam pa rnam par bzlog pa'i phyir/ sdug bsngal rnam pa gsum dang ldan pa yang dag par ston to/ /gnas kyi bsam pa rnam par bzlog pa'i phyir gnas med pa'i chos kyi sgo yang dag par ston to/ /
51a5(phal chen): zhum pa'i bsam pa rnam par bzlog pa'i phyir/ rgya chen po'i yul yang dag par ston to/ /bdag gi nga rgyal gyis bcom pa'i bsam pa rnam par bzlog pa'i phyir/ chos kyi mnyam pa nyid yang dag
51a6(phal chen): par ston to/ /g.yo dang sgyus mi mnyam pa'i bsam pa rnam par bzlog pa'i phyir/ byang chub sems dpa'i bsam pa mnyam pa nyid dang / zhi ba'i gnas kyi bsam pa mngon par bsgrub pa yang
51a7(phal chen): dag par ston to/ /de dag ni de ltar sems can rnams la bsam pa ji bzhin du chos kyi gter yang dag par ston to/ /de yang don dbyer med pa yang dag par ston te/ yi ge'i mtshams sbyor bar
51a8(phal chen): sbyar bas yang dag par ston to/ /shes pa rnam par dbye bas yang dag par ston to/ /bstan pa snga phyi ma 'dres pas yang dag par ston to/ /chos kyi tshul dang tshul ma yin pa'i bye brag dbyer
51b1(phal chen): med pas yang dag par ston to/ /mtshan nyid kyi phyag rgya rnam par mi 'khrugs pas yang dag par ston to/ /chos rab tu dgod pa rgyun chad pa med pas yang dag par ston to/ /mtha' yas pa sbyang bas yang
51b2(phal chen): dag par ston to/ /the tsom thams cad shin tu gcad pa'i phyir yang dag par ston to/ /dbang po'i rgyud la 'jug pa'i phyir yang dag par ston to/ /de bzhin gshegs pa'i phyag rgya la dgod par gzhol bas yang dag
51b3(phal chen): par ston to/ /yang dag pa'i mtha' mtshan nyid med pa rnam par mi 'khrugs pas yang dag par ston to/ /chos kyi dbyings la yang dag par gzhol bas yang dag par ston to/ /chos kyi rnga yang dag par brdung bas
51b4(phal chen): yang dag par ston to/ /gnas thams cad yang dag par spang bas yang dag par ston to/ /de bzhin gshegs pa thams cad rjes su dran pa mi gtong bas yang dag par ston to/ /tshig dang skad dang sgra dang ngag gi
51b5(phal chen): las thams cad mnyam pa nyid la mi gnas pas yang dag par ston to/ /rnam par mi rtog pa'i dbyings kyi rjes su 'gro bas yang dag par ston to/ /dpe thams cad rnam par dgod pas rgyud dang mi
51b6(phal chen): 'gal bar brtan par bya bas yang dag par ston to/ /de bzhin gshegs pa thams cad kyi ye shes kyi dkyil 'khor rang gi lus su sems pa la yang dag par gzhol bas yang dag par ston to/ /
51b7(phal chen): de ltar sems can la chos yang dag par ston pas/ rtag tu rgyun myi 'chad par chos kyi nan tan gyi mtshan nyid kyi rjes su 'brang ba dang / rang gi don rting tshugs par byed pa dang / pha rol tu phyin
51b8(phal chen): pa'i phyogs mi gtong bas rgyan chen po'i pha rol tu phyin pa'i theg pa yang dag par bsgrub bo/ /de la 'ang sems can thams cad tshim par bya ba dang / yo byad kyis yongs su bsdud pa dang
52a1(phal chen): sbyor ba mnyam par yongasu gtong bas sbyin pa'i pha rol tu phyin pa yongs su dag par byed do/ /yang dag par blangs pa mi gtong ba dang / gnas pa med pa dang / nga rgyal med pas tshul khrims kyi pha rol tu
52a2(phal chen): phyin pa yongs su dag par byed do/ /nyes pa thams cad khyad du gsod pa dang / sems can thams cad kyis mi 'khrugs pa dang / mnyam pa nyid la gzhol ba dang / mthon dman med pa dang /
52a3(phal chen): zad myi shes pa'i sa mnyam par 'dzin pas bzod pa'i pha rol tu phyin pa yongs su dag par byed do/ /brtsom pa chen po brtsams pa dang / brtsom pa thams cad la zhum pa med pa dang / sbyor ba phyir mi ldog
52a4(phal chen): pa dang / yid la byed pa phyir mi 'gyur ba dang / mthu mtha' yas pa dang / stobs la thub pa med pa dang / sngon du 'dor ba mi 'phrogs pa dang / dad pa'i mthu chen po dang / blang ba dang / dor ba med pa'i
52a5(phal chen): tshogs thams cad yongs su rgyas par bya ba dang / thams cad mkhyen pa'i sgo nyams pa med pa la yang dag par 'jug pas brtson 'grus kyi pha rol tu phyin pa yongs su dag par byed do/ /'dod pa'i
52a6(phal chen): yon tan thams cad kyi 'du 'dzi yongs su sbyong ba dang mi 'bral ba dang / rim gyis bsam gtan dang ting nge 'dzin mngon par bsgrub pa dang / gnas med cing blang ba med pa shin tu rtogs pa dang / nyon mongs pa
52a7(phal chen): thams cad rab tu sel ba dang / ting nge 'dzin gyi sgo mtha' yas pa mngon par bsgrub pa dang / mngon par shes pa chen pos rnam par 'phrul pa'i rjes su 'gro ba dang / rim gyis rnam par spong ba'i
52a8(phal chen): ting nge 'dzin gyi sgo la rab tu 'jug pa dang / ting nge 'dzin gcig la sgo mtha' yas par rab tu 'jug pa dang / ting nge 'dzin gyi spyod yul thams cad shes pa dang / de'i yul gyi rjes su rab tu
52b1(phal chen): zhugs pa dang / ting nge 'dzin dang / snyoms par 'jug pa thams cad ye shes kyi phyag rgya mi 'khrugs pa thams cad mkhyen pa'i sa la nye bar gyur pas bsam gtan gyi pha rol tu phyin pa yongs
52b2(phal chen): su dag par byed do/ /sangs rgyas kyi chos thams cad mnyan pa dang / bzung ba dang / blang ba dang / bcang ba dang / dge ba'i bshes gnyen thams cad bsnyen bkur bas yongs su mi skyo ba dang /
52b3(phal chen): chos thams cad kyi mi ngoms pa dang / ji ltar thos pa la tshul bzhin du rtogs pa dang / de la mngon sum du mnyam par gzhog pa dang / sgro 'dogs pa'i lta ba thams cad dang bral ba dang /
52b4(phal chen): chos thams cad rnam par 'byed pa la mkhas pa dang / mtshan nyid kyi phyag rgya tha mi dad pa dang / de bzhin gshegs pa'i sgo nas lhun gyis grub par sgom zhing bsgom pa dang / stobs la 'jug
52b5(phal chen): pa dang / thams cad mkhyen pa'i ye shes la 'jug pa rgyun mi chad pa dang / shes rab kyi pha rol tu phyin pa sgo kun dang ldan pas/ thams cad mkhyen pa'i sgor 'jug pas shes rab kyi pha rol tu
52b6(phal chen): phyin pa yongs su dag par byed do/ /'jig rten gyi bya ba'i rgyud thams cad ston pa dang / sems can gyi rgyud yongs su smyin pas yongs su mi skyo ba dang / bsam pa bzhin du bya ba ston
52b7(phal chen): pa dang / bya ba thams cad la mngon par chags pa med pa dang / byis pa'i spyod pa dang / 'phags pa'i spyod pa bsam pa ji lta ba bzhin du ston pa dang / 'khor ba dang mya ngan las 'das pa
52b8(phal chen): nye bar ston pa dang / sbyor ba thams cad shin tu brtags pas rgyu ba dang / rgyan thams cad bstan pa gnas med pa dang / 'gro ba thams cad kyi rjes su 'gro zhing rjes su 'brang ba dang /
53a1(phal chen): sems can thams cad sgrol ba'i spyod pas thabs mkhas pa'i pha rol tu phyin pa yongs su sbyong ngo / /sems can gyi khams mthar thug par yongs su smyin par bya ba dang /
53a2(phal chen): 'jig rten gyi khams mthar thug par yongs su sbyang ba dang / de bzhin gshegs pa mthar thug par mchod pa dang / chos chags pa med pa'i mthar thug par rnam par 'tshang rgya ba dang / chos kyi dbyings
53a3(phal chen): kyi mthar thug par spyod pa'i dkyil 'khor yongs su rdzogs par bya ba dang / bskal pa phyi ma'i mthar thug par rab tu gnas pa dang / sems bskyed pa'i mthar thug par stobs la rab tu 'jug pa
53a4(phal chen): dang / 'gro ba dang ldog pa mthar thug par mngon par 'tshang rgya ba dang / zhing gi gnas kyi mthar thug par thams cad mthong ba dang / de bzhin gshegs pa'i ye shes kyi mthar thug pa rab tu thob
53a5(phal chen): par bya bas smon lam gyi pha rol tu phyin pa yongs su dag par byed do/ /bsam pa'i stobs kun nas nyon mongs pa med pa dang / lhag pa'i bsam pa'i stobs dbang du gyur cing thub pa med pa dang /
53a6(phal chen): snying rje chen po'i stobs skyo ba med pa dang / byams pa chen po'i stobs snyoms pa'i sbyor ba can dang / gzungs kyi stobs don thams cad kyi sbyor ba la sgrib pa med pa dang / spobs pa'i stobs
53a7(phal chen): 'gro ba thams cad tshim par byed pa dang / pha rol tu phyin pa'i stobs theg pa thams cad kyi rgyan byed pa dang / smon lam gyi stobs bcad du mi rung ba dang / mngon par shes pa'i
53a8(phal chen): stobs tshad med pa mngon par bsgrub pa dang / sangs rgyas kyi byin gyi brlabs la mos pa dam pa'i stobs rab tu 'dzin pas/ stobs kyi pha rol tu phyin pa yongs su dag par byed do/ /
53b1(phal chen): 'dod chags kyi spyod pa khong du chud pa dang / zhe sdang gi spyod pa rjes su rtogs pa dang / gti mug gi spyod pa rab tu rtogs pa dang / cha mnyam pa'i spyod pa rjes su shes pa dang / slob pa'i
53b2(phal chen): sems can gyi spyod pa rab tu rtogs pa dang / skad cig cig gis sems can mtha' yas pa'i spyod pa rnam par rtog pa dang / sems dang bsam pa mtha' yas pa thams cad shes par byed pa dang / chos
53b3(phal chen): thams cad la yang dag pa ji lta ba bzhin du rtogs pa dang / de bzhin gshegs pa'i stobs kyi rjes su 'jug pa dang / chos kyi dbyings kyi sgo thams cad dang ldan pa khong du chud pas/ ye shes kyi pha rol
53b4(phal chen): tu phyin pa yongs su dag par byed do/ /de dag de ltar pha rol tu phyin pa rnams yongs su sbyong zhing pha rol tu phyin pa de dag yongs su rdzogs par byed pa dang / pha rol tu phyin pa'i phyogs mi gtong bar byang chub
53b5(phal chen): sems dpa'i theg pa rgyan chen po'i rgyan dang ldan pa la gnas shing / sems can gyi khams ji ltar dam bcas pa bzhin du yang dag par sgrol lo/ /de dag dge ba'i las shin tu bstsags pa ston pas/ ngan
53b6(phal chen): song du 'gro ba'i sems can sgrol lo/ /brtsams pa chen po la gzung bas sems can gyi mi khom par 'gro ba sgrol lo/ /lhag mthong nye bar stob pas gzugs kyi khams na 'khod pa'i sems can gyi
53b7(phal chen): khams sgrol lo/ /phra ba'i ye shes nye bar stob pas gzugs med pa'i khams su skyes pa'i sems can rnams sgrol lo/ /zhi ba'i tshul nye bar stobs pas nyan thos dang rang sangs rgyas kyi theg pa la
53b8(phal chen): mos pa'i sems can gyi khams sgrol lo/ /stobs bcu'i rgyan chen po dang ldan pa bstabs pas/ theg pa chen po la myos pa'i sems can gyi khams sgrol lo/ /de ltar na sngon las dang po pa'i sa la
54a1(phal chen): gnas pa'i tshe/ sems can g.yang sa chen po nas lhung ba rnam pa tha dad par gyur pa ji lta ba bzhin du shes te/ sgo sna tshogs nas gzung bar bya'o/ /zhes seng ge'i sgra sgrags pa
54a2(phal chen): de bzhin du ye shes thob pa rnams thams cad bsgral ba'i phyir rab tu zhugs pa yin no/ /kye rgyal ba'i sras byang chub sems dpa' ye shes de lta bu la zhugs pa ni rtag tu rgyun mi gcod par sangs rgyas
54a3(phal chen): kyi rigs dang chos kyi rigs dang dge 'dun gyi rigs mi gcad pa'i phyir zhugs pa yin te/ de dag byang chub kyi sems gzhan gyi rgyud la gzhol bas sangs rgyas kyi rigs mi gcod pa yin/ chos kyi mdzod rnam
54a4(phal chen): par 'grel pas chos kyi rigs mi gcod pa yin/ bstan pa'i tshul dang 'gal bar mi byed pas/ dge 'dun gyi rigs mi gcod pa yin/ smon lam chen po yang dag par brjod pas sangs rgyas kyi
54a5(phal chen): rigs mi gcod pa yin/ rten cing 'brel par 'byung ba'i tshul yang dag par ston pas chos kyi rigs mi gcod pa yin/ snying po thob par byed pa'i chos la brtson pas dge 'dun gyi rigs mi gcod pa yin/ de bzhin
54a6(phal chen): gshegs pa'i sa bon sems can gyi zhing la 'debs pas/ sangs rgyas kyi rigs mi gcod pa yin/ dam pa'i chos yongs su 'dzin pas chos kyi rigs mi gcod pa yin/ tshogs chen po yongs su sdud pas mi bskyo bas dge
54a7(phal chen): 'dun gyi rigs mi gcod pa yin/ 'das pa dang ma byon pa dang / da ltar byung ba'i sangs rgyas bcom ldan 'das rnams kyis mdzad pa dran pa'i phyir/ rtag tu de bzhin gshegs pa'i gdams ngag dang / rjes su
54a8(phal chen): bstan pa mi gtong bas/ sangs rgyas dang chos dang dge 'dun gyi rigs mi gcod pa yin/ de dag de ltar skyabs gsum gyi rigs mi gcad pa'i phyir zhugs pas rtsom pa thams cad kha na ma tho ba med pa yin te
54b1(phal chen): brtsams pa gang ci rtsom yang rung / de dag thams cad du thogs pa med par thams cad mkhyen pa'i sgor 'byung ba thob par byed do/ /de dag de ltar lus kyi las kha na ma tho ba med pa dang / ngag gi las kha na ma tho ba med
54b2(phal chen): pa dang / yid kyi las kha na ma tho ba med pa la gnas pas dge ba'i rtsa ba brtsom pa don yod par brtsom pa yin te/ sems can gyi don sbyor ba don yod par brtsom mo/ /sems can don yod par 'dul bar byed do/ /chos don
54b3(phal chen): yod par ston to/ /de'i chos ston pa thams cad kyang sems can gyi bsam pa tshim par bya ba la thogs pa med pas khong du chud par 'gyur ro/ /de'i sems bskyed pa gcig rtsam yang log par mi 'gyur te
54b4(phal chen): sems bskyed pa gzhan thabs dang shes rab kyis yongs su zin pa thams cad kyang thams cad mkhyen pa nyid du yongs su bsngo'o/ /de de ltar chos dkar po bstsags pa don yod pa lta bu la gnas pas rgyan rnam par phye ba
54b5(phal chen): bcus sems bskyed pa thams cad yongs su bsngo ste/ bcu gang zhe na 'di ltar lus kyi rgyan sems can bsam pa ji lta ba bzhin du yang dag par ston pa dang / ngag gi rgyan the tsom thams cad gcod pa dang / sems kyi rgyan
54b6(phal chen): skad cig gcig gis ting nge 'dzin rjes su rtogs par byed pa dang / sangs rgyas kyi zhing gi rgyan kun nas nyon mongs pa med pa dang / 'od kyi rgyan 'od zer gyi dra ba mtha' dang dbus med pa kye ba 'gro ba thams cad snang
54b7(phal chen): bar byed pa dang / 'khor gyi dkyil 'khor gyi rgyan sems can gyi rnam pa tshad med pa'i tshogs yongs su mgu bar byed pa dang / rdzu 'phrul rnam par 'phrul pa'i rgyan sems can gyi bsam pa ji lta ba bzhin du rdzu 'phrul
54b8(phal chen): gyis rnam par 'phrul pa dang / bstan pa'i rgyan mkhas pa'i skye bo thams cad kyis yongs su gzung ba dang / mya ngan las 'das pa'i rgyan mngon par sangs rgyas pa gcig cig gis phyogs bcu ma lus par rgyas par
55a1(phal chen): 'gengs pa dang / chos byin gyis brlabs pa'i rgyan yul dang / dus dang snod ji lta ba bzhin du sdod pa dag ste/ de dag rgyan de lta bus sems bskyed pa thams cad du mngon par bsgrub pas lus
55a2(phal chen): dang ngag dang yid kyi las don yod pa dang / ye shes chen po don yod pa rab tu 'thob ste/ de dag mthong bas kyang 'di ltar bla na med pa yang dag par rdzogs pa'i byang chub tu yongs su smyin par 'gyur ba'i phyir
55a3(phal chen): sems can rnams la don yod pa yin te/ thos pa dang bsnyen bkur ba dang / 'grogs pa dang / rjes su dran pa dang / rjes su rab tu byung ba dang / chos ston pa dang / dge ba'i rtsa ba la rjes su yid rang
55a4(phal chen): ba dang / dad cing mos pa dang / chung ngu na ming brjod pa tsam yang 'di ltar bla na med pa yang dag par rdzogs pa'i byang chub tu yongs su smyin pa'i phyir sems can rnams la don du 'gyur ba yin no/ /kye rgyal ba'i sras 'di
55a5(phal chen): lta ste dper na rtsi'i ming mthong na bde ba zhes bya ba de mthong ma thag tu sems can rnams kyi lus la zhen pa 'am ltor zos pa'i dug rab tu zhi bar 'gyur ro/ /kye rgyal ba'i sras de bzhin du chos de lta bu dang ldan pa'i byang
55a6(phal chen): chub sems dpa' yang mthong ma thag tu sems can rnams kyi nyon mongs pa'i dug thams cad byang bar 'gyur te/ chos dkar po'i stobs kyi shugs kyang skye bar 'gyur ro/ /kye rgyal ba'i sras de ltar byang chub sems
55a7(phal chen): dpa' sems dpa' chen po chos nyid de lta bu dang ldan zhing chos de dag la gnas te/ shes rab kyi 'od chen pos ma rig pa'i mun pa bsal nas/ bdud kyi dkrugs ma'i 'khor thams cad byams pa dang / snying rje
55a8(phal chen): chen po'i stobs kyi pham par byas te/ ye shes dang bsod nams kyi stobs kyi shugs kyi phas kyi rgol ba thams cad kyi zil gyis mnan nas/ rdo rje lta bu'i ting nge 'dzin la 'jug pas/ sems kyi
55b1(phal chen): dri ma thams cad dang / nyon mongs pa'i phyogs thams cad bsal nas/ skye ba med pa'i stobs dang shugs kyis dge ba'i rtsa ba phun sum tshogs pa thams cad rab tu bsgrubs te/ sngon bcad sangs rgyas kyi zhing
55b2(phal chen): yongs su dag par spyad pa'i stobs dang shugs kyis mi khom pa dang / ngan song dang ngan 'gro'i lam thams cad rnam par bzlog nas/ mngon par zhen pa med pa'i stobs dang shugs kyis ye shes kyi dkyil 'khor yongs su sbyangs te/
55b3(phal chen): rim gyis thabs dang shes rab kyi stobs dang / shugs kyis byang chub sems dpa'i sa dang pha rol tu phyin pa dang / ting nge 'dzin dang / mngon par shes pa dang / rig pa dang mi 'jig pa yongs su dag pa mngon par bsgrubs
55b4(phal chen): nas/ chos dkar po thams cad kyi stobs dang shugs kyis sangs rgyas thams cad kyi mtshan dang dpe byad bzang po dang / sku dang gsung dang thugs kyi rgyan yongs su dag pa mngon par bsgrub pa rab tu rgyas par byas ste/
55b5(phal chen): ye shes kyis shes par bya ba'i dbang po dang / byin gyi brlabs kyis de bzhin gshegs pa'i stobs dang / sangs rgyas kyi chos ma 'dres pa thams cad mnyam pa nyid khong du chud par byas nas/ bla na med pa yang dag par rdzogs
55b6(phal chen): pa'i byang chub kyang myur du 'thob cing thams cad mkhyen pa'i ye shes kyi yul yang smon lam gyi khyad par ji lta ba bzhin du 'thob par 'gyur ro/ /sngon gyi byin gyis brlabs dang / ye shes kyi byin gyi brlabs kyis mngon par
55b7(phal chen): sangs rgyas nas/ sems can rnams kyi bsam pa ji lta ba bzhin/ sangs rgyas kyi zhing ston te/ 'dul ba ji lta ba bzhin du sems can rnams la chos kyi 'khor lo chen po bskor cing / mtha' yas pa'i sems can rnam par
55b8(phal chen): 'dul lo/ /kye rgyal ba'i sras de ltar byang chub sems dpa'i chos de lta bu dang ldan pa dag tshul de lta bus sangs rgyas thams cad dang mnyam pa nyid kyi bar du thob par 'gyur te/ byang chub sems dpa'i spyod pa thob nas kyang /
56a1(phal chen): 'jig rten gyi khams mtha' yas pa dag tu dam pa'i chos yongs su 'dzin cing / chos smra ba chen po yang byed do/ /de ltar chos smra ba byed pa'i tshe de bzhin gshegs pa dgra bcom pa yang dag par rdzogs pa'i sangs rgyas kyi
56a2(phal chen): byin gyi brlabs pa de dag chos kyi mdzod chen po gzung zhing bsrung ba'i phyir/ tha dad pa yang dag par shes pa'i chos kyi tshul rab tu dbye ba'i rjes su song ba'i byang chub sems dpa'i tshig gis 'khor gyi dkyil 'khor mtha' yas par bdag gi
56a3(phal chen): lus kyis rgyan byin gyi brlabs kyis bstan pa mngon par bsgrub pa'i rnam pa'i mchog thams cad dang ldan pa/ tha dad pa yang dag par shes pa'i mkhas pa mtha' yas pa dang / ye shes mi zad pa'i sgor 'jug pa dang / dbyings kyi dkyil
56a4(phal chen): 'khor shin tu rnam par phye ba'i byin gyi brlabs pa dang / dbyangs gcig bsgrags pas 'khor gyi dkyil 'khor thams cad mgu bar byed pa'i dbyangs kyi yan lag rnam par dag pa bsam pa dang / bag la nyal ba dang / shes pa'i sa
56a5(phal chen): ji lta ba bzhin du rjes su 'brang ba dang / lus kyi byin gyi brlabs 'khor gyi dkyil 'khor thams cad kyi nang du phyin kyang zil gyis mi mnon pa dang / lus kyi rgyan sgo thams cad du rnam par bstan pa dang / 'khor gyi dkyil 'khor thams
56a6(phal chen): cad kyi sems dang / bsam pa khong du chud pas rab tu rtogs pa dang / tshig grol ba'i byin gyis brlabs kyis bstan pa dang chos 'chad pa'i byin gyi brlabs la/ mkhas pas chos kyi gtam chen po byed de/ stobs dang shugs
56a7(phal chen): kyi dbang thub pa med pa dang / 'jigs pa med pa'i dbang du zhum pa med pa dang / chos kyi dbang zil gyis mi non pa dang / ye shes kyi dbang gzhan gyis mi thub pa dang / shes rab kyi pha rol tu phyin pa'i dbang chos kyi
56a8(phal chen): mtshan nyid 'khrug pa med pa dang / tha dad pa yang dag par shes pa'i dbang mtshams sbyor ba rgyun chad pa med par bsam pa shin tu rtogs pa dang / gzungs kyi dbang chos thams cad rnam par gdon myi za ba la 'jug
56b1(phal chen): pa dang / smon lam gyi dbang dpe sna tshogs kyis bstan pa'i tshul nye bar bsgrub pa shin tu bstan pa dang / snying rje chen po'i dbang phyir mi ldog cing rgyun ma chad pa dang / byams pa chen po'i dbang sngon shin tu bskyed pas bsam pa
56b2(phal chen): thams cad tshim par byed pa dang / 'od zer gyi dra ba chen po gtong bas chos kyis gtam chen po byed do/ /de dag ni de bzhin gshegs pa seng ge'i gdan la bzhugs shing chos kyi gtam gsung ba dang / byang chub sems dpa'
56b3(phal chen): ye shes dang smon lam gyi khyad par dang ldan pa ma gtogs par sems can gyi ris na/ byang chub sems dpa' de la phyir brgol ba'am/ spyi gtsug blta ba 'am/ zil gyis gnan pa 'am/ dri ba'i tshogs yongs
56b4(phal chen): su dri bas thub par bya bar nus pa'i sems can gang yang med de/ de ni gnas med do/ /kye rgyal ba'i sras gal te byang chub sems dpa' dbang de lta bu thob pa la 'jig rten gyi khams brjod du med pa tsam du yangs pa'i
56b5(phal chen): 'khor gyi dkyil 'khor gyi cig yod pa 'khor gyi dkyil 'khor de yang sems can stong gsum gyi bdag po'i gzi brjid thob pa sha stag gis gang ba zhig yin na yang / de dag thams cad byang chub sems dpa'i 'khor
56b6(phal chen): gyi dkyil 'khor du 'ongs ma thag tu lus bstan pa'i dbang gis zil gyis mnan te/ byams pa chen po'i dbang gis lus kyi gzhi tshim par byas nas ye shes chen po'i dbang gis sems dang bsam pa
56b7(phal chen): rnam par shes par byas te/ mi 'jigs pa'i bsam pa chen pos chos ston par byed cing / spobs pa chen po'i dbang gi/ sems can tshim par byed do/ /kye rgyal ba'i sras de ci'i phyir zhe na/ 'di ltar
56b8(phal chen): byang chub sems dpa' de ni ye shes kyi dkyil 'khor tshad med pa dang ldan pa/ chos rnam par 'byed pa shin tu rnam par phye ba la mkhas pa dang ldan/ dran pa'i stobs dang shugs ma nyams pa rgya che ba dang ldan
57a1(phal chen): chos thams cad kyi tshul rnam par gdon mi za bar bzung zhing blangs pas rtogs par mkhas pa dang ldan/ byang chub sems dpa'i mkhas pa mtha' dang dbus med pa dang ldan/ chos kyi mtshan nyid
57a2(phal chen): sgrib pa med pa'i chos ston pa la mkhas pa dang ldan/ mos pa la mkhas pa sangs rgyas thams cad kyi byin gyis brlabs kyis blangs pa dang ldan/ dus gsum gyi de bzhin gshegs pa'i dkyil 'khor du yang
57a3(phal chen): dag par gzhol ba'i ye shes kyi byin gyis brlabs la mkhas pa dang ldan/ sems can thams cad kyi gtso bo 'das pa dang / ma byon pa dang / da ltar byung ba rnams dang / rgyud kyi tshul gcig tu rgyu ba'i bsam pa
57a4(phal chen): bzang po rnam par dag pa la mkhas pa dang ldan pas/ chos smra ba chen po byed cing / de bzhin gshegs pa rnams kyi chos kyi mdzod kyang rnam par 'byed do/ /'das pa dang / ma byon pa dang / da ltar byung ba'i de bzhin gshegs
57a5(phal chen): pa rnams kyi ye shes kyi byin gyis brlabs pa'i byang chub sems dpa'i yid kyi smon lam dang / ye shes 'byam klas pas dam pa'i chos kyang yongs su 'dzin to/ /de nas byang chub sems dpa' chos kyi blo gros gyis
57a6(phal chen): yang byang chub sems dpa'i rim gyis yang dag par 'byung ba'i chos kyi sgo'i le'u yang dag par bstan pa'i phyir/ sangs rgyas kyi byin gyi brlabs kyis de'i tshe tshigs su bcad pa 'di dag smras so/ /bsod nams
57a7(phal chen): tshogs bstsags byang chub sems la gnas pa rnams/ /rtag tu bag yod blo brten mthu chen bdog pa dag /dran dang ldan zhing byang chub sems rab mi gtong bas/ /phyogs rnams bcu por bde
57a8(phal chen): gshegs rnams ni mnyes par byed/ /brtson 'grus rtsams pa dran ldan mos pa brtan pa can/ /'jig rten kun la rtag tu mi gnas mi ldog pa/ /zab pa'i chos zhugs mya ngan med pa'i tshul mkhas rnams
57b1(phal chen): phyogs rnams bcu por bde gshegs rnams ni mnyes par byed/ /brtson 'grus brten pas bde gshegs mnyes par byas nas kyang / /dus gsum bsod nams tshogs dang ye shes ldan pa rnams/ /sa rnams gnon
57b2(phal chen): byed spyod mchog nyams pa med par byed/ /thub pa'i smon lam rdzogs byed ston pa 'ang de bzhin byed/ /ye shes gcig la zhugs pa de dag thob bya ba/ /thob nas 'gro ba kun la sbyin pa rab tu gtong / /bsam pa
57b3(phal chen): dag dang khams dang sbyor ba shes byas nas/ /dbang po ji bzhin mkhas pa de ltar chos kyang ston/ /pha rol phyin la brtson pa mthu chen ldan pa rnams/ /'gro ba rnams la chos ston dag gi don mi gtong / /pha rol
57b4(phal chen): phyin rdzogs grol ba mthu chen ldan pa rnams/ /khyu mchog mthu yis 'khor ba'i mtsho las sems can sgrol/ /de ltar nyin mtshan skyo ba med par brtson byed cing / /drang srong rgyal ba chos rigs mi gtsang zhugs
57b5(phal chen): pa yis/ /dkar po'i spyod pa gang yang rung ste spangs pa rnams/ /thams cad don yod rgyal ba rnams kyi sar 'gro'o/ /de dag ji spyod thams cad 'gro ba rnams la yang / /rnam smin don yod nyon mongs
57b6(phal chen): dri ma sbyong bar 'gyur/ /'di 'dra'i chos ldan de dag mun pa bsal byas shing / /bdud 'khrugs 'khor lo pham byas byang chub thob par byas/ /de ltar brtson zhing ye shes thob pa'i bde gshegs sras/ /bde
57b7(phal chen): gshegs rnams kyi chos rab mdzod kyang rab tu ston/ /de dag chos smra'i bya ba kun kyang shin tu byed/ /bdud rtsi mchog zhim sprin gyi char yang mngon par 'bebs/ /de dag snying rje byams pas 'gro ba kun bkang zhing / /
57b8(phal chen): brtan pa de rnams 'khor gyi bsam pa shes byas nas/ /gang gi bsam pa glo gros sems rgyud ci 'dra ba/ /de bzhin rgyal ba'i chos ni stong phrag du ma ston/ /glang po'i stobs sdug tshul
58a1(phal chen): bzang 'gro ba brtan pa rnams/ /seng ge'i rtsal ltar rtag tu sus kyang mi thub cing / /ye shes rgya mtsho lta bu ri rab bzhin gnas pa/ /sprin ltar 'gro ba kun gyi nyon mongs zhi bar byed/ /byang chub
58a2(phal chen): sems dpa' chos kyi blo gros kyis de skad ces smras pa dang / de la ston pas rjes su dgyes par mdzad do/ /chos snang ba'i le'u zhes bya ba ste/ nyi shu gsum pa'o// // sangs rgyas rmad ga cad ces bya ba shin tu rgyas pa chen po'i mdo/ bam po lnga pa/
58a3(phal chen): de nas sangs rgyas kyis mthus/ shar phyogs kyi 'jig rten gyi khams thams cad dang / lho phyogs kyi 'jig rten gyi khams thams cad dang / gzhung de bzhin du steng gi phyogs kyi 'jig rten gyi khams
58a4(phal chen): kyi bar thams cad na/ gling bzhi pa 'di la stsogs pa gling bzhi pa re re na/ de bzhin gshegs pa mang po bzhugs par snang ngo / /byang chub sems dpa' de dag kyang / de bzhin gshegs pa'i byin gyis brlabs
58a5(phal chen): kyis chos ston to/ /bdag kyang de bzhin gshegs pa'i byin gyis brlabs kyis chos ston to/ /bdag kyang de bzhin gshegs pa'i zhabs kyi drung na 'khod par shes so/ /bcom ldan 'das kyis rdzu
58a6(phal chen): 'phrul mngon par 'du mdzad pa ma bshig ma btang bar byang chub kyi shing drung yang ma spangs par ri rab kyi rtse mo nas/ mtshe ma'i gnas kyi lha'i bu rab mtshe ma'i khang pa nor bu sna tshogs gang na ba der gshegs
58a7(phal chen): par snang ngo / /ji ltar gling bzhi pa 'di na bcom ldan 'das rab mtshe ma'i gnas su gshegs par snang ba de bzhin du 'jig rten gyi khams thams cad na yang / rab mtshe ma'i gnas su gshegs par snang ste/
58a8(phal chen): byin gyis brlabs snga ma rnams kyang de bzhin mi 'khrug par snang ngo / /de nas lha'i rgyal po rab mtshe mas/ bcom ldan 'das rgyang ring po nas khang pa nor bu sna tshogs logs su mngon par gshegs pa mthong
58b1(phal chen): nas/ rings pa'i gzugs su khang pa nor bu sna tshogs kyi nang du/ de bzhin gshegs pa'i gdan rdzu 'phrul gyis bsgrubs pa'i seng ge'i khri pad mo'i snying po can/ lha rdzas kyi rin po che las byas pa pog reg brgya
58b2(phal chen): stong phrag bcus kun nas brgyan pa/ gser gyi dra ba brgya stong phrag bcus kun nas mngon par bres pa/ me tog gi bla re brgya stong phrag bcus kun nas khyab par byas pa/ phreng ba'i bla re brgya stong phrag bcus kun nas
58b3(phal chen): rgyas pa/ spos kyi bla re brgya stong phrag bcus spos thams cad kun tu 'thul bar btug pa/ rin po che'i bla re brgya stong phrag bcus kun tu bres pa/ me tog gi gdugs brgya stong phrag bcus kun nas bzung ba/
58b4(phal chen): phreng ba'i gdugs brgya stong phrag bcus kun nas bzung ba dang / rin po che'i gdugs brgya stong phrag bcus kun nas bzung ba dang / 'od gzer brgya stong phrag bcus snang bar byas pa dang / rab mtshe ma'i lha'i rgyal
58b5(phal chen): po brgya stong phrag bcus rab tu gdud pa/ tshangs pa brgya stong phrag bcus mngon par phyag bya ba/ byang chub sems dpa' brgya stong phrag bcus mngon par bstod pa/ rol mo brdung ba brgya stong phrag bcu'i sgra phyung ba/
58b6(phal chen): chos kyi glu'i dbyangs brgya stong phrag bcu'i glu'i dbyangs dang ldan pa/ me tog gi sprin gyi char brgya stong phrag bcu rab tu phab pa/ rgyan gyi sprin gyi char brgya stong phrag bcu rab tu phab pa/ gos kyi sprin gyi char brgya stong phrag
58b7(phal chen): bcu rab tu phab pas kun nas g.yog pa/ nor bu rin po che'i sprin brgya stong phrag bcu'i char rab tu phab pas kun tu snang bar byas pa/ dge ba'i rtsa ba brgya stong phrag kun nas byung ba/ sangs rgyas brgya stong
58b8(phal chen): phrag bcus byin gyi brlabs pa/ bsod nams brgya stong phrag bcus bstsags shing bsgrubs pa/ lhag pa'i bsam pa brgya stong phrag bcus shin tu sbyangs pa/ smon lam brgya stong phrag bcus rnam par dag par
59a1(phal chen): byas pa/ spyod pa brgya stong phrag bcus kun nas bslang ba/ chos brgya stong phrag bcus rab tu brtan pa/ rnam par 'phrul pa brgya stong phrag bcu dang ldan pa/ yon tan brgya stong phrag bcus shin tu 'phags
59a2(phal chen): pa/ brjod pa brgya stong phrag bcus shin tu brjod pa bshams so/ /ji ltar gling bzhi pa 'di rab mtshe ma'i gnas kyi lha'i rgyal po rab mtshe ma'i khang pa nor bu sna tshogs su de bzhin gshegs pa'i gdan gting ba/ de bzhin du
59a3(phal chen): 'jig rten gyi khams thams cad kyi gling bzhi pa dag gi/ rab mtshe ma'i gnas su yang / khang pa nor bu sna tshogs su lha'i rgyal po rab mtshe ma rnams kyis de bzhin gshegs pa'i gdan rgyan 'di 'dra ba dang / bsham
59a4(phal chen): pa'i tshul 'di 'dra ba dag kyang bting bar gyur to/ /de nas lha'i rgyal po rab mtshe mas bcom ldan 'das kyi gdan bting nas/ zhe sa dang rim gror bcom ldan 'das gang na ba der logs su thal mo sbyar te phyag 'tshal
59a5(phal chen): nas/ bcom ldan 'das la 'di skad ces gsol to/ /bcom ldan 'das gshegs su gsol/ bde bar gshegs pa gshegs su gsol/ de bzhin gshegs pa dgra bcom pa yang dag par rdzogs pa'i sangs rgyas
59a6(phal chen): bde bar gshegs sam/ de nas bcom ldan 'das lha'i rgyal po rab mtshe mas spyan drangs pa bzhin du khang pa nor bu sna tshogs su gshegs so/ /ji ltar gling bzhi pa 'di rab mtshe ma'i gnas su lha'i rgyal po rab
59a7(phal chen): mtshe ma'i khang pa nor bu sna tshogs su gshegs pa de bzhin du 'jig rten gyi khams thams cad du yang rab mtshe ma'i gnas su khang pa nor bu sna tshogs su gshegs par snang ngo / /de nas lha'i rgyal po rab
59a8(phal chen): mtshe ma'i lha'i dbang po'i gnas thams cad du sgra bsgrags te/ lha'i rgyal po rab mtshe mas bcom ldan 'das la gsol ba btab po/ /de nas lha'i rgyal po rab mtshe mas sngon gyi de bzhin gshegs pa dgra
59b1(phal chen): bcom pa yang dag par rdzogs pa'i sangs rgyas rnams la/ dge ba'i rtsa ba ji ltar bskyed pa de rjes su dran nas/ sangs rgyas kyi byin gyi brlabs kyis de'i tshe tshigs su bcad pa 'di dag smras so/ /bkra shis dam pa gang
59b2(phal chen): zhig gis/ /sangs rgyas grags pa'i dam par mtshan btags mtshan gsol pa/ /nor bu'i gtsug tu gshegs pa ltar/ /de ni 'dir yang bkra shis mchog gyur cig /bkra shis dam pa gang zhig gis/ /'jig rten
59b3(phal chen): sgron ma bla zhes mtshan btags pa/ /rgyan gcig ldan par gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /sgrib med gzigs pa 'dzum pa'i spyan du
59b4(phal chen): mtshan btags pa/ /rgyan gcig ldan par gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /'jig rten sgron ma mar me mdzad ces mtshan btags pa/ /
59b5(phal chen): rnam par rgyal ba gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /bde gshegs yang dag don gzigs pa zhes mtshan btags pa/ /dri med rtse mor gshegs
59b6(phal chen): pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /de bzhin gshegs pa rang 'byung mchog ces mtshan btags pa/ /rin chen spos su gshegs gyur pa/ /
59b7(phal chen): des ni 'dir yang bkra shis mchog gyur cig /bkra shis dam pa gang zhig gis/ /'jig rten sgron ma dbyig gi lha zhes mtshan btags pa/ /dri myed sna tshogs gshegs pa ltar/ /des ni 'dir yang bkra
59b8(phal chen): shis mchog gyur cig / bkra shis dam pa gang zhig gis/ /'gro ba med pa'i smra ba'i stag ces mtshan btags pa/ /thams cad tshul du gshegs pa ltar/ /des ni 'dir yang bkra shis mchog gyur cig /
60a1(phal chen): bkra shis dam pa gang zhig gis/ /yon tan kun mnga' dpal gyis rgyal bar mtshan btags pa/ /dge ba'i rgyan du gshegs pa ltar/ /des ni 'dir yang bkra shis mchog gyur cig /bkra shis dam pa
60a2(phal chen): gang zhig gis/ /'jig rten phan brtson dka' thug drag pa mtshan btags pa/ /kun nas mdog du gshegs gyur pa/ /des ni 'dir yang bkra shis mchog gyur cig /ji ltar lha'i rgyal po rab mtshe mas sangs rgyas
60a3(phal chen): kyi byin gyi brlabs kyis/ sngon gyi rgyal ba gshegs pa brjod de mngon par bstod pa de bzhin du 'jig rten gyi khams thams cad kyi rgyal po rab mtshe ma rnams kyang sangs rgyas kyi byin gyis brlabs kyis sngon gyi
60a4(phal chen): yang dag par rdzogs pa'i sangs rgyas gshegs pa brjod cing / glu'i dbyangs kyis tshigs su bcad de mngon par bstod do/ /de nas bcom ldan 'das khang pa nor bu sna tshogs su gshegs nas gdan bting ba la
60a5(phal chen): skyil mo grung bcas te bzhugs so/ /ji ltar bcom ldan 'das bzhugs pa de bzhin du 'jig rten gyi khams thams cad du yang gdan gting ba de dag la bzhugs par snang ngo / /bcom ldan 'das bzhugs ma thag tu
60a6(phal chen): khang pa nor bu sna tshogs de 'di lta ste/ dper na rab mtshe ma'i lha'i rigs thams cad tsam du che bar gyur pa snang ste/ 'di na ji lta ba bzhin du 'jig rten gyi khams thams cad na yang de bzhin no/ /rab mtshe ma'i gnas na
60a7(phal chen): rnam par 'phrul pa'i le'u zhes bya ba ste/ nyi shu bzhi pa// // de nas bcom ldan 'das kyis mthus phyogs bcu nas/ byang chub sems dpa' mang po lhags par gyur te/ byang chub sems dpa' re re zhing
60a8(phal chen): yang 'khor sangs rgyas kyi zhing stong phrag stong gi rdul shin tu phra ba snyed dang lhan cig tu 'ongs te/ byang chub sems dpa' sangs rgyas kyi zhing gi rdul shin tu phra ba snyed dang / lhan cig tu phyin to/ /byang chub sems dpa'
60b1(phal chen): de dag thams cad kyang ming 'di zhes bya ba dag ste/ 'di ltar yon tan dang ldan pa dang / blo gros dang ldan pa dang / dpal dang ldan pa dang / dga' ba dang ldan pa dang / khrel dang ldan pa dang / brtson 'grus dang ldan pa dang / stobs
60b2(phal chen): dang ldan pa dang / rig pa dang ldan pa dang / blo dang ldan pa dang / ye shes dang ldan pa dag go/ /byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa ste/ 'di ltar gnyan
60b3(phal chen): dang ldan pa dang / me tog dang ldan pa dang / nor dang ldan pa dang / dpal dang ldan pa dang / sgron ma dang ldan pa dang / rdo rje dang ldan pa dang / bde ba dang ldan pa dang / nyi ma dang ldan pa dang / dge ba dang ldan pa dang /
60b4(phal chen): tshangs pa dang ldan pa dag go/ /byang chub sems dpa' de dag thams cad de bzhin gshegs pa mtshan 'di zhes bya ba dag gi zham ring na tshangs par spyod pa dag ste/ 'di ltar nyams pa med pa'i spyan dang / gzhan ma yin
60b5(phal chen): pa'i spyan dang / mi g.yo ba'i spyan dang / mi skyod pa'i spyan dang / chu'i spyan dang / bcings pa med pa'i spyan dang / kun tu spyod pa'i spyan dang / 'od kyi spyan dang / dam pa'i spyan dang / mthon mthing gi spyan dag go/ /de nas
60b6(phal chen): byang chub sems dpa' de dag bcom ldan 'das la phyag 'tshal nas/ sangs rgyas kyi mthus phyogs bcu rgyas par byas te/ gang nas 'ongs pa'i phyogs su brten nas seng ge'i khri rin po che'i snying po can dag
60b7(phal chen): bshams te skyil mo krung bcas nas 'khod do/ /ji ltar gling bzhi pa 'di rab mtshe ma'i gnas su byang chub sems dpa' 'ongs par gyur pa de bzhin du/ 'jig rten gyi khams thams cad kyi gling bzhi pa kun tu
60b8(phal chen): yang / rab mtshe ma'i gnas gyi khang pa nor bu sna tshogs su yang lhags par gyur te/ byang chub sems dpa'i ming yang de skad ces bya ba sha stag /de bzhin gshegs pa'i mtshan kyang de skad ces bya ba'i
61a1(phal chen): zham ring na/ tshangs par spyod pa sha stag go/ /de nas bcom ldan 'das kyis zhabs kyi bol gnyis nas 'od zer bye ba brgya stong bkye ste/ phyogs bcu thams cad snang bar byas nas/ 'jig rten gyi khams thams
61a2(phal chen): cad bstan te/ byang chub sems dpa' de dag gis/ 'jig rten gyi khams thams cad kyi gling bzhi pa kun gyi rab mtshe ma'i gnas thams cad na yang de bzhin gshegs pa'i rnam par 'phrul pa yod par mthong ngo /
61a3(phal chen): de nas byang chub sems dpa' yon tan dang ldan pas/ sangs rgyas kyi mthus phyogs bcur rnam par bltas te/ de'i tshe tshigs su bcad pa 'di dag smras so/ /sangs rgyas 'od gzer 'od snang bas/ /phyogs rnams
61a4(phal chen): thams cad rnam par snang / /des ni rab tu gsal byas pas/ /mig la rab rib gang yang med/ /mtshe ma rab kyi gnas 'di na/ /gang zag dam pa sangs rgyas bzhugs/ /de bzhin kun na 'ang gsal bar snang / /de ni
61a5(phal chen): 'jig rten ngo mtshar to/ /sems can gtso bo bcu yi rnams/ /gshegs par gyur pa mngon par bstod/ /de dag 'khor kyang ci 'dra ba/ /de bzhin kun na rab tu snang / /phyogs rnams bcu po thams cad na/ /
61a6(phal chen): chos kyi dam pa rab tu ston/ /de kun ming yang 'di bzhin te/ /bdag cag rnams kyi kun rdzob bzhin/ /'jig rten khams kyi ming dag kyang / /de zhes bya ba kun nas 'ongs/ /gang zag dam pa de dag ni/ /tshangs pa'i
61a7(phal chen): spyod pa de na spyod/ /bdag cag rnams la gang brtags pa/ /kun gyi ming yang de dang mthun/ /sangs rgyas zhing rnams 'phrul ldan pa/ /de dag sangs rgyas rnam 'phrul lo/ /mi yi 'jig rten kun na yang / /'di ni
61a8(phal chen): rgyal ba bzhugs par shes/ /gzhan gyis de yi rgyal po yi/ /gnas na de bzhin bzhugs pa mthong / /'jig rten khams rnams thams cad na/ /gang zag dam pa de bzhugs kyang / /rgyal ba mtshe ma rab gnas na/
61b1(phal chen): bzhugs par bdag cag kun kyang sems/ /'jig rten khams rnams thams cad na/ /sangs rgyas gzi brjid bsam mi khyab/ /de dag smon lam bskul ba'i phyir/ /'jig rten khams su rab tu bkye/ /sems can
61b2(phal chen): gtso bo'i rnam 'phrul pas/ /'di dag de rnams kun gyis mthong / /sangs rgyas yon tan mtha' yas ste/ /'jig rten zang zing thub pas spangs/ /phyogs rnams thams cad kun tu rgyu/ /chags pa med pa nam mkha'
61b3(phal chen): bzhin/ /de ni gcig las shin tu 'das/ /mang po dag tu'ang mi dmigs so/ /mtha' yas legs mnga' sangs rgyas rnams/ /de dag shes par ji ltar rung / /gnas pa med cing len pa med/ /chos dbyings rtogs
61b4(phal chen): par thugs su chud/ /de nas byang chub sems dpa' blo gros dang ldan pas/ /sangs rgyas kyi byin gyi brlabs kyis phyogs bcur rnam par bltas te/ /de'i tshe tshigs su bcad pa 'di dag smras so/ /'jig rten mgon po
61b5(phal chen): 'phrul chen rnams/ /rdul med gang zag dam pa dag /'dus shing tshogs pa bsam yas pa'i/ /bskal pa dag tu shin tu dkon/ /de dag thams cad kun gzigs pa/ /sems can gtso bo 'od mdzad de/ /srog chags
61b6(phal chen): kun la phan pa'i phyir/ /sems can rnams la chos ston to/ /'jig rten mun nag 'di dag tu/ /'jig rten mgon po byung gyur pa/ /'jig rten sgron ma de dag ni/ /blta bar shin tu dka' ba yin/ /sbyin pa tshul khrims
61b7(phal chen): bzod pa'i rab/ /brtson 'grus bsam gtan bsgoms pa dang / /shes rab sngon chad spyad pas na/ /'gro ba thams cad snang ba mdzad/ /sangs rgyas 'dra ba gang yang med/ /de phyir de yi mnyam pa med/ /chos rnams yod
61b8(phal chen): pa ma yin pas/ /skyes bu dam pa mthong ba med/ /sangs rgyas shes rab chen po rnams/ /mtshan gyi tshogs ni bsam mi khyab/ /sku yi tshogs kyis shin tu 'phags/ /chos rnams kun gyis yang dag byung / /
62a1(phal chen): 'jig rten grags chen dag pa rnams/ /dpa' bo chen po de dag snang / /de dag mtshan tsam thos pas kyang / /ngan song thams cad spangs par 'gyur/ /bskal pa rnams ni brjod med par/ /byang chub don du 'khor
62a2(phal chen): byas kyang / /'di yi tshul ni ma shes na/ /byang chub don du zhugs pa myin/ /sangs rgyas bsam gyis mi khyab pa/ /bskal pa bye bar bkur ba dang / /gang gis tshul 'di bsam pa gnyis/ /'di ni de las khyad du 'phags/ /
62a3(phal chen): gang gis brjod byas zhing gi rnams/ /rin chen gang ste thub gsol kyang / /'di'i tshul ni ma shes na/ /sangs rgyas byang chub de la ring / /de nas byang chub sems dpa' dpal dang ldan pas/ sangs rgyas kyi byin gyis
62a4(phal chen): brlabs kyis/ phyogs bcur rnam par bltas te/ de'i tshe tshigs su bcad pa 'di dag smras so/ /nam mkha' dri ma med pa la/ /nyi ma'i 'od zer mtha' yas pa/ /dpyid kyi zla ba tha ma la/ /phyogs bcu dag tu rab
62a5(phal chen): tu snang / /de tshe smyig rgyu ci 'dra ba/ /de dag bgrang bar mi nus te/ /myig can rnams kyang de la rmongs/ /long ba rnams kyi spyod yul min/ /de bzhin sems can gtso bo yis/ /yon tan mtha' dang dbus med pa/
62a6(phal chen): bskal pa bsam gyis mi khyab par/ /sus kyang shes par mi nus so/ /de dag gang nas blangs pa myed/ /de ni ci las skyes pa myed/ /rnam par bsgoms na yod pa myin/ /'ong ba med pa'i chos rnams la/ /
62a7(phal chen): 'gro ba de bzhin myi dmyigs ste/ /de phyir de dag rgyu yang med/ /de bzhin 'jig pa'ang yod pa myin/ /'jig pa med pa'i chos rnams kyi/ /rang bzhin gang gis shes pas ni/ /gang la skye ba med pa yi/ /yang dag
62a8(phal chen): sangs rgyas mthong ba yin/ /skyes pa med pa'i chos rnams kyi/ /rang bzhin dngos po mi dmigs te/ /de 'dra'i don du shes pas ni/ /dmigs pa med pa shes pa yin/ /'di la shes byed gang yang med/ /
62b1(phal chen): chos rnams thams cad mtshan nyid med/ /chos nyid 'di ni shes gyur la/ /yongs su shes pa gang yang med/ /skye ba dag ni brjod pa ste/ /de phyir zhing rnams rab tu brjod/ /zhing gi rang bzhin shes gyur pa/ /'khrug pa med pa rab tu
62b2(phal chen): shes/ /gang tshe 'jig rten zhing yin par/ /tshul bzhin du ni rtogs byed na/ /de tshe thams cad don bstan pa/ /byang chub sems dpas rab tu shes/ /de nas byang chub sems dpa' dga' ba dang ldan pas/ sangs rgyas kyi
62b3(phal chen): mthus phyogs bcur rnam par bltas te/ de'i tshe tshigs su bcad pa 'di dag smras so/ /gnas 'di shin tu rgya che ste/ /chos kyi dbyings kyis klas pa yin/ /rtag tu kun tu song ba ste/ /yid du 'ong zhing gnas kyang
62b4(phal chen): med/ /de la yang dag brtag byas shing / /rim gro yod par dad byed na/ /sdug bsngal nam yang mi mthong ste/ /ngan song rnams kyang mi mthong ngo / /tshad med de bzhin grangs med pa'i/ /'jig rten khams su su 'gro bas/
62b5(phal chen): gang rnams 'di na snang ba yin/ /sangs rgyas byin brlabs thos par 'gyur/ /drang srong chen po'i byin gyis brlabs/ /gang gis thos par gyur nas kyang / /'di 'dra sangs rgyas chos so zhes/ /rtog med bla med byang chub
62b6(phal chen): po/ /gang rnams 'das pa'i sangs rgyas kyi/ /chos nyid la ni yid ches pas/ /de kun 'jig rten sgron ma ste/ /rkang gnyis ldan pa'i dam par gyur/ /sangs rgyas rnam par 'phrul pa 'di/ /la la zhig gis thos
62b7(phal chen): gyur cing / /thos nas dad par byed gyur na/ /de dag mi yi dam par 'gyur/ /brten pa gang rnams da ltar yang / /sangs rgyas chos la dad byed pa/ /de dag don gzigs mi 'jigs pa'i/ /de bzhin gshegs par 'gyur
62b8(phal chen): ba yin/ /bskal pa bsam gyis myi khyab par/ /'di 'dra thos pa shin tu dkon/ /smon lam dbang ni ma gtogs par/ /blo gros 'di 'drar 'gyur ba myin/ /sangs rgyas dam chos 'di las kyang / /legs par bshad
63a1(phal chen): pa gzung byas shing / /gzhan la ston pa su byed pa/ /de dag bsam gyis mi khyab 'gyur/ /de la brtson 'grus bskyed byas shing / /yid la go ca bgo byas te/ /gang las sangs rgyas brjod pa yi/ /shes pa 'di 'dra
63a2(phal chen): mnyan par bya/ /de nas byang chub sems dpa' khrel dang ldan pas/ sangs rgyas kyi byin gyi brlabs kyis phyogs bcur rnam par bltas te/ de'i tshe tshigs su bcad de smras pa/ /gang zhig thos nas 'di 'dra ba'i/ /
63a3(phal chen): dga' ba yangs pa skye ba dang / /the tsom rnam par gcad pa ni/ /'jig rten na ni ngo mtshar che/ /'di ltar thams cad gzigs pa'i rnams/ /nyid kyis 'gro la bka' stsal na/ /sangs rgyas mi mkhyen gang yang med/ /
63a4(phal chen): de ltar sangs rgyas bsam mi khyab/ /mi shes pa yi rgyu las ni/ /ye shes 'jug par mi 'gyur te/ /mun pa'i mthu dang snang ba gnyis/ /lhan cig 'byung bar mi 'gyur bstan/ /ji ltar gzugs dang gzugs med pa/ /bskal
63a5(phal chen): ba mnyam pa med par bshad/ /de ltar shes dang mi shes pa/ /'grogs par shin tu mi 'gyur ro/ /'khor dang mya ngan 'das pa dag /ji ltar med las brtags pa ltar/ /de bzhin shes dang mi shes pa/ /mtshan nyid
63a6(phal chen): bzhin du dmigs pa med/ /ji ltar 'jig rten 'jigs pa dang / /'du bar 'gyur ba ring ba ste/ /phan tshun 'grogs par mi 'gyur ba/ /shes dang mi shes de bzhin no/ /ji ltar byang chub sems dpa' yi/ /thog
63a7(phal chen): ma'i sems dang tha ma'i sems/ /lhan cig myi gnas 'byung ba ltar/ /shes dang mi shes de bzhin no/ /ji ltar lus dang rnam shes pa/ /gzhan dang gzhan las 'byung 'gyur ba/ /de bzhin shes dang mi shes
63a8(phal chen): gnyis/ /'grogs par 'gyur ba nam yang med/ /ji ltar dug la phan pa'i rtsi/ /'phral du dug ni kun myin byed/ /de ltar shes pa mi shes pas/ /shin tu sel ba byed par mdzod/ /sangs rgyas bla na gang yang med/ /
63b1(phal chen): de dang 'dra ba'ang yod pa min/ /de las gzhan du 'gyur ba med/ /de bas rgyal ba shin tu dkon/ /de nas byang chub sems dpa' brtson 'grus dang ldan pas/ sangs rgyas kyi mthus phyogs bcur rnam par bltas te/
63b2(phal chen): de'i tshe tshigs su bcad pa de dag smras pa/ chos rnams 'di dag 'gal myed par/ /mkhyen nas sangs rgyas thugs su chud/ /des ni mi mkhyen gang yang myed/ /ye shes kyi yang pha rol phyin/ /ji ltar gser dang sa le
63b3(phal chen): sbram/ /ngo bo ny-id kyis 'gal ba med/ /de ltar chos smyin de bzhin chos/ /de dag thams cad mtshan nyid gcig /sems can sems can ma yin pas/ /ngo bo nyid kyis rang bzhin myed/ /gdags su med las 'byung ba
63b4(phal chen): ltar/ /chos rnams rang bzhin de bzhin no/ /ma 'ongs dus ni ji lta bur/ /'das par brjod par bya ba ste/ /de la mtshan nyid yod pa myin/ /de bzhin mtshan nyid med pa'o/ /'brel dang skye dang 'gog pa dang / /rang bzhin
63b5(phal chen): dang ni rang bzhin dag / rnam pa tha dad gyur pa ltar/ /sangs rgyas rang bzhin de bzhin no/ /mya ngan 'das pa gzung myed pa/ /gnyis kyi dus na brjod par byas/ /de la bye brag gang yang med/ /de bzhin gzugs la rnam
63b6(phal chen): rtog pa'o/ /ji ltar ci zhig bgrang byas shing / /bgrang bar byed ces brjod pa yang / /de la tha dad gang yang med/ /de bzhin gzugs kyi rang bzhin no/ /ji ltar gcig nas gcig gi bar/ /mang po'i tshul du bgrang ba yis/ /
63b7(phal chen): dngos po grangs med 'gyur ba yang / /blo yi rnam pa tha dad bstan/ /'jig rten khams rnams la la dag /bsam gyis mi khyab tshig gyur kyang / /nam mkha' 'jig par 'gyur ba med/ /rang 'byung ye shes de bzhin no/ /
63b8(phal chen): ji ltar 'jig rten phyogs bcu yi/ /nam mkha' so sor brtags pa ltar/ /de bzhin sangs rgyas rnams mthong ste/ /sangs rgyas rnams la rtog mi mnga'/ /de nas byang chub sems dpa' stobs dang ldan pas/ sangs rgyas
64a1(phal chen): kyi mthus/ phyogs bcur rnam par bltas te/ de'i tshe tshigs su bcad de smras pa/ ji ltar dus rnams gsum po yis/ /sems can khams rnams brjod par 'gyur/ /sems can de dag thams cad kyang / /phung
64a2(phal chen): po lnga las shin tu brjod/ /de rnams las kyi phung chen yin/ /las kyi rtsa ba'ang sems yin te/ /sems ni sgyu ma bzhin du bshad/ /sgyu mar gyur pa'i 'gro 'di'o/ /gang na 'jig rten 'di 'byung zhing / /yang na ldog par 'gyur
64a3(phal chen): ba yin/ /'jig rten 'jig rten myi byed de/ /gzhan gyi rgyus kyang byas pa myin/ /'jig rten 'di na 'byung ba 'byung / /'jig rten 'dir yang ldog par 'gyur/ /'byung zhes brjod par mi bya ste/ /de ni 'jig rten
64a4(phal chen): shes pa yin/ /gang la 'jig rten snang ba zhes/ /'du shes rnam par brtags pa yi/ /'jig rten zhes bya gang zhig yin/ /snang ba zhes bya ci zhig yin/ /dus gsum dag tu rgyud pa yin/ /phung po 'di ni 'jig rten
64a5(phal chen): yin/ /de dag 'gog pa snang ba zhes/ /'gro ba dag tu 'du shes gyur/ /phung po zhes bya 'di ni ci/ /phung po'i rang bzhin ji lta bu/ /phung po rnams ni mi 'jig phyir/ /dngos po med ces rab tu brjod/ /phung po 'di dag
64a6(phal chen): rnam rtogs don/ /de dag rang bzhin stong pa yin/ /mi 'jigs don ni stong pa ste/ /dngos po med ces bya ba'o/ /'jig rten ci bzhin sangs rgyas te/ /sangs rgyas chos kyang de bzhin no/ /sangs rgyas chos dang sangs rgyas rnams/ /
64a7(phal chen): ngo bo nyid kyis rang bzhin myed/ /ma nor yang dag ji bzhin pa'i/ /chos nyid 'di ni rtogs gyur nas/ /kun gzigs thams cad mkhyen pa yi/ /sangs rgyas kun na rab tu snang / /de nas byang chub sems dpa' rig pa dang ldan
64a8(phal chen): pas/ sangs rgyas kyi mthus phyogs bcur rnam par bltas nas/ de'i tshe tshigs su bcad de smras pa/ rang bzhin dngos po med pa yi/ /'jig rten khams rnams thams cad kyi/ /sa yi khams rnams ci bzhin te/ /
64b1(phal chen): sangs rgyas rnam 'phrul ngo mtshar che/ /de yi rang bzhin 'di yin la/ /brjod cing bsngags pa mtha' yas te/ /'das pa'i 'jig rten khams rnams su/ /sus kyang brjod pa ma yin no/ /gzhan du sems can las kyis
64b2(phal chen): na/ /shin tu bstan par brjod pa ste/ /sems can rnams ni ma gtogs par/ /las shes bya ba ci mi dmigs/ /de bzhin stong pa'i las kyi kyang / /brjod pa rnams ni tshad med par/ /sems can kun gyi las su
64b3(phal chen): 'gyur/ /de la ma 'ongs gang yang med/ /ji ltar kha dog dbyibs kyi rnams/ /las kyi rgyud ni bsam mi khyab/ /snang yang de dag de na med/ /rnam par rig pa'i dngos nyid 'dra/ /de bzhin sems can gtso bo yi/ /
64b4(phal chen): sku ni bsam gyis mi khyab pa/ /brjod pa rnams kyang tshad med par/ /zhing rnams kun na rab tu snang / /sku ni rdzogs pa'i sangs rgyas min/ /sangs rgyas rnams la sku mi mnga'/ /dpa' bo chen po chos sku ste/ /chos
64b5(phal chen): kun rtogs par thugs su chud/ /gang gis rang byung rnams kyi sku/ /yang dag ci bzhin mthong ba ni/ /sangs rgyas chos ni rnam kun dang / /chos rnams la yang rmongs pa med/ /'das par gyur pa'i chos rnams
64b6(phal chen): kun/ /mya ngan 'das par shes gyur na/ /de dag shin tu mi gnas pa'i/ /rdzogs pa'i sangs rgyas mthong ba yin/ /yang dag sangs rgyas sus mthong zhing / /dran pa shin tu bsgom byas te/ /mtshan med tha dad med pa
64b7(phal chen): rnams/ /de dag chos kyi rgyal po'i sras/ /de nas byang chub sems dpa' blo dang ldan pas/ sangs rgyas kyi mthus phyogs bcur rnam par bltas te/ de'i tshe tshigs su bcad de smras pa/ ji ltar ri mo'i las rnams
64b8(phal chen): la/ /mtshon rnams sna tshogs kun 'du ba/ /kun kyang 'byung ba chen por mnyam/ /sems kyis yongs su brtags pa yin/ /khams la mtshon rtsi de dag myed/ /tshon rtsi la yang khams med de/ /khams rnams ma gtogs
65a1(phal chen): gzhan na yang / /tshon rtsis bya ba gang yang med/ /sems la ri mo de med do/ /ri mo la yang sems med de/ /sems de ma gtogs gzhan du yang / /ri mo gang yang mi dmigs so/ /sems de brtags pa ma yin pa/ /
65a2(phal chen): bsam gyis mi khyab tshad med cing / /phan tshun shes pa med pa yi/ /gzugs rnams thams cad ston par byed/ /ji ltar ri mo mkhan gyi rnams/ /sems ni gang gis ri mo de/ /bris pa'i sems ni mi shes pa/ /
65a3(phal chen): de bzhin chos kyi rang bzhin no/ /sems ni ri mo mkhan dang 'dra/ /sems ni phung po byed pa ste/ /'jig rten khams na ji snyed pa'i/ /'jig rten 'di dag sems kyis bris/ /sems dang 'dra ba sangs rgyas
65a4(phal chen): te/ /sangs rgyas ji bzhin 'gro ba'o/ /sems dang sangs rgyas dag la yang / /ngo bo nyid kyis zad pa med/ /sems kyi rgyud rnams ci 'dra ba/ /de dag sangs rgyas rab tu mkhyen/ /de phyir sangs rgyas rang
65a5(phal chen): bzhin gyis/ /'gro ba sna tshogs gyur par snang / /lus kyi rnams la sems med de/ /sems la'ang lus rnams yod pa myin/ /sangs rgyas mdzad pa'ang rab tu byed/ /de ltar spyod pa ngo mtshar che/ /gang zhig
65a6(phal chen): dus gsum thams cad kyi/ /rgyal ba thams cad shes 'dod na/ /sangs rgyas thams cad sems kyi dngos/ /chos kyi dbyings su blta bar gyis/ /de nas byang chub sems dpa' ye shes dang ldan pas/ sangs rgyas
65a7(phal chen): kyi mthus phyogs bcur rnam par bltas te/ de'i tshe tshigs su bcad de smras pa/ gzung du med la 'dzin ces bya/ /snang ba med la snang ba ste/ /mnyan du med par nyan pa myed/ /sems med pa yis sems dang
65a8(phal chen): ldan/ /tshad med pa la tshad ma yis/ /gang zhig 'dzin par mi 'dod pa/ /de ni tshad med tshad ma yin/ /nam yang 'dzin par mi 'gyur ro/ /brjod du med pa smra byed pa/ /bdag la shin tu bslu ba ste/ /de yi don kyang rjogs mi byed/ /
65b1(phal chen): srog chags rnams kyang tshim par 'gyur/ /de bzhin mtha' yas brjod ldan pa'i/ /brjod pa gang zhig smra 'dod pa/ /bskal pa grangs med zad byas kyang / /rang 'byung rnams kyis brjod myi zad/ /yid bzhin nor bu dag pa ni/ /
65b2(phal chen): kha dog kun tu rab tu snang / /de la kha dog yod pa myin/ /sangs rgyas yon tan de bzhin no/ /ji ltar nam mkha' dri med cing / /gzugs med bstan du med yin yang / /gzugs rnams thams cad ston par byed/ /
65b3(phal chen): nam mkha' snang ba gang yang med/ /de bzhin thams cad gzigs pa rnams/ /yon tan kun dang ldan ston kyang / /de ni sus kyang mthong ba med/ /sems la'ang de ni myi dmyigs so/ /sangs rgyas sgra ni grag mod kyi/ /
65b4(phal chen): de bzhin gshegs pa sgra ma yin/ /sgra ni ma gtogs gzhan du yang / /sangs rgyas shes par mi rung ngo / /ji ltar bdag gi mthong tshul du/ /'di ni shes bya'i gnas ma yin/ /sangs rgyas byang chub blang du med/ /
65b5(phal chen): de la rnam par rtog pa med/ /sangs rgyas chos rnams gang dag kyang / /su la'ang sangs rgyas gsung ba myed/ /sems can bsam pa ji bzhin du/ /de la de 'dra ston pa mdzad/ shin tu rgyas pa chen po'i mdo la sad+yas phal po che zhes bya las/ /rab mtshe ma'i gnas su byang chub
65b6(phal chen): sems dpa' 'dus pas/ tshigs su bcad pa bstan pa'i le'u zhes bya ba ste/ nyi shu lnga pa// //sangs rgyas rmad ga gcad ces bya ba shin tu rgyas pa chen po'i mdo/ sangs rgyas rmad ga cad ces bya ba shin tu rgyas pa chen po'i mdo/ bam po drug pa/
65b7(phal chen): de nas de'i tshe byang chub sems dpa' yon tan dang ldan pa/ sangs rgyas kyi mthus/ byang chub sems dpa'i ting nge 'dzin shin tu rnam par phye ba'i rnam par 'byed pa zhes bya ba la mnyam par bzhag par gyur to/ /de ltar
65b8(phal chen): byang chub sems dpa' yon tan dang ldan pa byang chub sems dpa'i ting nge 'dzin rnam par phye ba rnam par 'byed pa de la mnyam par bzhag ma thag tu/ de'i tshe phyogs bcu re rer yang / 'jig rten gyi khams sangs rgyas
66a1(phal chen): kyi zhing stong phrag bcu'i rdul shin tu phra ba snyed 'das pa'i pha rol nas/ de bzhin gshegs pa'i mtshan yon tan dang ldan pa zhes bya ba/ sangs rgyas kyi zhing stong phrag bcu'i rdul shin tu phra ba snyed kyis zhal bstan
66a2(phal chen): pa mthong ste/ sangs rgyas bcom ldan 'das de dag gis de la 'di skad ces bka' stsal to/ /yon tan dang ldan pa de ltar khyod byang chub sems dpa'i ting nge 'dzin shin tu rnam par phye ba'i rnam par 'byed pa la mnyam par
66a3(phal chen): bzhag pa legs so legs so/ /rigs kyi bu khyod la ni de bzhin gshegs pa sangs rgyas kyi zhing stong phrag bcu rdul shin tu phra ba snyed thams cad kyang mtshan 'thun pa sha stag gis/ 'di ltar bcom ldan 'das
66a4(phal chen): de bzhin gshegs pa rnam par snang mdzad kyi sngon gyi smon lam dang sngon gyi byin gyis brlabs dang / byang chub sems dpa' rnams kyi dge ba'i rtsa bas shin tu bstan pas na 'di ltar chos bstan pa dang / sangs rgyas kyi
66a5(phal chen): ye shes rnam par 'phel bar bya ba dang / 'jig rten gyi khams la 'jug par bya ba dang / sems can gyi khams rnam par sgom pa dang / chags pa med pa la 'jug par bya ba dang / sgrib pa med pa'i spyod yul dang / kun
66a6(phal chen): nas rab tu sbyor ba dang / thams cad mkhyen pa rab tu bsgrub pa dang / chos thams cad khong du chud par bya ba dang / dbang po thams cad yongs su shes par bya ba dang / chos bstan pa thams cad yongs su gzung bar
66a7(phal chen): bya ba dang / 'di ltar byang chub sems dpa'i spyod pa bcu brtsom pa rab tu 'thob par bya ba'i phyir/ byin gyis brlabs pa mdzad kyis/ rigs kyi bu khyod kyis sangs rgyas kyi mthu dang / sangs rgyas kyi byin gyis
66a8(phal chen): brlabs kyis/ chos bstan pa la spobs par gyis shig /de nas sangs rgyas bcom ldan 'das de dag gis byang chub sems dpa' yon tan dang ldan pa la chags pa med pa nyid nye bar bsgrub pa mdzad do/ /
66b1(phal chen): bsgrubs pa med pa nyid nye bar bsgrub pa mdzad do/ /byin gyis brlabs pa nyid nye bar bsgrub pa mdzad do/ /slob dpon med pa nyid nye bar bsgrub pa mdzad do/ /rmongs pa med pa nyid nye bar bsgrub pa mdzad do/ /tha dad pa med
66b2(phal chen): pa nyid nye bar bsgrub pa mdzad do/ /kha na ma tho ba med pa nyid nye bar bsgrub pa mdzad do/ /tshad myed pa nyid nye bar bsgrub pa mdzad do/ /zil gyis myi non pa nyid nye bar bsgrub pa mdzad do/ /zhum pa med pa nyid nye bar
66b3(phal chen): bsgrub pa mdzad do/ /de ci'i phyir zhe na/ ting nge 'dzin 'di nyid kyi chos ny-id thob pa'i phyir ro/ /de nas sangs rgyas bcom ldan 'das de dag gis/ phyag g.yas pa brkyang ste/ byang chub sems dpa' yon tan dang
66b4(phal chen): ldan pa'i mgo la byug pa mdzad do/ /sangs rgyas bcom ldan 'das de dag gis de ltar reg ma thag tu/ byang chub sems dpa' yon tan dang ldan pa/ ting nge 'dzin de las langs te byang chub sems dpa' rnams
66b5(phal chen): la smras pa/ kye rgyal ba'i sras dag /byang chub sems dpa'i las ni bsam gyis mi khyab ste/ de ni 'di ltar chos kyi dbyings kyis klas so/ /nam mkha'i dbyings kyi mthar thug go/ /kye rgyal ba'i sras dag /
66b6(phal chen): de ci'i phyir zhe na/ de ni 'di ltar byang chub sems dpa' sems dpa' chen po rnams ni/ 'das pa'i sangs rgyas bcom ldan 'das rnams kyi spyod pa la yang slob bo/ /ma byon pa'i sangs rgyas bcom ldan 'das
66b7(phal chen): rnams kyi spyod pa la yang slob po/ /da ltar byung ba'i sangs rgyas bcom ldan 'das rnams kyi spyod pa la yang slob po/ /kye rgyal ba'i sras dag /byang chub sems dpa' rnams kyi spyod pa gang la bsam te/
66b8(phal chen): de skad du smras pa de dag gang zhe na/ kye rgyal ba'i sras dag /bcu po 'di dag ni byang chub sems dpa' rnams kyi spyod pa/ sangs rgyas bcom ldan 'das/ 'das pa dang / ma byon pa dang / da ltar byung ba rnams
67a1(phal chen): kyis gsungs pa dang / gsung ba dang / gsung bar 'gyur ba ste/ bcu gang zhe na 'di lta ste dga' bar byed pa zhes bya ba/ byang chub sems dpa'i spyod pa dang po dang / bde ba bskyed pa zhes bya ba byang chub sems dpa'i
67a2(phal chen): spyod pa gnyis pa dang / mi mthun pa med pa zhes bya ba byang chub sems dpa'i spyod pa gsum pa dang / mi zad pa zhes bya ba byang chub sems dpa'i spyod pa bzhi pa dang / rmongs pa med pa zhes bya ba byang chub sems dpa'i spyod pa
67a3(phal chen): lnga pa dang / lta ba bzang po zhes bya ba byang chub sems dpa'i spyod pa drug pa dang / gnas med pa zhes bya ba byang chub sems dpa'i spyod pa bdun pa dang / thub par dka' ba zhes bya ba byang chub sems dpa'i spyod pa brgyad pa dang /
67a4(phal chen): chos bzang po zhes bya ba byang chub sems dpa'i spyod pa dgu pa dang / bden pa dang ldan pa zhes bya ba byang chub sems dpa'i spyod pa bcu pa dag ste/ kye rgyal ba'i sras dag /bcu po de dag ni byang chub sems dpa' rnams
67a5(phal chen): kyi spyod pa/ sangs rgyas bcom ldan 'das/ 'das pa dang / ma byon pa dang / da ltar byung ba rnams kyis gsungs pa dang / gsung ba dang / gsung bar 'gyur ba'o/ /kye rgyal ba'i sras dag /de la byang chub sems dpa'i
67a6(phal chen): spyod pa dang po dga' ba byed pa zhes bya ba gang zhe na/ kye rgyal ba'i sras dag /'di la byang chub sems dpa' sems dpa' chen po/ sangs rgyas bcom ldan 'das rnams kyi sngon gyi spyod pa'i rjes su slob cing rjes su
67a7(phal chen): dran par bya ba dang / yid zhum pa med pa dang / yid dang bas kun tu 'phel bar bya ba dang / yongs su gzung ba dang / yang dag par bstan pa dang / rjes su rgya che bar byed cing / sdug bsngal ba'i sems can bde
67a8(phal chen): bar bya ba'i phyir/ sems can thams cad la bdog pa thams cad yongs su gtong ba dang / 'gyod pa med pa'i sems kyi sbyor ba dang / rnam par smyin pa la ye brngam pa med pa dang / grags pa 'dod pa med pa dang /
67b1(phal chen): gnyen 'dod pa med pa dang / khe 'dod pa med pa dang / gzhan rjes su bsrung ba dang / pha rol la phan gdags pa dang / sems can thams cad la phan gdags pa'i sems kyis/ sbyin pa'i bdag po sbyin pa byed pa dang /
67b2(phal chen): kye rgyal ba'i sras dag /'di ni byang chub sems dpa'i spyod pa dang po'o/ /spyod pa de la gnas pa'i byang chub sems dpa' ni/ skye bo mang po'i yid du 'ong ba yin te/ de ni sems can dbul po gang dang gang na yod
67b3(phal chen): pa de dang der smon lam gyi dbang gis rab tu skyes ste/ skyes nas kyang zad mi shes pa'i longs spyod dang ldan zhing shin tu phyug pa yin te/ de la gal te dus gcig du/ slong ba'i srog chags bye ba khrag khrig brgya stong grangs
67b4(phal chen): med pa zhig 'ongs te/ 'di skad du kye shes par gyis shig /bdag cag thams cad ni bkres pas mchi'o/ /gal te bdag cag khyod kyi sha zos na ni 'tsho bar 'gyur ro zhes/ tshig tu smra bar gyur kyang / byang chub
67b5(phal chen): sems dpa' ni sbyin pa phun sum tshogs pa rnam pa 'di lta bu dang ldan pa/ slong ba'i srog chags bye ba khrag khrig brgya stong grangs med pa de snyed cig nye bar lhags kyang / byang chub sems dpa' la de'i phyir sems
67b6(phal chen): bskyed pa gcig kyang zhum pa'i bsam pa mi 'gyur gyi/ sems can de dag thams cad la snying rje chen po rab tu skye ste/ gzhan mang po zhig 'ongs kyang de bas ches dga' ba dang / spro ba 'byung zhing 'di ltar bdag gis
67b7(phal chen): gsol ba ma btab par/ sangs rgyas kyi chos la yang dag par spobs pa'i dge ba'i bshes gnyen sdug bsngal zhing slong ba sbyin pa'i gnas su gyur pa 'di lta bu dag dang 'grogs par gyur pa ni/ bdag gis thob pa
67b8(phal chen): legs par thob ste/ ji nas kyang sems can 'ga'i yid kyang mi nyams par bya ba de ltar bdag gis bya'o/ /bdag gis dge ba'i rtsa ba ci byas pa dang / ci byed pa dang / dge ba'i rtsa ba ci byed par 'gyur ba des
68a1(phal chen): ji tsam gyis sems can de dag thams cad 'grangs shing dus byed par 'gyur ba de tsam du che ba'i lus su gyur cig / sems can de dag 'grangs shing tshim par ma gyur gyi bar du gcad cing skye bas mi zad
68a2(phal chen): pa de tsam gyi lus su gyur cig / dge ba'i rtsa ba des kyang bla na med pa yang dag par rdzogs pa'i byang chub tu yang dag par bsgrubs te/ phung po ma lus pa'i mya ngan las 'das pa'i khams su mya ngan las 'das par
68a3(phal chen): bya'o/ /rnam grangs 'di bzhin du ma 'ongs pa'i dus kyi 'jig rten gyi khams thams cad kyi sems can de dag thams cad las 'di 'dra ba dang ldan par gyur te/ de dag thams cad kyang bdag gi sha zos nas
68a4(phal chen): bla na med pa yang dag par rdzogs pa'i byang chub tu yang dag par bsgrubs te/ sangs rgyas kyi chos thams cad dang mnyam pa'i ye shes kyis sangs rgyas kyi mdzad pa byas nas/ phung po'i lhag ma ma lus pa'i
68a5(phal chen): mya ngan las 'das pa'i dbyings su mya ngan las 'da' bar gyur cig / bdag nyid kyang sems can gyi bsam pa yongs su rdzogs par ma gyur gyi bar du/ bdag du 'du shes pa 'am/ sems can du 'du shes
68a6(phal chen): pa 'am/ srid par 'du shes pa 'am/ srog du 'du shes pa 'am/ so so'i skye bor 'du shes pa 'am/ gang zag du 'du shes pa'am/ shed can du 'du shes pa 'am/ shed bdag du 'du shes pa 'am/ byed
68a7(phal chen): pa por 'du shes pa 'am/ tshor ba por 'du shes pas/ gzhan du chos kyi dbyings nye bar bzung ba dang / sems can gyi khams mtha' yas pa'i chos nyid nye bar bzung ba dang / stong pa'i chos nyid nye bar
68a8(phal chen): bzung ba dang / 'dod chags dang bral ba'i chos nyid nye bar bzung ba dang / mtshan nyid med pa'i chos nyid nye bar bzung ba dang / dngos po med pa'i chos nyid nye bar bzung ba dang / gnas med pa'i chos nyid nye bar
68b1(phal chen): bzung ba dang / gzhi med pa'i chos nyid nye bar bzung ba dang / mngon par 'du bya ba med pa'i chos nyid nye bar bzung ba ma gtogs par mngon par 'tshang rgya bar gyur cig ces ste/ de ni bdag kyang yang dag par rjes su
68b2(phal chen): mi mthong / bdag gis lus kyang yang dag par rjes su mi mthong / len to zhes bya bar yang dag par rjes su mi mthong / len pa yang dag par rjes su mi mthong / sbyin pa'i gnas kyang yang dag par rjes su mi
68b3(phal chen): mthong ste/ de ni las kyang yang dag par rjes su mi mthong / rnam par smyin pa yang dag par rjes su mi mthong / 'bras bu yang dag par rjes su mi mthong / 'bras bu chen po yang dag par rjes su mi mthong /
68b4(phal chen): 'bras bu chung ngu yang dag par rjes su mi mthong ngo / /de 'das pa'i dus kyi sems can thams cad kyi lus zhig par yid la byed do/ /ma 'ongs pa dang / da ltar byung ba'i sems can thams cad kyi lus 'jig
68b5(phal chen): par yid la byed do/ /de 'di snyam du sems te/ kye ma sems can 'di dag rang gi lus grangs med pa zhig ni 'gags ste/ 'gag cing 'gag par 'gyur yang / snying po med pa'i lus las snying po mi len pa ni
68b6(phal chen): ngo mtshar che'o/ /de lta yin gyis bdag gis sems can thams cad bde bas rim gror bya ba'i phyir/ de bzhin gshegs pa'i rjes su bslab par bya'o/ /thams cad mkhyen pa'i ye shes kyang mngon par sangs
68b7(phal chen): rgyas te/ chos thams cad rnam par sbyang ba'i phyir/ chos nyid mi 'jig pa nye bar gzung ste/ dus gsum mnyam pa nyid du 'thun pa'i tshul gyis zhi bar byas pas sems can rnams la chos bstan par bya'o/ /
68b8(phal chen): snyam du sems ste/ kye rgyal ba'i sras dag 'di ni byang chub sems dpa'i spyod pa dang po ste/ dga' bar byed pa zhes bya'o/ /kye rgyal ba'i sras dag /byang chub sems dpa' rnams kyi spyod pa gnyis pa bde ba
69a1(phal chen): skyed pa zhes bya ba gang zhe na/ kye rgyal ba'i sras dag 'di la byang chub sems dpa' tshul khrims dang ldan pa yin te/ de ni mi gnas pa yin/ gzugs dang sgra dang dri dang ro dang / reg la mi gnas pa ston pa yin/
69a2(phal chen): rigs kyi bdag nyid che ba la mi gnas pa yin/ rgyud kyi bdag nyid che ba la mi gnas pa yin/ zas kyi bdag nyid che ba la mi gnas pa yin/ gzugs kyi bdag nyid che ba la mi gnas pa yin/ longs spyod kyi bdag
69a3(phal chen): nyid che ba la mi gnas pa yin te/ de ltar de ni tshul khrims las yongs su nyams pa med cing / 'di ltar kun nas 'khor ba med pa dang / kun tu btsal ba med pa dang / yongs su gdung ba med pa dang / bar chad med
69a4(phal chen): pa dang / gtse ba med pa dang / 'khrug pa med par bya'o/ /snad pa med par bya'o/ /sangs rgyas kyis sngags pa'i chos rnams yongs su gzung snyam du sems te/ kye rgyal ba'i sras dag byang chub sems dpa' de lta
69a5(phal chen): bu'i tshul khrims dang ldan pa'i drung du/ gal te nyin gcig tu bdud bye ba khrag khrig brgya stong zhig 'ongs te/ bdud re re zhing yang lha'i bu mo bye ba khrag khrig brgya stong 'dod pa'i cho ga thams cad la mkhas pa/ bde
69a6(phal chen): bar rim gror bya ba thams cad thogs pa med pa/ lus kyi rgyan gyis yongs su rgyas pa bye ba khrag khrig brgya stong re re snyed kyang / byang chub sems dpas 'dod pa ni/ bla na med pa yang dag par rdzogs pa'i byang chub la
69a7(phal chen): bar du gcod pa yin par shes nas/ ston pa mngon du gyur pa'i phyir 'dod pa dang ldan pa'i sems bskyed pa gcig kyang mi 'byung ste/ byang chub sems dpa' ni thams cad mkhyen pa nyid yid la bya ba dang mi 'bral lo/ /'dod pa'i
69a8(phal chen): don du sems can 'ga' la yang sdug bsngal gyi rgyur 'gyur ba mi byed de/ chung ngu na srog gi dbang po 'gags par gyur kyang gzhan la mi dga' ba mi bskyed do/ /kye rgyal ba'i sras dag /byang chub sems dpa' rnams ni
69b1(phal chen): de bzhin gshegs pa mthong nas/ chung ngu na sems kyi rgyud gcig tsam gyis 'dod pa la mi spyod na/ gnyis kyis gnyis sbyar ba lta smos kyang ci dgos ste 'di ni gnas med do/ /byang chub sems dpa' ni 'di ltar sems skye ste/
69b2(phal chen): sems can 'di dag ni yun ring po nas de ltar gzhol ba dang / de ltar 'bab pa/ de ltar bab pa/ de ltar mos pa/ de lta bu'i spyod yul can/ de ltar nges pa/ de ltar bying ba/ de ltar non pa/ de ltar chags pa/ de ltar zhugs pa
69b3(phal chen): yin gyis/ bdag gis ni bdud 'di dag dang / bdud kyi bu mo 'di dag dang / sems can thams cad ci nas kyang bla na med pa'i tshul khrims yongs su dag pa la bkod de/ thams cad mkhyen pa las phyir mi ldog par
69b4(phal chen): byas nas/ bla na med pa yang dag par rdzogs pa'i byang chub tu mngon par 'tshang rgya bar byas ste/ phung po lhag ma ma lus pa'i mya ngan las 'das pa'i dbyings su yongs su mya ngan las 'da' bar 'gyur ba de ltar bya'o/ /
69b5(phal chen): de ci'i phyir zhe na/ 'di ltar sangs rgyas thams cad kyi rjes su bslabs te/ mi bya ba thams cad yongs su spang ba dang / lus kyis mi shes pa thams cad yongs su spang ba ma yin pa dang / sems kyis kyang
69b6(phal chen): ma yin pa de ni bdag cag gi las yin gyis/ kye rgyal ba'i sras dag bdag cag gis sangs rgyas kyi chos thams cad kyi rjes su song ba'i ye shes kyis sems can thams cad kyi phyin ci log rab tu spang ba'i phyir
69b7(phal chen): chos bstan par bya'o/ /phyin ci log ni sems can rnams las gzhan na'ang med de/ phyin ci log rnams las kyang sems can rnams gud na med do/ /phyin ci log tu yang sems can 'dus pa ma yin/
69b8(phal chen): sems can du yang phyi ci log 'dus pa ma yin no/ /phyin ci log rnams kyang sems can ma yin/ sems can rnams kyang phyin ci log ma yin no/ /phyin ci log rnams ni nang na yang med/ phyin ci log
70a1(phal chen): rnams ni phyi rol na yang med do/ /sems can rnams kyang nang na yang med/ sems can rnams ni phyi rol na yang med de/ chos de dag thams cad gsog gsob brdzun pa bslu ba'i chos can te/ sgyu ma lta bu
70a2(phal chen): byis pa bslu ba dang / ngan pa chung ba snying po med pa dang / rmi lam lta bu mig yor lta bu ste/ de dag khong du chud par bya ba'i phyir 'du byed rjes su rtogs pa'o/ /'du byed rjes su rtogs pa'i phyir mya ngan las 'das
70a3(phal chen): pa ste/ de ni sangs rgyas kyi byang chub tu rnam par 'tshang rgya bar byed de/ rgal bas ni sgrol bar byed/ grol bas ni 'grol bar byed/ zhi bas ni zhi bar byed/ dbugs phyin pas ni dbugs 'byin par byed/
70a4(phal chen): bkrus pas ni 'khru bar byed/ dag pas ni dag par byed/ mya ngan las 'das pas ni mya ngan las 'da' bar byed/ bde bar gyur pas ni bde bar byed pa ste/ bdag cag gis de bzhin gshegs pa dang
70a5(phal chen): bskal ba mi mthun par gnas par mi bya ste/ bdag cag gis ni 'jig rten gyi spyod pa thams cad spang bar bya'o/ /bdag cag gis ni sangs rgyas kyi chos thams cad dang ldan par bya'o/ /bdag cag gis
70a6(phal chen): ni bla na med pa'i chos nyid la gnas par bya'o/ /bdag gis ni sems can thams cad la sems mnyam pas yang dag par 'jug par bya'o/ /bdag cag gis ni yul thams cad yongs su shes pa dang ldan par bya'o/ /
70a7(phal chen): bdag cag gis ni yongs su spyod pa kha na ma tho ba med pa'i bag chags dang ldan par bya'o/ /bdag cag gis ni rtogs pa thams cad dang ldan par bya'o/ /bdag cag gis ni 'byung ba thams cad la mkhas pa dang
70a8(phal chen): ldan par bya'o/ /bdag cag g-is ni bla na med pa'i ye shes kun tu mtha' yas pa brjod du med pa/ mi gnas pa/ 'phos pa med pa/ mtha' dang dbus med pa/ mi zad pa gzugs med pa/ bstan du
70b1(phal chen): med pa la rab tu mos par bya'o/ /zhes zer te/ kye rgyal ba'i sras dag /'di ni byang chub sems dpa'i spyod pa gnyis pa ste/ bde ba bskyed pa zhes bya'o/ /kye rgyal ba'i sras dag /byang chub sems dpa'
70b2(phal chen): sems dpa' chen po rnams kyi byang chub sems dpa'i spyod pa gsum pa mi mthun pa med pa zhes bya ba gang zhe na/ kye rgyal ba'i sras dag 'di la byang chub sems dpa' chos nyid la brtson te/ bzod pa
70b3(phal chen): dang ldan zhing mngon par smra ba'i ngang tshul can te/ de yang bdag la gnod par ma yin/ pha rol la gnod par ma yin/ gnyis ka la gnod par ma yin/ bdag bsdu bar ma yin/ gzhan bsdu bar
70b4(phal chen): ma yin/ gnyis ka bsdu bar ma yin/ bdag yongs su gzung bar ma yin/ gzhan yongs su gzung bar ma yin/ gnyis ka yongs su gzung bar ma yin/ yang dag par blangs pa grags pa'i
70b5(phal chen): phyir ma yin gyi/ byang chub sems dpa' ni sems 'di ltar skye ste/ bdag cag gis sems can la mi dge ba thams cad spang ba'i phyir chos bstan par bya'o/ /'dod chags spang ba dang / zhe sdang spang
70b6(phal chen): ba dang / gti mug spang ba dang / nga rgyal spang ba dang / 'chab pa spang ba dang / phrag dog spang ba dang / ser sna spang ba dang / g.yo dang sgyu spang ba dang / bzod pa dang nges pa la gzhag pa'i phyir/ bdag cag gis
70b7(phal chen): sems can thams cad la chos bstan par bya'o/ /zhes te kye rgyal ba'i sras dag byang chub sems dpa' ni de lta bur bzod cing nges pa dang ldan pa yin pas/ de la gal te srog chags brgya stong bye
70b8(phal chen): ba grangs med pa zhig 'ongs la srog chags de dag re re zhing yang kha bye ba khrag khrig brgya stong grangs med par sprul te/ drung du phyin pa kha re re nas kyang mi snyan par brjod pa bye ba khrag khrig brgya stong grangs
71a1(phal chen): med pas mi snyan cing yid du mi 'ong ba dang / mi 'dod pa dang / mi sdug pa dang / mi dga' ba dang / mi tshul ba dang / 'phags pa ma yin pa dang / 'phags pa ma yin pas brjod pa dang / 'phags pa ma
71a2(phal chen): yin pas snyen pa dang / yongs su spang bar bya ba sha stag du brjod de lag pa re re zhing yang 'thab cha bye ba khrag khrig brgya stong grangs med pa thogs te/ byang chub sems dpa'i lus la gnod par byas la nyin
71a3(phal chen): gcig tu ji ltar de bzhin du bskal pa grangs med par yang mtshams med cing ngal mi shes/ skyo mi shes/ rgyun mi 'chad/ gtong ba med/ sdod pa med/ gtsugs su med/ dbugs 'byin pa med/ phyir
71a4(phal chen): sri ba med par brtags kyang / kye rgyal ba'i sras dag de lta bu'i 'jigs pa chen po mi zad pa ma rungs pa/ skyi g.ya' ba/ sdug bsngal ba nyams su 'bab pa/ rtsab rtsub pas phog ste/ srog la bab par
71a5(phal chen): 'chi ma khad kyang de la byang chub sems dpa' 'di snyam du sems te/ sdug bsngal gyi rnam pa 'di tsam dag gis phog pa la gal te bdag gis sems 'khrug pa zhig byas su zin na/ de ni ma dul ba dang /
71a6(phal chen): mi bden pa dang / mi mkhas pa dang / ma zhi ba dang / ma bsgoms pa dang / ma bsdams pa dang / ma khugs pa dang / byas pa myed pa dang / mnyam par ma bzhag pa dang / bdag gi lus la brtan pas gzhan
71a7(phal chen): gyi sems mgu bar bya bar mi nus kyis zhes te/ de lus dang sems rang bzhin shes nas/ thog ma dang tha ma med par skye ba dang / 'khor ba'i sdug bsngal rjes su dran nas/ chos 'di dag ni tshul gyis
71a8(phal chen): de bzhin no zhes nas/ phyir zhing sems dang bar byed/ rab tu dang bar byed/ dga' bar byed/ rab tu dga' bar byed/ tshim par byed/ gzeng mtho' bar byed/ spro bar byed/ rab tu spro bar byed/
71b1(phal chen): 'dul bar byed/ yongs su 'debs par byed de/ de ltar bdag gis kyang sangs rgyas kyi chos la bzhag ste/ sems can thams cad la yang don 'di bstan par bya'o snyam mo/ /de ci'i phyir zhe na/ 'di ltar
71b2(phal chen): lus 'di ni bdag dang bdag gis stong pa/ rang bzhin gyis stong pa ste stong pa nyid la bde ba 'am/ sdug bsngal ba 'am/ gnyis su brjod pa gang yang med do/ /gang stong pa de la ci yang med de/ chos thams cad
71b3(phal chen): ni ci yang ma yin pa yin gyis/ de bdag gi kyang yang dag par shes par byas ste/ sems can thams cad la dngos por 'dzin pa spangs ba'i phyir chos thams cad bstan par bya dgos kyis/ de ltar bdag gi
71b4(phal chen): 'di la byams pa'i sems dang / phan pa'i sems dang / bde ba'i sems dang / snying rje ba'i sems dang / snying brtse ba'i sems dang / phan par dga' ba'i sems dang / yongs su mi gtong ba'i sems dang /
71b5(phal chen): 'tshang rgya ba'i sems dang / byang chub sems dpa'i sems dang / mi 'phrog pa'i sems dang / sangs rgyas pa'i tshul gyis rjes su bsnyegs pa'i sems kyis bzod par bya'o snyam mo/ /kye rgyal ba'i
71b6(phal chen): sras dag / 'di ni byang chub sems dpa' sems dpa' chen po rnams kyi byang chub sems dpa'i spyod pa gsum pa ste/ mi mthun pa med pa zhes bya'o/ /kye rgyal ba'i sras dag /byang chub sems
71b7(phal chen): dpa' sems dpa' chen po rnams kyi spyod pa bzhi pa mi zad pa zhes bya ba de gang zhe na/ 'di la byang chub sems dpa' sems dpa' chen po brtson 'grus dang ldan pa yin te/ brtson 'grus mchog dang ldan pa
71b8(phal chen): yin/ brtson 'grus rab dang ldan pa yin/ brtson 'grus dam pa dang ldan pa yin/ brtson 'grus phul dang ldan pa yin/ brtson 'grus 'phags pa dang ldan pa yin/ brtson 'grus gya nom pa dang ldan pa yin
72a1(phal chen): brtson 'grus bla na med pa dang ldan pa yin/ brtson 'grus mnyam pa med pa dang ldan pa yin te/ de la 'dod chags kyi rang bzhin med/ zhe sdang gi rang bzhin med/ gti mug gi rang bzhin med/
72a2(phal chen): nga rgyal gyi rang bzhin med/ 'chab pa'i rang bzhin med/ phrag dog gi rang bzhin med/ 'jungs pa'i rang bzhin med/ sgyu ma'i rang bzhin med/ sgyu'i rang bzhin med/ khrel med pa'i rang bzhin med do/
72a3(phal chen): de ni sems can gang la yang tho brtsam pa'i phyir brtson 'grus mi rtsom ste/ gzhan du na nyon mongs pa thams cad yongs su spang ba'i phyir brtson 'grus brtsom mo/ /bag la nyal ba thams cad yang dag par
72a4(phal chen): gzhom pa'i phyir/ brtson 'grus rtsom mo/ /bag chags thams cad yongs su bsal ba'i phyir/ brtson 'grus rtsom mo/ /sems can gyi khams yongs su shes par bya ba'i phyir/ brtson 'grus brtsom mo/ /
72a5(phal chen): shi 'pho dang skye ba thams cad yongs su shes par bya ba'i phyir/ brtson 'grus rtsom mo/ /nyon mongs pa thams cad yongs su shes par bya ba'i phyir/ brtson 'grus rtsom mo/ /sems can gyi bsam pa thams
72a6(phal chen): cad yongs su shes par bya ba'i phyir/ brtson 'grus rtsom mo/ /sems can thams cad kyi spyod yul yongs su shes par bya ba'i phyir/ brtson 'grus brtsom mo/ /sems can thams cad kyi dbang po dang /
72a7(phal chen): brtson 'grus rnam pa tha dad pa mchog dang tha ma'i rgyu yongs su shes par bya ba'i phyir brtson 'grus brtsom mo/ /sems can thams cad kyi sems dang spyod pa shes par bya ba'i phyir brtson 'grus brtsom mo/ /
72a8(phal chen): chos kyi dbyings thams cad la 'jug pa yongs su shes par bya ba'i phyir brtson 'grus rtsom mo/ /sangs rgyas kyi chos thams cad kyi rang bzhin dang ngo bo nyid yongs su shes par bya ba'i phyir brtson 'grus
72b1(phal chen): rtsom mo/ /sangs rgyas kyi chos thams cad mnyam pa nyid yongs su shes par bya ba'i phyir brtson 'grus brtsom mo/ /dus gsum la mkhas pa mnyam pa nyid yongs su shes par bya ba'i phyir brtson 'grus rtsom mo/
72b2(phal chen): sangs rgyas kyi chos thams cad shes pa'i snang ba mnyam pa nyid yongs su shes par bya ba'i phyir brtson 'grus brtsom mo/ /sangs rgyas kyi chos thams cad rtogs par 'gyur ba'i ye shes yongs su shes par
72b3(phal chen): bya ba'i phyir brtson 'grus rtsom mo/ /sangs rgyas kyi chos thams cad tshul gcig tu mngon par 'tshang rgya ba yongs su shes par bya ba'i phyir brtson 'grus rtsom mo/ /sangs rgyas kyi chos mtha' dang dbus med
72b4(phal chen): pa thams cad mngon par 'tshang rgya ba yongasu shes par bya ba'i phyir brtson 'grus rtsom mo/ /sangs rgyas kyi chos thams cad rtogs pa'i ye shes chen po la mkhas pa yongs su shes par bya ba'i phyir brtson 'grus
72b5(phal chen): rtsom mo/ /sangs rgyas kyi chos thams cad rab tu dbye ba bstan pa'i bsgrubs pa rab tu bstan pa'i rgyus yongs su shes par bya ba'i phyir brtson 'grus rtsom mo/ kye rgyal ba'i sras dag /byang chub sems
72b6(phal chen): dpa' sems dpa' chen po ni de lta bu'i brtson 'grus dang ldan pa yin no/ /de gal te 'jig rten gyi khams grangs med par sems can rnams kyi don du sems can re re'i phyir yang bskal pa grangs med par
72b7(phal chen): mnar med pa'i sems can dmyal ba chen por sdug bsngal du 'dug par yang spro zhing mos te/ sems can de dag kyang de tsam gyi bar gyis yongs su mya ngan las 'da' bar gyur la/ de'i dus su sangs rgyas bcom ldan
72b8(phal chen): 'das grangs med pa zhig byung ste/ sangs rgyas bcom ldan 'das de dag sus mthong ba de dag thams cad kyang bde ba'i yo byad kun dang ldan par gyur kyang byang chub sems dpa' de bla na med pa yang dag par
73a1(phal chen): rdzogs pa'i byang chub tu mngon par 'tshang mi rgya zhing / byang chub sems dpa' de ni 'jig rten gyi khams grangs med par gtogs pa'i sems can rnams kyi phyir/ sems can re re'i don du yang bskal pa grangs
73a2(phal chen): med par sems can dmyal ba chen po na/ de snyed kyi sems can yongasu mya ngan las 'das kyi bar du 'dug par spro ste/ de la la la zhig gis 'di skad du rgya mtsho chen po grangs med pa skra'i rtse mos gzhal te 'jig rten gyi
73a3(phal chen): khams grangs med pa rdul du blags te/ bgrang ba snyed kyi sdug bsngal gyi tshor ba dang / sems skad cig tu yang mi 'bral ba'i sdug bsngal gyi rnam pa de lta bu dang mi 'bral bar 'gyur ro zhes zer na yang / kye rgyal ba'i
73a4(phal chen): sras dag / byang chub sems dpa' ni de la de'i phyir sems bskyed pa 'ga' tsam yang 'gyod pa dang ldan pa mi 'byung gi de ni 'di snyam ste/ de ltar bdag gi mthus sems can 'di dag sdug bsngal gyi rnam pa de lta bu las
73a5(phal chen): yongs su grol bar gyur pa ni bdag gi 'thob pa legs par 'thob bo/ /gal te thabs 'di 'dra bas 'jig rten gyi khams thams cad kyi sems can thams cad yongs su mya ngan las 'da' bar 'gyur na yang / byang
73a6(phal chen): chub sems dpas sbyor ba de la spro bar bya ba yin no zhes te/ de bas kyang ches dga' ba dang spro ba skye'o/ /kye rgyal ba'i sras dag /'di ni byang chub sems dpa' sems dpa' chen po rnams kyi byang chub sems dpa'i spyod
73a7(phal chen): pa bzhi pa de mi zad pa zhes bya'o/ /kye rgyal ba'i sras dag /byang chub sems dpa' sems dpa' chen po rnams kyi byang chub sems dpa'i spyod pa lnga pa rmongs pa med pa zhes bya ba gang zhe na/ kye rgyal ba'i sras dag /
73a8(phal chen): 'di la byang chub sems dpa' dran pa dang ldan pa yin te/ dran pa'i dam pa 'khrug pa med pa/ rnam par 'khrug pa med pa/ brtan pa sra ba/ mi sh-igs pa/ zil gyis mi non pa/ yongs su dag pa/ che ba tshad med pa/
73b1(phal chen): rmongs pa med pa dang ldan pa yin te/ dran pa des 'jig rten pa'i spyod pa rnams kyang yongs su 'dzin pa yin/ 'jig rten las 'das pa'i tshig kyang yongs su 'dzin pa yin/ gzugs dang gzugs med pa'i tshig kyang yongs su
73b2(phal chen): 'dzin pa yin/ gzugs kyi rang bzhin la btags pa'i tshig kyang yongs su 'dzin pa yin te/ tshor ba dang / 'du shes dang / 'du byed dang / rnam par shes pa la btags pa'i tshig kyang yongs su 'dzin pa yin/ rnam par
73b3(phal chen): shes pa'i rang bzhin yongs su shes par bya ba'i phyir tshig kyang yongs su 'dzin pa yin te/ de 'jig rten 'di nas kyang rmongs pa med par shi 'pho'o/ /'jig rten pha rol tu yang rmongs pa med par skye ste/ ma'i mngal du yang
73b4(phal chen): rmongs pa med par 'gro/ ma'i mngal nas kyang rmongs pa med par 'byung ste/ byang chub sems dpa'i sems bskyed pa rmongs pa med par gnas so/ /rmongs pa med par dge ba'i bshes gnyen rnams mgu bar byed do/ /
73b5(phal chen): rmongs pa med par sangs rgyas kyi chos la mos par byed do/ /rmongs pa med par bdud kyi las rnams rab tu shes so/ /rmongs pa med par bdud kyi las rnams spong bar bya'o/ /rmongs pa med par bskal pa brjod du
73b6(phal chen): med par byang chub sems dpa'i spyod pa la gnas so/ /de dran pa yongs su dag pa'i yan lag tshad med pa dang ldan pa yin te/ des sangs rgyas bcom ldan 'das rnams dang / byang chub sems dpa' 'am/
73b7(phal chen): dge ba'i bshes gnyen rnams las bskal pa grangs med pa na chos thos par gyur pa zab mo zab mor snang ba'am/ yangs pa'i chos rgyan rnam par phye ba'am/ chos sna tshogs tshig dang yi ge sna tshogs kyis
73b8(phal chen): bstan pa 'am/ byang chub sems dpa'i rgyan kyi chos sangs rgyas kyi byin gyis brlabs snang ba can nam/ bla na med pa'i sangs rgyas kyi chos lhag pa'i bsam pa dge ba dang mos pas rnam par dag pa 'am/
74a1(phal chen): 'jig rten thams cad la mi gnas pa'i chos 'jig rten gyis khong du chud pa dang 'thun pa'am/ chos yangs pa rgya chen po'i chos su bstan pa 'am/ rab rib dang bral ba'i chos 'jig rten gyis shes par bya ba
74a2(phal chen): 'am/ 'jig rten thams cad dang thun mong ma yin pa'i chos byang chub sems dpa'i ye shes kyi rjes su song ba 'am/ bla na med pa'i chos thams cad mkhyen pa'i chos kyis rgya chen rnam par 'phrul pa bstan pa de lta bu dag
74a3(phal chen): thos kyang bskal pa grangs med pas brjed par mi 'gyur/ nyams par mi 'gyur/ rgyun 'chad par mi 'gyur ro/ /de ci'i phyir zhe na/ de ni byang chub sems dpa' sems dpa' chen po spyad pa la spyod pa'i tshe/ sems can
74a4(phal chen): su la yang dran pa rnam par 'khrug par mi byed/ chos rig pa thogs par mi byed/ dge ba'i rtsa ba'i blo gros 'jig par mi byed/ gzhan gyi blo la gnod par mi byed do/ /kye rgyal ba'i sras dag gal te byang chub sems
74a5(phal chen): dpa' sems dpa' chen po de la 'di lta bu'i sgra chen po mtho ba dag dang phrad par gyur te/ drag po'i sgra dang / mi bzad par bos pa'i sgra dang / skyi g.ya' ba'i sgra dang / yid du 'ong ba'i sgra rna ba'i spyod yul du 'ongs pa dang /
74a6(phal chen): yid du mi 'ong ba'i sgra rna ba'i yul du 'ongs pa dang / sems 'khrug par byed pa dang / rna ba'i rnam par shes pa 'khrug par byed pa dang / dbang po drug 'phrog par byed pa dag sgrogs par gyur kyang / sgra de lta bu dag gis
74a7(phal chen): byang chub sems dpa'i sems skad cig kyang rnam par 'khrug par mi 'gyur te/ dran pa rnam par 'khrug par mi 'gyur ro/ /spyod yul rnam par 'khrug par mi 'gyur ro/ /mgo rmongs par mi 'gyur ro/ /'khor bar myi
74a8(phal chen): 'gyur ro/ /bslad par mi 'gyur ro/ /byang chub sems dpa' de ni 'di ltar sgra de lta bu dag yid du 'ong zhing 'thun par byed pa dang / yid du mi 'ong zhing khong khro bar byed pa dang / 'jig rten gyi khams grangs med par
74b1(phal chen): grags par byed pa dag gis/ se gol gtogs pa tsam du yang ting nge 'dzin las ldang bar mi 'gyur ro/ /spyod yul las ldang bar mi 'gyur ro/ /chos la 'jug pa las ldang bar mi 'gyur ro/ /byang chub kyi spyod pa la mchog tu
74b2(phal chen): 'dus pa las ldang bar mi 'gyur ro/ /byang chub kyi sems yongs su bsgom pa las ldang bar mi 'gyur ro/ /sangs rgyas rjes su dran pa las ldang bar mi 'gyur ro/ /chos yang dag pa ji lta ba bzhin du rnam par btag pa las
74b3(phal chen): ldang bar mi 'gyur ro/ /sems can yongs su smyin par bya ba'i phyir ye shes rgyun chad par mi 'gyur ro/ /sems can yongs su dag par bya ba'i gnas shes pa rgyun chad par mi 'gyur ro/ /don nges par shes pa rgyun chad
74b4(phal chen): par mi 'gyur ro/ /gang gis las kyi sgrib par 'gyur ba'i sdig to'-i las stsogs par mi byed do/ /gang gis nyon mongs pa'i sgrib par 'gyur ba'i nyon mongs pa bsdud par mi byed do/ /gang gis chos kyi sgrib par 'gyur ba'i
74b5(phal chen): chos la rim gror med par mi byed do/ /gang gis chos 'jig par 'ong ba'i sgrib par 'gyur ba dam pa'i chos yongs su spong bar mi byed do/ /de la de lta bu'i sgra 'jig rten gyi khams grangs med par grags pa/ mi snyan pa dang
74b6(phal chen): snyan pa bskal pa grangs med par mi sdod pa/ 'khrug par byed pa/ sems 'khrug pa/ lus 'khrug pa/ dbang po 'khrug pa/ myos par byed pa/ 'khor bar byed pa/ snyogs par byed pa/ rnam par rnyogs par byed pa/
74b7(phal chen): kun tu rnyogs par byed pas/ dkrugs par byas kyang / de la byang chub sems dpa' 'di ltar sems skye ste/ bdag gis ni 'phags pa'i chos yongs su bsgoms pas nang du mnyam par gzhag par bya'o snyam nas
74b8(phal chen): de sgra thams cad kyi skye ba la rab tu rtog go/ gnas pa la rab tu rtog go/ 'gog pa la rab tu rtog go/ skye ba'i rang bzhin la 'jug go/ 'gog pa'i rang bzhin la 'jug go/ gang gis sgra de dag brjod pa de dag kyang de lta bu'i
75a1(phal chen): rang bzhin nyid du shes te/ sgras chags par mi 'gyur/ sgras khong khro bar mi 'gyur zhing / de'i dran pa nyams par mi 'gyur ro/ /de sgra de dag thams cad kyi mtshan ma 'dzin ci mtshan ma skyed de/ sgras bsko ba la mngon par
75a2(phal chen): chags par mi 'gyur/ sgra la gnas par mi 'gyur/ sgra la mngon par chags par mi skyed do/ /des sgra de dag rtags na mi dmigs te/ sgra de dag thams cad kyi rang bzhin rab tu shes so/ /rang bzhin de yang byas pa med par khong du
75a3(phal chen): chud do/ /mngon par 'du byed pa med pa'i rgyas 'debs shing / chos kyi dbyings kyi rang bzhin gyi tshul du chags pa med pa'i mthar yang rab tu shes so/ /'di ltar byang chub sems dpa' thams cad mkhyen pa'i mthar thug pa/
75a4(phal chen): phyir mi ldog pa mtha' yas pa/ bsam gtan gyi tshul tha dad pa thams cad la rab tu zhugs pa/ ting nge 'dzin thams cad la rgyud gcig gi tshul du zhugs pa/ chos thams cad mtha' dang dbus med par rab tu chud pa'i
75a5(phal chen): lus kyi las dben pa dang ldan pa/ ngag gi las dben pa dang ldan pa/ yid kyi las dben pa dang ldan pa/ shes rab rtog pa'i chos thams cad kyi rang bzhin ming dang sgra med pa/ zhes bya ba'i ting nge 'dzin grangs
75a6(phal chen): med pa'i ting nge 'dzin gyi sgo dang ldan pa 'thob ste/ snying rje chen po yang yang nges shing tshad med par byed do/ /gal te de ltar byang chub sems dpa'i ting nge 'dzin stong phrag grangs med pa sems kyi skad cig gcig gis
75a7(phal chen): thob par byed kyang / byang chub sems dpa' sems ting nge 'dzin dang ldan pa de la de lta bu'i rnam par 'khrug pas dran pa rnam par 'khrug par mi nus kyi/ de'i phyir sems 'di snyam du skye'o/ /de ltar bdag gis sems can de dag thams cad
75a8(phal chen): bla na med pa'i rnam pa rnam par dag pa la rab tu bkod de/ thams cad mkhyen pa nyid las phyir mi ldog par byas la/ phung po ma lus pa'i mya ngan las 'das pa'i dbyings su yongs su mya ngan las bzla'o snyam mo/ /
75b1(phal chen): kye rgyal ba'i sras dag 'di ni byang chub sems dpa' sems dpa' chen po rnams kyi byang chub sems dpa'i spyod pa lnga pa ste/ rmongs pa med pa zhes bya'o/ /kye rgyal ba'i sras dag /byang chub sems dpa' sems
75b2(phal chen): dpa' chen po rnams kyi byang chub sems dpa'i spyod pa drug pa lta ba bzang po zhes bya ba gang zhe na/ kye rgyal ba'i sras dag 'di la byang chub sams dpa' sems dpa' chen po dmigs su med cing bstan
75b3(phal chen): pa mi dmigs pa'i lus kyi las dben pa dang / ngag gi las dben pa dang / yid kyi las dben pa thob pa yin/ ma chags ma bcings pa'i lus kyi las dang / ma chags ma bcings pa'i ngag gi
75b4(phal chen): las dang / ma chags ma bcings pa'i yid kyi las ma chags ma bcings par bstan pa/ gnas pa med pa/ mi gnas pa med pa/ sems ji lta ba bzhin du gnas pa/ sems kyi rang
75b5(phal chen): bzhin tshad med pa'i rjes su song ba/ chos thams cad kyi rang bzhin 'byam klas pa'i rjes su song ba/ mtshan nyid mi dmigs shing / mtshan nyid bstan du med pa zab pa gting dpag
75b6(phal chen): dka' ba/ de bzhin nyid kyi rang bzhin gyi rjes su song ba/ rnam par smin pa dang / bral ba'i skyon med pa/ mngon par bsgrub pa la mkhas pa/ 'gog pa dang /
75b7(phal chen): mthun par gnas pa/ mya ngan las 'das pa'i dbyings kyi spyod yul can/ zhi ba'i rgyud rab tu thob pa/ dngos po med pa'i tshul gyi gzhir gyur pa/ tshig gi lam chad pa/ 'gro ba thams
75b8(phal chen): cad las 'phags pa/ gnas med pa'i spyod pa rab tu thob pa/ byang chub kyi sems bskyed pa'i mtshan ma la mkhas pa/ rtogs pa bcings pa med pa la gnas pa/
76a1(phal chen): de kho na nyid kyi chos gnas kyi rjes su zhugs pa/ 'jig rten thams cad kyis mi brjod pa/ 'jig rten las 'das pa'i gnas dang ldan pa thob pa yin te/ de 'di snyam du sems so/ /kye sems can 'di dag
76a2(phal chen): thams cad ni rang bzhin 'di lta bu ste/ 'di ltar sems can med pa'i rang bzhin no/ /chos 'di dag thams cad rang bzhin 'di lta bu ste/ 'di ltar 'dus byas pa med pa'i rang bzhin no/ /kye zhing 'di dag thams cad
76a3(phal chen): ni 'di lta bu'i mtshan nyid de/ 'di ltar mtshan nyid med pa'o/ /kye dus 'di dag thams cad ni 'di ltar byung ba ste/ 'di ltar tshig gi lam la gzhol zhing chos kun gyi rnam par tshig gi lam la shin tu gnas kyang
76a4(phal chen): chos thams cad ni tshig gi lam la mi gnas pa'o zhes/ de de ltar chos thams cad zab pa yang rab tu shes so/ /'jig rten thams cad bde ba la yang rab tu 'jug go/ de de ltar sangs rgyas kyi chos ma bskyed
76a5(phal chen): pa la yang rab tu 'jug go/ /sangs rgyas kyi chos kyang 'jig rten gyi chos su rab tu 'jug go/ /'jig rten gyi chos kyang sangs rgyas kyi chos su rab tu 'jug go/ /sangs rgyas kyi chos dang 'jig rten gyi chos
76a6(phal chen): 'dres par mi byed do/ /'jig rten gyi chos dang sangs rgyas kyi chos tha dad par yang mi byed do/ /'di ltar dus gsum la gnas pa'i chos kyi dbyings tha dad pa med pa la yang rab tu 'jug go/ /byang chub sems
76a7(phal chen): dpa' sems dpa' chen po las kyang nyams par mi byed de/ sems can thams cad yongs su smin par bya ba dang / gdul ba las kyang mi ldog ste/ sems can thams cad bskyab pa'i phyir snying rje
76a8(phal chen): chen po yang phyir zhing rab tu 'dzin par byed do/ /sems can gyi khams bdag gis smin par ma byas pa ni su zhig smin par byed/ sems can gyi khams bdag
76b1(phal chen): gis dul bar ma byas pa ni su zhig dul bar byed/ sems can gyi khams bdag gis zhi bar ma byas pa ni su zhig zhi bar byed/ sems can gyi khams bdag gis shes par ma byas pa ni su zhig shes par byed/
76b2(phal chen): sems can gyi khams bdag gis dag par ma byas pa ni su zhig dag par byed de/ de ltar bdag gis de lta bur zab pa'i chos yang dag par mthong la/ gcig pu bla na med pa yang dag par rdzogs pa'i byang chub tu
76b3(phal chen): rnam par grol bar bya ba 'di ni bdag la tshul dang mi 'dra ba ste/ sems can gyi khams 'di yang mya ngan chen po'i lam du zhugs pa/ nyon mongs pas kun nas bzung bas mdongs par gyur pa/ tshor ba nyams su
76b4(phal chen): bab pa mi zad pas mnar bar gyur pa/ sred pas bskor ba'i brtson rar zhugs pa/ sems can dmyal ba dang / byol song gi skye gnas dang / gshin rje'i 'jig rten nas ma g.yos pa/ sdug bsngal gyi phung
76b5(phal chen): po'i mi skyo ba/ sdom pa gsum gyis bcugs su ma rung ba/ mun nag gi nang du rab tu zhugs pa/ ma rig pa'i mngal du skye ba dang / 'chi bas mnar ba 'byung ba mthong ba/ mi khom par gyur pa/ mi khom
76b6(phal chen): pa brgyad thob pa/ sems can gyi rab rib dri ma can du gyur pa/ nyon mongs pa sna tshogs kyi nad kyi yan lag gis btab pa/ mya ngan chen por 'khyams pa/ lta ba'i mya ngan gyis bskor ba'o/ /zhes de ltar
76b7(phal chen): byang chub sems dpa' sems can gyi khams la rtogs pa'i tshe/ sems 'di ltar skye ste/ de ltar bdag bla na med pa yang dag par rdzogs pa'i byang chub tu zhugs te/ ye shes kyi snang ba bla na med pa la zhugs
76b8(phal chen): nas/ sems can 'di dag yongs su ma smyin cing rnam par ma dul bar bor te/ bla na med pa yang dag par rdzogs pa'i byang chub tu mngon par 'tshang rgya ba ni/ dus ma yin gyi bdag gis ni bskal pa brjod du med pa'i yang
77a1(phal chen): brjod du med par sems can rnams byang chub sems dpa'i spyod pa la yongs su smyin par bya'o/ /des de lta bus sems can byang chub tu yongs su ma smyin pa rnams yongs su smyin par bya'o/ /ma dul ba rnams gdul
77a2(phal chen): bar bya'o/ /snyam mo/ /kye rgyal ba'i sras dag 'di ni byang chub sems dpa' sems dpa' chen po rnams kyi byang chub sems dpa'i spyod pa drug pa blta ba bzang po zhes bya ba ste/ byang chub sems dpa' rnams spyod pa
77a3(phal chen): de dag la gnas pas/ lha dang bdud dang / tshangs par bcas pa'i 'jig rten dang / dge sbyong dang / bram ze'i skye dgur bcas pa dang / lha dang / dri za dang / mi dang / lha ma yin du bcas pa'i 'jig rten gyis blta na
77a4(phal chen): mdzes shing / byang chub sems dpa' de mthong bas kyang / sems can rnams bla na med pa yang dag par rdzogs pa'i byang chub tu don yod par 'gyur ro/ /thos pa dang bsnyen bskur bas kyang / bla na med pa yang dag
77a5(phal chen): par rdzogs pa'i byang chub tu don yod par 'gyur ro/ /dmigs pa gang gis kyang rung ste/ byang chub sems dpa' de dang 'grogs pa thams cad bla na med pa yang dag par rdzogs pa'i byang chub tu don yod par 'gyur ro// //
77a6(phal chen): sangs rgyas rmad ga cad ces bya ba shin tu rgyas pa chen po'i mdo/ bam po bdun pa/ kye rgyal ba'i sras dag /de la byang chub sems dpa' sems dpa' chen po rnams kyi byang chub sems dpa'i spyod pa bdun
77a7(phal chen): pa gnas med pa zhes bya ba gang zhe na/ kye rgyal ba'i sras dag /'di la byang chub sems dpa' gnas med pa'i sems kyis 'jig rten gyi khams grangs med pa la 'jug pa yin/ sems bskyed pa re res zhing grangs med pa
77a8(phal chen): yongs su sbyong ste/ zhing la gnas mi skyed pa yin/ sangs rgyas bcom ldan 'das grangs med pa blta ba'i phyir 'gro zhing / me tog grangs med pa dang / spos grangs med pa dang / phreng ba grangs med pa dang / byug pa grangs
77b1(phal chen): med pa dang / phye ma grangs med pa dang / na bza' grangs med pa dang / rin po che grangs med pa dang / rgyal mtshan grangs med pa dang / ba dan grangs med pa dang / rgyan grangs med pa dang / mngon par 'du bya ba grangs med pa dang / mngon
77b2(phal chen): par 'du bya ba med pa'i mthar phyin pa dang / grangs med pa'i bsam pas bsam tu med pa'i chos la gnas par bya ba'i phyir/ sangs rgyas bcom ldan 'das grangs med pa la lta ba dang / phyag 'tshal ba dang / mchod pa dang
77b3(phal chen): snyen bkur ba'i don du 'gro zhing sems bskyed pa re re la sangs rgyas bcom ldan 'das grangs med pa mthong yang / sangs rgyas de dag la gnas mi skyed pa yin/ sangs rgyas kyi zhing rnams la gnas mi skyed pa yin/ mtshan
77b4(phal chen): rnams la gnas mi skyed pa yin/ dpe byad bzang po rnams la gnas mi skyed pa yin/ sangs rgyas kyi 'od la gnas mi skyed pa yin/ sangs rgyas kyi chos bstan pa la gnas mi skyed pa yin/ phyogs la gnas mi skyed
77b5(phal chen): pa yin/ phyogs mtshams la gnas mi skyed pa yin/ de bzhin gshegs pa'i 'khor gyi dkyil 'khor la gnas mi skyed pa yin/ byang chub sems dpa'i dge 'dun 'dus pa la gnas mi skyed pa yin/ sangs rgyas kyi
77b6(phal chen): chos thams cad nyan cing dga' ba skyed de/ bsam pa yangs par byed la/ byang chub kyi sems rab tu 'dzin cing / byang chub sems dpa'i spyod pa la shin tu gnas kyang / sangs rgyas kyi chos la gnas mi skyed pa yin/
77b7(phal chen): de bzhin gshegs pa re re bsnyen bkur la yang bskal pa brjod du med pa zad par byed cing / sangs rgyas brjod du med pa mthong bas/ bskal pa grangs med par gnas kyang / sangs rgyas blta ba dang / de bzhin gshegs
77b8(phal chen): pa mngon du bya ba dang / chos nyan pas ngoms mi shes te/ sangs rgyas blta ba dang / de bzhin gshegs pa'i chos nyan pa la gnas mi bskyed do/ /byang chub sems dpa'i brgyan dang / 'khor gyi dkyil 'khor dang /
78a1(phal chen): de bzhin gshegs pa khong du chud par byed kyang gnas mi skyed/ chags pa'i sems mi skyed/ 'jig rten gyi khams kun nas nyon mongs pa la zhugs kyang khong khro ba mi skyed/ mos pa med pa'i sems mi skyed do/ /
78a2(phal chen): de ci'i phyir zhe na/ 'di ltar byang chub sems dpas ni sangs rgyas kyi chos nyid ji lta ba bzhin du/ shin tu khong du chud de/ de la ni kun nas nyon mongs pa yang med/ rnam par byang ba yang med/ mun pa yang med/ snang ba
78a3(phal chen): yang med/ rnam par phye ba yang med/ rnam pa tha dad pa yang med/ rnam par rtog pa yang med/ gzhan du 'gyur ba yang med/ bde ba yang med/ mi bde ba yang med/ lam yang med/ lam ma yin pa yang med de/ byang chub
78a4(phal chen): sems dpa' de ltar chos kyi dbyings la zhugs pa ni sems can gyi khams la yang 'jug ste/ de dag yongs su smyin par byed cing rnam par 'dul la sems can rnams la gnas skyed pa yang med do/ /chos rnams kun
78a5(phal chen): nas thob par byed kyang / chos la gnas mi bskyed do/ /byang chub kyi sems la zhugs pa'i yid kyis 'tshang rgya bar bya ba la yang rnam par spyod de/ 'tshang rgya bar bya ba de la gnas mi bskyed do/ /tshig gi lam yang
78a6(phal chen): brjod de/ tshig gi lam la gnas par mi byed do/ /sems can gyi rgyud la yang 'jug ste/ sems can gyi rgyud la yang gnas par mi byed do/ /ting nge 'dzin kyang rab tu shes shing de dag la yang mnyam par gzhog ste/
78a7(phal chen): ting nge 'dzin de dag la gnas kyi sems kyang mi skyed do/ /sangs rgyas kyi zhing brjod du med par 'gro zhing 'jug la de dag du phyin te mthong zhing gnas kyang gnas kyi sems mi bskyed do/ /de dag nas 'gro yang chags pa'i
78a8(phal chen): sems mi bskyed de/ de dag sems 'di ltar bskyed do/ /kye sangs rgyas kyi chos de ltar gzung ba med/ sangs rgyas kyi byang chub de ltar sgrib pa med/ chos dang 'dul ba de ltar legs par bstan/ sangs rgyas kyi bstan
78b1(phal chen): pa de ltar legs par gnas/ byang chub sems dpa'i spyod pa de ltar legs par 'dug /byang chub kyi sems de ltar legs par gnas/ byang chub sems dpa'i rnam par thar pa de ltar shin tu rtogs/ byang chub sems dpa'i rang
78b2(phal chen): bzhin de ltar chags pa med/ byang chub sems dpa'i tshul de ltar gnas pa med/ byang chub sems dpa'i lam de ltar shin tu sbyangs/ byang chub sems dpa'i lung bstan de ltar byin gyis rlabs kyang / byis pa so so'i skye bo
78b3(phal chen): 'di dag ni shes pa med pa/ mthong ba med pa/ dad pa med pa/ mos pa med pa/ mi mkhas pa'i gnas la spyod pa/ bsam pa rmugs pa/ 'khor ba'i rgyud shin tu 'byung ba la gzhol ba/ sangs rgyas blta ba la log par
78b4(phal chen): zhugs/ 'dren pa'i sa las nyams pa/ lam shes pa'i drung nas gar ba/ kha lo bsgyur ba mi 'tshal ba/ stobs bcu la rim gro med pa/ byang chub sems dpa' la drin du mi gzo ba/ dma' ba la gnas pa/ dngos
78b5(phal chen): po med pas 'jigs pa/ rigs pas spangs pa/ tshul bzhin ma yin pa la zhugs pa/ mnyam pa nyid las log par lhung ba/ g.yang sa chen por rab tu lhung ba/ bdud kyi bsam pa la zhugs pa/ sangs rgyas
78b6(phal chen): kyi bsam pa las ring du gyur pa/ srid pa la mngon par chags pa sha stag go/ /zhes de ltar byang chub sems dpa' sems can gyi khams la 'jug cing snying rje chen po de bas kyang cher bskyed nas snying rje chen po rgya cher
78b7(phal chen): byas te/ gnas med pa'i dge ba'i rtsa ba yang dag par bstsags nas/ 'di snyam du sems bskyed do/ /gal te sems can re re'i phyir yul re re dang / phyogs re rer yang bskal pa brjod du med par sems can re re
78b8(phal chen): 'dul ba'i phyir 'dug la/ sems can gcig la ji lta ba de bzhin du sems can gyi khams thams cad kyi don du 'dug kyang bdag gis de'i phyir mi dga' ba mi bskyed de/ yul de dang phyogs de nas kyang bdag
79a1(phal chen): gud du g.yo bar mi bya'o/ /gud du 'gro bar mi bya'o/ /skra'i rtse mo tsam la chos kyi dbyings thams cad 'dus par byas te/ skra'i rtse mo'i tshul de lta bus skra'i rtse mor chud pa re re yang sems can gyi khams yongs su
79a2(phal chen): smyin par bya ba dang 'dul ba'i phyir/ bskal pa brjod du med pa'i yang brjod du med par gnas par bya'o/ /skra'i rtse mo gcig la ji lta ba de bzhin du chos kyi dbyings mtha' dang dbus med pa thams cad la yang de ltar te/
79a3(phal chen): se gol gtogs pa tsam du yang gnas kyi 'du shes mi bskyed do/ /gnas par mi bya'o/ /gnas kyi sems mi bskyed do/ /skra'i rtse mo tsam re re la yang lus gnas med pa dang / chos gnas med pa dang / dran pa gnas med
79a4(phal chen): pa dang / smon lam gnas med pa dang / ting nge 'dzin gnas med pa dang / rtogs pa gnas med pa dang / spyod yul gnas med pa dang / sems can gyi khams 'dul ba gnas med pa dang / chos kyi dbyings la 'jug pa
79a5(phal chen): gnas med pas phyi ma'i mtha'i bskal pa'i mur thug pa'i bskal par byang chub sems dpa'i spyad pa spyod do/ /de ci'i phyir zhe na/ 'di ni byang chub sems dpa' 'di ltar sems bskyed do/ /bdag gis chos kyi dbyings
79a6(phal chen): thams cad sgyu ma lta bur shes par bya'o/ /bdag gis sangs rgyas thams cad bltar med pa'i tshul du mig yor lta bur shes par bya'o/ /byang chub sems dpa'i spyod pa gnas med pa'i phyir/ rmi lam lta bur
79a7(phal chen): shes par bya'o/ /bdag gis de bzhin gshegs pa rnams kyi chos bstan pa brag cha lta bur shes par bya'o/ /bdag gis las kyi rnam par shes pa'i mthus las byung bas 'jig rten thams cad sprul pa lta bur
79a8(phal chen): shes par bya'o/ /bdag gi spyod pa'i mthu las byung bas lus ni yid kyi rgyu las byung bar shes par bya'o/ /bdag gis sna tshogs dang 'dres pa'i phyir 'gro ba thams cad ni sems lta bur shes par bya'o/ /rnam
79b1(phal chen): par 'gyur ba med pas bdag gis chos thams cad ni yang dag pa'i mtha' dang mnyam par bstan par bya'o/ /bdag gis phyogs bcur sems bskyed pas rgyas par bkang ste/ chos kyi dbyings kyis klas pa/ nam mkhA'i
79b2(phal chen): mthas gtugs pa byang chub sems dpa'i 'dod pa la gnas par bya'o/ /bdag gi sems yang bar sgyur ba dang / dran pa gnas med pas/ sangs rgyas kyi chos khong du chud cing / mkhas pa sems kyi skad cig gcig
79b3(phal chen): gis thob par bya'o zhes/ de ltar byang chub sems dpa' de de dag dang sangs rgyas la bdag med pa'i tshul gyis yang dag par lta zhing / sems can chags pa med pa'i mthar phyin pa/ tshig gi lam gyi sa la smyin par byed
79b4(phal chen): pa'i tshe dga' ba mtha' yas pa thob po/ /sangs rgyas dang rdzogs pa'i sangs rgyas kyi chos la mos pa/ tshad med pa yang yang dag par rab tu 'thob po/ /sems can thams cad yongs su bskyab pa'i don du bdag gis skyo
79b5(phal chen): ba'i sems mi bskyed do/ /sems can gyi khams yongs su smyin cing ma dul gyi bar du skyo ba'i smon lam mi bskyed do/ /bdag gis 'jig rten gyi khams thams cad las rnam par 'das par 'jig rten
79b6(phal chen): gyi khams thams cad du rgyu bar byas te/ smon lam gang la sems can gyi sgra yod pa dang / sems can gyi las dang / sems can nye bar len pa dang / sems can rnam par gzhag pa dang / sems can gyi
79b7(phal chen): 'du shes dang ldan pa dang / sems can gyi glong dang / sems can gyi 'du byed dang / sems can gyi yul dang / sems can gyi 'jug pa dang / sems can gyi ldog pa yod pa de la bdag gis gnas par bya'o/ /
79b8(phal chen): sems can thams cad 'dul ba'i dbang du smon lam de las g.yo bar yang mi bya ste/ sems bskyed pa gcig gis kyang gnas kyi 'du shes skyed par mi bya'o/ /de ci'i phyir zhe na/ bdag gis gnas med pa dang /
80a1(phal chen): mi gnas par bya ste/ bdag gi don yongs su sbyang bar bya'o/ /yongs su rdzogs par bya'o zhes bya ba 'di ni/ kye rgyal ba'i sras dag byang chub sems dpa' sems dpa' chen po rnams kyi byang chub sems dpa'i
80a2(phal chen): spyod pa bdun pa ste/ gnas pa med pa zhes bya'o/ /kye rgyal ba'i sras dag /byang chub sems dpa' sems dpa' chen po rnams kyi byang chub sems dpa'i spyod pa thub par dka' ba zhes bya ba brgyad pa gang zhe na/ kye rgyal
80a3(phal chen): ba'i sras dag / 'di la byang chub sems dpa' sems dpa' chen po rnams kyis dge ba'i rtsa ba thub par dka' ba/ gdul bar dka' ba/ rab tu gdul bar dka' ba/ phyed par dka' ba/ zil gyis mi non pa/ bsam
80a4(phal chen): gyis mi khyab pa/ kun tu mtha' yas pa mi 'phrog pa bdag nyid che ba/ rgyud kyi tshul gcig tu gyur pas sangs rgyas thams cad kyi zham ring na/ byang chub sems dpa'i spyad pa spyod pa'i tshe/ sangs rgyas kyi chos la
80a5(phal chen): shin tu dad pa yin/ yangs par dad pa yin/ de bzhin gshegs pa'i byang chub la shin tu mos pa yin/ byang chub sems dpa'i smon lam gyis rgyun mi 'chad pa yin/ bskal pa thams cad du mi skyo ba'i sems dang ldan
80a6(phal chen): pa yin/ sdug bsngal thams cad kyi sgyid lug par 'gyur ba med pa yin/ bdud thams cad kyis phyir brgal du med pa yin/ sangs rgyas thams cad kyi shin tu byin gyis brlabs pa yin/ byang chub sems dpa'i
80a7(phal chen): dka' thub thams cad kyis rnam par sbyangs pa yin/ byang chub sems dpa'i brtul shugs kyis tshad mi shes pa yin/ theg pa chen po'i smon lam las phyir mi ldog pa yin/ de la byang chub sems dpa'i spyod pa
80a8(phal chen): bsgrub par dka' ba la gnas te/ sems bskyed pa gcig gis bskal pa grangs med par 'khor yang phyir mi ldog pa yin/ byang chub sems dpa'i smon lam chen po yang rgyun mi gcod do/ /de mthong ba tsam
80b1(phal chen): gyis kyang / sems can rnams bla na med pa yang dag par rdzogs pa'i byang chub las phyir mi ldog par byed do/ /thos pa dang bsnyen bskur bas kyang / sems can rnams bla na med pa yang dag par rdzogs pa'i byang chub las phyir mi ldog
80b2(phal chen): par byed de/ /sems can thams cad sems can med par yang shes te/ sems can gyi khams yongs su gtong ba ma yin no/ /'di lta ste dper na mnyan pa ni pha rol tu 'gro ba yang ma yin no/ /tshu rol tu 'gro ba'ang ma
80b3(phal chen): yin/ chu klung gi gzhung la gnas pa'ang ma yin/ 'gro ba dang 'ong ba rgyun mi 'chad pa'i phyir pha rol ma yin par sems can rnams kyang sgrol lo/ /de bzhin du byang chub sems dpa' yang 'khor bar 'gro ba yang ma yin/ mya ngan
80b4(phal chen): las 'das par 'gro ba yang ma yin/ 'khor ba'i rgyud la gnas pa yang ma yin te/ tshu rol gyi mu nas sems can rnams bskyod de/ pha rol gyi ngogs bde ba/ 'jigs pa med pa/ 'tshe ba med pa/ 'khrug pa med par rab tu bzhag
80b5(phal chen): kyang sems can gyi khams bgrang ba'i tshul gyis mngon par chags pa med do/ /sems can gcig las bskyod nas mang po la mngon par chags par mi byed/ mang po las bskyod nas sems can gcig la mngon par chags par
80b6(phal chen): yang mi byed/ sems can gyi khams 'phel bar yang mi byed/ bri bar yang mi byed/ sems can gyi khams skye bar yang mi byed/ 'gog par yang mi byed/ zad par yang mi byed/ stsogs par yang mi byed/ rnam par rtog par yang mi byed/
80b7(phal chen): rnam pa gnyis su yang mi byed do/ /de ci'i phyir zhe na/ 'di ltar byang chub sems dpa' ni sems can gyi khams la zhugs shing khong du chud pa ste chos kyi dbyings ji lta bar sems can gyi khams kyang de bzhin te/ sems can gyi khams
80b8(phal chen): dang chos kyi dbyings de la gnyis su med do/ /gnyis su med pa'i chos la ni bri ba'am/ 'phel ba'am/ 'gag pa yang med de/ chos kyi rang bzhin ni rang bzhin gyis med par 'gyur ba 'am/
81a1(phal chen): len pa'am/ gnas pa'am/ mngon par chags pa'am/ gnyis su 'gyur ba med do/ /de ci'i phyir zhe na/ chos thams cad chos kyi dbyings bstan pa'i tshul du gnyis su med pa'i phyir ro/ /de ltar na byang chub
81a2(phal chen): sems dpa' chos kyi dbyings rab tu dbye ba'i mkhas pa khong du chud pa yin te/ mtshan nyid rnam par dag pa'i lus dang / dngos po med pa yongs su shes pa dang / chos kyi mtshan nyid dang rang bzhin yongs su rtogs
81a3(phal chen): pas mtshan nyid med pa la gnas pa yin/ de ni sems can rnam pa sna tshogs kyang shes/ sems can gyi grangs kyang shes te/ 'jig rten gyi khams rnams la'ang mngon par chags pa med do/ /sangs rgyas
81a4(phal chen): kyi zhing thams cad du yang snang ngo / /sangs rgyas rnams la yang 'jug cing khong du chud par byed de/ las la rnam par rtog par mi byed do/ /don kyang shin tu rtogs pa yin no/ /don kyi yi ge yang yongs su brjod do/ /
81a5(phal chen): chos 'dod chags dang bral ba'i mthar phyin pa thams cad kyang shes so/ /rab tu shes so/ /khong du chud do/ /byang chub sems dpa'i lam dang yang mi 'bral te/ byang chub sems dpa'i spyod pa las kyang phyir mi
81a6(phal chen): ldog go/ /chos kyi dbyings su bzung ba las dbang bsgyur bar zhugs pas zad mi shes pa'i spyod pa dang ldan pa yin no/ /'di lta ste dper na/ gtsub ma las byung ba'i me'i rgyu tshad med pas/ me'i dgos pa las ma
81a7(phal chen): 'gags pa yin te/ de bzhin du byang chub sems dpa' yang / 'jig rten thams cad na sems can gyi don las 'gag pa med par zhugs pa yin te/ kun gyis mthar byas pa'ang ma yin/ kun gyi mtha'
81a8(phal chen): med par byas pa'ang ma yin no/ /nye bar len pa dang bcas pa'ang ma yin/ nye bar len pa med pa'ang ma yin no/ /gnas pa'ang ma yin/ mi gnas pa'ang ma yin/ /'jig rten gyi chos kyi rjes su song ba yang ma yin
81b1(phal chen): sangs rgyas kyi chos la gzhol ba yang ma yin no/ /so so'-i skye bo yang ma yin/ 'bras bu la gnas pa'ang ma yin no/ /de ltar byang chub sems dpa' thub par dka' ba'i sems dang ldan pa/ spyad pa la spyod de/ de ni nyan
81b2(phal chen): thos kyi theg pa mi ston to/ /rang sangs rgyas kyi theg pa mi ston to/ /sangs rgyas kyi chos kyang ston pa med do/ /'jig rten dang 'jig rten gyi khams nye bar len pa med do/ /sems can dang sems can 'jig rten pa
81b3(phal chen): nye bar len pa med do/ /nyon mongs pa dang rnam par byang ba nye bar len pa med do/ /de ci'i phyir zhe na/ chos thams cad kun nas nyon mongs pa med par byang chub sems dpas shes so/ /chos thams cad nye bar
81b4(phal chen): blangs pa med par byang chub sems dpas yongs su shes so/ /chos thams cad zhugs pa med par byang chub sems dpas yongs su shes so/ /chos thams cad ldog pa med par byang chub sems dpas yongasu
81b5(phal chen): shes so/ /de de ltar zhi zhing phra ba dang zab pa dang / bzang po'i chos la spyod pa'i tshe/ spyod do zhes bya bar mi dmigs so/ /spyad par bya'o zhes bya bar mi dmigs so/ /khams kyi yul dang / skye mched kyi
81b6(phal chen): yul dang / nang gi snang ba dang / phyi rol gyi snang ba dang / phyi nang gi snang ba dang / smon lam yongs su bsgrub pa dang / pha rol tu phyin pa rnams dang / chos thams cad du yang mi dmigs so/ /de ci'i phyir zhe na/ 'di ltar
81b7(phal chen): chos kyi dbyings thams cad la ni/ gang nyan thos kyi theg pa la zhugs pa 'am/ rang sangs rgyas kyi theg pa la zhugs pa 'am/ byang chub sems dpa'i theg pa la zhugs pa 'am/ bla na med pa yang dag par rdzogs pa'i byang chub tu
81b8(phal chen): zhugs pa 'am/ so so'-i skye bo'i khams la zhugs pa 'am/ kun nas nyon mongs pa'i khams la zhugs pa 'am/ rnam par byang ba'i khams la zhugs pa 'am/ 'khor ba'i khams la zhugs pa'am/
82a1(phal chen): mya ngan las 'das pa'i khams la zhugs pa'i chos gang yang med do/ /de yang ci'i phyir zhe na/ 'di la chos gnyis shes bya ba gang yang med de mi gnyis pa yang med do/ /'di lta ste dper na/ nam mkha' ni
82a2(phal chen): phyogs bcur ma rnyed/ mi rnyed/ rnyed par mi 'gyur yang nam mkhar bgrang ba'i tshul yod do/ /de bzhin du byang chub sems dpas kyang chos gang yang dmigs pa med de/ chos thams cad mngon par 'tshang rgya'o/ /
82a3(phal chen): zhes grangs su bgrang ba yang yod de/ de ni yang dag pa bden pa ste/ log pa ma yin no/ /de ni bya ba dang mi 'gal ba'i spyod pa yang ston to/ /smon lam yang mi gtong ngo / /sems can gyi khams yongs su smyin pa
82a4(phal chen): dag gdul ba yang med do/ /chos kyi 'khor lo yang skor ro/ /rgyu dang 'bras bu yang 'jig par mi byed do/ /chos nyid dang yang 'gal bar mi byed do/ /'das pa dang ma byon pa dang da ltar byung ba'i sangs rgyas bcom
82a5(phal chen): ldan 'das rnams dang yang mnyam par 'gyur ba yin te/ de bzhin gshegs pa'i rigs kyang rgyun chad par mi byed/ chos kyi tshul dang yang 'gal bar mi byed/ chos kyi rgyud kyang rab tu shes so/ /chos kyi
82a6(phal chen): spobs pa yang 'jig par mi byed/ chos thos pas kyang rlom sems med de/ chos kyi 'byung gnas kyang rab tu thob/ chos brjod pa yang rab tu byed/ mi 'jigs pa la yang rab tu gnas/ sangs rgyas kyi
82a7(phal chen): spyod pa yang mi gtong ngo / /'jig rten gyi tshul yang 'gog par mi byed/ 'jig rten mnyam pa nyid kyang rab tu ston te/ 'jig rten gyi spyod pa rnams la yang gnas pa med do/ /de ltar byang chub sems dpa'
82a8(phal chen): thub par dka' ba'i sems dang ldan pa/ byang chub sems dpa'i spyad pa la spyod de/ sems can gyi khams kyang / sems can dmyal ba dang / byol song gi skye gnas dang / gshin rje'i 'jig rten nas gyen du
82b1(phal chen): skyod de/ de dag bskyed nas kyang yongs su smyin par byed do/ /'dul bar byed do/ /rab tu gzhog par byed do/ /'das pa dang / ma byon pa dang / da ltar byung ba'i sangs rgyas bcom ldan 'das rnams kyi lam gyi rgyud las
82b2(phal chen): kyang mi g.yo'o/ /'jig rten gnas pa drin du mi gzo bas yongs su gang ba dang / dgras yongs su gang ba dang / kun nas nyon mongs pas yongs su gang ba dang / mi 'thun pas yongs su gang ba dang / yid gzhag
82b3(phal chen): du mi rung bas yongs su gang ba dang / byis pas yongs su gang ba dang / ma dad pas yongs su gang ba dang / gzhan gyi dring la rgyug pas yongs su gang ba dang / shes rab dman pas shin tu byung ba dang / 'jig rten
82b4(phal chen): gnas pa sred pa'i bsam pa dang / ma rig pas kun nas nyon mongs par gyur pa na/ byang chub sems dpa' ni byang chub sems dpa'i spyad pa spyod de/ de 'di snyam du sems skye'o/ /'di ltar bdag gis 'jig
82b5(phal chen): rten gnas pa drin du gzo bas yongs su gang ba dang / mdza' bos yongs su gang ba dang / mkhas pas yongs su gang ba dang / byang chub sems dpa'i spyad pa spyod pa lta ba ngo mtshar du yang ci che ste/ de ji lta zhe na/
82b6(phal chen): bdag ni sems can mdza' ba 'am/ mi mdza' ba gang las kyang chung ngu na skra'i rtse mo gcig tsam 'am/ chung ngu na dge bar bya ba sbyin pa tsam yang mi 'dod mi tshol te/ phyi ma'i mtha'i mur thug pa'i bskal par
82b7(phal chen): byang chub sems dpa'i spyad pa spyod kyang / gzhan du na sems can de dag yongs su 'grol ba dang / sems can de dag yongs su dad par 'gyur ba dang / sems can de dag 'byung bar 'gyur ba ma gtogs
82b8(phal chen): par de dag las sems skad cig tsam du bde bar 'gyur ba yang mi tshol lo/ /de ci'i phyir zhe na/ bdag ni sems can la len pa med cing / thams cad la 'dod pa med pas/ sems can gyi gtso bor
83a1(phal chen): 'gyur bar byed pa ste/ 'di ltar bdag gis kyang sems can de dag bla na med pa yang dag par rdzogs pa'i byang chub kyi mthas gtugs te/ shin tu bde ba'i pha rol tu phyin par 'gyur bar nan tan du bya'o snyam mo/ /
83a2(phal chen): kye rgyal ba'i sras dag 'di ni byang chub sems dpa' sems dpa' chen po rnams kyi spyod pa brgyad pa ste/ thub par dka' ba zhes bya'o/ /kye rgyal ba'i sras dag byang chub sems dpa' sems dpa' chen po rnams kyi
83a3(phal chen): byang chub sems dpa'i spyod pa dgu pa chos bzang po zhes bya ba gang zhe na/ kye rgyal ba'i sras dag 'di la byang chub sems dpa' lha dang 'jig rten du bcas pa/ bdud du bcas pa/ tshangs par bcas pa/ dge
83a4(phal chen): sbyongs dang bram zer bcas pa'i skye dgu lha dang dri za dang / mi dang lha ma yin du bcas pa ni/ chos kyi mu stegs bzang por gyur pa yin te/ de sangs rgyas kyi rigs mi gcad pa'i phyir dam pa'i chos yongs su 'dzin
83a5(phal chen): par byed pa yin/ gzungs kyi snang ba rnam par dag pa thob pas/ gtam bya ba dang / lung bstan pa la spobs pa yin/ chos dang ldan pa'i gzungs thob pas don la spobs pa yin/ chos ji lta ba bzhin du
83a6(phal chen): gzungs yang dag par bskul ba thob pas/ chos la spobs pa yin/ tshig dang smra ba thams cad kyi gzungs rab tu thob pas nges pa'i tshig la spobs pa yin/ tshig dang yi ge'i don kun tu mtha' yas shing
83a7(phal chen): zad mi shes pa la thogs pa med pa'i sgo'i gzungs thob pas spobs pa dang ldan pa yin/ sangs rgyas dbang bskur ba'i gzungs kyi dbang bskur bas mngon par dga' bar byed pa'i spobs pa dang ldan pa yin/ gzhan
83a8(phal chen): gyi dring la mi 'jog pa'i gzungs kyi sgo thob pas snang ba thob pa'i spobs pa dang ldan pa yin/ spobs pa thun mong ba'i tshul la zhugs pas thun mong gi spobs pa dang ldan pa yin te/ don mang po dang tshig mang po dang /
83b1(phal chen): yi ge mang po de dag /de dag la nges pa'i tshig gi gzungs kyi sgor tshud pas nges pa'i spobs pa dang ldan pa yin/ rgyud mtha' yas pa'i gzungs thob pas mtha' yas pa'i spobs pa dang ldan pa yin te/ des ni stong gsum
83b2(phal chen): gyi stong chen po'i 'jig rten gyi khams kyi don du bdag gis lus gser gyi mdogs du mngon par sprul nas/ chos 'byam klas pa thams cad dbyangs kyi dkyil 'khor gyi sgo thams cad du chud pas sems can de dang de dag
83b3(phal chen): 'dul ba'i dbang du bsam pa ji lta ba bzhin du brjod pa dang / dbang po 'byam klas pa mtha' yas pa rnams la/ lce yangs pa'i byin gyi brlabs kyis dbyangs kyi yan lag rnam par dag pa dang / dus dang 'byor pa'i chos bstan pa
83b4(phal chen): dang / snying rje chen po 'gal ba med pas shin tu bstan pa dang / tshig gcig gi sgra brjod pas 'dul ba ji lta ba bzhin du tshim par 'gyur zhing / mtha' yas par snang bas ston pas/ sangs rgyas kyi mdzad pa la spyod do/ /
83b5(phal chen): de ni gal te sems can re re zhing / tshig gi rnam pa tha dad pa'i tshig gi tshogs las sna tshogs kyis mngon par 'du bya bas/ rnam par smyin pa brjod kyis mi lang zhing 'byam klas pas nye bar gnas pas bye ba khrag khrig
83b6(phal chen): brgya stong bsam gyis mi khyab pa grangs med pa rnam par phye ba/ rnam pa tha dad pa brjod du med pa dang ldan pa/ de lta bu'i sems can sha stag byang chub sems dpa'i 'khor du gyur la/ 'khor gyi dkyil 'khor yang
83b7(phal chen): 'jig rten gyi khams brjod du med pa tsam du yangs pa zhig yin te/ 'dul ba brjod du med pa zhig 'dus nas/ sems can re re la yang kha'i sgo bye ba khrag khrig brgya stong grangs med pa brjod du med pa yod par
83b8(phal chen): gyur te/ sems can gcig ji lta bar sems can de dag thams cad kyang de bzhin du de snyed du kha'i sgo dang ldan pa/ sems can de dag thams cad kyis byang chub sems dpa' la skad du brjod pa/
84a1(phal chen): bye ba khrag khrig brgya stong grangs med pa rnam par brtags pas dus cig tu dbyangs cig tu byas te/ yongs su dri ba byas kyang byang chub sems dpa' ni de lta bu'i sems can gcig nas gcig tu rgyud pa dang / de lta
84a2(phal chen): bu'i skad cig nas gcig tu brgyud pa dang / de lta bu'i brjod pa sna tshogs gyis yongs su dris pa la'ang / chos gzung ba thogs pa med pa yin/ brjod pa shes par bya ba'i phyir/ rnam par rtogs pa med pa yin te/ dri
84a3(phal chen): bas the tsom yongs su dris pa la thogs pa med do/ /'khor gyi dkyil 'khor cig du ji lta ba de bzhin du 'khor gyi dkyil 'khor brjod du med pa de tsam thams cad du yang de bzhin te/ de la byang chub sems dpa' 'di
84a4(phal chen): snyam du sems so/ /gal te skra'i rtse mo re re la sems bskyed pa re re zhing / 'khor gyi dkyil 'khor brjod du med pa zhig byung la/ sems skad cig la rtogs pa gzhan dang gzhan gyis/ skad gzhan dang gzhan du
84a5(phal chen): brjod pas chos kyi dbyings thams cad gang bar byed cing 'khor gyi dkyil 'khor rnam pa de lta bu sha stag cig skra'i rtse mo thams cad las byung ste/ de ltar byung bas phyi ma'i mtha'i bskal pa'i mur thug par byung yang
84a6(phal chen): 'khor gyi dkyil 'khor de dag byung bas/ phyi ma'i mtha'i bskal pa'i mur thug pa zad par gyur te/ 'khor de rnams ni zad mi shes par 'byung la skye ba'i rgyun mi 'chad pa zhig yod du zin na yang bstan par bya ba'i
84a7(phal chen): sa de la byang chub sems dpa' sems skad cig pa 'ga' tsam du yang zhum pa mi skye'o/ /sgyid lug dang / kha snyom mi skye'o/ /the tsom dang yid gnyis mi skye'o/ /bag tsha ba dang 'jigs pa mi skye'o/ /rmongs
84a8(phal chen): pa dang 'khrug pa mi skye'o/ /byang chub sems dpa' chos bzang po la gnas pa de ni 'di snyam du sems te/ bdag gis sems can dang / sems can gzhan rnams dang / sems can gyi khams thams cad kyang
84b1(phal chen): tshig gi lam gyis yongs su mgu bar byas te/ chos bshad pa'i mthar thug par mi bya/ chos la rnam par thogs par mi bya'o zhes nas/ des brjod pa de dag thams cad kyang rab tu shes te/ sems can de dag la
84b2(phal chen): brtag mi dgos par 'byung ba'i tshig dang / tshig gi cho ga rnam pa tha dad pa brtag mi dgos par 'byung ba dang / tshig gi rnam par gdags pa brjod du med pa'i yang brjod du med par 'byung bas chos ston par byed do/ /
84b3(phal chen): de brjod pa de dag thams cad kyang 'dzin la/ sems kyi skad cig gcig gis kyang / tshig thams cad mkhyen pa nyid du dbang bskur ba/ chags pa med pa'i snying po can/ chos thams cad kyi snang ba rab tu thob pa
84b4(phal chen): thams cad mkhyen pa'i ye shes la gzhol ba cig gis sems can thams cad go bar byed do/ /de ltar byang chub sems dpa' sems dpa' chen po byang chub sems dpa'i spyod pa chos bzang po la gnas pa ni/
84b5(phal chen): mngon par chags pa med pa'i tshul gyis bdag rnam par dag pa yang rab tu 'thob po/ /sems can med par 'byung ba'i tshul gyis sems can thams cad kyi don kyang yongs su rdzogs par byed do/ /de ni dus gcig du
84b6(phal chen): stong gsum pa bcu nas stong gsum pa brjod kyis mi lang ba'i don du byin gyis brlabs shing / bdag gi lus gser gyi mdog du mngon par sprul te/ dbyangs kyi dkyil 'khor thams cad shes pa'i sgor chud
84b7(phal chen): pa/ chos thams cad du khyab pas mtha' dang dbus med pa'i chos kyi sgor 'jug cing / sangs rgyas kyi 'phrin las bsgrub ste/ 'jig rten thams cad du rgyu ba 'gags pas/ 'gro ba med pa'i lus rnam dang 'gro ba
84b8(phal chen): thams cad du 'byung bas mtha' yas par 'gro ba'i lus rnams dang / mi skye ba dang mnyam pa'i chos la brtson pas ma skyes pa'i lus rnams dang / 'gog par brjod pa thams cad dmigs pa med pas 'gags pa med
85a1(phal chen): pa'i lus rnams dang / ji lta ba bzhin du dmigs pas bden pa med pa'i lus rnams dang / 'jig rten gyi bden pa bzhin du rnam par dmigs pas mi slu ba'i lus rnams dang / 'chi 'pho dang skye ba las
85a2(phal chen): 'das pas mi 'pho ba'i lus rnams dang / chos kyi dbyings kyi rang bzhin 'jig par mi byed pas/ mi 'jigs pa'i lus rnams dang / dus gsum gyi tshig gi lam la brtson pas skad cig gcig gi lus rnams
85a3(phal chen): dang / chos kyi mtshan nyid shin tu rtogs pa'i mthar thug pas mtshan nyid med pa'i lus rnams dang / lus rnam par phye bas 'byam klas pa bcu po de dag dang ldan pa'i byang chub sems dpa' ni dge ba'i rtsa ba
85a4(phal chen): thams cad bskyed pa la sems can thams cad kyi gnas yin no/ /dbugs chen po phyin par bya ba la sems can thams cad kyi dpung gnyen yin no/ /gnas chen po thob par bya ba la sems can thams cad
85a5(phal chen): kyi skyabs yin no/ /bla na med pa'i 'byung ba mthong bar bya ba la sems can thams cad kyi rten yin no/ /chos kyi tshul la 'jug par bya ba la sems can thams cad kyi 'dren pa yin no/ /las kyi rnam par
85a6(phal chen): smyin pa rnam par dmigs par bya ba la sems can thams cad kyi me mar yin no/ /chos zab mo rab tu thob par bya ba la 'jig rten thams cad kyi snang ba yin no/ /chos thams cad ji lta ba bzhin du rmongs pa med
85a7(phal chen): par khong du chud par bya ba la khams gsum thams cad kyi sgron ma yin no/ /snang ba'i sa rab tu thob par bya ba la 'jig rten thams cad kyi snang ba yin no/ /sangs rgyas kyi rnam par 'phrul pa yang dag par bstan
85a8(phal chen): par bya ba la 'gro ba thams cad rab tu dga' ba yin no/ /kye rgyal ba'i sras dag 'di ni byang chub sems dpa' sems dpa' chen po rnams kyi/ byang chub sems dpa'i spyod pa dgu pa chos bzang po zhes bya ba ste/
85b1(phal chen): de la gnas pa'i byang chub sems dpa' sems dpa' chen po rnams ni/ sangs rgyas kyi chos thams cad du 'jug par bya ba la 'gro ba thams cad kyi mu stegs yin no/ /kye rgyal ba'i sras dag /byang chub sems
85b2(phal chen): dpa' sems dpa' chen po rnams kyi byang chub sems dpa'i spyod pa bcu pa bden pa dang ldan pa zhes bya ba gang zhe na/ kye rgyal ba'i sras dag /'di la byang chub sems dpa' bden pa'i tshig dam pa dang ldan pas/ bden pa'i
85b3(phal chen): tshig can yin te/ de ni gang smras pa de byed/ gang byed pa de smra'o/ /de 'das pa'i sangs rgyas bcom ldan 'das rnams kyi bden pa'i gsung la yang slob bo/ /ma byon pa'i sangs rgyas bcom ldan 'das rnams kyi bden pa'i
85b4(phal chen): gsung la yang slob bo/ /da ltar byung ba'i sangs rgyas bcom ldan 'das rnams kyi bden pa'i gsung la yang slob po/ /'das pa'i sangs rgyas bcom ldan 'das rnams kyi rigs la yang 'jug go/ /ma byon pa'i sangs rgyas
85b5(phal chen): bcom ldan 'das rnams kyi rigs la yang 'jug go/ /da ltar byung ba'i sangs rgyas bcom ldan 'das rnams kyi rigs la yang 'jug go/ /'das pa'i de bzhin gshegs pa thams cad kyi dge ba'i rtsa ba yang 'thob bo/ /
85b6(phal chen): ma byon pa'i de bzhin gshegs pa thams cad kyi dge ba'i rtsa ba yang 'thob bo/ /da ltar byung ba'i de bzhin gshegs pa thams cad kyi dge ba'i rtsa ba yang 'thob po/ /de ni sangs rgyas bcom ldan 'das 'das pa dang ma byon pa dang /
85b7(phal chen): da ltar byung ba thams cad dang / dge ba'i rtsa ba lhan gcig tu gyur pa ste/ de bzhin gshegs pa'i rjes su bslabs pa'i ye shes dang ldan pas gnyis su med par smra ba yin no/ /de sems can rnams kyi gnas dang / gnas
85b8(phal chen): ma yin pa'i shes pa la yang rab tu 'jug go/ /de sems can rnams kyi 'das pa dang / ma 'ongs pa dang da ltar byung ba las/ rnam par smyin pa shes pa la yang rab tu 'jug go/ /dbang po dang / brtson 'grus rnam pa
86a1(phal chen): tha dad pa rdzogs pa dang / ma rdzogs pa dang / rab dang / tha ma shes pa la yang rab tu 'jug go/ /khams tha dad pa dang / khams du ma la yang rab tu 'jug go/ /mos pa tha dad pa dang / mos pa du ma la yang rab
86a2(phal chen): tu 'jug go/ /thams cad du 'gro ba'i lam gyi ye shes la yang rab tu 'jug go/ /bsam gtan dang rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang / rnam par byang ba
86a3(phal chen): rnam par dgod pa/ sems can rnams kyi dus dang dus ma yin pa'ang rab tu shes so/ /'jig rten gyi khams 'byam klas pa thams cad sngon gyi gnas rjes su dran pa'i shes pa la'ang rab tu 'jug go/ /lha'i mig chags pa
86a4(phal chen): med par yang mngon par bsgrub po/ /zag pa zad par shes pa'ang rab tu shes te/ byang chub sems dpa'i spyod pa nye bar gzung ba'ang rgyun mi gcod do/ /de ci'i phyir zhe na/ byang chub sems dpa' ni 'gro ba thams cad
86a5(phal chen): rnam par dag par bya ba dang / gdul ba'i phyir zhugs pa yin te/ de phyir zhing sems 'di snyam du skye'o/ /'di ltar 'jig rten na gnas pa yongs su ma grol bar bdag rnam par grol ba'i tshul rab tu shes par bya ba dang /
86a6(phal chen): sems can thams cad yongs su ma bkrol cing smon lam rjes su ma srungs par bla na med pa yang dag par rdzogs pa'i byang chub tu mngon par 'tshang rgya bar bya ba 'di ni bdag la mi cha la/ de bas na ci nas kyang sems can
86a7(phal chen): 'di dag bla na med pa yang dag par rdzogs pa'i byang chub kyi mthas gtugs par 'gyur ba dang / gang 'di phung po lhag ma ma lus pa'i mya ngan las 'das pa'i dbyings kyi mthar thug par gzhol bar 'gyur ba de ltar bya'o/ /
86a8(phal chen): de ci'i phyir zhe na/ bdag cag ni sems can thams cad kyis gsol ba ma btab pa'i dge ba'i bshes gnyen te/ sems can thams cad kyis ma bskul bar yang dag par zhugs pa/ sems can thams cad kyi dge ba'i
86b1(phal chen): rtsa ba la thog mar 'gro ba'o/ /bdag cag ni thams cad mkhyen pa nyid la 'jug pa'i phyir kha lo bsgyur ba ste/ bdag cag gi ni 'gro ba kun gyis gos pa med pa'i mchog tu gyur pa'o/ /bdag cag bla na med par kha lo
86b2(phal chen): bsgyur ba'i sa la dam par gyur pa'o/ /bdag cagis ni sems can med pa'i mtha' la rab rib med pa'o/ /bdag cag ni sngon gyi smon lam gyis thob pa dang ldan pa'o/ /bdag cag ni byang chub sems dpa'i yon tan
86b3(phal chen): gyi rgyan thams cad kyis shin tu sprul pa'o/ /bdag cag ni sangs rgyas 'das pa dang ma byon pa dang da ltar byung ba thams cad kyis yongs su gzung ba'o/ /zhes te de sngon gyi smon lam yang 'jig par mi byed do/ /bla na
86b4(phal chen): med pa'i ye shes kyi rgyan la yang rab tu 'jug go/ sems can thams cad kyi don kyang yongs su rdzogs par byed do/ /sngon gyi smon lam ji ltar btab pa yang thog ma dang / bar ma dang / tha ma'i tshul gyis
86b5(phal chen): yongs su rdzogs par byas nas/ 'gro ba thams cad rnam par dag par bya ba'i phyir/ chos thams cad shes pa'i mngon par shes pa'ang rab tu thob par byed do/ /de sems bskyed pa re re zhing yang phyogs
86b6(phal chen): bcur rgyas par 'gro ste/ sems bskyed pa gcig gis kyang sangs rgyas kyi zhing brjod du med pa'i yang brjod du med pa la 'jug go/ /sems bskyed pa re res kyang yang dag par rdzogs pa'i sangs rgyas
86b7(phal chen): brjod du med pa'i yang brjod du med pa mthong ste/ de bzhin gshegs pa dgra bcom pa yang dag par rdzogs pa'i sangs rgyas de dag gi/ sangs rgyas kyi zhing gi rgyan yongs su dag pa la yang rab tu 'jug go/ /
86b8(phal chen): de bzhin gshegs pa rnam par 'phrul pa'ang yongs su ston to/ /chos kyi dbyings kyis klas pa nam mkha'i mthas gtugs par lus kyis byin gyis brlabs pa/ 'gro ba thams cad du khyab pa/ tshad med pa/
87a1(phal chen): mi gnas pa'ang rab tu shes te/ bdag gi lus de dag la'ang zhing thams cad yongs su 'dus par kun tu ston cing / dus gsum gyi sems can thams cad dang / chos thams cad dang / sangs rgyas
87a2(phal chen): thams cad kyang rab tu ston to/ /sems can de dag gi 'du shes kyi rgyud dang mthu la'ang rab tu 'jug go/ /sems can de dag gi bsam pa dang / mos pa dang las dang / rnam par smyin pa rnam par dag pa ji tsam pa
87a3(phal chen): de tsam du sems can gdul ba'i don du lus byin gyis rlob ste/ de yang 'di ltar byang chub sems dpa' ni sgyu ma lta bu'i chos thams cad kyis shin tu sprul pa ste/ mig yor lta bu'i sangs rgyas skye bar bya ba la pha rol tu
87a4(phal chen): phyin pa'o/ /'gro ba thams cad rmyi lam lta bur rtogs pa'i yid dang ldan pa'o/ /don dang yi ge'i tshogs la m-i zad pa'i mdzod do/ /dran pa dbang bsgyur ba'i chos thams cad la nges par rtogs pa thob pa'o/ /shes rab
87a5(phal chen): che ba'i ting nge 'dzin thams cad la yang rab tu zhugs pa'o/ /gnyis su med pa'i sa la rgyud kyi tshul cig tu gyur pa'o/ /sems can gyi khams gnyis la gnas pa la snying rje chen por gnas pa ste/ chos de lta bu dang
87a6(phal chen): ldan pa'i byang chub sems dpa' ni stobs bcu'i mthar dben par gyur pa ste/ chos kyi dbyings mig 'phrul lta bu la rab tu 'jug cing gnas pa'o/ /chags pa med pa'i sangs rgyas kyi rnam par thar pa yongs su rdzogs pa'o/ /
87a7(phal chen): khyu mchog gi mthu phyung bas seng ge'i sgra sgrog go/ /mi 'jigs pa rab tu thob pa'o/ /thogs pa med pa'i chos kyi 'khor lo skor ba'o/ /phyir mi ldog pa'i 'jig rten gyi khams thams cad du rjes su spyod pa'i ye shes
87a8(phal chen): dang rnam par thar pa dang ldan pa/ ye shes rgya mtsho la rab tu zhugs pa'o/ /sems can thams cad kyi 'khor ba'i 'khor lo bzlog pa'i phyir rab tu zhugs pa'o/ /'das pa dang ma byon pa dang / da ltar byung ba'i sangs rgyas
87b1(phal chen): thams cad kyi chos kyi 'khor lo'i byin gyis rlabs dang ldan pa'o/ /sangs rgyas thams cad kyi chos rgya mtsho'i tshul gyi rjes su zhugs zhing gting rnyed pa'o/ /kye rgyal ba'i sras dag /'di ni byang chub sems dpa' rnams
87b2(phal chen): kyi byang chub sems dpa'i spyod pa bcu pa ste/ bden pa dang ldan pa zhes bya'o/ /de la gnas pa'i byang chub sems dpa' sems dpa' chen po rnams bden pas/ lha dang bdud dang / tshangs par bcas pa'i
87b3(phal chen): 'jig rten dang / dge sbyong dang bram ze'i skye dgur bcas pa dang / lha dang dri za dang mi dang lha ma yin du bcas pa'i 'jig rten dang phrad par 'dong ngo / /shes par byed do/ /tshim par byed do/ /yongs su dag par byed do/ /
87b4(phal chen): de nas de'i tshe sangs rgyas kyi mthus phyogs bcu'i 'jig rten gyi khams sangs rgyas kyi zhing gi rdul shin tu phra ba snyed sa rnam pa drug du g.yos par gyur to/ /g.yos so rab tu g.yos so/ /kun tu g.yos so/ /'gul
87b5(phal chen): to rab tu 'gul to/ /kun tu 'gul to/ /ldeg go rab tu ldeg go/ kun tu ldeg go/ chem chem rab tu chem chem/ kun tu chem chem mo/ /'ur 'ur rab tu 'ur 'ur/ kun tu 'ur 'ur ro/ /shig shig rab tu
87b6(phal chen): shig shig / kun tu shig shig go/ sangs rgyas kyi mthus lha rdzas kyi me tog gi sprin gyi char yang mngon par bab bo/ /lha rdzas kyi spos kyi sprin gyi char yang mngon par bab bo/ /lha rdzas kyi phye ma'i sprin gyi char yang
87b7(phal chen): mngon par bab bo/ /lha rdzas kyi phreng ba'i sprin gyi char yang mngon par bab bo/ /lha rdzas kyi gos kyi sprin gyi char yang mngon par bab bo/ /lha rdzas kyi rin po che'i sprin gyi char yang mngon par bab bo/ /lha rdzas kyi rgyan gyi
87b8(phal chen): sprin gyi char yang mngon par bab bo/ /lha rdzas kyi rol mo'i sgra yang mngon par byung ngo / /lha rdzas kyi snang ba yang rab tu byung ngo / /lha rdzas kyi sgra yang rab tu byung ngo / /gling bzhi pa 'di'i lha'i dbang po rab mtshe ma'i
88a1(phal chen): gnas na/ ji lta ba de bzhin du phyogs bcu thams cad kyang rgyas par byas te/ thams cad na yang sangs rgyas kyi mthus chos nyid bstan par snang ngo / /phyogs bcu'i 'jig rten gyi khams sangs rgyas kyi zhing brgya
88a2(phal chen): stong gi rdul shin tu phra ba snyed de 'das pa'i pha rol nas/ byang chub sems dpa' sangs rgyas kyi zhing brgya stong gi rdul shin tu phra ba snyed 'ongs te/ phyogs bcu rgyas par byas nas 'di skad ces smras so/ /kye rgyal ba'i
88a3(phal chen): sras/ de ltar khyod byang chub sems dpa' rnams kyi spyod pa'i chos nyid 'di ston pa legs so legs so/ /kye rgyal ba'i sras/ bdag cag kun kyang ming yon tan dang ldan pa zhes bya ba dag ste/ de bzhin gshegs
88a4(phal chen): pa'i mtshan kun tu yon tan zhes bya ba dag gi drung nas 'jig rten gyi khams yon tan rgyal mtshan zhes bya ba dag nas phyin te/ thams cad na'ang sangs rgyas kyi mthus 'khor 'di 'dra ba dag na tshig 'di dag dang /
88a5(phal chen): yi ge 'di dag dang / bstan pa 'di dag dang / don 'di nyid brjod pas lhag chad med par chos bstan pa 'di ston to/ /kye rgyal ba'i sras/ de ltar bdag cag thams cad kyang sangs rgyas kyi byin gyis brlabs kyis 'khor
88a6(phal chen): ' dir bdag cag phyin pa de bzhin du phyogs bcu'i 'jig rten gyi khams thams cad kyi gling gzhi pa'i 'jig rten gyi khams thams cad rab mtshe ma'i gnas lha'i rgyal po rab mtshe ma'i khang pa nor bu sna tshogs shes bya ba
88a7(phal chen): kun tu yang / byang chub sems dpa' sangs rgyas kyi zhing brgya stong gi rdul shin tu phra ba snyed phyin par gyur to/ /sangs rgyas rmad ga cad ces bya ba shin tu rgyas pa chen po'i mdo/
88a8(phal chen): bam po brgyad pa/ de nas byang chub sems dpa' yon tan dang ldan pas phyogs bcur bltas te/ 'khor yod pa thams cad la rnam par bltas nas/ chos kyi dbyings la rnam par blta zhing / de bzhin
88b1(phal chen): gshegs pa'i rigs yang dag par gzung ba dang / byang chub sems dpa'i rigs yongs su spyod pa dang / smon lam gyi rigs phyir mi ldog par bya ba dang / spyod pa'i rigs rgyun tu bsab pa dang / dus gsum gi rgyud
88b2(phal chen): mnyam par bya ba dang / 'das pa dang / ma byon pa dang / da ltar byung ba'i sangs rgyas thams cad kyi rigs yang dag par gzung ba dang / dge ba'i rtsa ba ji ltar bskyed pa'i rgyud brjod pa dang / dus dang ji ltar 'byor
88b3(phal chen): pa'i yan lag dang dbang po dang / bsam pa dang mos pa dang / nyon mongs pa dang / bag chags dang / sems dang spyod pa dang / rnam par g.yos pa'i rgyud thams cad yongs su brtag pa dang / sangs rgyas dang
88b4(phal chen): byang chub sems dpa'i rigs thams cad snang bar byed cing / sangs rgyas kyi byin gyis brlabs kyis/ de'i tshe tshigs su bcad de smras pa/ nam mkha'i lam gyi rgyud gshegs shing / /sgrib pa med par gzigs
88b5(phal chen): pa rdul rnams sbyangs gyur pa/ /kun tu mtha' yas spyod yul can/ /stobs bcu mnga' ba de la phyag 'tshal lo/ /gang yang rgyal ba mi yi mchog /chags pa mi mnga' yon tan tshad med mnga' ba ste/ /'das dus mnyam
88b6(phal chen): pas mnyam gyur pa/ /rdul bstsal de dag spyod pa 'di yin no/ /phyogs bcu'i 'jig rten khams dag na/ /don gyi dam pa gzigs pa brten pa bzhugs pa rnams/ /mtha' yas nyes pa kun bstsal pa/ /gnas med
88b7(phal chen): de dag spyod pa 'di yin no/ /chos dbyings bsam gyis mi khyab par/ /skyes bu'i seng ge gang rnams byon par ma gyur pa/ /thugs rje chen po rnams spyod la/ /phan mdzad de dag spyod pa 'di yin no/ /dus gsum gzhal
88b8(phal chen): du med pa yin/ /rang byung gti mug rnam par stsal ba ji snyed pa/ /thams cad chos nyid mnyam pa ste/ /stobs mnga' de dag spyod pa 'di yin no/ /gang rnams mtha' dbus med pa yi/ /'jig rten khams kyi srid
89a1(phal chen): pa'i rgyud rnams rab gzigs shing / /gzigs nas rtog pa mi mnga' ba/ /mi g.yo de dag spyod pa 'di yin no/ /gang rnams chos kyi dbyings mkhyen cing / /rnam dag don gyi dam pa gzigs pa brten pa rnams/ /
89a2(phal chen): gti mug tha ba nga rgyal sel mdzad pa/ /legs mnga' de dag spyod pa 'di yin no/ /gang rnams sems can kun mkhas shing / /chos kyi dbyings la ngo bo nyid kyis zhugs gyur pa'i/ /bde gshegs gzhan dring mi
89a3(phal chen): 'jog pa/ /mkha' mnyam de dag spyod pa 'di yin no/ /'jig rten kun tu mtha' yas pa/ /nam mkha' klas pa yang dag thugs su chud gyur te/ /zil gyis mi non chos mnga' ba/ /thub mchog de dag spyod pa 'di
89a4(phal chen): yin no/ /ldog pa med pa de dag rnams/ /mi dma' chos dang ldan pa thub par dka' ba dag /smon lam stobs kyi mthar phyin pa/ /spyod legs mnga' ba'i spyod 'di mnyan par gyis/ /mtha' dang dbus n-i med pa'i
89a5(phal chen): sar/ /rjes su zhugs shing thams cad gzigs par gyur pa rnams/ /spyod yul zab mo mnga' ba yi/ /smra ba'i seng ge'i spyod pa 'di yin no/ /rab tu dbye ba'i tshig rgyas la/ /rjes su zhugs shing rgol ba 'dul
89a6(phal chen): bar mdzad pa yin/ /gang zhig phyogs bcu'i zhing gi rnams/ /khrag khrig bsam gyis mi khyab thams cad skyod byed kyang / /'jig par 'gyur bar mi byed de/ /'jig rten phan pa bskyed la rtag tu brtson/ /tshig
89a7(phal chen): gi tshul la mkhas pa rnams/ /brjod pa rnam par dbye ba'i pha rol phyin gyur pa/ /shes pa rmongs med mkhas pa dag /mi 'gul sems ldan de dag spyod 'di'o/ /spyi'u tshugs rgyu la mkhas pa dag /zhing rnams
89a8(phal chen): rnam par dbye ba'i pha rol phyin pa'i rnams/ /mi zad sa la zhugs pa'i dag /pham med blo gros de dag spyod 'di'o/ /yon tan khrag khrig tshad med pa/ /byang chub rab la gzhol zhing spyad pa spyod pa dag /yon tan
89b1(phal chen): thams cad mthar phyin pa/ /legs pa mi zad de dag spyod 'di'o/ /'jig rten 'das pa sgrub pa rnams/ /smra ba'i dam pa smra ba'i seng ger gyur pa dag /'gro ba dag bya'i mthar phyin pa/ /rnam dag sems ldan de dag
89b2(phal chen): spyod 'di'o/ /sangs rgyas rnams kyi dbang bskur bas/ /chos kyi dam pa rab la mngon par dbang bskur zhing / /chos kyi tshul gyi rjes su song ba rnams/ /yang yang ldan pa de dag spyod 'di'o/ /'gro ba'i srid la kun
89b3(phal chen): srung zhing / /sems can thams cad rnam par bsgom pa'i yid ldan pa/ /shin tu rtogs pa'i mdzod 'chang rnams/ /chos kyi ri bo de dag spyod 'di'o/ /dbyangs kyi yan lag gc-ig gis kyang / /'khor rnams
89b4(phal chen): brjod du med pa shes par byed pa dag / dbyangs kyi tshul la zhugs pa rnams/ /chags med mthong ba de dag spyod 'di'o/ /gang zhig tshig lam rjes song zhing / /ye shes shin tu 'phags pas rnam par mi rtog pa/ /
89b5(phal chen): rnam par rtog med spyod yul can/ /rang bzhin med mthong 'di dag spyod 'di'o/ /chos kyi rgya mtshor gnas 'cha' zhing / /chos rnams thams cad rgyu yis rab tu 'debs byed pa/ /mtshan nyid med pa'i tshul ldan
89b6(phal chen): rnams/ /dpal gyi tshul can de dag spyod 'di'o/ /bde bar gshegs pa'i zhing gcig tu/ /bsam gyis mi khyab pa yi dus rnams chud byed cing / /bskal pa grangs su 'dzud byed pa/ /skyo med brtson pa de dag
89b7(phal chen): spyod 'di'o/ /tha dad mtshan can mi yi dbang / /skra yi rtse mo gcig la sangs rgyas brjod yas pa/ /gang gis de dag mthong gyur rnams/ /spyod pa bzang ldan de dag spyod 'di'o/ /gang gis skra yi cha tsam la/ /brjod
89b8(phal chen): du med pa'i 'dren pa rnams ni mthong gyur cing / /de bzhin chos dbyings thams cad de/ /rgyal sras de dag spyod pa 'di yin no/ /bskal pa brjod du med pa rnams/ /sems bskyed cig gis rab tu shes par gyur pa rnams/ /
90a1(phal chen): ring dang thung bar nges med pa/ /rnam thar spyod pa de dag spyod 'di'o/ /lta zhing don med mi 'gyur la/ /sangs rgyas spyod pa dag la don yod las ldan rnams/ /chags pa med pa'i yid can dag /rgyal ba dam pa
90a2(phal chen): de dag spyod 'di yin/ /gang gis sangs rgyas mthong ba'i tshe/ /bskal pa khrag khrig nam du'ang ngoms par mi 'gyur bar/ /dga' ba shin tu spyod pa rnams/ /blta na don yod de dag spyod 'di'o/ /sems can khams ni
90a3(phal chen): mtha' yas pa/ /sems shing bskal pa mang po zad par byed pa rnams/ /sems can med par shes pa dag /sems can gtso bo de dag spyod 'di'o/ /bsod nams mang po bstsags pa rnams/ /ye shes skyob pa bsod
90a4(phal chen): nams chen po'i snying po can/ /bsod nams mu stegs 'gro ba yi/ /sems can dam pa'i spyod 'di'o/ /chos dbyings kun tu mtha' yas pa/ /nam mkha'i rnam pa bzhin du de dag tshad med pa/ /tshig gi lam la
90a5(phal chen): gnas pa rnams/ /seng ge'i sgra sgrog de dag spyod 'di'o/ /chos rnams rtog pa mnga' ba rnams/ /thub chen de dag spyod pa 'di yin no/ /'jig rten bde ba bskyed mdzad cing / /sems can nyes med thugs dang ldan pa rnams/ /
90a6(phal chen): kha lo bsgyur ba mnyam pa med pa yi/ /yon tan 'di ni 'jigs pa med pa stob mdzad cing / /sems can thams cad rab tu tshim par mdzad pa rnams/ /dang zhing rnyog pa med pa yi/ /dpe med de dag spyod pa 'di yin no/ /
90a7(phal chen): dge ba'i thugs dang ldan pa rnams/ /bsam pa rnam par dag cing spros pa med pa yi/ /dpal gyi gzi brjid spung rgyas pa/ /dpal mchog ldan pa de dag spyod 'di'o/ /don kyi pha rol phyin pa rnams/ /yon tan 'byung gnas
90a8(phal chen): rnam par dag pa'i thugs mnga' ba/ /shin tu sems pa'i blo ldan rnams/ /srid nas 'phags pa 'di dag spyod 'di'o/ /bdag med nyams pa med pa rnams/ /rnga yi dbyangs rab mnga' ba zhing du gzhol ba dag /chos kyi
90b1(phal chen): tshul la gnas pa rnams/ /tshig la nyams med de dag spyod 'di'o/ /sbyin pas shin tu 'phags pa rnams/ /bsod nams mtshan rab brgyas kyang rab tu brgyan pa dag /'gro la phan par mdzad pa rnams/ /blo rab de dag spyod
90b2(phal chen): yul 'di yin no/ /ye shes shin tu zab pa'i sar/ /rjes su zhugs shing blo gros shin tu brtan pa rnams/ /mi g.yo brtan zhing gnas pa dag /brtul shugs brtan pa de dag spyod 'di'o/ /chos kyi dbyings la 'jug pa
90b3(phal chen): yis/ /rjes su 'jug pa'i pha rol phyin par gyur pa dag /rnam par 'phrul la brtson pa rnams/ /chos kyi nyi ma de dag spyod 'di'o/ /mi mnyam mnyam pa'i blo mnga' rnams/ /mi gnyis yongs su bsgom pa'i ting nge 'dzin
90b4(phal chen): ldan pa/ /bsam pa shin tu rtogs pa dag /thams cad gzigs pa de dag spyod 'di'o/ /'jig rten khams la rab 'jug pa/ /yangs dang phrad dang rgya che'i rnam pa thams cad du/ /spyod yul thob par gyur pa rnams/ /
90b5(phal chen): ye shes ri bo de dag spyod 'di'o/ /yongs su dag pa'i sems ldan pa/ /khams rnams gsum po kun tu chags pa med pa dag /tshul khrims brtul shugs mthar phyin pa/ /rnam dag sems ldan de dag spyod 'di'o/ /
90b6(phal chen): nam mkha'i dbyings ky-i mtha' gtugs pa'i/ /ye shes 'jam klas mngon par brjod du med pa la/ /zhugs te bslabs pa'i blo ldan pa/ /ye shes stobs can de dag spyod 'di'o/ /ye shes gsal ba'i phung po yis/ /
90b7(phal chen): dus gsum chos kyi dbyings rnams bkang ste bsgrub byed kyang / /sgyid lug yid du mi 'gyur bar/ /sangs rgyas yul zhugs de dag spyod yul lo/ /kun tu 'gro bar song gyur cig /stobs bcu mnga' ba'i chos rnams
90b8(phal chen): kun kyang shes pa rnams/ /lus kyi chos kyang chags med pa/ /yon tan dpal can de dag spyod 'di'o/ /sems can mtha' dang dbus med pa/ /phyogs bcu'i 'jig rten dag na rgyu bar gyur pa rnams/ /sems can
91a1(phal chen): kun gyi bdag ni skyabs yin pas/ /'jigs med de dag spyod pa 'di yin no/ /rtag par brtson 'grus gnas cha zhing / /nam yang sangs rgyas chos la zhum pa med pa rnams/ /de ni 'jig rten sbyar phyir te/ /glang
91a2(phal chen): chen de dag spyod pa 'di yin no/ /dbang po dag gis rgyus shes pa/ /mos pa'i tshul gyis pha rol phyin par gyur pa rnams/ /sna tshogs khams kyang rtogs gyur pa/ /mnyam med rtogs gyur de dag spyod 'di'o/ /phyogs rnams
91a3(phal chen): bcu po tshad med pa'i/ /mtha' dang dbus med rin chen mang pos 'gengs byed kyang / /nam yang skyo ba'i yid med pa/ /dad par byed pa de dag spyod 'di'o/ /'od zer dra ba mtha' yas pa/ /kun tu 'gyed cing 'jig rten snang bar byed pa rnams/
91a4(phal chen): snang ba'i chos rnams rtogs gyur pa/ /blo gros bsgoms pa de dag spyod 'di'o/ /gang zhig ting 'dzin gcig pu la/ /ting nge 'dzin ni khrag khrig brjod du med pa yi/ /chos kyi gnas su zhugs gyur pa/ /smra ba'i
91a5(phal chen): zla ba de dag spyod 'di'o/ /bzod pa'i stobs kyi mthar phyin pa/ /de dag chos rnams thams cad zhi la bzod pa yin/ /mi sgul sems dang mnyam pa rnams/ /mtha' yas shes can de dag spyod 'di'o/ /'jig rten
91a6(phal chen): khams ni gcig nas kyang / /de dag lus ni g.yo zhing 'phro bar mi byed par/ /'gro ba kun tu'ang snang ba rnams/ /mtha' yas lus can de dag spyod 'di yin/ /gang zhig zhing gi tshul rnams kun/ /rjes su
91a7(phal chen): 'jug pa shin tu phra ba rab shes kyang / /yongs su rgyas pa'i blo med pa/ /mtha' yas sems dpa' de dag spyod 'di'o/ /gnas dang gnas min shes gyur cing / /stobs la 'jug pa dag tu shin tu zhugs pa rnams/ /
91a8(phal chen): stobs kyi dam pa 'dzin pa dag /stobs kyis stobs chen de dag spyod 'di'o/ /'das pa dag dang ma 'ongs dang / /da ltar byung ba'i las rnams shin tu 'byam klas pa/ /rtag tu shes pa 'jug gyur pa/ /tshul shes de dag spyod pa
91b1(phal chen): 'di yin no/ /'gro ba'i dus dang dus myin pa/ /ji ltar sems can 'dul bar 'gyur ba de bzhin shes/ /dus la 'bebs par mkhas pa rnams/ /shes pa de dag spyod pa 'di yin no/ /chos la spyod pa kun srung zhing / /lus
91b2(phal chen): dang ngag dang yid kyi rnams kyang srung byed pa/ /bdud kyi lam la ma zhugs pa/ /shes pa'i blo can de dag spyod 'di'o/ /rnam par gzhag pa'i rgyus mkhas pa/ /chos rnams la ni ji ltar spobs par 'jug pa rnams/ /
91b3(phal chen): de bzhin nyid dang yul mnyam pa/ /bde gshegs spyod pa de dag spyod 'di yin/ /chags med mdzod la brtson pa dag /gzungs kyi sgo mo'i dkyil 'khor rab tu shes pa rnams/ /chos kyi dbyings la 'jug pa yi/ /
91b4(phal chen): rjes su zhugs pa de dag spyod 'di yin/ /dus gsum gshegs pa'i rgyal ba rnams/ /ji snyed bzhugs pa kun dang gcig sems yid ldan pa/ /rang bzhin gcig tu rtogs pa rnams/ /chags med rigs can de dag
91b5(phal chen): spyod 'di'o/ /sgrib med ye shes tshul shes shing / /sgrib med ye shes phyag rgya dag la zhugs pa rnams/ /sgrib myed myig kyang bdog byed pa/ /myig can de dag spyod pa 'di yin no/ /gnyis su med la spyod pa yi/ /
91b6(phal chen): rdzu 'phrul rnam par gzhog pa'i mgon po thams cad kun/ /rnam par 'phrul pa mkhyen pa rnams/ /gnyis su myed spyod de dag spyod 'di'o/ /chos kyi sprin ni mtha' yas pa'i/ /char chen rab tu 'bebs shing zhing
91b7(phal chen): rnams yangs par rgyu/ /don rnams thams cad rtogs gyur pa/ /chos sprin de dag spyod yul 'di yin no/ /dad pa phyir ldog mi 'gyur zhing / /rtsa ba shin tu tshugs shing dad pa rnam dag pa/ /rnam par shes pa thams cad la/ /
91b8(phal chen): bslabs pa rnams kyi spyod yin mnyam par gyis/ /'gro ba 'di dag ji snyed pa/ /ma lus thams cad sems bskyed cig tu chud byas te/ /sems kyi rang bzhin shes pa rnams/ /rang bzhin med pa de dag spyod 'di yin/ /
92a1(phal chen): zhing rnams bsam gyis mi khyab pa/ /chos kyi dbyings rnams kun tu gang gis sprul byas shing / /mnyam pa med pa der spyod pa/ /dpe med 'gro ldan de dag spyod 'di'o/ /sangs rgyas zhing rnams mtha' yas te/ /
92a2(phal chen): de dag kun na 'jig rten mgon po gang bzhugs pa/ /de rnams dang ni mngon sum du/ /sangs rgyas zhabs kyi drung na 'khod gyur pa/ /de dag lus ni cig pur yang / /ting nge 'dzin la mnyam par gzhag pa rab tu
92a3(phal chen): ston/ /lus ni stong phrag mtha' yas pa/ /ting nge 'dzin las ldang na shin tu snang / /spyod pa zab dang ldan byas nas/ /spros pa med pa'i spyod pa dag la rab spyod pa/ /dga' ba'i yid dang ldan pa rnams/ /sems
92a4(phal chen): can kun la dga' bar byed pa yin/ /dbang po tha dad tshul rnams la/ /blo gros gnas shing shes pa rab tu thob pa rnams/ /dbang po dag ni mi gnas ma dul 'dul ba 'di dag spyod 'di yin/ /tha dad chos kyi tshul rnams la/ /
92a5(phal chen): chos rnams thams cad kun la dbang bas shes gyur pa/ /kun kyang sangs rgyas mdzad pa la/ /dmigs pa'i chos kyi rab tu spyod pa yin/ /shin tu yangs pa'i ljags mnga' ba/ /de dag dbang po rnams dang legs
92a6(phal chen): pa'i spyod thos na/ /su yi sems shig dang mi 'gyur/ /nam mkha' lta bur de dag spyod 'di yin/ /kun tu mtha' yas shes ldan zhing / /chos rnams kun tu mtha' yas mig yod pa/ /ye shes mtha' yas
92a7(phal chen): tshul ldan pa/ /mtha' yas shes can de dag spyod 'di yin/ /zad mi nus pa zad byed cing / /bsod nams 'byam klas yod pas bsod nams mi zad pa/ /'gro ba dag pa'i mthar phyin rnams/ /'dra med de dag
92a8(phal chen): spyod pa 'di yin no/ /tshogs dang ldan zhing 'jig rten dang / /de dag chos kyi lam la rab tu 'jug byas kyang / /de dag sems can 'du shes med/ /sems can bye ba khrag khrig rab tu 'grel/ /nyon mongs med pa
92b1(phal chen): rtogs shes shing / /spyod pa mngon par shes pa thams cad mthong ba rnams/ /bde ba'i lam rnams ston byed pa/ /mig can de dag tshul ni 'di yin no/ /sangs rgyas ye shes spyod pa dang / /tshad med yon tan thob par
92b2(phal chen): gyur pa rnams/ /mi 'jigs pa ni nyid gyur pa/ /shes can de dag tshul ni 'di yin no/ /'jug pa kun la rab zhugs zhing / /zhing la 'jug dang chos kyi dbang la zhugs gyur pa/ /sems can zhugs la gnas byas nas/ /
92b3(phal chen): sems can dam pa sems can grol bar byed/ /phyogs rnams kun tu chos kyi rnga/ /rdungs shing 'jig rten 'di dag ston byed pa'i/ /chos rab sbyin pa'i bdag po rnams/ /nyams med rtogs byed de dag spyod 'di yin/ /
92b4(phal chen): dkyil mo bskrung 'dug cig gis kyang / /zhing yangs brjod du med pa kun tu rgyas byed kyang / /su yi lus la gnod med pa/ /chos sku ldan pa de dag spyod 'di yin/ /don dang yi ge cig la yang / /shin tu bstan pa bye ba
92b5(phal chen): khrag khrig rjes su 'brang / /de dag mtha' ni rnyed mi nus/ /mnyam med shes ldan de dag spyod 'di yin/ /sgrib pa med pa'i tshul shes pa/ /sangs rgyas rnam thar tshul bzhin bslabs pa rnams/ /'jigs pa med par gyur pa dag /
92b6(phal chen): tshad med de dag tshul ni 'di yin no/ /de dag phyogs rnams rgya mtsho dang / /zhing rnams rgya mtsho mtha' dang dbus med par/ /shes pa rgya mtsho ldan pa yin/ /chos rnams rgya mtshos 'jig rten tshim par byed/ /gang rnams
92b7(phal chen): gzigs shing skye 'gyur dang / /byang chub rnam par 'tshang rgya 'gro ba kun dag tu/ /su zhig mngon par snang gyur pa/ /mtha' dbus med pa de dag spyod 'di yin/ /mya ngan 'da' ba du ma yang / /zhing rnams bye ba khrag khrig
92b8(phal chen): mngon par snang / /'on kyang smra ba'i seng ge rnams/ /mya ngan mi 'da' smon lam phyir mi ldog /chos rnams lhun ni cig gyur cing / /sems can kun dang lus kyang gcig tu 'gyur pa rnams/ /rgyal ba dag la rtogs med pas/ /
93a1(phal chen): lus cig gyur pa de dag spyod 'di yin/ /tshig dang don rnams tha dad pas/ /'jig rten khams rnams mtha' dang dbus yod ma yin par/ /rang bzhin cig la mos pa dag /dus gsum shes pa de dag spyod 'di yin/
93a2(phal chen): sems can dag dang rgyal ba dang / /chos kyi tshul rnams kun la zad pa med rnyed pa/ /sangs rgyas byin la mos pa dag /rgyal bas byin brlabs de dag spyod 'di yin/ /chags pa med pa'i sku 'dra zhing / /chags pa med pa'i
93a3(phal chen): mig gi pha rol phyin pa rnams/ /chags med rna ba mkhas pa dag /chags med yid can de dag spyod 'di yin/ /mngon shes thams cad rnyed pa dang / /ye shes mngon par shes pa'i rjes su song ba rnams/ /shes pa
93a4(phal chen): kun gyi dpal ldan pa/ /shes pa bzang can de dag spyod 'di yin/ /shin tu mnyam bzhag sems ldan zhing / /ye shes mtha' yas shes rab shin tu che ba rnams/ /kun tu spyod yul ldan pa dag /thams cad gzigs
93a5(phal chen): pa de dag spyod 'di yin/ /yon tan kun gyi mthar phyin pa/ /sems can yangs pa gcig nas cig rgyud sgrol ba rnams/ /yid ni yongs su nyams med pa/ /rtag tu brtson pa de dag spyod 'di yin/ /kun mkhyen
93a6(phal chen): thams cad gzigs pa dag / sangs rgyas thams cad dus gsum gshegs pa mgon po yi/ /rigs dang rgyud du skyes pa rnams/ /rgyal sras de dag spyod pa 'di yin no/ /rjes su bstan la brtson byed pa/ /phas
93a7(phal chen): kyis rgol ba'i lam la 'jigs med spyod pa dang / /mtha' yas blo yi spyod pa dang / /sangs rgyas byang chub rjes su zhugs pa rnams/ /mtha' dbus med pa zhing gi rnams/ /thams cad kun tu snang ba cig gis gsal bar
93a8(phal chen): byed/ /thams cad snang bar byed pa rnams/ /mun pa sel ba'i spyod pa 'd-i yin no/ /gang du rgyal bas mdzad 'os pa/ /der ni sems can khrag khrig shin tu 'dul byed cing / /sangs rgyas sku dang sangs rgyas zhing / /
93b1(phal chen): sangs rgyas rgyan can khrag khrig snang bar byed/ /spyod pa dag ni mtha' yas la/ /su gnas bstan pa de dag shes par ji ltar rung / /spyad pa thams cad shin tu ston/ /'gro ba spyod pa thams cad mthar thug byed/ /chos
93b2(phal chen): kyi dbyings dang mnyam pa yi/ /bdag gi lus ni brjod du med par gyur pa yis/ /de dag legs pa brjod byas kyang / /zad par mi nus don ni smos ci dgos/ /bskal pa khrag khrig dag gis mi zad do/ /yon tan
93b3(phal chen): kun tu mtha' yas shing / /yon tan mchog rnams thams cad mtha' yas pa'i/ /yon tan kun ni brjod byas te/ /thub pas bskal par gsungs kyang zad mi 'gyur/ /rang rgyal rnams dang nyan thos la/ /
93b4(phal chen): gzhol bar gyur pa'i 'jig rten gzhan gyi rnams kyis lta/ /bskal pa brjod yas brjod byas kyang / /zad par mi nus de ni smos ci dgos/ /yon tan gyi me rtog shin tu bstsags pa zhes bya ba/ byang chub sems
93b5(phal chen): dpa'i spyod pa bstan pa'i le'u ste nyi shu drug pa/ / // de nas byang chub sems dpa' yon tan dang ldan pas/ yang byang chub sems dpa' de dag la smras pa/ kye rgyal ba'i sras dag /bcu po 'di dag
93b6(phal chen): ni/ byang chub sems dpa' rnams kyi gter yin te/ sangs rgyas bcom ldan 'das/ 'das pa dang / ma byon pa dang / da ltar byung ba rnams kyis gsungs so/ /gsung ngo / /gsung bar 'gyur ro/ /bcu gang zhe na/
93b7(phal chen): 'di lta ste/ dad pa'i gter dang / tshul khrims kyi gter dang / ngo tsha shes pa'i gter dang / khrel yod pa'i gter dang / thos pa'i gter dang / gtong ba'i gter dang / dam 'cha' ba'i gter dang / gtogs pa'i gter dang /
93b8(phal chen): blo gros kyi gter dang / blo'i gter te/ kye rgyal ba'i sras dag /byang chub sems dpa' rnams kyi byang chub sems dpa'i gter bcu po de dag ni/ 'das pa dang / ma byon pa dang / da ltar byung ba'i sangs rgyas bcom ldan
94a1(phal chen): 'das rnams kyis gsungs so/ /gsung ngo / /gsung bar 'gyur ro/ /kye rgyal ba'i sras dag /de la dad pa'i gter gang zhe na/ kye rgyal ba'i sras dag 'di la byang chub sems dpa' chos thams cad stong pa
94a2(phal chen): zhes bya bar dad par byed do/ /chos thams cad mtshan ma med pa zhes bya bar dad par byed do/ /chos thams cad smon pa med pa zhes bya bar dad par byed do/ /chos thams cad ma byas pa zhes bya bar dad par byed do/
94a3(phal chen): chos thams cad ma brtags pa zhes bya bar dad par byed do/ /chos thams cad gnas med pa zhes bya bar dad par byed do/ /chos thams cad tshad med pa zhes bya bar dad par byed do/ /chos thams cad bla na
94a4(phal chen): med pa zhes bya bar dad par byed do/ /chos thams cad 'dar mi rung ba zhes bya bar dad par byed do/ /chos thams cad 'byung ba med pa zhes bya bar dad par byed do/ /de ni chos dang 'thun pa'i dad pa dang ldan pa
94a5(phal chen): yin te/ chos thams cad bsam gyis mi khyab po zhes bya bas zhum par mi 'gyur ro/ /sangs rgyas thams cad bsam gyis mi khyab po zhes bya bas zhum par mi 'gyur ro/ /sems can gyi khams
94a6(phal chen): thams cad bsam gyis mi khyab po zhes bya bas zhum par mi 'gyur ro/ /chos kyi dbyings bsam gyis mi khyab po zhes bya bas zhum par mi 'gyur ro/ /nam mkha'i dbyings bsam gyis mi khyab po
94a7(phal chen): zhes bya bas zhum par mi 'gyur ro/ /mya ngan las 'da' ba'i dbyings bsam gyis mi khyab po zhes bya bas zhum par mi 'gyur ro/ /'das pa'i dus bsam gyis mi khyab po zhes bya bas zhum par mi 'gyur ro/ /
94a8(phal chen): ma 'ongs pa'i dus bsam gyis mi khyab po zhes bya bas zhum par mi 'gyur ro/ /da ltar byung ba'i dus bsam gyis mi khyab po zhes bya bas zhum par mi 'gyur ro/ /bskal pa thams cad la 'jug pa
94b1(phal chen): bsam gyis mi khyab po zhes bya bas zhum par mi 'gyur ro/ /de ci'i phyir zhe na/ de'i dad pa ni sangs rgyas bcom ldan 'das rnams kyis ji ltar mkhyen pa bzhin du gcig tu nges par gyur pa yin te/ sangs rgyas
94b2(phal chen): kyi ye shes kyi mtha' yang zad mi shes so/ /'jig rten gyi khams rnams kyang zad mi shes te/ 'jig rten gyi khams re re yang mtha' yas pa'i sangs rgyas bcom ldan 'das rnams bla na med pa yang dag par
94b3(phal chen): rdzogs pa'i byang chub tu mngon par sangs rgyas so/ /mngon par 'tshang rgya'o/ /mngon par 'tshang rgya bar 'gyur ro/ /yang dag par byung ngo / /yang dag par 'byung ngo / /yang dag par 'byung bar 'gyur ro/ /yongs su mya ngan
94b4(phal chen): las 'das so/ /yongs su mya ngan las 'da'o/ /yongs su mya ngan las 'da' bar 'gyur te/ sangs rgyas kyi ye shes de ni bri ba 'am/ 'phel ba 'am/ skye ba 'am/ 'gag pa 'am/ 'pho ba 'am/
94b5(phal chen): 'gro ba 'am/ nye bar byed pa 'am/ ring par byed pa 'am/ shes par byed pa 'am/ 'byin par byed pa ma yin te/ de ni sangs rgyas kyi ye shes la yang dag par gnas pas zad pa med cing / mtha' yas pa dad
94b6(phal chen): pa'i gter dang ldan pa yin no/ /kye rgyal ba'i sras dag /dad pa 'di ni mtha' yas pa/ kun tu mtha' yas pa mi zad pa/ phyir mi ldog pa/ myu gur gyur pa ma yin pa/ tha dad pa ma yin pa/
94b7(phal chen): ma 'dres pa/ rtsa ba brtan pa/ 'phags pa dang mthun pa/ de bzhin gshegs pa'i rigs kyi rgyud du gyur pa/ sangs rgyas thams cad kyi rigs yang dag par 'dzin pa/ byang chub sems dpa' thams
94b8(phal chen): cad kyi mos pa yang dag par bskyed pa/ de bzhin gshegs pa thams cad kyi dge ba'i rtsa ba rjes su song ba/ nges par rtogs pa/ sangs rgyas thams cad kyi rigs la mkhas par gyur pa yin te/
95a1(phal chen): kye rgyal ba'i sras dag /'di ni byang chub sems dpa' sems dpa' chen po rnams kyi dad pa'i gter te/ de la gnas pa'i byang chub sems dpa' rnams ni/ sangs rgyas kyi chos thams cad thos par
95a2(phal chen): gyur na/ bden par khong du chud de sems can thams cad la rnam par dbye ba'i phyir nan tan du byed par 'gyur ro/ /kye rgyal ba'i sras dag /de la byang chub sems dpa' rnams kyi tshul khrims kyi gter gang zhe na/
95a3(phal chen): kye rgyal ba'i sras dag /'di la byang chub sems dpa' thog mar phun sum tshogs pa'i tshul khrims dang ldan pa yin/ byin gyis ma brlabs pa'i tshul khrims dang ldan pa yin/ mi gnas pa'i tshul khrims
95a4(phal chen): dang ldan pa yin/ lhag pa'i lta ba med pa'i tshul khrims dang ldan pa yin/ 'gal ba med pa'i tshul khrims dang ldan pa yin/ gzhan la mi gnod pa'i tshul khrims dang ldan pa yin/ ma 'dres pa'i tshul
95a5(phal chen): khrims dang ldan pa yin/ nye ba'i nyon mongs pa med pa'i tshul khrims dang ldan pa yin/ skyon med pa'i tshul khrims dang ldan pa yin/ kha na ma tho ba med pa'i tshul khrims dang ldan pa yin/ kye rgyal ba'i sras
95a6(phal chen): dag / ji ltar na byang chub sems dpa' thog mar phun sum tshogs pa'i tshul khrims dang ldan pa yin zhe na/ kye rgyal ba'i sras dag /'di la byang chub sems dpa' thog ma nyid du sems can thams cad la phan
95a7(phal chen): pa dang / bde bar sems pa'o/ /kye rgyal ba'i sras dag /ji ltar na byang chub sems dpa' byin gyis ma brlabs pa'i tshul khrims dang ldan pa yin zhe na/ mu stegs can gyi gnas dang / mi 'dra ba'i tshul khrims dang
95a8(phal chen): ldan pa yin te/ de ni 'di ltar rang bzhin gyis dus gsum mnyam pa nyid du go cha bgos shing spyod pa'o/ /ji ltar na byang chub sems dpa' mi gnas pa'i tshul khrims dang ldan pa yin zhe na/ kye rgyal ba'i sras dag /
95b1(phal chen): 'di la 'dod pa'i khams la mi gnas pa'i tshul khrims can yin/ gzugs kyi khams la mi gnas pa'i tshul khrims can yin/ gzugs med pa'i khams la mi gnas pa'i tshul khrims can yin/ de ci'i
95b2(phal chen): phyir zhe na/ 'khor de dag la bdag gi bya ba med de/ de ltar na byang chub sems dpa' mi gnas pa'i tshul khrims dang ldan pa yin no/ /kye rgyal ba'i sras dag /ji ltar na byang chub sems dpa' lhag par lta ba med pa'i
95b3(phal chen): tshul khrims dang ldan pa yin zhe na/ 'di la byang chub sems dpa' 'gyod pa med pa'i tshul khrims rgyud dang ldan pa yin te/ de ci'i phyir zhe na/ de ni 'di ltar mtshams med pa'i las mngon par 'du mi byed de/
95b4(phal chen): tshul khrims lhod pa la gzhol ba ma yin no/ /de ltar na byang chub sems dpa' lhag par lta ba med pa'i tshul khrims dang ldan pa yin no/ /ji ltar na byang chub sems dpa' 'gal ba med pa'i tshul khrims
95b5(phal chen): dang ldan pa yin zhe na/ 'di la byang chub sems dpa' ma bcas pa ni 'cha' bar mi byed/ bcas pa ni gcod par mi byed de/ de ni mya ngan las 'das pa'i mchog mthar thug du ji ltar mthun pa'i chos dang ldan pa
95b6(phal chen): yin no/ /gang gis pha rol gyi sdug bsngal gyi rgyur 'gyur ba dang / pha rol 'khrul bar 'gyur ba'i tshul khrims de lta bu dam bca' ba la dam bcas shing mi gnas te/ de ni 'di ltar pha rol gyi sems dang bar
95b7(phal chen): bya ba'i phyir tshul khrims yang dag par len par byed do/ /ji ltar na byang chub sems dpa' gzhan la mi gnod pa'i tshul khrims dang ldan pa yin zhe na/ 'di la byang chub sems dpa' sems can thams cad
95b8(phal chen): la brtse ba'i phyir/ tshul khrims kyi rigs sngags dang / gsang sngags dang / sman gyi sbyor ba de lta bu mi sgrub kyi/ de ni sems can thams cad bskyab pa'i phyir tshul khrims yang dag par blangs te
96a1(phal chen): gnas so/ /ji ltar na byang chub sems dpa' ma 'dres pa'i tshul khrims dang ldan pa yin zhe na/ 'di la byang chub sems dpa' chad par lta ba dang / rtag par lta ba dang / 'dres pa'i tshul khrims
96a2(phal chen): yang dag par len par mi byed de/ de ni 'di ltar rten cing 'brel par 'byung ba la rten pa'i tshul khrims yang dag par len to/ /ji ltar na byang chub sems dpa' nyon mongs pa med pa'i tshul khrims dang ldan pa yin zhe na/
96a3(phal chen): yon tan med pa bstan par bya ba'i phyir gzhan gyi sems blta zhing / rtog pa rnam pa sna tshogs su 'gyur ba ma yin no/ /de ni 'di ltar chos kyis ngoms pa dang ldan pa yin te/ 'byung ba'i lam tshol zhing
96a4(phal chen): sbyor ba'i tshul khrims yang dag par blangs te gnas so/ /ji ltar na byang chub sems dpa' skyon med pa'i tshul khrims dang ldan pa yin zhe na/ 'di la byang chub sems dpa' tshul khrims dang log pa'i tshul
96a5(phal chen): khrims nye bar bzung ste/ gang gis pha rol po dma' ba'i tshul can du 'gyur bar bdag la mi bstod gzhan la mi smod do/ /de ni 'di ltar g.yeng ba med pa nye bar bzung ste/ tshul khrims yang dag par blangs shing
96a6(phal chen): gnas so/ /ji ltar na byang chub sems dpa' kha na ma tho ba med pa'i tshul khrims dang ldan pa yin zhe na/ 'di la byang chub sems dpa' srog gcod pa yongs su spangs pa yin te/ ma byin par len pa dang /
96a7(phal chen): 'dod pas log par g.yem pa dang / rdzun du smra ba dang / phra ma'i tshig dang / ngag brlang pa dang / tshig 'khyal pa dang / chags sems dang / gnod sems dang / log par lta ba yongs su spangs pa
96a8(phal chen): yin te/ dge ba bcu'i las kyi lam yang dag par blangs te gnas so/ /de ltar na byang chub sems dpa' kha na ma tho ba med pa'i tshul khrims dang ldan pa yin te/ de 'di snyam du sems bskyed de/ gang ji
96b1(phal chen): snyam du sems can rnams tshul khrims can la yi dam 'cha' zhing / spyod pa thams cad ni phyin ci log gi rgyu las byung ba ste/ de ltar sangs rgyas bcom ldan 'das rnams kyis thugs su chud de/ phyin
96b2(phal chen): ci log tu gyur pa'i sems can rnams ni tshul khrims log pa la spyod kyis/ bdag gis ni ci nas kyang / bla na med pa yang dag par rdzogs pa'i byang chub tu mngon par sangs rgyas te/ de bzhin nyid kyi don du
96b3(phal chen): chos bstan par 'gyur ba de ltar bya'o/ /snyam mo/ /kye rgyal ba'i sras dag /'di ni byang chub sems dpa' rnams kyi tshul khrims kyi gter te gnyis pa'o/ /kye rgyal ba'i sras dag /de la byang chub sems dpa'
96b4(phal chen): rnams kyi ngo tsha shes pa'i gter gang zhe na/ kye rgyal ba'i sras dag 'di la byang chub sems dpa' sngon gyi mtha'i spyod pa nye bar bzung ste/ gang 'di tshe rabs kyi 'khor ba thog ma dang tha ma med pa'i rgyas par ma dang
96b5(phal chen): 'grogs pa dang / pha dang 'grogs pa dang / zhang po dang 'grogs pa dang / sring mo dang 'grogs pa dang / spun dang 'grogs pa dang / bu dang 'grogs pa dang / bu mo dang 'grogs par gyur kyang / gcig la gcig
96b6(phal chen): 'tshe ba dang / gcig la gcig rgyal ka byed pa dang / gcig la gcig gnod pa byed pa dang / gcig la gcig 'khrig pa dang / gcig la gcig sdo ba dang / gcig la gcig 'jigs pa dang / gcig la gcig
96b7(phal chen): 'bod pa dang / gcig la gcig za ba dang / gcig la gcig dbang ba dang / gcig la gcig 'khol bar gyur pa de yang 'dod chags kyi dbang dang / zhe sdang gi dbang dang / gti mug gi dbang dang / rgyags pa'i
96b8(phal chen): dbang dang / nga rgyal gyi dbang dang / 'chab pa'i dbang dang / gnya' drag gi dbang dang / phrag dog gi dbang dang / 'jungs pa'i dbang dang / g.yo ba'i dbang dang / sgyu'i dbang dang / mi dag pa'i las 'di rnams shin tu
97a1(phal chen): blangs pa'i phyir/ sems can gcig la gcig 'di lta bu'i rnam pa ngan pa dag nyams su myong bar 'gyur te/ thams cad kyang mi shes pa'i dbang gis gyur pa na/ g.yo dang sgyu'i bar gyi dbang gis gyur te/
97a2(phal chen): gcig la gcig bag mi byed/ rim gro mi byed/ gcig la gcig bkur sti mi byed/ gcig la gcig phu dud mi byed/ gcig la gcig btsam pa med pa dang / gcig la gcig mi mkhas pa dang / gcig
97a3(phal chen): la gcig gnod pa dang / gcig la gcig gsod pa dang / gcig la gcig dgrar byed par gyur te zhes ngo tsha bskyed do/ /ji ltar 'das pa'i dus na bdag dang sems can rnams kyi rnam pa ngan pa 'di lta bu'i tshul byung
97a4(phal chen): ba/ de bzhin da ltar byung ba'i dus na yang bdag dang sems can thams cad la rnam pa ngan pa de lta bu dag yod do/ /ji ltar da ltar byung ba'i dus na bdag dang sems can rnams la rnam pa ngan pa de lta bu dag yod pa de
97a5(phal chen): bzhin ma 'ongs pa'i dus na yang bdag dang sems can thams cad la rnam pa ngan pa de lta bu dag 'byung bar 'gyur te/ de ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyis
97a6(phal chen): kyang thugs su chud do/ /de ltar bdag gi ngo tsha med cing mi bzod la/ sangs rgyas bcom ldan 'das/ 'das pa dang / ma byon pa dang / da ltar byung ba rnams kyi thugs su chud bzhin du/ rnam pa ngan pa 'di lta bu la
97a7(phal chen): gnas pa ni mi rigs mi chas/ da ni bdag cag ni ci nas kyang / bla na med pa yang dag par rdzogs pa'i byang chub tu mngon par sangs rgyas nas/ de bzhin nyid kyi don du sems can rnams la chos bstan par 'gyur ba
97a8(phal chen): de ltar bya'o/ /kye rgyal ba'i sras dag /'di ni byang chub sems dpa' rnams kyi ngo tsha shes pa'i gter te gsum pa'o/ /kye rgyal ba'i sras dag /'di la byang chub sems dpa' rnams kyi khrel yod pa'i gter gang zhe na/
97b1(phal chen): kye rgyal ba'i sras dag /'di la byang chub sems dpa' ni mtha' med par tshol bas khrel yod par 'dzin pa yin te/ gzugs btsal ba dang / sgra dang / dri dang / ro dang / rig btsal ba dang / bu dang bu mo'i don du btsal
97b2(phal chen): ba dang / nor dang / bran pho dang / bran mo dang / g.yog yid du 'ong ba btsal pa'i phyir/ bdag gis yang mig tshul mi cha ba'i gdam ngag bya bar 'gyur ro/ /zhes de ni 'tsho ba'i dbang du chags pa nye bar mi len to/ /zhe sdang
97b3(phal chen): nye bar mi len to/ /gti mug nye bar mi len to/ /de bzhin du nga rgyal dang / 'chab pa dang / phrag dog dang / 'jungs pa dang / g.yo dang / sgyu dang / gnod par bya ba nye bar mi len to/ /de 'di ltar dran pa skyes te/ gang ci yang
97b4(phal chen): rung ste/ sems can rnams rnam par ngan pa de lta bu nye bar 'dzin pa thams cad ni ma rig pa'i dbang nas/ g.yo dang / sgyu dang / gnod par byed pa'i dbang gi bar gyis byung ba ste/ de dag gcig la gcig bag mi byed/ rim
97b5(phal chen): gro mi byed/ sti stang du mi byed/ phud dud du mi byed cing / tsam pa med de/ grogs por mi shes shing / gcig la gcig nyam nga ba dang / gcig la gcig gsod pa dang / gcig la gcig dgrar len pa 'di lta
97b6(phal chen): bu'i rnam pa ngan pa dag nye bar len to/ /mngon par dga'o/ /mngon par zhen to/ /tshol lo/ /kun tu tshol lo/ /kun tu btsal nas mngon par smon to/ /'jal lo/ /kun tu 'jal lo/ /de ltar yang mig nyams pa de dang de
97b7(phal chen): dag lam gang dang gang nas mngal gyi dri mas gos de byung ba/ de nyid du 'khrig pa'i chos la ston te mi gtsang ba 'byung ba ni kun kyis kyang shes so/ /de bas na de ltar bdag bla na med pa yang dag par rdzogs pa'i byang chub tu smon laM
97b8(phal chen): khrel med pa'i dbang du gyur nas/ 'das pa dang ma byon pa dang / da ltar byung ba'i sangs rgyas bcom ldan 'das rnams kyi sku bslu ba byed pa 'di ni mi rigs kyis/ de ni bdag gis ci nas kyang bla na med pa yang dag par rdzogs pa'i
98a1(phal chen): byang chub tu mngon par sangs rgyas nas/ de bzhin nyid don tu chos bstan par 'gyur ba de ltar bya'o snyam mo/ /kye rgyal ba'i sras dag /'di ni byang chub sems dpa' rnams kyi khrel yod pa'i gter te bzhi pa'o/ /
98a2(phal chen): kye rgyal ba'i sras dag /de la byang chub sems dpa' thos pa'i gter gang zhe na/ kye rgyal ba'i sras dag /'di la byang chub sems dpa' thos pa dang ldan pa yin te/ 'di yod na 'di 'byung ngo / /'di med na 'di mi 'byung ngo / /
98a3(phal chen): 'di byung bas 'di skye'o/ /'di 'gags pas 'di 'gag go/ /'di dag ni 'jig rten pa'i chos so/ /'di dag ni 'jig rten las 'das pa'i chos so/ /'di dag ni 'dus byas kyi chos so/ /'di dag ni 'dus ma byas kyi chos so/ /
98a4(phal chen): 'di dag ni lung bstan pa'i chos so/ /'di dag ni lung ma bstan pa'i chos so/ /de la ci yod pas gang 'byung bar 'gyur zhe na/ ma rig pa yod pas 'du byed rnams 'byung ngo / /ci med pas gang med par 'gyur zhe na/ rnam
98a5(phal chen): par shes pa med pas ming dang gzugs med par 'gyur ro/ /ci skyes pas gang skyes par 'gyur zhe na/ sred pa skyes pas sdug bsngal skye'o/ /ci 'gags pas gang 'gags par 'gyur zhe na/ srid pa 'gags pas
98a6(phal chen): skye ba 'gag go/ /de la 'jig rten pa'i chos rnams gang zhe na/ gzugs dang / tshor ba dang / 'du shes dang / 'du byed dang / rnam par shes pa'o/ /de la 'jig rten las 'das pa'i chos gang zhe na/ 'di lta ste/
98a7(phal chen): tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po ste/ 'di dag ni 'jig rten las 'das pa'i
98a8(phal chen): chos so/ /'dus byas kyi chos rnams gang zhe na/ 'di lta ste/ 'dod pa'i khams dang / gzugs kyi khams dang / gzugs med pa'i khams dang / sems can gyi khams te/ 'di dag ni 'dus
98b1(phal chen): byas kyi chos so/ /'dus ma byas kyi chos rnams gang zhe na/ nam mkha' dang / mya ngan las 'das pa dang / so sor brtags te 'gog pa dang / so sor ma brtags par 'gog pa dang / rten cing 'brel par 'byung ba
98b2(phal chen): dang / chos kyi gnas nyid de/ 'di dag ni 'dus ma byas kyi chos so/ /lung bstan pa'i chos rnams gang zhe na/ 'phags pa'i bden pa bzhi dang / dge sbyong gi 'bras bu bzhi dang / tha dad pa yang dag par shes pa bzhi dang /
98b3(phal chen): mi 'jigs pa bzhi dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i
98b4(phal chen): lam yan lag brgyad de/ 'di dag ni lung bstan pa'i chos so/ /lung ma bstan pa'i chos rnams gang zhe na/ 'jig rten mtha' yod pa dang / 'jig rten mtha' med pa dang / mtha' yod pa yang ma yin/ mtha' med
98b5(phal chen): pa yang ma yin zhes bya ba ni lung ma bstan pa'o/ /'jig rten rtag pa dang / 'jig rten mi rtag pa dang / rtag pa yang ma yin/ mi rtag pa yang ma yin pa zhes bya ba 'di ni lung ma bstan pa'o/ /de bzhin gshegs
98b6(phal chen): pa shi phan chad yod pa dang / de bzhin gshegs pa shi phan chad med pa dang / de bzhin gshegs pa shi phan chad yod kyang yod la med kyang med pa dang / de bzhin gshegs pa shi phan chad yod pa'ang ma yin/ med pa'ang
98b7(phal chen): ma yin zhes bya ba ni lung ma bstan pa'o/ /bdag dang sems can rnams yod pa dang / bdag dang sems can rnams med pa dang / bdag dang sems can rnams yod pa yang yin la/ med pa yang ma yin/ bdag dang
98b8(phal chen): sems can rnams yod pa yang ma yin la med pa yang ma yin no/ zhes bya ba 'di ni lung ma bstan pa'o/ /sangs rgyas ji snyed cig yongs su mya ngan las 'das/ rang sangs rgyas ji snyed cig yongs su mya ngan las 'das/
99a1(phal chen): nyan thos ji snyed cig yongs su mya ngan las 'das/ sangs rgyas ji snyed cig ma byon/ rang sangs rgyas ji snyed cig ma byon/ nyan thos ji snyed cig ma byon/ byang chub sems dpa' ji snyed cig skye bar 'gyur/
99a2(phal chen): sangs rgyas ji snyed cig bzhugs/ rang sangs rgyas ji snyed cig bzhugs/ nyan thos ji snyed cig bzhugs/ byang chub sems dpa' ji snyed cig bzhugs/ sangs rgyas dag pas su snga/ rang sangs rgyas
99a3(phal chen): dag pas su snga/ nyan thos dag pas su snga/ byang chub sems dpa' dag pas su snga/ sangs rgyas dag pas su 'phyi/ rang sangs rgyas dag pas su 'phyi/ nyan thos dag pas su 'phyi/ sems can dag pas
99a4(phal chen): su 'phyi/ chos dag pas su snga/ 'jig rten gang nas 'ongs/ 'jig rten gang du 'gro/ 'jig rten gyi khams ji snyed cig chags par 'gyur/ 'jig rten gyi khams ji snyed cig gnas pa yin/ 'jig
99a5(phal chen): rten gyi khams gang nas 'ongs/ 'jig rten gyi khams gang zhig yongs su zad par 'gyur/ 'khor ba'i sngon gyi mtha' ni gang / 'khor ba'i phyi ma'i mtha' ni gang zhes bya ba/ 'di ni lung ma bstan pa'o/ /
99a6(phal chen): de 'di ltar dran pa skyes te/ sems can gang su yang rung ste/ kun tu rgyug pa dang / kun tu 'khor ba thams cad ni chos 'di dag mi shes pa'i phyir te/ de ltar thos pa dang mi ldan pa'i so so'i skye bo rnams kun tu
99a7(phal chen): rgyug go/ /kun tu 'khor ro/ /de bas na de ni ci nas kyang bsam pa thams cad thos pa'i mdzod bzung ste bla na med pa yang dag par rdzogs pa'i byang chub tu mngon par sangs rgyas nas/ de bzhin nyid kyi don du chos
99a8(phal chen): bstan par bya'o/ /zhes bya ba 'di ni/ kye rgyal ba'i sras dag /byang chub sems dpa' rnams kyi thos pa'i gter te lnga pa'o/ /kye rgyal ba'i sras dag /de la byang chub sems dpa' rnams kyi gtong ba'i
99b1(phal chen): gter gang zhe na/ kye rgyal ba'i sras dag 'di la byang chub sems dpa' gtong ba dang ldan pa yin/ yongs su gtong ba dang ldan pa yin/ nang gi gtong ba dang ldan pa yin/ phyi rol gyi gtong ba dang ldan pa yin/ phyi nang gi
99b2(phal chen): gtong ba dang ldan pa yin/ thams cad gtong ba dang ldan pa yin/ 'das pa gtong ba dang ldan pa yin/ ma 'ongs pa gtong ba dang ldan pa yin/ da ltar byung ba gtong ba dang ldan pa yin/ shin tu gtong ba dang ldan pa yin
99b3(phal chen): te/ kye rgyal ba'i sras dag /ji ltar na byang chub sems dpa' gtong ba dang ldan pa yin zhe na/ kye rgyal ba'i sras dag /'di la byang chub sems dpa' rang bzhin gyis bgo bsha' byed pa'i ngang tshul can yin te/
99b4(phal chen): de rtag tu bgo bsha' byas shing bdag kyang shes kyis spyod pa yin te/ bdag bde bar bya ba dang / bdag yongs su sbyang ba dang / bdag rim gror bya ba'i phyir/ yo byad ji snyed du bstsags pa de dag thams cad kyang
99b5(phal chen): bgo bsha' byas shing spyod kyi/ ma bgos par ni ma yin no/ /de dag spyod pa'i tshe yang sems 'di snyam du bskyed de/ lus 'di la srin bu'i rigs rnam pa sna tshogs brgyad khri gnas te/ de dag kyang bdag
99b6(phal chen): gis lus 'di bde bas ni bde bar 'gyur/ bdag gi lus 'di sdug bsngal bas ni sdug bsngal bar 'gyur ro zhes de gang ci la spyod pa de dag thams cad kyang myong bar byed pa'i sems kyis de dag mi 'chi ba dang / de dag
99b7(phal chen): bde bar bya ba'i phyir gtong ngo / /gzhan yang de 'di snyam du sems te/ yun ring po nas zas dang lus bde ba la chags par 'gyur gyis/ da ni bdag gis lus la chags pa las rnam par 'da' bar bya'o
99b8(phal chen): zhes bya ba 'di ni gtong ba'o/ /byang chub sems dpa'i yongs su gtong ba gang zhe na/ 'di la byang chub sems dpa' la/ zas sam/ skom mam/
100a1(phal chen): bza' ba 'am/ bca' ba 'am/ ldag pa 'am/ btung ba 'am/ bzhib pa'am/ myang ba 'am/ gos sam/ phreng ba 'am/ byug pa 'am/ rgyan tam ci yang rung ste/ gang spyad na ni/ 'tsho'i ma spyad na ni
100a2(phal chen): 'chi bar 'gyur ba zhig nye bar gnas par gyur la/ de'i tshe slong ba zhig 'ongs te/ de la ci nas kyang zad par 'gyur ba dang / lhag ma med par bslangs kyang de la byang chub sems dpa' 'di snyam du sems te/ sngon
100a3(phal chen): gyi mtha' de dag tu bdag bkres pas gyur pa yang / dmigs pas mi slebs te/ su la yang phan par ma gyur to/ /de 'di ltar rim pas sngon chad myong ba'i chos can dang / mnyam pa nyid kyis dus byas par gyur
100a4(phal chen): la/ sems can de dag kyang bde bar 'gyur na/ bdag gis 'thob par bya ba legs par thob po/ /bdag gis 'di dag kyang zad kyang rung / 'chi ba'i mthar yang thug kyang rung ste/ sems can rnams
100a5(phal chen): 'tsho bar bya'o/ /zhes gtong ba 'di ni yongs su gtong ba'o/ /byang chub sems dpa'i nang gi gtong ba gang zhe na/ 'di la byang chub sems dpa' dar cing bzang por gnas pa/ gzugs mdzes pa/ blta na sdug
100a6(phal chen): pa/ mdog rgyas pa/ gya nom pa dang ldan pa/ khrus dang byug pa legs par byas pa/ phreng ba dang rgyan legs par btags pa/ gos sar pa ma babs pa bgos pa/ gling bzhi pa'i 'jig rten gyi khams su rgyal
100a7(phal chen): por dbang bskur bas dbang bskur ba rin po che bdun dang ldan pa/ de lta bu'i drung du slong ba dag cig 'ongs ste/ 'di skad du bdag cag ni nad kyis gzer to/ /rgas so 'khogs so/ /sdug bsngal gyis mnar to/ /nad
100a8(phal chen): tshabs che'o/ /nad g.yog med do/ /'chi la thug go/ gal te khyod kyi lus las lag pa 'am/ rkang pa 'am/ sha 'am/ khrag gam/ mgo 'am glad pa 'am/ rus pa 'am/ rkang ngam/ su la ci dgos pa de dag
100b1(phal chen): khyer cig / ces rgyal po la thag thogs med par rang gi lus bdag cag byin na/ lus 'dis bdag cag nad 'di las ldang bar 'gyur ro/ /zhes zer na/ kye rgyal ba'i sras dag /'di la byang chub sems dpa' 'di
100b2(phal chen): snyam du sems ste/ lus 'di lta zhig chos kyis de 'dra bar 'gyur yang su la yang phan par ma gyur gyis/ da ni de lta bu'i chos can gyi lus 'dis sems can 'di dag bde bar 'gyur bar bya'o zhes nas/ de la sems
100b3(phal chen): bskyed pa 'ga' tsam yang 'gyod par 'gyur ba med pa 'di ni nang gi gtong ba zhes bya'o/ /de la byang chub sems dpa'i phyi rol gyi gtong ba gang zhe na/ 'di la byang chub sems dpa' gzhung de bzhin du rgya cher dbang bskur
100b4(phal chen): ba dang / 'khor los sgyur ba'i srid la gnas pa/ gling gzhi la dbang ba/ rin po che bdun dang bde ba'i yo byad thams cad dang ldan pa/ thog mar mngon par dbang bskur ba/ de lta bu'i drung du slong ba dag cig lhags te/
100b5(phal chen): 'di skad du bdag cag n-i bkren no/ /dbul lo/ /shin tu sdug bsngal lo/ /nor dang mi ldan no/ /khyod ni bde ba'i yo byad thams cad dang ldan no/ gling bzhi'i 'khor los bsgyur ba'i srid bdag cag la byin te/
100b6(phal chen): phyis 'di la dbang mi sgyur bar byas na/ des ni bdag cag bde bar 'gyur ro zhes zer na/ de la byang chub sems dpa' 'di snyam du sems te/ phun sum tshogs pa thams cad ni bde ba'i mthar te/ de'i tshe ni su'i
100b7(phal chen): bsam pa yang yongs su mgu bar byas par mi nus gyis/ bdag gis da ni 'phral du sems can 'di dag gi bsam pa yongs su tshim par bya'o zhes nas de'i rgyus sems bskyed pa 'ga' tsam yang 'gyod par 'gyur
100b8(phal chen): ba med par gtong ba 'di ni phyi rol gyi gtong ba zhes bya'o/ /de la byang chub sems dpa'i phyi nang gi gtong ba gang zhe na/ 'di la byang chub sems dpa' 'khor los bsgyur ba'i srid la de ltar dbang bskur ba/ bde ba'i
101a1(phal chen): yo byad thams cad dang ldan pa/ bstsags par bya ba rnam par bstsags pa/ de lta bu'i drung du slong ba dag cig 'ongs nas/ 'di skad du khyod kyis ni 'khor los bsgyur ba'i rgyal po sngon chad kyang med/ bdag
101a2(phal chen): cag ni dge ba ma myong ba yin na/ byams pa'i bu dang 'khor lo bsgyur ba'i srid bdag cag byin la khyod kyis bdag cag rim gror bya ba dang / snyen bkur bar gyis shig ces zer na/ de la byang chub sems dpa' 'di
101a3(phal chen): snyam du sems te/ bdag gi lus kyi chos nyid dang / srid pa'i chos nyid de dag thams cad kyang / tha mar med par 'gyur ba ste/ lus kyang rjes su 'brang bar gnas la/ srid kyang che zhing slong ba rnams kyang mngon
101a4(phal chen): du gyur pa 'di'i tshe/ snying po med pa las snying po blang bar bya'o zhes nas/ de'i rgyus sems bskyed pa 'ga' tsam yang 'gyod par 'gyur ba med par rim gro byed cing gtong ba 'di ni byang chub sems dpa'i phyi nang gi gtong ba
101a5(phal chen): zhes bya'o/ /de la byang chub sems dpa' thams cad gtong ba gang zhe na/ 'di la byang chub sems dpa' 'khor los bsgyur ba'i rgyal srid la de ltar dbang bskur zhing / bde ba thams cad dang ldan pa de lta bu'i drung du slong
101a6(phal chen): ba dag cig lhags te/ 'di skad du bdag cag ni khyod kyi legs pa dang yon tan snyan pa thos nas/ grong dang grong khyer dang / ljongs dang khams kyi rgyal po'i gnas du ma nas/ khyod ni gdon mi za bar bdag cag gi
101a7(phal chen): bsam pa yongs su tshim par byed par 'gyur snyam ste/ 'dir phyin na byam bu khyod kyi bdag cag gi bsam pa yongs su rdzogs par gyis shig ces nas/ la la ni bdag cag la rin po che bdun dgos so zhes zer/ la la ni
101a8(phal chen): bdag cag la gling bzhi dgos so zhes zer/ la la ni bdag cag la rgyal po'i bu dgos so zhes zer/ la la ni bdag cag la rgyal po'i mig gnyis dgos so zhes zer/ la la ni bdag cag la rgyal po'-i lag pa gnyis
101b1(phal chen): dgos so zhes zer/ la la ni bdag cag la rgyal po'i rkang pa gnyis dgos so zhes zer/ la la ni bdag cag la rgyal po'i sha dgos so zhes zer/ la la ni bdag cag la rgyal po'-i khrag dgos so zhes zer/ la la ni bdag
101b2(phal chen): cag la rgyal po'i mgo dgos so zhes zer/ la la ni bdag cag la rgyal po'i snying dgos so zhes zer na/ de la byang chub sems dpa' 'di snyam du sems te/ sdug pa dang yid du 'ong ba thams cad dang bral zhing bye
101b3(phal chen): bar yang 'gyur te/ sems can gang gis bsam pa yongs su tshim par ma gyur gyis/ da ni bdag gis lus 'bral bar 'gyur ba'i chos can 'dis sems can de dag gi chags sems gzhil bar bya ba'i phyir/ bsam pa
101b4(phal chen): yongs su tshim par bya'o/ bcos pa dang ldan pa'i chos kyi gnas su ni sems bskyed par mi bya'o zhes nas/ de dag thams cad gtong yang de'i phyir de la sems bskyed pa gcig tsam yang 'gyod par 'gyur ba med de/ sems
101b5(phal chen): can gang la yang / rim gro med par mi byed pa 'di ni byang chub sems dpa' thams cad gtong ba'o// //sangs rgyas rmad ga cad ces bya ba shin tu rgyas pa chen po'i mdo/ bam po dgu pa/
101b6(phal chen): de la byang chub sems dpa' 'das pa gtong ba gang zhe na/ 'di la byang chub sems dpa' sangs rgyas bcom ldan 'das/ 'das pa rnams kyi byang chub sems dpa'i spyod pa thos pa dang / 'das pa'i sangs rgyas bcom
101b7(phal chen): ldan 'das rnams kyi phun sum tshogs pa thams cad nyan cing thos nas/ de dag thams cad la chags par mi byed/ 'bral bar mi byed/ dmigs su med pas rab tu 'jug ste/ rtog par mi byed de/ rnam par
101b8(phal chen): rtog par mi byed/ yongs su rtog par mi byed/ smon par mi byed/ chags par mi byed/ zhen par mi byed/ rten pa'i sems kyis gnas par mi byed/ rmi lam gyi chos de lta bu thob par byed kyang / dge ba'i
102a1(phal chen): rtsa ba de dag la snying po med pa'i 'du shes mi bskyed do/ /dge ba'i rtsa ba de dag la rten pa'i 'du shes su mi byed do/ /'on kyang rten pa'i sems can rnams gzung ba dang / sangs rgyas kyi chos kyang yongs su smin par
102a2(phal chen): bya ba'i phyir brjod do/ /'chad do/ /ston to/ /'das pa'i chos nyid la brtags na shar phyogs rjes su mi mthong ngo / /lho phyogs dang / nub phyogs dang / byang phyogs su rjes su mi mthong ngo / /byang shar gyi
102a3(phal chen): phyogs mtshams dang / shar lho'i phyogs mtshams dang / lho nub gyi phyogs mtshams dang / nub byang gi phyogs mtshams dang / 'og dang steng gi phyogs su rjes su mthong ste/ de 'di snyam du gang ci
102a4(phal chen): yang rung ma btang ba de ni btang ba'o snyam du sems te/ kye rgyal ba'i sras dag /'di ni byang chub sems dpa'i 'das pa gtong ba'o/ /de la byang chub sems dpa'i ma 'ongs pa gtong ba gang zhe na/ 'di la
102a5(phal chen): byang chub sems dpa' sangs rgyas bcom ldan 'das ma byon pa rnams kyi spyod pa nyan na/ mtshan ma'i tshul dang / dngos por 'dzin pas mi 'dzin te/ 'jig rten gyi khams gzhan la brtson par mi byed pa yin/
102a6(phal chen): tshol ba mi mnga' ba yin/ 'dod chags kyi sems kyis mi smon pa yin/ de la sems mi sdud pa yin te/ myong bar mi byed do/ /smon par mi byed do/ /de dag tu dge ba'i rtsa ba rnams mi gtong ngo / /de rtag tu
102a7(phal chen): dge ba'i rtsa ba rnams 'jug par mi byed de/ spyod pa yang rgyun gcod par mi byed do/ /'on kyang dmigs pa des sangs rgyas kyi chos su 'grub par bya ba'i phyir/ sems can rnams kyi bsam pa dang / tshogs
102a8(phal chen): sdud pa byed cing chos nyid kyang rab tu sdud do/ /chos de ni yul na yang mi gnas/ phyogs na yang mi gnas/ nang na yang ma yin/ phyi rol na yang ma yin/ rgyang ring po'ang ma yin no/ /drung na 'ang ma yin no zhes
102b1(phal chen): de 'di snyam du sems te/ gang du yang nam yang spyad pa med par bya'o snyam pa 'di ma 'ongs pa gtong ba'o/ /kye rgyal ba'i sras dag /de la byang chub sems dpa' da ltar byung ba'i gtong ba gang zhe na/ kye rgyal ba'i sras dag /'di
102b2(phal chen): la byang chub sems dpa' rgyal po chen po bzhi'i ris kyis lha rnams dang / sum bcu rtsa gsum pa dang / tshe ma dang dga' ldan dang / 'phrul dga' dang / gzhan 'phrul dbang byed dang / tshangs pa dang / tshangs ris dang /
102b3(phal chen): tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / shin tu snang ba dang / dge ba dang / chung dge dang / tshad med dge ba dang / dge rgyas dang / che ba
102b4(phal chen): dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin tu mthong ba dang / gya nom snang ba dang / 'og min gyi lha rnams nas/ nyan thos kyi phun sum tshogs pa dang /
102b5(phal chen): rang sangs rgyas kyi phun sum tshogs pa dag kyang nyan te/ des de dag thos nas rmongs par mi 'gyur/ shin tu rmongs par mi 'gyur/ rab tu rmongs par myi 'gyur/ zhum par mi 'gyur/ kun nas zhum par mi 'gyur
102b6(phal chen): rnam par zhum par mi 'gyur/ shin tu zhum par mi 'gyur/ dma' bar mi 'gyur te/ 'di ltar de ni shes pas 'du byed du gtogs pa thams cad rmi lam lta bur mngon du byed de/ /de 'di snyam du gang sbyin par bya ba
102b7(phal chen): 'di ni su'i yang ma yin no snyam ste/ ngan song gi lam nye bar gnas pa bzlog par bya ba dang / sangs rgyas kyi chos thams cad bsgrub pa'i phyir chos ston kyang / byang chub sems dpa'i lam mngon du gyur pa'i phyir de la
102b8(phal chen): sems rgyu ba med de/ 'di ni da ltar byung ba'i gtong ba zhes bya'o/ /de la byang chub sems dpa' shin tu gtong ba gang zhe na/ 'di la byang chub sems dpa' sems can mig dang mi ldan pa dang / rna ba dang mi ldan pa dang /
103a1(phal chen): sna dang mi ldan pa dang / lce dang mi ldan pa dang / lus dang mi ldan pa grangs med pa zhig gis 'di skad du bdag cag la ni ci med pa de khyod kyi byin la/ nged mi ldan pa med par gyis shig /khyod ni bskal pa grangs med par
103a2(phal chen): mi ldan par 'dug cig ces zer na/ byang chub sems dpa' ni de thos ma thag du sems can de dag mi ldan pa med par bsgrub ste/ bskal pa grangs med par dbang po dang mi ldan pa de yang nyams su len to/ /de ma'i lto na
103a3(phal chen): 'dug pa'i tshe ji lta bur spyod pa dang / mer mer por 'dug pa ji lta bu yin pa dang rdos par gyur pa ji lta bu yin pa dang / 'khregs par gyur pa ji lta bu yin pa dang / dbang po grub pa ji lta bu yin pa dang / skyes pa ji lta bu yin
103a4(phal chen): pa dang / rgas pa ji lta bu yin pa dang / na ba ji lta bu yin pa dang / shi ba ji lta bu yin pa dang / lus kyi rang bzhin thog ma dang / bar ma dang / tha ma ji lta ba bzhin du yang dag par rab tu shes so/ /ngom du mi rung ba dang /
103a5(phal chen): ngo tsha skye ba 'phags pa ma yin pa/ dri mi zhim pa/ rjen pa'i dri can ror gyur ba/ rus pa stsogs pa sha dang khrag gis g.yogs pa/ rma dgu nas rtag par zag pa'o zhes de ni sems bskyed gcig tsam kyis kyang /
103a6(phal chen): de don du gnyer bar mi sems te/ sems bskyed pa gcig gis kyang chags pa mi bskyed do/ /de shin tu gtong ba des 'dzin pa med pa'i yid dang ldan pa yin te/ lus 'di ni de ltar snying po med pa yin na/ bdag
103a7(phal chen): gis lus 'di snying po med par mthong ba bzhin du lus la chags pa ji ltar bya/ sems can 'di dag gi bsam pa de bzhin du yongs su tshim par bya'o/ /lus snying po med pa 'dis 'gro ba thams cad kyi bsam pa
103a8(phal chen): yongs su rdzogs par bya'o/ /'gro ba thams cad kyis kyang shes par bya'o/ /ye shes kyi tshogs gang yang rung ba la yang mi gnas pa'i tshul gyis gzhag par bya'o/ /zhes lus kyi 'du shes kyang med/ sems gyi
103b1(phal chen): 'du shes kyang med de/ kye rgyal ba'i sras dag /'di ni byang chub sems dpa'i gtong ba'i gter drug pa'o/ /kye rgyal ba'i sras dag /de la byang chub sems dpa'i ye shes gyi gter gang zhe na/ 'di la byang chub sems dpa'
103b2(phal chen): gzugs rab tu shes so/ /gzugs kun 'byung ba rab tu shes so/ /gzugs kyi 'gog pa rab tu shes so/ /gzugs 'gog par 'gro ba'i lam yang dag par ji lta ba bzhin du rab tu shes so/ /de bzhin du tshor ba dang /
103b3(phal chen): 'du shes dang / 'du byed dang / rnam par shes pa yang dag pa ji lta ba bzhin du rab tu shes so/ /rnam par shes pa'i kun tu 'byung ba yang dag pa ji lta ba bzhin du rab tu shes so/ /rnam par shes pa 'gog pa yang dag pa ji
103b4(phal chen): lta ba bzhin du rab tu shes so/ /rnam par shes pa 'gog par 'gro ba'i lam yang dag pa ji lta ba bzhin du rab tu shes so/ /ma rig pa rab tu shes so/ /ma rig pa kun 'byung ba rab tu shes so/ /ma rig pa 'gog pa yang dag
103b5(phal chen): pa ji lta ba bzhin du rab tu shes so/ /ma rig pa 'gog par 'gro ba'i lam yang dag pa ji lta ba bzhin du rab tu shes so/ /sred pa rab tu shes so/ /sred pa kun 'byung ba rab tu shes so/ /sred pa 'gog pa rab tu shes so/ /
103b6(phal chen): sred pa 'gog par 'gro ba'i lam yang dag pa ji lta ba bzhin du rab tu shes so/ /nyan thos rab tu shes so/ /nyan thos kyi chos rab tu shes so/ /nyan thos kyi kun 'byung ba rab tu shes so/ /nyan thos kyi mya ngan
103b7(phal chen): las 'da' ba yang dag pa ji lta ba bzhin du rab tu shes so/ /rang sangs rgyas rab tu shes so/ /rang sangs rgyas kyi chos rab tu shes so/ /rang sangs rgyas kun 'byung ba rab tu shes so/ /rang sangs rgyas kyi yongs su
103b8(phal chen): mya ngan las 'da' ba yang dag pa ji lta ba bzhin du rab tu shes so/ /byang chub sems dpa' rab tu shes so/ /byang chub sems dpa'i chos rab tu shes so/ /byang chub sems dpa'i kun 'byung ba rab tu shes so/ /
104a1(phal chen): byang chub sems dpa' yongs su mya ngan las 'da' ba yang dag pa ji lta ba bzhin du rab tu shes so/ /ji ltar shes she na las dang las kyi rnam par smin pa dang bya ba dang / mngon par 'du byed pa dang / gsob dang /
104a2(phal chen): gsog dang / snying po med pa dang / bdag med par rab tu shes te/ chos gang yang snying po can du shes pa med do/ /chos gang la yang rang bzhin du 'dogs pa med de/ ngo bo ny-id mthas gtugs pa thams cad rab tu shes so/ /
104a3(phal chen): sems can rnams la yang de bzhin nyid kyi don du chos ston te de ci ston ce na/ 'jig pa med pa'i phyir chos ston te/ gang 'jig pa med pa'i phyir zhe na/ gzugs 'jig pa med pa'i phyir/ tshor ba 'jig pa med
104a4(phal chen): pa'i phyir/ 'du shes 'jig pa med pa'i phyir/ 'du byed 'jig pa med pa'i phyir/ rnam par shes pa 'jig pa med pa'i phyir chos ston to/ /ma rig pa 'jig pa med pa'i phyir/ nyan thos kyi chos dang / rang sangs
104a5(phal chen): rgyas kyi chos dang / byang chub sems dpa'i chos 'jig pa med pa'i phyir chos ston to/ /de ci'i phyir zhe na/ chos 'di ma skyes pa'i 'du ma byas pa/ byed pa po med pa/ brtsod pa med pa/ gnas med pa/ ma skyes pa/
104a6(phal chen): mi 'byung ba/ ma blangs pa/ nye bar ma blangs pa/ byed pa med pa ste/ de shes rab kyi gter de lta bu dang ldan pa las gron chungus chos thams cad la mkhas pa/ gzhan gyi dring mi 'jog pa/ yang dag pa ji lta ba
104a7(phal chen): bzhin du rab tu shes so/ /shes rab kyi gter te yang mi zad pa yin te/ de yang shin tu bstan pa bcus mi zad pa yin no/ /bcu gang zhe na/ thos pa la mkhas pas mi zad do/ /dge ba'i bshes gnyen
104a8(phal chen): la bsnyen pas mi zad do/ /tshig rab tu dbye ba la mkhas pas mi zad do/ /chos kyi dbyings la 'jug pa mngon par sgrub pa mi zad do/ /rgyan gcig pa'i ye shes kyi rjes su zhugs pas mi zad do/ /bsod nams
104b1(phal chen): thams cad shin tu bstsags pas mi zad do/ /skyo ba med par mngon par bsgrubs pas mi zad do/ /gzungs thams cad kyi sgor zhugs pas mi zad do/ /sems can thams cad kyi skad dang sgra dang brjod pa sna tshogs kyi phyir
104b2(phal chen): mi zad do/ /'gro ba thams cad kyi yid gnyis dang / nem nur dang the tsom yang dag par gcod pa'i phyir mi zad do/ /sangs rgyas kyi rnam par 'phrul pa thams cad yongs su bstan pas/ sems can thams cad
104b3(phal chen): nye bar 'tsho ba dang / yongs su smyin par bya ba dang / gdul ba'i spyod pa shin tu rtogs pa'i phyir mi zad pa de/ mi zad pa shin tu bstan pa bcu po de dag gis shes rab kyi gter te mi zad pa yin no/ /
104b4(phal chen): kye rgyal ba'i sras dag /'di ni byang chub sems dpa' rnams kyi shes rab kyi gter yin te/ de la gnas pa'i byang chub sems dpa' rnams shes rab dang ye shes bla na med pa rnam par 'tshang rgya'o/ /
104b5(phal chen): kye rgyal ba'i sras dag /de la byang chub sems dpa' rnams kyi dran pa'i gter gang zhe na/ kye rgyal ba'i sras dag /'di la byang chub sems dpa' dran pa dang ldan pa yin te/ de yang rgyud
104b6(phal chen): rmongs pa med pa'i dran pas sngon gyi gnas su dran te/ 'di ltar tshe gcig gi gnas kyang rjes su dran no/ /gnyis dang / gsum dang / bzhi dang / lnga dang / tshe brgya dang stong dang / tshe brgya phrag du ma dang /
104b7(phal chen): tshe stong phrag du ma dang / tshe brgya stong phrag du ma dang / 'jig pa'i bskal pa 'am/ 'du ba'i bskal pa 'am/ 'jig pa dang 'du ba'i bskal pa 'am/ 'jig pa'i bskal pa du ma dang / 'du ba'i bskal pa du ma dang /
104b8(phal chen): 'du ba dang / 'jig pa'i bskal pa du ma dang / bskal pa brgya dang / bskal pa stong dang / bskal pa brgya stong dang / bskal pa bye ba khrag khrig tshad med pa dang / bskal pa bye ba khrag khrig
105a1(phal chen): brgya stong grangs med pa bsam gyis mi khyab pa/ mtshungs pa med pa/ kun tu mtha' yas pa/ mu med pa/ sa mtshams med pa/ gzhal du med pa/ brjod du med pa/ gnyis dang / gsum dang /
105a2(phal chen): bzhi dang / lnga dang / gzhung de bzhin du brjod du med pa'i yang brjod du med pa dang / sangs rgyas skye bar lung bstan pa shin tu brjod pa gcig dang / gnyis dang / gsum dang / bzhi dang / lnga nas/ sangs rgyas skye
105a3(phal chen): bar lung bstan pa shin tu brjod pa brjod du med pa'i yang brjod du med pa dang / sangs rgyas skye ba cig bstan te/ de dang mtshams sbyor ba'i lung bstan pa gcig dang / gnyis dang / gsum dang / bzhi dang / lnga nas/
105a4(phal chen): sangs rgyas skye ba shin tu bstan te/ de dang mtshams sbyor ba lung bstan pa brjod du med pa'i yang brjod du med pa dang / mdo sde gcig dang / gnyis dang / gsum dang / bzhi dang / lnga nas/ brjod du med pa'i yang
105a5(phal chen): brjod du med pa'i bar dang / dbyangs kyis bsnyad pa'i sde dang / lung bstan pa'i sde dang / tshigs su bcad pa'i sde dang / gleng gzhi'i sde dang / ched du brjod pa'i sde dang / 'di ltar 'das pa'i sde dang / skyes pa
105a6(phal chen): rabs kyi sde dang / shin tu rgyas pa'i sde dang / chos rmad du byung ba bstan pa'i sde dang / man ngag bstan pa'i sde gcig dang / gnyis dang / gsum dang / bzhi dang / lnga nas/ brjod du med pa'i yang brjod du med
105a7(phal chen): pa'i bar dang / 'khor 'dus pa gcig dang / chos kyi mtshams sbyar ba gcig nas/ chos kyi mtshams sbyar ba brjod du med pa'i yang brjod du med pa'i bar dang / dbang po sna tshogs gcig nas dbang po sna tshogs brjod
105a8(phal chen): du med pa'i yang brjod du med pa'i bar dang / dbang po rnam pa tha dad pa sna tshogs gcig nas/ dbang po tha dad pa sna tshogs brjod du med pa'i yang brjod du med pa'i bar dang / nyon mongs pa sna tshogs gcig nas nyon mongs
105b1(phal chen): pa brjod du med pa'i yang brjod du med pa'i bar dang / ting nge 'dzin sna tshogs gcig nas/ ting nge 'dzin sna tshogs brjod du med pa'i yang brjod du med pa'i bar dag kyang dran pa dag dang / dang ba rnyog pa med pa dang / rnam par
105b2(phal chen): gsal ba rdul med pa/ rdul dang bral ba/ dri ma med pa/ 'od gsal ba/ sang sang po/ sgrib pa med pas rjes su dran no/ /byang chub sems dpa'i dran pa de ni 'jig rten gyi 'khrug pas mi 'phrogs pa yin/
105b3(phal chen): phas kyi rgol ba thams cad kyis nye bar nyon mongs par mi nus pa yin/ sngon gyi dge ba'i rtsa bas shin tu sbyangs pa yin/ 'jig rten gyi chos thams cad kyis ma gos pa yin/ bdud dang mu stegs can dmigs
105b4(phal chen): pa la gnas pa gzhan gyis mi chod pa yin/ tshe rabs kun tu 'pho ba'i lus shin tu bstan pa thams cad kyis brjod par mi nus pa yin/ sngon gyi mtha' dang / phyi ma'i mtha' dang / da ltar byung ba'i mthas
105b5(phal chen): rnam par mi chod pa yin/ 'jig rten gyi khams su skye ba dang / gnas pa thams cad kyis skyon du ma gyur pa yin/ sangs rgyas skyes pa'i 'khor gyi dkyil 'khor du 'jug pa shin tu bstan pa thams cad kyis
105b6(phal chen): thogs pa med pa yin/ sangs rgyas kyi chos thams cad kyi rjes su song ba yin te/ kye rgyal ba'i sras dag /'di ni byang chub sems dpa' rnams kyi dran pa'i gter te brgyad pa'o/ /kye rgyal ba'i sras
105b7(phal chen): dag / de la byang chub sems dpa' rnams kyi rtogs pa'i gter gang zhe na/ kye rgyal ba'i sras dag /'di la byang chub sems dpa' rtogs pa dang ldan pa yin te/ de yang yi ge de bzhin gzhan ma
105b8(phal chen): yin pas/ mdo'i tshul gyi chos ston to/ /de ni tshe'i rgyud gcig pa yang yongs su 'dzin te/ /tshe'i rgyud brjod du med pa'i yang brjod du med pa'i bar du yongs su 'dzin to/ /sangs rgyas kyi
106a1(phal chen): mtshan gcig kyang yongs su 'dzin to/ /sangs rgyas kyi mtshan brjod du med pa yang brjod du med pa'i bar du yang yongs su 'dzin to/ /bskal pa grangs med pa bstan pa gcig kyang yongs su 'dzin to/ /bskal
106a2(phal chen): pa grangs med pa bstan pa brjod du med pa'i yang brjod du med pa'i bar du yang yongs su 'dzin to/ /de bzhin gshegs par lung bstan pa brjod pa gcig kyang yongs su bstan to/ /de bzhin gshegs par lung bstan
106a3(phal chen): par brjod pa brjod du med pa'i yang brjod du med pa'i bar du yang yongs su 'dzin to/ /mdo gcig kyang yongs su 'dzin to/ /mdo brjod du med pa'i yang brjod du med pa'i bar du yang yongs su 'dzin to/ /'dus pa gcig kyang
106a4(phal chen): yongs su 'dzin to/ /'dus pa brjod du med pa'i yang brjod du med pa'i bar du yang yongs su 'dzin to/ /chos kyi mtshams sbyar ba gcig kyang yongs su 'dzin to/ /chos kyi mtshams sbyar ba brjod du med pa'i yang
106a5(phal chen): brjod du med pa'i bar du yang yongs su 'dzin to/ /dbang po rnam pa tha dad pa sna tshogs gcig kyang yongs su 'dzin to/ /dbang po rnam pa tha dad pa sna tshogs brjod du med pa'i yang brjod du med pa'-i bar du yang yongs su
106a6(phal chen): 'dzin to/ /nyon mongs pa sna tshogs gcig kyang yongs su 'dzin to/ /nyon mongs pa sna tshogs brjod du med pa'i yang brjod du med pa'i bar du yang yongs su 'dzin to/ /ting nge 'dzin sna tshogs gcig kyang
106a7(phal chen): yongs su 'dzin to/ /ting nge 'dzin sna tshogs brjod du med pa'i yang brjod du med pa'i bar du yang yongs su 'dzin to/ /kye rgyal ba'i sras dag /'di ni byang chub sems dpa' sems dpa' chen po
106a8(phal chen): rnams kyi rtogs pa'i gter te mi zad pa/ kun tu mtha' yas pa dgang dka' ba/ gting rnyed par dka' ba/ mi 'phrogs pa thub pa med pa/ bdag nyid che ba'i sangs rgyas kyi yul gyi rjes su
106b1(phal chen): song ba ste/ 'di ni gter dgu pa'o/ /kye rgyal ba'i sras dag /de la byang chub sems dpa' rnams kyi blo gros kyi gter gang zhe na/ kye rgyal ba'i sras dag /'di la byang chub sems dpa' yang dag
106b2(phal chen): par rtogs par byed pa'i rtog pa dang ldan zhing blo gros dang ldan pa yin te/ mdo sde thams cad dang mi 'gal bas de chos ston pa'i tshe/ dngos po yongs su ldog pa gcig kyang brtsams ste/ chos
106b3(phal chen): ston pa nas dngos po yongs su ldog pa brjod du med pa'i yang brjod du med pa'i bar du chos ston to/ /sangs rgyas kyi mtshan gcig nas tshul de bzhin du brjod du med pa'i yang brjod du med pa'i bar dang /
106b4(phal chen): 'jig rten gyi khams gcig dang / sangs rgyas su lung bstan pa gcig dang / mdo gcig dang / 'khor 'dus pa gcig dang / chos kyi mtshams sbyar ba gcig dang / dbang po rnam
106b5(phal chen): pa tha dad pa sna tshogs gcig dang / nyon mongs pa sna tshogs gcig dang / ting nge 'dzin sna tshogs gcig kyang brtsams te/ chos ston pa nas/ ting nge 'dzin sna tshogs brjod du med pa'i yang brjod
106b6(phal chen): du med pa'i bar du brtsams te chos ston to/ /nyi ma gcig kyang zad par byed cing chos ston pa nas/ zla ba phyed dang / zla ba gcig dang / lo gcig dang / lo brgya dang / lo stong dang / lo brgya phrag
106b7(phal chen): stong dang / bskal pa dang / bskal pa brgya dang / bskal pa stong dang / bskal pa brgya phrag stong dang / bskal pa bye ba khrag khrig brgya phrag stong dang / bskal pa tshad med pa dang / bsam gyis
106b8(phal chen): mi khyab pa dang / bskal pa dpag tu med pa dang / grangs med pa dang / mtshungs pa med pa dang / kun tu mtha' yas pa dang / mu med pa dang / sa mtshams med pa dang / gzhal du med pa dang /
107a1(phal chen): brjod du med pa dag kyang zad par byed cing chos ston to/ tshig dang yi ge gcig brtsams kyang don dang yi ge'i mthar thug pa med de/ de ci'i phyir zhe na/ de ni 'di ltar byang chub sems dpas byang chub
107a2(phal chen): sems dpa'i gter bcu rab tu thob pa'i phyir te/ gter de dag thob pas gzungs kyi snying po'i sgo chos thams cad la yang dag par gzhol ba zhes bya ba/ gzungs brgya stong grangs med pa'i 'khor can mngon du gyur
107a3(phal chen): te/ de gzungs kyi 'khor brgya stong grangs med pa ston par byed do/ /chos snang ba shin tu bstan pa thob pas sems can thams cad la chos ston to/ /chos kyi sgo snang ba'i chos can lce yangs pas 'jig rten gyi khams
107a4(phal chen): thams cad du mngon par go bar byed pa dang / dbyangs kyi yan lag la mkhas pas 'gro ba thams cad tshim par byed pa dang / dbang po ji lta ba bzhin du mgu bar byed pa dang / nyon mongs pa dang kun nas 'khor ba
107a5(phal chen): thams cad rnam par bzlog pa dang / sgra dang tshig rnam pa tha dad pa thams cad la rab tu zhugs pa dang / yi ge thams cad kyi spobs pas ston pa'i rjes su song ba dang / sems can thams cad kyi
107a6(phal chen): sa bon grung po yongs su shes pa'i bsam pa can du byed pas chos ston te thogs par mi byed do/ /skyo bar mi 'gyur ro/ /de ci'i phyir zhe na/ de ni 'di ltar byang chub sems dpas nam mkha'i khams dang /
107a7(phal chen): chos kyi dbyings mtha' dang dbus med par byed pa'i lus rab tu thob pa'i phyir ro/ kye rgyal ba'i sras dag /'di ni byang chub sems dpa'i gter bcus blo gros mi zad pa/ thub pa med pa 'dres pa med pa rnam
107a8(phal chen): par mi chod pa/ rgyun gcad par mi nus pa phyir mi ldog pa/ gting rnyed par dka' ba/ ring du gyur pa/ sgo kun nas ldan pa/ sangs rgyas thams cad kyi chos la zhugs pa'o/ /kye rgyal ba'i
107b1(phal chen): sras dag / bcu po de dag ni byang chub sems dpa' rnams kyi gter te/ mi zad pa'i rnam pa bcus mi zad pa yin no/ /bla na med pa yin no/ /mthar rdzogs pa'i sangs rgyas su 'gyur ba yin no/ /bcu gang zhe na/
107b2(phal chen): sems can thams cad nye bar 'tsho ba dang / sngon gyi smon lam legs par yongs su bsngos pa dang / bskal pa thams cad kyi grangs gcad du med pa dang / nam mkha'i dbyings dang mnyam pa nyid du khong du
107b3(phal chen): chud pa'i phyir/ sems tshad med pa dang / 'dus byas kyis ma gos pa'i phyir/ 'dus ma byas la yongs su bsngo ba dang / de ma thag pa'i yul du gyur pas chos thams cad zad mi shes pa dang / smon
107b4(phal chen): lam chen po tha dad pa med pa dang / spyod pa la gnas pa'i stobs shin tu 'dzin pa dang / sangs rgyas thams cad kyis yongs su gzung ba dang / chos thams cad sgyu ma lta bur 'jug pa mtha' dang dbus med
107b5(phal chen): pa la zhugs pa ste/ mi zad pa'i rnam pa bcu po 'di dag gis/ 'jig rten gyi bya ba thams cad kyi mthar phyin pa zad mi shes pa'i gter chen por 'gyur ro/ /gter mi zad pa bcu bstan pa'i le'u ste/
107b6(phal chen): nyi shu bdun pa'o// // de nas sangs rgyas kyi mthus shar phyogs kyi 'jig rten gyi khams thams cad dang / de bzhin du lho phyogs dang / nub phyogs dang / byang phyogs dang / byang shar gyi
107b7(phal chen): phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs kyi 'jig rten gyi khams thams cad na
107b8(phal chen): yang gling bzhi pa 'di las stsogs pa gling re re na yang / de bzhin gshegs pa rnams bzhugs par snang ngo / /byang chub sems dpa' de dag kyang de bzhin gshegs pa'i byin gyis brlabs kyis chos
108a1(phal chen): ston to/ /de bzhin gshegs pa'i zhabs kyi drung na 'ang 'khod par shes so/ /bcom ldan 'das kyi rdzu 'phrul mngon par 'du mdzad pa de phyir ma brtul/ byang chub kyi shing drung yang phyir ma brtul/
108a2(phal chen): ri rab kyi rtse mo yang phyir ma brtul bar rab mtshe ma'i gnas nas dga' ldan gyi gnas kyi lha'i rgyal po rab dga' ldan gyi khang pa rin po che'i rgyan ces bya ba gang na ba der gshegs par snang ngo / /ji ltar gling bzhi
108a3(phal chen): pa 'di na bcom ldan 'das dga' ldan gyi gnas su gshegs par snang ba/ de bzhin du 'jig rten gyi khams thams cad kyi gling gzhi pa dag na yang bcom ldan 'das dga' ldan gyi gnas su gshegs
108a4(phal chen): par snang ngo / /byin brlabs snga ma de dag kyang ma 'khrugs par snang ngo / /de nas lha'i rgyal po rab dga' ldan gyis/ rgyang ma nas bcom ldan 'das khang pa rin po che thams cad kyis rgyan par gshegs
108a5(phal chen): pa mthong nas/ rings pa'i gzugs su khang pa rin po che thams cad kyis rgyan pa'i nang du de bzhin gshegs pa'i seng ge'i gdan nor bu rin po che las byas pa/ lha rdzas kyi rin po che'i rgyu las grub
108a6(phal chen): pa/ dge ba'i rtsa ba thams cad kyi rgyu las yongs su grub pa/ de bzhin gshegs pa'i byin gyis brlabs kyis byung ba/ dge ba'i rtsa ba bye ba khrag khrig brgya stong grangs med pa mang pos byung ba/
108a7(phal chen): sangs rgyas thams cad las byung ba'i chos dkar po las byung ba'i/ bsod nams kyi stobs mtha' yas pa sna tshogs thams cad dang ldan pa/ kha na ma tho ba med pa'i rnam par smyin pa thams cad kyis
108a8(phal chen): rnam par dag pa/ mi mthun pa med pa'i 'jig rten las 'das pa'i chos kyis byung ba/ gos pa med pa/ 'gro ba thams cad du byung ba/ thub pa med pa/ 'gro ba thams cad kyis blta na sdug pa/
108b1(phal chen): pog re bye ba brgya stong phrag bcus brgyan pa/ gser gyi dra ba bye ba brgya stong phrag bcus kun tu bris pa/ me tog gi bla re bye ba brgya stong phrag bcus kun nas bris pa/ phreng ba'i bla re bye ba brgya stong phrag
108b2(phal chen): bcus kun nas lding ba/ spos kyi bla re bye ba brgya stong phrag bcus spos kun tu 'thul bar sbyar bas/ rin po che'i bla re bye ba brgya stong phrag bcu steng nas bkab pa/ me tog gi gdugs bye ba brgya stong phrag
108b3(phal chen): bcus kun nas bsgreng ba/ rin po che'i gdugs bye ba brgya stong phrag bcus kun nas bkab pa/ gdan bye ba khrag khrig brgya stong mngon par gting ba/ rin po che'i phu shu bye ba brgya stong phrag bcus
108b4(phal chen): rgyan du bsgrub pa/ nor bu'i dra ba bye ba brgya stong phrag bcus shin tu rnam par phye bas g.yog par byas pa/ rin po che'i dra ba bye ba brgya stong phrag bcus shin tu 'khor kun tu g.yogs pa/ rin po che'i
108b5(phal chen): phreng ba 'phyang ba'i dra ba bye ba brgya stong phrag bcu shin tu spyangs pas bkab pa/ lhab lhub kyi dra ba bye ba brgya stong phrag bcus shin tu klubs shing brgyan pa/ gdugs kyi dra ba bye ba brgya stong phrag
108b6(phal chen): bcus kun nas khebs par bkab pa/ gos sna tshogs kyi dra ba bye ba brgya stong phrag bcus sna tshogs su g.yogs pa/ rin po che'i pad mo'i dra ba bye ba brgya stong phrag bcu shin tu rgyas par
108b7(phal chen): bkram pa/ spos rin po che'i dra ba bye ba brgya stong phrag bcu 'thul zhing yid du 'ong bar dri zhim pa/ rin po che'i bla re chen po'i dra ba bye ba brgya stong phrag bcu'i rgyan chen po rgyas par bres pa/ rin po
108b8(phal chen): che'i dril bu'i rgyan gyi bla re bye ba brgya stong phrag bcus yid du 'ong ba'i sgra phyung ba/ tsan dan rin po che'i mdog lta bu'i bla re bye ba brgya stong phrag bcus yid du 'ong bar bkab pa/ rin po che'i
109a1(phal chen): me tog sna tshogs kyi bla re bye ba brgya stong phrag bcu me tog shin tu rgyas pa'i gos kha dog mtha' yas pa'i bla re bye ba brgya stong phrag bcus sna tshogs su snang bar bkab pa/ byang chub sems dpa'i bla re
109a2(phal chen): bye ba brgya stong phrag bcus sna tshogs su kun nas bkab pa/ gdugs kyi bla re bye ba kha dog rnam pa sna tshogs bye ba brgya stong phrag bcus rab tu g.yogs shing rnam pa sna tshogs su snang ba/ gser gyi bla re
109a3(phal chen): bye ba brgya stong phrag bcus yid du 'ong bar bkab cing rnam par dag par byas pa/ bai DUr+ya'i bla re bye ba brgya stong phrag bcus lha rdzas dri ma med cing shin tu dag par byas pa/ snying po sna tshogs can gyi bla re bye ba
109a4(phal chen): brgya stong phrag bcus rnam pa sna tshogs kyi bla re bkab pa/ rin po che thams cad kyi bla re bye ba brgya stong phrag bcu'i nor bu rin po che bzang pos shin tu mdzes shing khebs par bkab pa/ rin po
109a5(phal chen): che'i rgyan bye ba brgya stong phrag bcus phyogs bcu thams cad bkang ba/ rin po che'i gzugs brnyan gyi bla re bye ba brgya stong phrag bcus shin tu rnam par phye zhing mdzes par brgyan pa/ rin po che'i
109a6(phal chen): phreng ba brgya stong phrag bcus phreng ba kun tu 'brel par brgyan pa/ spos kyi phreng ba bye ba brgya stong phrag bcus mchod pa la tshul dang 'thun pa'i spos kyi dri zhim par byas pa/ lha la mchog tu bya
109a7(phal chen): ba'i spos dang / bdug spos bye ba khrag khrig brgya stong phrag bcus kha dog mtha' yas pa dang / dri zhim por gtul ba'i mchod pa can/ lha la mchog tu bya ba'i lhab lhub gyi rgyud bye ba brgya
109a8(phal chen): stong phrag bcu mngon par klubs shing dag par byas pa/ rin po che'i me tog gi phreng ba bye ba brgya stong phrag bcus rin po che thams cad kyi rgyud du mdzes par byas pa/ dpal gyi snying po'i phreng ba
109b1(phal chen): bye ba brgya stong phrag bcus rin po che sna tshogs su brgyan pa/ nor bu rin po che sna tshogs kyi phreng ba bye ba brgya stong phrag bcus rin po che thams cad kyi rgyan rnam par dag pa/ nor bu rin po che rgya mtsho'i rgyan
109b2(phal chen): gyi phreng ba bye ba brgya stong phrag bcus gdan gyi snying po shin tu brgyan pa/ dbang po'i rdo rje bye ba phrag bcus shin tu spras pa/ rin po che'i snam bu bye ba brgya stong phrag bcu kun tu spyangs pa/ 'jig
109b3(phal chen): rten mtha' yas pa'i dbang po'i nor bu rin po che bye ba brgya stong phrag bcus shin tu bzang bar brgyan pa/ gser gyi snying po bye ba brgya stong phrag bcus shin tu bsgrubs shing dag par byas pa/ nor
109b4(phal chen): bu rin po che rnam par snang ba bye ba brgya stong phrag bcus rdul med par snang bar byas pa/ nor bu rin po che brgya byin mngon par chags pa bye ba brgya stong phrag bcus snying po mtha' yas pa snang ba
109b5(phal chen): brgyan pa/ nor bu rin po che dpa' ba'i rgyan mtshan bye ba brgya stong phrag bcus shin tu 'bar bar bsgrubs pa/ nor bu rin po che snang ba'i 'od zer bye ba brgya stong phrag bcus 'od zer
109b6(phal chen): snang bar byas pa/ nor bu rin po che lha la mchog tu bya ba bye ba brgya stong phrag bcus skar khung gi shar bu mdzes par bres pa/ nor bu rin po che bsod nams kyis dag pa bye ba brgya stong phrag bcus
109b7(phal chen): kha dog gsal bar gyur pa/ dngul gyi rta babs bye ba brgya stong phrag bcus bres pas snying po dkar po rab tu rnam par phye ba/ 'gro ba rgya mtsho'i zla gam bye ba brgya stong phrag bcus sbubs
109b8(phal chen): shin tu bsgrubs pa/ nor bu rin po che dri ma med pa bye ba brgya stong phrag bcus blta na mdzes par shin tu brgyan pa/ nor bu rin po che sems kyi rgyal po bye ba brgya stong phrag bcus mdab chags
110a1(phal chen): yid du 'ong zhing dga' bar kun tu brgyan pa/ nor bu rin po che seng ge'i gdong bye ba brgya stong phrag bcus shin tu spras pa'i mchod pa dang ldan pa/ nor bu rin po che 'dzam bu'i rgyan mtshan
110a2(phal chen): bye ba brgya stong phrag bcus mthu brten par shin tu brtan pa/ nor bu rin po che snying po dag pa bye ba brgya stong phrag bcus rnam par snang zhing mdzes par byas pa/ nor bu rin po che dbang gi rgyal mtshan brgya stong
110a3(phal chen): phrag bcus snang ba'i gdugs su bris pa/ nor bu rin po che dngul gyi snying po bye ba brgya stong phrag bcus nang rnam pa sna tshogs su bkram pa/ nor bu rin po che ri rab kyi rgyal mtshan bye ba brgya stong phrag
110a4(phal chen): bcus snying po byas pas shin tu brgyan pa/ mu tig gi phreng ba brgya stong phrag bcus kha dog mdzes par bres pa/ bai DUr+ya'i phreng ba bye ba brgya stong phrag bcus dra bar bres pa/ mu tig dmar po'i phreng ba brgya
110a5(phal chen): stong phrag bcus rnam pa sna tshogs su rnam par phye ba/ nor bu yid du 'ong ba'i phreng ba bye ba brgya stong phrag bcus rnam pa sna tshogs su bkod pa/ rin po che shin tu snang ba'i phreng ba bye ba brgya stong phrag
110a6(phal chen): bcus shin tu rnam par phye zhing rab tu bzung ba/ rin po che'i 'bru sna tshogs kyi phreng ba bye ba brgya stong phrag bcus lus shin tu brgyan pa/ mu tig dmar po'i phreng ba bye ba brgya stong phrag bcus yid du 'ong bar
110a7(phal chen): snang ba/ nor bu rin po che kha dog du ma'i phreng ba bye ba brgya stong phrag bcus snying po kha dog sna tshogs shing kha dog mtha' yas pa'i mthar phyin pa/ dga' bar byed pa'i phreng ba bye ba khrag khrig brgya stong phrag
110a8(phal chen): bcus dag par sbyangs pa/ nor bu rin po che dpal gyi 'od zer gyi phreng ba bye ba brgya stong phrag bcus dpal chen po rab tu 'thob pa thob par gyur pa/ nor bu'i gzugs bye ba brgya stong phrag
110b1(phal chen): bcus phyogs shin tu smra bar brgyan pa/ rin po che dbang po'i kha dog bye ba brgya stong phrag bcu la gnas yongs su 'dzin pa/ dus dang 'thun pa'i tsan dan bye ba brgya stong phrag bcus 'jig rten gyi khams
110b2(phal chen): thams cad du dri zhim pos rgyas par byas pa rim gro byed pa'i mi tshogs bye ba brgya stong phrag bcu'i sangs rgyas kyi zhing thams cad du rjes su song ba/ spos bye ba brgya stong phrag bcus kun tu rgyas pa/
110b3(phal chen): gzhan gyis pham pa med pa'i stobs bye ba brgya stong phrag bcu'i dri kun tu rgyas pa/ spos kyi gzugs bye ba brgya stong phrag bcu'i dri kun tu 'byung ba/ yid du 'ong ba'i spos bye ba brgya stong phrag bcu'i dri rab
110b4(phal chen): tu 'byung ba/ snang ba ston pa'i spos bye ba brgya stong phrag bcu'i dris 'gro ba kun tu gang ba/ dri sna tshogs kha dog mtha' yas pa bye ba brgya stong phrag bcus sangs rgyas kyi zhing thams cad du
110b5(phal chen): phyir mi ldog par zhim pa byug pa bye ba brgya stong phrag bcus shin tu byug pa/ tsan dan rnam pa tha dad pa'i spos bye ba brgya stong phrag bcus mtshon du bskus shing mdzes pa/ spos rnam pa tha dad pa bye ba brgya
110b6(phal chen): stong phrag bcus dri zhim por shin tu bsgos pa/ a ka ru nag po pad mo'i snying po bye ba brgya stong phrag bcu'i sprin gyi snying por byas pa/ bdug spos bye ba brgya stong phrag bcus shin tu bdug shing g.yog
110b7(phal chen): pa/ bdug spos kyi 'od zer bye ba brgya stong phrag bcu dbang po zhi bar zhim pa/ spos kun tu rgyu ba bye ba brgya stong phrag bcu yid du 'ong bar zhim pa/ spos kyi 'od zer bye ba brgya stong phrag bcus
110b8(phal chen): ro thams cad du bdugs shing dri zhim pa spos rnam par tshor bar byed pa'i dam pa bye ba brgya stong phrag bcus dbang po mi 'khrugs par spos thams cad kyi mchod par byas pa/ spos kyi rgyal po gzhal du
111a1(phal chen): med pa bye ba brgya stong phrag bcus spos kyi gzugs rnam pa sna tshogs su shin tu brgyan pa/ lha rdzas gyi me tog gi sprin gyi char bye ba brgya stong phrag bcu mngon par 'bab pa/ lha rdzas kyi
111a2(phal chen): spos kyi sprin gyi char bye ba brgya stong phrag bcu mngon par 'bab pa/ lha rdzas kyi phye ma'i sprin bye ba brgya stong phrag bcu mngon par 'bab pa/ lha rdzas kyi pad mo'i sprin gyi char bye ba brgya stong
111a3(phal chen): phrag bcu mngon par 'bab pa/ lha rdzas kyi rin po che'i me tog gi sprin bye ba brgya stong phrag bcu'i char mngon par 'bab pa/ lha rdzas kyi ud pa la'i sprin gyi char bye ba brgya stong phrag bcu kun
111a4(phal chen): tu g.yog par 'bab pa/ lha rdzas kyi rin po che'i me tog gi char bye ba brgya stong phrag bcu rab tu 'bab pa/ lha rdzas kyi me tog pun da ri ka'i sprin gyi char bye ba brgya stong phrag bcu shin tu 'bab
111a5(phal chen): pa/ lha rdzas kyi me tog man+da ra ba'i sprin gyi char bye ba brgya stong phrag bcu'i tshogs chen po rab tu 'bab pa/ lha rdzas kyi me tog thams cad kyi sprin gyi char bye ba brgya stong phrag bcu rgyun tu 'bab pa/
111a6(phal chen): na bza'i sprin bye ba brgya stong phrag bcus bar snang kha dog sna tshogs su gyur pa/ nor bu rin po che'i sprin gyi char bye ba brgya stong phrag bcu kun tu snang bar 'bab pa/ gdugs kyi sprin gyi
111a7(phal chen): char bye ba brgya stong phrag bcu kun nas g.yog par 'bab pa/ ba dan gyi sprin gyi char bye ba brgya stong phrag bcu kha dog du mar 'bab pa/ lha rdzas kyi cod pan gyi sprin gyi char bye ba brgya
111a8(phal chen): stong phrag bcu sna tshogs su 'bab pa/ lhab lhub gyi char bye ba brgya stong phrag bcu shin tu klub par 'bab pa/ lha rdzas kyi rin po che'i sprin gyi char bye ba brgya stong phrag bcu kha dog
111b1(phal chen): sna tshogs su 'bab pa/ lha rdzas kyi rin po che'i se mo do'-i sprin gyi char bye ba brgya stong phrag bcu rgyan chen por 'bab pa/ lha rdzas kyi tsan dan gyi sprin gyi char bye ba brgya stong phrag bcu tsan dan rnam pa sna
111b2(phal chen): tshogs gyi kha dog du mar 'bab pa/ lha rdzas kyi a ka ru dang / tsan dan gyi sprin gyi char bye ba brgya stong phrag bcu shin tu g.yog par 'thul zhing 'bab pa/ rin po che'i rgyal mtshan bye ba brgya stong
111b3(phal chen): phrag bcu shin tu bsgreng ba/ rin po che'i ba dan bye ba brgya stong phrag bcu shin tu spyangs pa/ snam bu rin po che'i lda ldi bye ba brgya stong phrag bcu shin tu bres pa/ spos kyi snod bye ba brgya stong phrag
111b4(phal chen): bcu nas shin tu 'thul ba/ rin po che'i phreng ba'i chun po bye ba brgya stong phrag bcu kun tu spyangs pa/ rin po che'i sil snyan bye ba brgya stong phrag bcu shin tu 'khrol zhing 'dzin pa/ lha rdzas kyi
111b5(phal chen): rdul yab bye ba brgya stong phrag bcu rnam par rlo g.yob cing 'dzin pa/ rin po che'i dril bu'i dra ba bye ba brgya stong phrag bcu shin tu 'khrol ba/ rin po che'i stegs bu bye ba brgya stong phrag bcus kun
111b6(phal chen): nas bskor ba/ rin po che'i shing rta'i phreng ba bye ba brgya stong phrag bcu kun nas 'greng ba/ rin po che'i phreng ba bye ba brgya stong phrag bcus lda ldir brgyan pa/ rin po che'i shing bye ba brgya stong phrag bcus
111b7(phal chen): kun nas g.yog cing 'khor ba/ khang pa brtsegs pa rin po che'i rgyan bye ba brgya stong phrag bcus nang gi rgyan du dgrigs pa/ rin po che'i khang bu bye ba brgya stong gi sgo la rin po che thams cad kyi phreng
111b8(phal chen): ba bkye ba/ gser gyi dril bu bye ba brgya stong phrag bcu 'khrol ba'i sgra yid du 'ong bar 'byung ba/ dpal gyi be'u brgya stong phrag bcu'i phreng ba rab tu dpyangs pas yongs su dag pa/ rin po che'i
112a1(phal chen): bkra shis bye ba brgya stong phrag bcu'i mtshan bzang po byung ba/ gser gyi dam pa bye ba brgya stong phrag bcu'i gser gyi lcag pod gyis kun tu bltas pa/ rin po che'i gdugs gcig nas gcig tu
112a2(phal chen): rgyud pa bye ba brgya stong phrag bcu rin po che thams cad kyi yu bas gzung ba/ rin po che'i rgyan bye ba brgya stong phrag bcus rin po che'i rgyan gyi dra ba thams cad du rnam par bres pa/ rin po che'i 'od zer
112a3(phal chen): bye ba brgya stong phrag bcu 'od zer sna tshogs su rab tu 'phro ba snang ba bye ba brgya stong phrag bcus kun tu snang bar byed pa/ 'od bye ba brgya stong phrag bcu rab tu 'tsher ba/ nyi ma'i dkyil 'khor kyi snying po
112a4(phal chen): bye ba brgya stong phrag bcus gzugs rab tu mdzes shing lus shin tu 'phags pa/ zla ba'i dkyil 'khor bye ba brgya stong phrag bcus kha dog du mar sgrubs pa/ spos kyi 'od gzer bye ba brgya stong phrag bcu
112a5(phal chen): rab rib med par snang ba/ lha rdzas kyi pad mo'i dam pa bye ba brgya stong phrag bcus rab tu bsgrubs shing snying po shin tu 'phags pa/ rin po che'i dra ba bye ba brgya stong phrag bcus snying po kun nas g.yog par
112a6(phal chen): byas pa/ me tog gi dra ba bye ba brgya stong phrag bcu kun nas rgyas par bkram pa/ spos kyi dra ba bye ba brgya stong phrag bcu'i dri sna tshogs kyis kun nas g.yog pa/ lha rdzas gyi gdan rin po che bye ba brgya
112a7(phal chen): stong phrag bcu mdzes par bting ba/ lha rdzas kyi gos rin po che bye ba brgya stong phrag bcus mdzes par bkram pa/ lha rdzas kyi gos kha dog sngon po bye ba brgya stong phrag bcu shin tu brgyan par bting ba/ lha rdzas kyi
112a8(phal chen): gos kha dog ser po bye ba brgya stong phrag bcu brgyan por bting ba/ lha rdzas kyi gos kha dog dmar po bye ba brgya stong phrag bcu lha'i dga' bar bting ba/ lha rdzas kyi gos kha dog sna tshogs bye ba brgya stong
112b1(phal chen): phrag bcu gos kyi rgyan tu bting ba/ lha rdzas kyi gos rin po che sna tshogs kyi gos rnam pa sna tshogs bye ba brgya stong phrag bcu kha dog legs par bting ba/ spos sna tshogs kyis yongs su bgos pa'i gos bye ba
112b2(phal chen): brgya stong phrag bcus gos bzang por bting ba/ rin po che rmad du byung ba thams cad kyi gos bye ba brgya stong phrag bcus yid du 'ong ba'i rgyan tu bting ba/ gos dkar po sna tshogs bye ba brgya stong phrag bcus bla gab du
112b3(phal chen): bkab pa/ lha rdzas kyi dril bu'i rgyal mtshan bye ba brgya stong phrag bcus yid du 'ong ba'i sgra phyung ba/ gser gyi dra ba'i rgyal mtshan bye ba brgya stong phrag bcu sgra shin tu 'byin cing yongs su bzung ba/
112b4(phal chen): lha rdzas kyi snam bu rin po che'i rgyal mtshan bye ba brgya stong phrag bcus rgyal mtshan gyi dra ba'i rgyan du brgyan pa/ spos kyi rgyal mtshan bye ba brgya stong phrag bcus spos kyi dra ba thams cad kyi brgyan rnam
112b5(phal chen): par dag pa/ lha rdzas kyi me tog gi rgyal mtshan bye ba brgya stong phrag bcu me tog thams cad kyi char du 'bebs pa/ lha rdzas kyi gos kyi rgyal mtshan bye ba brgya stong phrag bcus gos thams cad du
112b6(phal chen): bskyob pa/ lha rdzas kyi nor bu rin po che'i rgyal mtshan bye ba brgya stong phrag bcus mdzes pa thams cad kyi rgyal mtshan du mar byas pa/ lha rdzas kyi lhab lhub kyi rgyal mtshan bye ba brgya stong
112b7(phal chen): phrag bcus lhab lhub thams cad kyi rgyal mtshan rnam pa sna tshogs su gyur pa/ lha rdzas kyi phreng ba'i rgyal mtshan bye ba brgya stong phrag bcus phyogs bcu kun nas 'greng ba/ lha rdzas kyi gdugs
112b8(phal chen): kyi rgyal mtshan bye ba brgya stong phrag bcu dril bu thams cad 'khrol bas yid du 'ong zhing dga' ba'i sgra phyung ba/ lha rdzas kyi dung bye ba brgya stong phrag bcu'i sgra snyan pa phyung ba/ lha rdzas kyi
113a1(phal chen): rnga bye ba brgya stong phrag bcus rnga chen po'i sgra shin tu phyung ba/ lha rdzas kyi pi wang bye ba brgya stong phrag bcus yid du 'ong zhing 'brel ba'i sgra phyung ba/ lha rdzas kyi kha sbyar bye ba brgya stong phrag
113a2(phal chen): bcus dbyangs chen por sgra sgrags pa/ lha rdzas kyi sil snyan bye ba brgya stong phrag bcu glu dang rol mor sbyar ba dang ldan pa/ lha rdzas kyi rol mo dbyangs kyi dam pa bye ba brgya stong phrag bcu'i sgra yid du
113a3(phal chen): 'ong bas sangs rgyas kyi zhing thams cad du mngon par grags par byas pa/ sprul pa'i rol mo bye ba brgya stong phrag bcus 'jig rten gyi khams thams cad sgra snyan gyi tshogs lta bur shes par
113a4(phal chen): byas pa/ lha rdzas kyi rnga bo che bye ba brgya stong phrag bcu shin tu rdungs pa'i sgra phyung ba/ yid kyi rang bzhin gyi lha rdzas kyi rol mo bye ba brgya stong phrag bcus rol mo'-i sgra yid du 'ong ba dang /
113a5(phal chen): glu'i dbyangs snyan pa phyung ba/ lha rdzas kyi rol mor gtogs pa sna tshogs bye ba brgya stong phrag bcus yid dga' ba dang zhi ba'i sgra phyung ba/ tshig gi rim pa yid du 'ong ba bye ba brgya stong
113a6(phal chen): phrag bcus bstod cing mchod pa/ bstod pa rgya chen po bye ba brgya stong phrag bcus dga' bar bstod cing mchod pa/ zab mor bstod pa bye ba brgya stong phrag bcus shin tu sgoms shing bstod pa/
113a7(phal chen): sna tshogs bye ba brgya stong phrag bcus las thams cad kyi rnam par smyin pa las yongs su byung bar bstod pa/ phra bar bstod pa bye ba brgya stong phrag bcus yang dag par ji lta ba
113a8(phal chen): bstod pa/ sngon gyi spyod pas bstod pa bye ba brgya stong phrag bcu mngon par brjod de 'das pas bstod pa/ dge ba'i bstod pa bye ba brgya stong phrag bcus bstan cing bstod pa/ sngon gyi
113b1(phal chen): sangs rgyas snyen bskur ba'i bstod pa bye ba brgya stong phrag bcus rnam par dag par bstod pa/ chos kyi sgo'i bstod pa bye ba brgya stong phrag bcus mngon par 'byung bar bstod cing 'jigs pa med par
113b2(phal chen): bstod pa/ bstod pa rnam pa tha dad pa bye ba brgya stong phrag bcus byang chub sems dpa' thams cad kyis mi zad par brjod cing bsngags te bstod pa/ byang chub sems dpa'i sa'i glu bye ba brgya
113b3(phal chen): stong phrag bcus byang chub sems dpa'i sa thams cad glur brjod cing sbyar ba/ sangs rgyas kyi yon tan bye ba brgya stong phrag bcus thogs pa med par bstod pa/ sangs rgyas mthong ba'i
113b4(phal chen): glu bye ba brgya stong phrag bcu'i glu'i dbyangs su blangs pa/ chos zab mo'i glu bye ba brgya stong phrag bcus thogs pa med par chos kyi snang ba thams cad glur blangs te sbyar ba/
113b5(phal chen): dbyangs rgya chen po'-i glu bye ba brgya stong phrag bcus yid du 'ong ba'i sgrar sangs rgyas kyi zhing thams cad bsgrags pa/ sems dang bsam pa bye ba brgya stong phrag bcu thogs pa med par
113b6(phal chen): glur blangs shing rna ba dang bar byas pa/ khams gsum du gtogs pa'i glu bye ba brgya stong phrag bcus chos thams cad kyi rang bzhin rnam par bstan pa/
113b7(phal chen): dga' bar byed pa'i glu bye ba brgya stong phrag bcus thogs pa med pas dad pa dang / rim gro rab tu bskyed pa dang / sangs rgyas kyi spyod yul
113b8(phal chen): gyi glu bye ba brgya stong phrag bcus chos kyi don thams cad gsal bar brjod cing sgra phyung ba/ gzungs kyi glu bye ba
114a1(phal chen): brgya stong phrag bcus thams cad kyi tshig rab tu dbye ba la mkhas pa dang / de bzhin gshegs pa thams cad kyi gsung gi ldem po dag rab tu gtogs par rnam par bstod pa/ chos thams cad kyi bye ba brgya
114a2(phal chen): stong phrag bcus chos thams cad glu dang / rol mo dang sil snyan gyi sgra phyung ba dang ldan pa/ byang chub sems dpa' sems dang po bskyed pa bye ba brgya stong phrag bcu la thams cad mkhyen pa'i sems kyi stobs dang shugs
114a3(phal chen): mthong ma thag du skye bar byed pa/ byang chub sems dpa' las dang po pa bye ba brgya stong phrag bcu'i sems dga' zhing mos par byed pa/ byang chub sems dpa' rnal 'byor la spyod pa'i bye ba brgya stong phrag bcu'i mos
114a4(phal chen): pa rnam par sbyong ba/ byang chub sems dpa' cher skyes pa'i bye ba brgya stong phrag bcu'i theg pa chen po brtsom pa rgya cher byed pa/ byang chub sems dpa' sbyor ba dang ldan pa bye ba brgya stong phrag bcu'i theg pa chen
114a5(phal chen): po brtsams pa/ yongs su rgyas par byed pa/ byang chub sems dpa' bsam pa dang ldan pa bye ba brgya stong phrag bcu'i byang chub sems dpa'i spyod pa thams cad shin tu sbyong ba/ byang chub sems dpa' phyir myi ldog pa
114a6(phal chen): bye ba khrag khrig brgya stong phrag bcu'i byang chub sems dpa'i sa thams cad rnam par sbyong ba/ byang chub sems dpa' gzhon nur gyur pa bye ba brgya stong phrag bcu'i byang chub sems dpa'i ting nge 'dzin thams cad
114a7(phal chen): snang bar byed pa/ byang chub sems dpa' rgyal tshab bye ba khrag khrig brgya stong phrag bcu sangs rgyas kyi yul bsam gyis myi khyab pa la 'jug par byed pa/ byang chub sems dpa'i dbang bskur ba bye ba khrag khrig
114a8(phal chen): brgya stong phrag bcu de bzhin gshegs pa'i stobs gzhal du myed pa ston pa byang chub sems dpa'i rdzu 'phrul bye ba khrag khrig brgya stong phrag bcu 'thob par rnam par 'phrul pa/ byang chub sems dpa'i mos pa
114b1(phal chen): bye ba brgya stong phrag bcu sgrub cing sbyor ba/ byang chub sems dpa'i dga' ba bye ba brgya stong phrag bcu shin tu bskyed pa/ byang chub sems dpa'i dad pa bye ba brgya stong phrag bcu myi shigs par rab tu gzhog pa/
114b2(phal chen): byang chub sems dpa'i shugs bye ba brgya stong phrag bcu'i rnam par 'phel bar byed pa/ byang chub sems dpa'i rab tu dga' ba bye ba brgya stong phrag bcu'i chos kyi grags pa rnam par 'phel bar byed pa/
114b3(phal chen): byang chub sems dpa'i chos kyi don bye ba brgya stong phrag bcu'i ye shes gdon myi za bar nges par ston pa/ byang chub sems dpa'i dran pa bye ba brgya stong phrag bcu 'khrug pa myed par sbyong ba/ byang chub
114b4(phal chen): sems dpa'i blo gros bye ba brgya stong phrag bcu'i ye shes gdon myi za ba bskyed pa/ byang chub sems dpa'i rigs bye ba brgya stong phrag bcu la sangs rgyas kyi chos thams cad 'dzin par byin gyis brlob pa/
114b5(phal chen): byang chub sems dpa'i blo bye ba brgya stong phrag bcu yangs pa'i blo tshad myed par ston pa/ byang chub sems dpa'i dad pa bye ba brgya stong phrag bcu rtsa ba brtan par byed pa/ byang chub sems dpa'i gtong ba bye ba brgya
114b6(phal chen): stong phrag bcu gtong ba thams cad sbyin pas rnam par sbyong ba/ byang chub sems dpa'i tshul khrims bye ba brgya stong phrag bcu tshad myed pa'i tshul khrims kyi pha rol tu phyin par bsgrub pa/ byang chub sems dpa'i bzod
114b7(phal chen): pa bye ba brgya stong phrag bcu sems 'khrug pa myed pas sangs rgyas kyi chos thams cad la bzod par 'jug pa/ byang chub sems dpa'i brtson 'grus bye ba brgya stong phrag bcu mtha' yas pa'i brtson 'grus su 'byung
114b8(phal chen): bar byed pa/ byang chub sems dpa'i bsam gtan bye ba brgya stong phrag bcu tshad myed pa'i bsam gtan rtogs pa'i snang bar byed pa/ byang chub sems dpa'i shes rab kyi pha rol tu phyin pa mngon par bsgrub pa bye ba
115a1(phal chen): brgya stong phrag bcu'i shin tu snang zhing shes par byed pa/ byang chub sems dpa'i smon lam bye ba brgya stong phrag bcu'i 'byung ba rnam par spyod pa/ byang chub sems dpa' chos kyi sgo bye ba brgya stong phrag
115a2(phal chen): bcu'i ye shes snang ba gsal bar byed pa/ phyogs bcu'i sangs rgyas 'byam klas pa bye ba brgya stong phrag bcu'i chos kyi sgo snang bar byin gyis brlob pa/ phyogs bcu'i 'byam klas pa bye ba brgya stong phrag bcu'i chos
115a3(phal chen): kyi tshul rmongs pa myed cing gti mug myed par ston pa/ chos kyi 'byung gnas bye ba brgya stong phrag bcu rab tu 'thob par byed pa/ sangs rgyas kyi zhing bye ba brgya stong phrag bcu 'byam klas pa la 'jug par byed pa/
115a4(phal chen): chos kyi lus bye ba brgya stong phrag bcu sangs rgyas kyi zhing thams cad du 'gro bar byed pa/ de bzhin gshegs pa'i gsung bye ba brgya stong phrag bcu mngon par bsgrubs pa rab tu shes par byed pa/ thams
115a5(phal chen): cad mkhyen pa nyid kyi tshul bye ba brgya stong phrag bcu mngon par bsgrub pa'i 'byung gnas su gyur pa/ chos 'byam klas pa bye ba brgya stong phrag bcu'i tshogs rab tu bsgrub pa/ chos kyi ye shes bye ba brgya stong
115a6(phal chen): phrag bcu'i sangs rgyas kyi chos thams cad mthong ba la rgyal tshab du gyur pa/ de bzhin gshegs pa'i yul bye ba brgya stong phrag bcu'i yang dag par ston pa'i spyod yul can/ lha'i dbang po bye ba brgya stong phrag bcu
115a7(phal chen): mngon par dga' ba'i lus can/ klu'i dbang po bye ba brgya stong phrag bcu myi skyo bar lta ba/ gnod sbyin gyi dbang po bye ba brgya stong phrag bcu thal mo sbyar zhing spyi bo la gzhag pa/ dri za'i dbang po bye ba brgya stong phrag
115a8(phal chen): bcu myi ngoms par mos pas ldang ba/ lha ma yin gyi dbang po bye ba brgya stong phrag bcu nga rgyal gyi yid yongs su chad pa/ nam mkha' lding gi dbang po bye ba brgya stong gi kha nas dar shin tu spyangs pa/ mi'am
115b1(phal chen): ci'i dbang po bye ba brgya stong phrag bcu sems rab tu dga' ba/ lto 'phye chen po bye ba brgya stong phrag bcus dga' ba'i yid du blta ba/ tshangs pa'i dbang po bye ba brgya stong phrag bcus zhe sa dang phu dud du gnas pa/ 'jig rten
115b2(phal chen): gyi dbang po bye ba brgya stong phrag bcu'i spyi'o dang / lus kyis btud pa/ lha'i dbang po brgya byin las stsogs pa bye ba brgya stong phrag bcus shin tu blta ba/ rab mtshe ma'i lha'i rgyal po las stsogs pa bye ba brgya stong phrag
115b3(phal chen): bcus dga' ba chen po'i sgra phyung ba/ rab dga' ldan gyi lha'i rgyal po las stsogs pa bye ba brgya stong phrag bcus rab tu btud pa/ rab 'phrul dga'i lha'i rgyal po las stsogs pa bye ba brgya stong phrag bcus phyag bya ba/
115b4(phal chen): dbang byed kyi lha'i rgyal po las stsogs pa bye ba brgya stong phrag bcus thal mo sbyar ba/ tshangs pa bye ba brgya stong phrag bcus blta ba/ dbang phyug chen po bye ba brgya stong phrag bcus mngon par brjod pa/ byang chub sems
115b5(phal chen): dpa' bye ba brgya stong phrag bcus mngon par bstod pa/ lha'i bu mo bye ba brgya stong phrag bcus shin tu mchod pa/ smon lam gyi lha'i bu bye ba brgya stong phrag bcu mngon par dga' ba/ sngon 'grogs pa'i lha bye ba brgya
115b6(phal chen): stong phrag bcus sgra phyung ba/ tshangs rigs kyi lha'i bu bye ba brgya stong phrag bcus lus thams cad kyis phyag bya ba/ tshangs lha nye phan gyi lha bye ba brgya stong phrag bcus spyi bo btud pa/ tshangs pa kun rigs kyi lha bye ba
115b7(phal chen): brgya stong phrag bcus bskor bar byas pa/ tshangs pa chen po bye ba brgya stong phrag bcus yon tan mtha' yas pa'i mthar phyin pa/ brgya phrag stong gis shin tu btong ba'i sgra phyung ba/ kun snang dang ba'i lha bye ba brgya stong
115b8(phal chen): phrag bcus 'khor lngas phyag byas pa/ 'od chung gi lha bye ba brgya stong phrag bcus sangs rgyas skye ba shin tu dkon pa'i sgra bsgrags pa/ tshad myed 'od kyi lha bye ba brgya stong phrag bcus sangs rgyas legs par
116a1(phal chen): gshegs so zhes phyag bya ba/ kun snang dang ba'i lha bye ba brgya stong phrag bcus shin tu bstod cing mthong bar dka' ba'i sgra phyung ba/ dge ba'i lha bye ba brgya stong phrag bcu gzhal myed khang can du 'phags
116a2(phal chen): pa/ 'od chung gi lha bye ba brgya stong phrag bcus sems dang ba'i lus kyis mngon par btud pa/ tshad myed dge ba'i lha bye ba brgya stong phrag bcus sangs rgyas mthong bar mos shing rang gi lus kyis btud
116a3(phal chen): pa/ dge rgyas kyi lha bye ba brgya stong phrag bcus mchod pa dang rim gror bya ba/ che ba'i lha bye ba brgya stong phrag bcus dge ba'i rtsa ba rjes su dran par bya ba/ chung che'i lha bye ba brgya stong phrag bcu de bzhin gshegs
116a4(phal chen): pa che ba'i 'du shes rab tu skyes shing lta ba/ tshad myed che ba'i lha bye ba brgya stong phrag bcus dge ba'i chos rtogs shing rim gro cher bya ba/ 'bras bu che ba'i lha bye ba brgya stong phrag bcus lus shin tu btud
116a5(phal chen): pa/ myi che ba'i lha bye ba brgya stong phrag bcus dad pa'i rtsa ba brtan par byas te/ mngon par brjod cing lus btud pa/ mi gdung ba'i lha bye ba brgya stong phrag bcus sangs rgyas kyi spyan snga nas thal mo sbyar
116a6(phal chen): zhing ngoms mi shes par blta ba/ gya nom snang ba'i lha bye ba brgya stong phrag bcus mngon par bltas te lus btud pa/ shin tu mthong ba'i lha bye ba brgya stong phrag bcus sangs rgyas kyis bstan pa la
116a7(phal chen): ngoms myi shes par lus dbul ba/ 'og myin gyi lha bye ba brgya stong phrag bcus spyi bos btud cing mchod pa/ lha sna tshogs bye ba brgya stong phrag bcus dga' ba chen pos snang ba'i sgra phyung ba/ lha
116a8(phal chen): bye ba brgya stong phrag bcus shin tu bsams shing bsgrubs te brgyan pa/ lha'i byang chub sems dpa' bye ba brgya stong phrag bcus sangs rgyas kyi gdan bsgrub pa la byin gyis brlabs rgyun myi gcad
116b1(phal chen): pa/ lha'i byang chub sems dpa' chen po byang chub pa stong phrag bcu me tog thogs pa dang / spos thogs pa dang / phreng ba thogs pa dang / phye ma thogs pa dang / byug pa thogs pa dang / na bza' thogs pa dang / gdugs
116b2(phal chen): thogs pa dang / rgyal mtshan thogs pa dang / ba dan thogs pa dang / rin po che thogs pa dang / phyang 'phrul thogs pa dang / lhab lhub thogs pas mngon par gtor zhing char du bab ste rab tu dgye ba/ lha bye ba brgya stong
116b3(phal chen): phrag bcus lha'i khyim mngon par 'phags pa gcig nas cig tu rgyud pa'i pha rol tu phyin par bya ba/ lha'i gzhal myed khang bye ba brgya stong phrag bcu'i lha'i bus dad par btsun pa/ lha'i bu btsun pa bye ba brgya
116b4(phal chen): stong phrag bcus lhun shin tu gzung ba/ dbang bskur ba'i lha'i bu bye ba brgya stong phrag bcus lhun kun nas bzung ba/ byang chub sems dpa'i sems bye ba brgya stong phrag bcu legs par sems shing spyod pa/
116b5(phal chen): byang chub sems dpa'i btsun pa'i sems bskyed pa bye ba brgya stong phrag bcu'i yid dag par byed pa/ byang chub sems dpa'i dbang po bye ba brgya stong phrag bcu rab tu sim par byed pa/ byang chub sems dpa'
116b6(phal chen): lhag pa'i bsam pa bye ba brgya stong phrag bcu yongs su dag par byed pa/ byang chub sems dpa'i mos pa bye ba brgya stong phrag bcu rnam par dag par byed pa/ byang chub sems dpa'i las bye ba brgya stong phrag
116b7(phal chen): bcu yang dag par sbyong ba/ byang chub sems dpa' skyes pa'i rabs bye ba brgya stong phrag bcu rab tu ston par byed pa/ byang chub sems dpa'i chos kyi sgo bye ba brgya stong phrag bcu rab tu snang bar byed pa/ byang chub
116b8(phal chen): sems dpa'i sa bye ba brgya stong phrag bcu rab tu bsgrub pa/ byang chub sems dpa'i ris bye ba brgya stong phrag bcu yongs su smin par 'dul ba/ dge ba'i rtsa ba bye ba brgya stong phrag bcus yang dag par byung ba/
117a1(phal chen): sangs rgyas bye ba brgya stong phrag bcus byin gyis brlabs pa/ bsod nams bye ba brgya stong phrag bcus yongs su grub pa/ lhag pa'i bsam pa bye ba brgya stong phrag bcus yongs su sbyangs pa/ smon
117a2(phal chen): lam bye ba brgya stong phrag bcus shin tu dag par byas pa/ spyod pa bye ba brgya stong phrag bcus yang dag par skyes pa/ chos bye ba brgya stong phrag bcus nye bar bstan pa/ rnam par 'phrul pa bye ba brgya stong phrag bcu rjes
117a3(phal chen): su song ba/ yon tan bye ba brgya stong phrag bcu shin tu 'phags pa bshams so// //sangs rgyas rmad ga cad ces bya ba shin tu rgyas pa chen po'i mdo/ bam po bcu pa/ ji ltar gling bzhi pa chen po 'di'i
117a4(phal chen): dga' ldan gyi gnas su lha'i dbang po rab dga' ldan gyis khang pa rin po che thams cad kyi rgyan can du de bzhin gshegs pa'i gdan bting bar gyur pa de bzhin du/ 'jig rten gyi khams thams cad kyi gling
117a5(phal chen): bzhi pa chen po dag na yang dga' ldan gyi gnas dag tu lha'i rgyal po rab dga' ldan gyi khang pa rin po che thams cad kyi rgyan can dag du rgyan 'di lta bu dang / tshul 'di lta bu dang / dad pa 'di lta bu dang / mos pa 'di
117a6(phal chen): lta bu dang / dga' ba 'di lta bu dang / rab tu dga' ba 'di lta bu dang / zhe sa 'di lta bu dang / rim gro 'di lta bu dang / spro ba 'di lta bu dang / nye bar sems pa 'di lta bus de bzhin gshegs pa'i gdan bting bar gyur
117a7(phal chen): to/ /de nas lha'i rgyal po rab dga' ldan gyi gdan bting nas/ zhe sa can gyi rim gro dang bcas par dga' ldan gyi ris su gtogs pa'i lha'i bu bye ba brgya stong phrag bcu dang lhan cig du dong ste/ bcom ldan
117a8(phal chen): 'das bsu nas me tog grangs myed pa'i sprin gyi char ni rab tu phab/ spos yon tan bsam gyis mi khyab pa'i char ni rab tu phab/ phreng ba yon tan sna tshogs dang ldan pa'i sprin ni rab tu kye/ gdugs rnam
117b1(phal chen): pa sna tshogs kyi sprin gyi char ni rab tu phab/ lha rdzas kyi gos rab tu phra ba'i sprin rab tu bkye/ rin po che yid du 'ong ba mtha' yas pa thams cad kyi sprin gyi char ni rab tu phab/ sems shin tu dang bas
117b2(phal chen): lha rdzas kyi lhab lhub dang / phyang 'phrul gyi sprin gyi char ni kun tu phab/ bdug spos rnam pa du ma'i sprin gyi kun tu bdug /lha rdzas kyi tsan dan gyi phye ma dang / a ka ru'i phye ma dang / spos dam pa thams cad kyi phye ma'i
117b3(phal chen): sprin gyi char ni rab tu phab/ lha'i bu mtha' yas pas kyang rang rang gi lus kyi sprin ni shin tu bkye/ dga' ldan gyi ris su gtogs pa'i lha'i bu bye ba brgya stong phrag bcu dang / de ma yin pa'i lha'i ris nas 'dus pa'i
117b4(phal chen): lha'i bu rnams kyis kyang sems shin tu dang bas zhe sa rab tu bskyed nas/ shin tu btud te phyag 'tshal to/ /lha'i bu mo grangs myed pa dag kyang dga' zhing mos pa'i sems kyis bcom ldan 'das la rab tu
117b5(phal chen): sems so/ /byang chub sems dpa' dga' ldan kyi gnas na spyod pa grangs myed pa rnams kyang bar snang la gnas te/ sangs rgyas la mchod par brtson pa'i sems kyis lha rdzas las 'das pa'i mchod pas bcom
117b6(phal chen): ldan 'das la mchod pa byed do/ /rim gro byed do phyag 'tshal lo/ /de'i tshe sangs rgyas kyi byin brlabs dang / sangs rgyas kyi sngon gyi dge ba'i rtsa ba rgyu mthun pa dang / de bzhin gshegs pa'i cho 'phrul bsam gyis
117b7(phal chen): mi khyab pas rol mo dkrol ba dang / brdung ba'i tshogs grangs myed pa yang sgra 'byin par gyur to/ /lha'i bu dga' ldan gyi gnas na 'khod pa rnams dang / lha'i bu mo rnams kyang bcom ldan 'das la ni lta/
117b8(phal chen): de bzhin gshegs pa 'byung ba/ shin tu dkon par ni rjes su sems shing / yang dag par rdzogs pa'i sangs rgyas ni rnam pa'i mchog thams cad dang ldan pa sgrib pa myed pa'i chos can no zhes yang dag par
118a1(phal chen): lta zhing de logs su mngon par lta bar gyur to/ /dga' ldan gyi gnas na 'khod pa'i 'khor thams cad dang / lha bye ba brgya stong grangs myed pa bcom ldan 'das bsu ba'i phyir rin po che thams cad kyi mye tog gi
118a2(phal chen): phur ma thogs pa dang / spos thams cad kyi phur ma thogs thogs pa dang / rin po che thams cad kyi phur ma thogs thogs pa dang / rgyan thams cad kyi phur ma thogs thogs pa dang / lha rdzas kyi tsan dan thams cad kyi phye
118a3(phal chen): ma'i phur ma thogs thogs pa dang / lha rdzas kyi a ka ru thams cad kyi phye ma'i phur ma thogs thogs pa dang / lha rdzas kyi rin po che thams cad kyi phye ma'i phur ma thogs thogs pa dang / lha rdzas kyi spos kyi me tog
118a4(phal chen): thams cad kyi phye ma'i phur ma thogs thogs pa dang / lha rdzas kyi me tog man da ra ba'i phur ma thogs thogs pa rnams kyang dong ste/ bcom ldan 'das la gtor to/ /mngon par gtor to/ /rab tu gtor to/ /lha'i bu
118a5(phal chen): dga' ldan gyi gnas su gtogs pa bye ba khrag khrig brgya stong grangs myed pa rnams kyang bar snang la 'khod de/ ye shes kyi spyod yul la gzhol ba'i sems kyis spos dang bdug pa'i sprin gyis bdug pas bar snang
118a6(phal chen): brgyan par byas so/ /sangs rgyas la dga' zhing gzhol ba'i sems kyis lha rdzas kyi me tog thams cad kyi sprin gyi char gyis rab tu brgyan par byas so/ /de bzhin gshegs pa la zhe sa cher bya ba'i sems
118a7(phal chen): gyis lha rdzas kyi gdugs sna tshogs kyi sprin gyis bar snang g.yog par byas te/ brgyan par byas so/ /sangs rgyas la mchod par gzhol ba'i sems kyis lha rdzas kyi phreng ba sna tshogs kyi sprin rab tu dgye bas bar
118a8(phal chen): snang brgyan par byas so/ /sangs rgyas las thos par mos pa'i sems kyis gser gyi dra ba grangs myed pa las dril bu sna tshogs kyi dra ba 'khrol zhing sgra 'byin pas g.yog par byas te bar snang rgyan pa byas so/ /
118b1(phal chen): de bzhin gshegs pa la yon gyi gnas dam pa yin par mdzad pa'i sems kyis bla re grangs myed pa las rin po che thams cad kyi se mo do'i sprin lding zhing / 'phrul ba'i rgyan kyis bar snang brgyan par byas so/ /
118b2(phal chen): sangs rgyas la dge bar 'dun pa'i sems kyis lha rdzas kyi gzhal myed khang grangs myed par lha rdzas kyi rol mo brdung ba dang / dkrol ba thams cad kyi sgra yid du 'ong ba phyung bas bar snang brgyan par byas so/ /sangs
118b3(phal chen): rgyas skye ba shin tu dog par dgos pa'i sems kyis lha rdzas kyi na bza' kha dog sna tshogs pa'i sprin dang / na bza' mtshungs pa myed pa'i sprin gyi char 'bab pa'i rgyan gyis bar snang brgyan pa byas so/ /sangs rgyas
118b4(phal chen): la mos pa mtha' yas pa'i sems kyis lha rdzas kyi cod pan thangs myed pa'i sprin las cod pan gyi char chen po 'khor zhing 'bab pa'i rgyan gyis bar snang brgyan pa byas so/ /sangs rgyas yid la bde ba
118b5(phal chen): skyes pa'i sems kyis lha rdzas kyi rin po che kha dog sna tshogs grangs myed pa'i sprin las phreng ba sna tshogs kyi char rgyun myi 'chad par 'bab pa'i rgyan gyis bar snang brgyan pa byas so/ /lha'i bu bye ba brgya stong
118b6(phal chen): grangs myed pa yang lha rdzas kyi me tog tha dad pa grangs myed pa lag na thogs te/ me tog zad myi shes pa'i mdzod rab tu bkye nas/ bcom ldan 'das la mngon par gtor to/ /mos pa'i spos zhis por snyed cing
118b7(phal chen): sangs rgyas la dad par gnas pas lha rdzas kyi spos dang / bdug pa kha dog sna tshogs grangs myed pa lag na thogs te bcom ldan 'das la phul lo/ /rgyan chen po sprul pa'i sems kyis lha rdzas kyi
118b8(phal chen): tsan dan gyi phye ma kha dog sna tshogs grangs myed pa lag na thogs te/ bcom ldan 'das la mngon par gtor to/ /dga' ba'i sems kyis bcom ldan 'das kyi zham ring du 'brang zhing rin po che'i gdugs kha
119a1(phal chen): dog sna tshogs grangs myed pa lag na thogs te/ bcom ldan 'das la mngon par 'gebs so/ /sangs rgyas mtha' yas pa la mos pa'i sems rnam par 'phel bas/ gos rin po che kha dog sna tshogs
119a2(phal chen): grangs med pa lag na thogs te/ bcom ldan 'das gshegs pa'i lam g.yog par byas so/ /de bzhin gshegs pa la rim gro bya bar mos pa'i sems kyis lha rdzas kyi rgyal mtshan rin po che sna tshogs kyi kha
119a3(phal chen): dog can lag na thogs shing / bcom ldan 'das kyi zham ring du 'dong ngo / /sangs rgyas la dga' ba mtha' yas pa rnam par 'phel ba'i sems kyis lha rdzas kyi lhab lhub dang / phyang phrul kha dog sna tshogs
119a4(phal chen): grangs med pa'i yang grangs myed pa lag na thogs te/ de bzhin gshegs pa la phul lo/ /dad pa myi 'phrogs pa'i sems kyis lha rdzas kyi phreng ba grangs myed pa lag na thogs te/ bcom ldan 'das la
119a5(phal chen): mngon par gsol to/ /mtshungs pa med pa'i dga' ba rnam par 'phel bas/ lha rdzas kyi ba dan rin po che kha dog sna tshogs grangs med pa'i yang grangs med pa lag na thogs te/ bcom ldan 'das kyi drung
119a6(phal chen): na 'dzin to/ /lha'i bu bye ba khrag khrig brgya stong grangs med pa yang zhi ba la yang rab tu gzhol zhing bag yod pa tshad myed pa'i sems kyis lha rdzas kyi rol mo brdung ba dang / dkrol ba kha dog sna tshogs
119a7(phal chen): grangs myed pa lag na thogs te/ yid du 'ong ba'i sgra dbyangs phyung nas/ bcom ldan 'das dgyes par byed do/ /byang chub sems dpa' bye ba khrag khrig brgya stong brjod du myed pa/ dga' ldan gyi gnas
119a8(phal chen): nas 'ongs pa'i rnams kyang lha rdzas las 'das pa'i mchod pa khams gsum las rnam par 'das pa/ dmyigs pa'i chos las byung ba/ rjen pa'i dri myed pa/ chags pa med pa'i sems tshim par
119b1(phal chen): byed pa/ chos kyi tshul zab mos mngon par grub pa/ blo tshad med pa'i yangs pa las byung ba/ dad pa'i rtsa ba brtan pas rnam par spel ba/ dge ba'i rtsa ba bsam gyis myi khyab pa las byung ba/ dge ba'i rtsa ba
119b2(phal chen): dang 'phrul grangs myed pas mngon par bsgrubs pa/ sangs rgyas kyi mchod pa yid kyi rang bzhin las byung ba/ mngon par 'du bya ba myed pa'i chos kyi sgos rgyas btab pas/ chos kyi dbyings thams cad
119b3(phal chen): kun nas g.yog par byas so/ /lha rdzas las 'das pa'i pha rol tu phyin pa las byung ba'i me tog gi bla re sna tshogs kyis chos kyi dbyings kun nas khebs par byas so/ /lha rdzas las 'das pa mos pa
119b4(phal chen): rnam par dag pa/ sangs rgyas thams cad kyi yul rgyas par 'gengs pa'i na bza' sna tshogs mngon par dga' bas chos kyi dbyings brgyan par byas so/ /chags pa myed pa'i chos kyi rang bzhin rdo rje
119b5(phal chen): la yang dag par zhugs pa'i sems kyis lha rdzas las 'das pa'i myi skye ba'i chos las byung ba'i dril bu tshom bur gcad pa'i dra bas chos kyi dbyings brgyan par byas so/ /chos thams cad sgyu ma lta
119b6(phal chen): bur rtogs pa'i sems kyis lha rdzas las 'das pa'i spos thams cad kyi mchog gis bdug pa'i rgyan gyis chos kyi dbyings brgyan par byas so/ /de bzhin gshegs pa bzhugs pas chos kyi dbyings
119b7(phal chen): rgyas par byas pa'i sems kyis lha rdzas las 'das pa'i rin po che thams cad kyi khri sangs rgyas kyi gdan du bting ba'i rgyan kyis chos kyi dbyings brgyan pa byas so/ /sangs rgyas kyi mchod pa rang bzhin 'gag
119b8(phal chen): pa myed pa'i sems kyis lha rdzas las 'das pa'i rin po che sna tshogs kyi rgyal mtshan yang dag par bsgreng ba'i rgyal mtshan gyis chos kyi dbyings brgyan pa byas so/ /rmi lam lta bu'i chos nyid kyis bsam
120a1(phal chen): pa tshim pas lha rdzas las 'das pa'i rin po che sna tshogs kyis sangs rgyas kyi pho brang brgyan pas chos kyi dbyings brgyan pa byas so/ /myi gnas pa'i dge ba'i rtsa ba blang ba myed pa las byung bas/
120a2(phal chen): lha rdzas las 'das pa'i rin po che sna tshogs kyi pad mos kun nas g.yog pa'i rgyan kyis chos kyis dbyings brgyan par byas so/ /lha rdzas las 'das pa'i spos thams cad kyi mchog gi sprin gyis chos
120a3(phal chen): kyi dbyings thams cad rgyas par byas pa dang / me tog kha dog mtha' yas pa sna tshogs kyi sprin dang / na bza' kha dog rnam pa sna tshogs rnam pa tha dad pa thams cad kyi sprin dang / tsan dan gyi dri zhim po mtha' yas par
120a4(phal chen): 'phro ba thams cad kyi sprin dang / lha rdzas las 'das pa'i rin po che thams cad kyi gdugs rnam pa sna tshogs kyi sprin dang / spos dang bdug pa sna tshogs kyi ngad kun tu ldang ba'i sprin dang / phreng ba yid du 'ong ba thams
120a5(phal chen): cad kyi sprin dang / lha rdzas las 'das pa'i lhab lhub rnam par dag pa thams cad kyi sprin dang / byang chub sems dpa' bye ba khrag khrig brgya stong brjod du myed pa'i rang gi lus gtong ba'i sprin dang / sangs rgyas
120a6(phal chen): kyi yon tan brjod pa las 'das pas bstod cing bsngags pa'i brjod pa zad myi shes pa'i sprin dang / de bzhin gshegs pa'i bstod pas brjod pa ji lta ba bzhin du yang dag par bsngags pa'i chos ma
120a7(phal chen): lags pa las byung ba'i/ sangs rgyas kyi stobs mtha' dang dbus myed pa las rgyu bas 'gro ba thams cad bde ba'i lam bstan pa dang / tshig rnam par 'byed pa brjod du myed pa'i mos pas chos tshad
120a8(phal chen): myed pa la gzhol ba'i gzugs kyi rgyud thams cad las byung ba'i tha dad pa yang dag par shes pa la mkhas pa myi zad pa dang myi 'jigs pas yid dga' bar gyur pa'i rim gro ngoms mi shes pas/ de bzhin gshegs pa la mngon par bstod pa/
120b1(phal chen): tshig rnam par dbye zhing brjod pas/ byang chub sems dpa' de dag chos kyi dbyings kyi lus nam mkha'i khams rgyas par byed pa byin gyis brlabs te/
120b2(phal chen): sangs rgyas 'das pa dang / ma byon pa dang / da ltar byung ba thams cad kyis yongs su gzung ba'i yid kyis dbang pos mngon par bstod do/ /lha'i ris gzhan dang gzhan nas 'dus pa'i lha'i 'khor de dag
120b3(phal chen): thams cad dang / sangs rgyas kyi zhing brjod du myed pa nas 'dus pa'i byang chub sems dpa'i 'khor rnams kyang / de bzhin gshegs pa dgra bcom pa yang dag par rdzogs pa'i sangs rgyas kyi khyu mchog gi
120b4(phal chen): mthu phyung ba/ bsam gyis myi khyab pa yongs su bstod cing / de bzhin gshegs pa'i sku yang dag par 'byung ba dang / bsam gyis myi khyab pa'i rdzu 'phrul yang dag par ston pa dang / sems can grangs myed pa'i rgyud
120b5(phal chen): tshim par mdzad pa dang / sangs rgyas kyi brgyan rnam par phye bas nam mkha'i khams thams cad dang / chos kyi dbyings thams cad rgyas par mdzad pa 'gro ba thams cad kyi dge ba'i rtsa ba mtha' yas pa brtan
120b6(phal chen): par mdzad pa/ sangs rgyas kyi cho 'phrul gzhal du myed pa las byung ba/ tshig gi lam thams cad las yang dag par 'das pa/ byang chub sems dpa'i rigs dang ldan pa thams cad kyis mngon par mos
120b7(phal chen): par bya ba/ sems can 'dul ba ji lta ba bzhin du tshim par bya ba'i phyir sangs rgyas kyi sku yang dag par rjes su khyab par gyur pa/ dge ba'i rtsa ba brjod pa thams cad rnam par dag pas sangs rgyas kyi yon tan
120b8(phal chen): tshad myed pa yang dag par sten pa/ de bzhin gshegs pa'i yul rgyun myi 'chad par 'byung ba'i ting nge 'dzin las 'byung ba/ 'gro ba thams cad ma lus pa'i lus kyi rjes su 'dul ba/ sku'i byin gyi brlabs
121a1(phal chen): las mtshams myed pa/ yid tshad myed pa yongs su mgu bar mdzad pa/ thams cad mkhyen pa nyid kyi rigs rgyun mi gcod pa/ sangs rgyas kyi rnam par spyod pa mtha' dang dbus myed pa 'byung ba brnyes
121a2(phal chen): pa/ 'das pa dang ma byon pa dang / da ltar byung ba'i sangs rgyas thams cad kyi rigs su byung ba/ khams dang mos pa bgrang du myed pa thams cad sbyong bar mdzad pa/ byang chub sems dpa' thams cad ye shes
121a3(phal chen): mngon par bsgrub pa la 'jug par mdzad pa/ byang chub sems dpa' thams cad kyi dbang po rab tu dga' bar mdzad pa/ chos kyi sprin kyis nam mkha'i khams thams cad du g.yog par mdzad pa/ chos kyi
121a4(phal chen): dbyings thams cad ma lus par de bzhin gshegs pas 'dul ba'i byin gyis rlob pa/ sems can thams cad kyi rtog pa bsam pa ji lta ba bzhin du yongs su rgyas par mdzad pa/ myi gnas pa'i ye shes kyi
121a5(phal chen): rgyud kyis 'gro ba thams cad las 'phags pa/ ye shes kyi rnam pa thams cad brnyes pa/ sangs rgyas kyi byin gyis rlabs snang ba gzigs pa/ dge ba'i rtsa ba ji ltar bskyed pa bzhin du yang dag par
121a6(phal chen): gzigs pa/ sems bskyed pa rgya chen po skye bar mdzad pa/ 'gro ba thams cad du kun tu bzang po thub pa myed pa'i ye shes yang dag par rgyu las byung ba 'gro ba dang zhing thams cad du khyab pa/ chos kyi dbyings
121a7(phal chen): thams cad du myi ldog par gshegs pa/ sangs rgyas kyi sku'i rgyud brjod du myed pa yang dag par ston pa/ bsam pa ji lta ba bzhin du 'khrul pa myi mnga' bar byin gyis rlob pa/ 'gro ba thams cad kyi tshig gi rnam
121a8(phal chen): pas yon tan myi zad pa sangs rgyas rjes su dran pas/ chos kyi dbyings thams cad rgyas par mdzad pa/ 'jig rten gyi khams mtha' dang dbus myed pa khyab par mdzad pa/ byang chub kyi sems kyi ji ltar dam bcas
121b1(phal chen): pa'i sems can la rim gror mdzad pa/ ji ltar brnyes pa'i chos kyi sbyin pa mdzad pa/ sems can ji ltar 'dul ba bzhin du 'dul ba mdzad pa/ mos pa dang bsam pa ji lta ba bzhin du rnam par dag par mdzad
121b2(phal chen): pa/ gzugs kyi sku bsam gyis myi khyab par byin gyis rlob pa/ 'gro ba thams cad la gnas pa mi mnga' zhing mnyam pa nyid kyi rjes su bzhud pa/ spyod pa tha dad pa las byung ba/ de bzhin gshegs pa'i stobs
121b3(phal chen): bcu sgrib pa myed pa mngon par sangs rgyas pa/ thugs la chags pa myi mnga' bas rtag tu mnyam par gzhag cing ma 'dres pa/ ye shes thams cad la rnam par spyod pa/ don dang tshig dang yi ge tha dad pa yang dag par ston
121b4(phal chen): pa dang / ye shes rgya mtsho mtha' dang dbus myed pa la zhugs pa/ yon tan gyi mchog ye shes snying pos byung bas chos kyi dbyings thams cad du sangs rgyas kyi nyi ma shar ba/ 'gro ba thams cad du sngon gyi smon lam
121b5(phal chen): zad pa myi mnga' bar chos kyi dbyings kyi rang bzhin la gnas pa/ sangs rgyas kyi rnam par spyod pa ma nyams pa brnyes pa/ bdag gi dang yongs su gzung ba myed pas gnas par myi mnga' ba/ 'jig rten las 'das
121b6(phal chen): pa'i chos thams cad 'byung zhing 'jig rten gyi chos thams cad kyis ma gos pa/ 'gro ba thams cad kyis myi shes pa'i rgyal mtshan yang dag par bcad pa/ 'jig rten thams cad kyi myi shes pa chen po yongs su
121b7(phal chen): bsal ba'i gnas su gyur pa 'gro ba thams cad snang bar mngon par 'dod pa/ 'jig rten thams cad ye shes khyad par du 'phags pa la rab tu gzhog pa/ 'gro ba thams cad nye bar 'tsho ba'i bsod nams
121b8(phal chen): yongs su mi zad pa/ byang chub sems dpa' thams cad kyi shes pa thugs su chud pa/ dad par bya bar 'os pa/ yang dag par rdzogs pa'i sangs rgyas su gzhol ba'i byams pa chen po las byung ba thugs
122a1(phal chen): rje chen po yang dag par ston pas spyod pa/ sangs rgyas kyi sku brjod du myed pa'i chos dang / sangs rgyas kyi chos sna tshogs bsam gyis myi khyab pa'i gsung dang dbyangs kyi char 'babs pa/ sems can gyi
122a2(phal chen): bsam pa ji lta ba bzhin du yang dag par tshim par mdzad pa/ sngon gyi mtha' dang phyi ma'i mtha' dang da ltar byung ba'i mtha'i dmyigs pa'i byin gyis rlabs shin tu dag cing bsam gyis myi khyab pas sems can
122a3(phal chen): dag par mdzad pa/ byang chub sems dpa' thams cad lung bstan pa rgyun myi 'chad pa/ sangs rgyas kyi rigs su dbang bskur bas/ de bzhin gshegs pa'i rgyud du byung ba/ 'jig rten thams cad du 'khor lo myi ldog
122a4(phal chen): par 'khor ba/ 'jig rten thams cad kyi mngon par zhen pa thams cad las 'phags pa/ sangs rgyas kyi zhing dang chos kyi dbyings thams cad kyi mthas klas pa la myi gnas pa/ 'gro ba thams cad mnyam pa nyid du
122a5(phal chen): thugs su chud pa/ 'jig rten las 'das pa'i bsod nams kyis rnam par dag pa/ 'khor ba la mi zhugs par 'jig rten thams cad du snang bar gyur pa/ btsal ba myi dmyigs pas chos kyi dbyings thams cad kyi
122a6(phal chen): rang bzhin ye shes kyi zla ba/ de bzhin gshegs pa tshad myed pa'i rjes su bzhud pa/ sgyu ma lta bur 'jig rten sna tshogs byin gyis rlob pa/ myig yor lta bu'i ye shes kyis rnam par ston pa/ rmi lam lta bu
122a7(phal chen): rjes su dran pa/ sprul pa dang mnyam par byung ba/ sems kyi rang bzhin lta bur 'jig rten sna tshogs thams cad byin gyis rlob pa/ las kyi rnam par smyin pa'i tshul dang / bsam pa ji lta ba bzhin du sems can gyi skye
122a8(phal chen): mched rnam par phye ba yang dag par ston pa/ sems can gyi dbang po dang 'thun par sangs rgyas kyi sku byung ba/ de bzhin gshegs pa'i dmyigs pa la sems can grangs myed pa'i sems yang dag par gnas
122b1(phal chen): pa/ 'jig rten thams cad rten cing 'brel par 'byung ba/ rnam par bstan pa'i rang bzhin du chos kyi mtshan nyid gyis yang dag par spyod pa/ ye shes kyi rgyud mtshan nyid myed pa'i rang bzhin dang mtshan nyid cig du
122b2(phal chen): gyur pa/ 'jig rten thams cad kyi rang bzhin gyi mtshan nyid snang ba mngon par sgrub pa'i spyod pa yang dag par ston cing 'gro ba thams cad gdon par brtson pa/ sangs rgyas kyi spyod yul bla na myed pa yang dag par
122b3(phal chen): ston pa/ 'jig rten dang zhing thams cad yongs su skyob pas sangs rgyas kyi mtshan ma gzung bar 'jig rten du mngon par byung ba/ 'jig rten gyi nyon mongs pa'i mtshan ma thams cad rnam par bstsal ba/
122b4(phal chen): 'jig rten thams cad kyis rjes su dran pa dang / dmyigs par 'byor par gyur pa/ 'khrug pa myed par khong du chud par 'gyur ba'i theg pa chen pos zhal yongs su rgyas pas/ chos thams cad kyi don grub pa/
122b5(phal chen): 'gro ba thams cad kyi dge ba'i rtsa bas rnam par phye ba nyams pa myed pa'i phrin las rnam par smyin pas rnam par dag pa/ ye shes kyi 'byung gnas dus gsum mnyam pa nyid du thugs su chud pa/ 'jig rten thams
122b6(phal chen): cad kyi yongs su rtog pa yongs su mi rtog pas byung ba/ 'jig rten gyi khams thams cad du 'od gzer gyi dra bas gsal bar gyur pa/ phyogs bcu 'byam klas pa thams cad du sangs rgyas kyi 'od kyis snang bar
122b7(phal chen): mdzad pas/ sangs rgyas thams cad kyi rjes su bzhud pa/ blta bas mi ngoms shing gtang mi bra ba/ yon tan chen po dang ye shes dang mngon par shes pa dang / byang chub sems dpa'i spyod pa 'byung ba dang / dbang po
122b8(phal chen): mngon par mkhyen pa'i ye shes kyi spyod yul can/ ye shes kyi dkyil 'khor gyis sangs rgyas kyi mdzad pa rgyas par mdzad pa/ sangs rgyas kyi 'phrin las shin tu bsgrub pa/ nub cing 'das pa dang / ma 'ongs pa dang
123a1(phal chen): da ltar byung ba'i thams cad mkhyen pa'i tshul ston pa/ byang chub sems dpa'i gzungs mtha' yas pa'i char 'bebs pa/ bsam pa yangs pa'i sgom pa yongs su 'dzin par mdzad pa/ sangs rgyas kyi
123a2(phal chen): dpal thams cad kyis rab tu 'bar ba/ de bzhin gshegs pa'i sku kha dog mtha' yas pa sna tshogs su 'jig rten thams cad la mngon par ston pa/ sgrib pa'i chos thams cad du ma lhung ba/ chos thams
123a3(phal chen): cad kyi rang bzhin gyi don gyis dag pa yon tan gyi chos thams cad la mnga' bas mdzes pa'i dkyil 'khor can yon tan gyi 'od gzer mnga' ba'i nyi mar gyur pa/ bsod nams kyi zhing du shar ba/ gzi brjid thams
123a4(phal chen): cad kyi dra bas mngon par skyes pa/ 'jig rten thams cad du sangs rgyas kyi sprul pa yang dag par 'dzin pa/ 'jig rten thams cad sprul par thugs su chud pa'i ye shes snang ba dang ldan pa/ de bzhin gshegs
123a5(phal chen): pa'i go 'phang chags pa myed pa mnga' ba/ phyi ma'i mtha'i yon tan 'jig rten thams cad kyis rnam par shes pa/ 'gro ba thams cad dang 'thun par ston pa'i ye shes kyi phyag mnga' ba de bzhin gshegs pa'i ye shes
123a6(phal chen): kyi sman pa sems can thams cad bde bar mdzad pa/ 'jig rten tshad myed pa thams cad du shin tu rnam par dag pas rjes su 'brang ba/ 'gro ba dang zhing 'byam klas pa thams cad du phyir myi ldog pa ye shes kyi spyan
123a7(phal chen): phugs rab rib myed cing rnam par dag pa/ sangs rgyas kyi lo legs pa yang dag par ston pa/ 'khu ba'i sems can gyi khams las su rung bar mdzad pa/ 'dul ba sna tshogs du ma la 'jug pa/ dus bzhin
123a8(phal chen): du 'dul ba'i rgyun 'chad pa/ 'gro ba thams cad la mnyam pa'i thugs kyis yang dag par spyod pa/ las skyon med pa'i rnam par smin pa dang / mya ngan las 'das pa yang dag par ston pa/ bsam pa dang
123b1(phal chen): las dang rgyu mthun pa'i 'bras bu ji lta ba bzhin du sangs rgyas kyi sku rnam par ston pa/ sangs rgyas kyi sku ji lta ba bzhin du sems can gyis chos shes pa 'byung bar mdzad pa/ sangs rgyas kyi sprul pa byin
123b2(phal chen): gyis rlob pa/ 'jig rten gyi chos thams cad la rnam par gzigs pa'i ye shes mnga' ba/ dga' ba chen po dang lhag pa'i bsam pas dga' bar mdzad pa/ sangs rgyas mthong ba'i dad pa'i shugs mtha'
123b3(phal chen): yas byung ba/ sems can thams cad kyi rang gi dge ba'i rtsa ba phyir myi ldog par mdzad pa/ sems can gyi las ji lta ba bzhin du rjes su 'brang bar mdzad pa/ 'gro ba gnyid gyis log pa thams cad sad par
123b4(phal chen): mdzad pa/ sangs rgyas skye bas dge ba yang dag par 'phel bar mdzad pa/ sems can la sangs rgyas kyi bag dbab pa chen po stob pa mdzad pa/ 'jig rten gyi lta ba thams cad la myi gnas pa/ ye shes kyi
123b5(phal chen): don la rab tu gzhog pa/ rab tu gzhag pa'i ye shes kyi tshul gyi spyod yul thugs su chud pa/ sangs rgyas kyis gzigs pa'i zil gyis mnon pa'i rgyan gyis brgyan pa/ chos kyi rgyud thugs su chud pa'i
123b6(phal chen): ri bo rnam par dag pa/ sangs rgyas 'jam klas pa dang / byang chub sems dpa' gzhan dang gzhan du ston pa/ kha na ma tho ba myed pa'i sa la sems can rab tu 'god pa/ sangs rgyas kyi yon tan grangs myed par
123b7(phal chen): rnam par bris pa/ las kyis sna tshogs su gyur pa'i 'jig rten du de bzhin gshegs pa sna tshogs yang dag par ston pa/ sangs rgyas kyi 'byung gnas rnam par sbyong ba/ ye shes thams cad yongs su
123b8(phal chen): 'thob par mdzad pa/ 'jig rten thams cad kyi smon lam rjes su srung ba myi shigs pa/ 'gro ba thams cad la dge ba'i bshes gnyen ston pa/ snang ba dri ma myed cing mchog du dag par mdzad pa/
124a1(phal chen): 'gro ba ma lus pa thams cad kyis ji tsam du mngon sum du mthong ba de tsam du brjod du myed pa/ sems can thams cad kyi 'gro ba'i rjes su song ba'i byin rlabs mnga' ba/ grogs sngon du 'gro ba'i
124a2(phal chen): dge ba'i rtsa bas sems can rnam par dag par mdzad pa/ 'gro ba thams cad kyi smon lam gyi rjes su song ba nyams pa myed pa/ sems can thams cad kyi dge ba'i rtsa ba yongs su bzung bas dag par
124a3(phal chen): mdzad pa la stsogs pa'i tshul gyis yongs su byung ba/ bdud kyi dkrug ma thams cad rnam par 'joms par byung ba/ chags pa med pa'i mtha'i stobs kyis byung ba/ 'gro ba thams cad kyis blta na
124a4(phal chen): 'od shin tu dang bar snang ba/ ye shes kyi dbyings chags pa myed pa'i snying po'i nyi ma sems can gang yang rung ba la chos kyi sbyin pa mdzad pa/ 'od gzer gyi dkyil 'khor gyi mdzod mtha' dang dbus med pa/ de
124a5(phal chen): bzhin gshegs pa'i stobs kyi ye shes kyi dkyil 'khor mnga' ba/ 'gro ba thams cad la snang bar gyur pa/ bsam pa dang yang dag par rtog pa thams cad yongs su rdzogs pa/ phyir rgol ba shin tu
124a6(phal chen): bcom pa/ yon gyi gnas dam pa mchog du gyur pa/ 'gro ba thams cad kyi rten du gyur pa/ yon tshad myed par 'gyur ba/ 'gro ba thams cad yongs su dag par mdzad pa/ dge ba'i rtsa ba chung ngu tshad myed par
124a7(phal chen): yongs su 'dzin pa/ zad myi shes pa'i ye shes kyi sar 'dzud cing rab tu gzhog pa/ 'jig rten thams cad kyi dge ba'i rtsa ba sems la rag las par yid ches pas tshad myed pa'i bsod nams dang / yon
124a8(phal chen): dag par mdzad pa/ ye shes kyi tshul gyis ngan song gsum gyi 'gro ba yongs su skyob pa zhes rnam pa de lta bur de bzhin gshegs pa la mos pa rnam pa de lta bur/ yang dag par rdzogs pa'i sangs rgyas la
124b1(phal chen): yang dag par blta ba/ rnam pa de lta bur ye shes kyi mu stegs las 'bab pa/ rnam pa de lta bu'i yon tan rgya mtsho'i gangs chen mtsho thams cad la 'jug pa/ rnam pa de lta bu'i ye shes kyi nam mkha'i rjes
124b2(phal chen): su 'gro ba rnam pa de lta bur 'gro ba thams cad kyi bsod nams kyi zhing du yang dag pa ji lta bur shes pa/ rnam pa de lta bur de bzhin gshegs pa dran pa'i sgos lta ba/ rnam pa de lta bur dge ba'i 'phrin las rnam par dag pa'i mtshan
124b3(phal chen): nyid phun sum tshogs pas de bzhin gshegs pa la rtog pa/ rnam pa de lta bu'i yang dag par rdzogs pa'i sangs rgyas kyi sku chen po 'jig rten gyi khams thams cad du snang bar byed pa/ rnam pa de lta bu'i de
124b4(phal chen): b zhin gshegs pa'i sangs rgyas kyi rnam par 'phrul pa thams cad yang dag par bstan par rjes su sems pa de dag gis de bzhin gshegs pa'i sku bcom ldan 'das kyi ba spu'i sgo re re nas 'od
124b5(phal chen): gzer bye ba khrag khrig brgya stong grangs myed pa 'byung ba/ grangs myed pa rim par dag pa/ grangs myed par shin tu snang ba/ grangs myed par bltar yod pa/ grangs myed pa'i sems can gyi dga' ba bskyed
124b6(phal chen): pa/ grangs med pa'i spro ba bskyed pa/ grangs myed pa'i sangs rgyas la 'dun pa rnam par 'phel bar byed pa/ grangs myed pa'i lhag pa'i bsam pa rnam par sbyong ba/ grangs myed pa'i dbang po sim par byed pa/
124b7(phal chen): grangs myed pa'i de bzhin gshegs pa'i spyod yul thob par byed pa mang po mthong bar gyur to/ /'od kyi 'khor lo bye ba khrag khrig brgya stong bsam gyis myi khyab pa'ang de bzhin gshegs pa'i sku las
124b8(phal chen): rnam par 'phrul pa sna tshogs kyis 'phrul zhing 'byung ba/ kha dog bsam gyis mi khyab pa/ mdog bsam gyis myi khyab pa/ 'od bsam gyis myi khyab pa/ chos kyi dbyings mtha' dang dbus myed pa
125a1(phal chen): thams cad rgyas par byed pa/ sangs rgyas kyi byin gyis rlabs dang / sems can rnam par dag pas/ dri zhim por rab tu byung ba/ tshigs su bcad pa bye ba khrag khrig brgya stong bsam gyis myi khyab pa
125a2(phal chen): yongs su 'dzin pa/ 'jig rten thams cad las rnam par 'das shing 'jig rten las 'das pa'i dge ba'i rtsa bas yongs su byung ba/ rgyan bye ba khrag khrig brgya stong bsam gyis mi khyab pa yang dag par ston pa/
125a3(phal chen): bskal pa bye ba khrag khrig bsam gyis mi khyab par yon tan myi zad pa/ sangs rgyas kyi rnam par 'phrul pa zad myi shes pa las byung ba/ sangs rgyas skye ba brjod du myed pa yang dag par ston pa/ ye shes
125a4(phal chen): kyi sgo la rab tu g.yog pa/ don yangs pa shin tu ston pa sangs rgyas kyi sprul pa brjod du myed pa'i tshul yang dag par ston pa/ sangs rgyas kyi yul mtha' dang dbus myed pa chos kyi dbyings kyis klas pa/
125a5(phal chen): nam mkha'i khams kyi mthar thug pa/ 'jig rten gyi khams thams cad du byin gyi rlabs kyis byung ba 'gro ba thams cad rnam par dag pa/ mnyam pa nyid kyi rjes su song ba/ thams cad mkhyen pa chags pa myed
125a6(phal chen): pa/ mtha' dang dbus myed pa'i sangs rgyas kyi spyod pa las byung ba/ de bzhin gshegs pa bsam gyis myi khyab pas bsten pa'i dpal yod pa/ rin po che'i 'od 'phro ba bye ba brgya stong bsam gyi mi khyab pa
125a7(phal chen): ltar 'byung ba mthong bar gyur to/ /bcom ldan 'das kyis kyang byin gyis rlabs kyi brgyan smon lam chen po las byung ba'i dge ba'i rtsa ba mtha' yas pa dang / de bzhin gshegs pa mnyes par bya ba'i spyod pas
125a8(phal chen): rnam par dag pa dang / sngon gyi bag yod pa las yang dag par byung ba'i thams cad mkhyen pa'i sems chags pa med pa'i dge ba'i rtsa ba las byung ba dang / de bzhin gshegs pa 'jam klas pa 'gro ba thams cad kyi
125b1(phal chen): the tsom gcod pa/ de bzhin gshegs pa mthong ba la sems can tshad myed pa rab tu dgod pa dang / dge ba'i rtsa ba'i sgo dang sangs rgyas kyi cho 'phrul zil gyis non pa myed pa la rgya mtsho'i mthas gtugs pa'i
125b2(phal chen): sems can gzung bar bya ba dang / byang chub sems dpa'i bka' bzhin byed pa thams cad sangs rgyas kyi zhing kun nas 'dus pa dang / sangs rgyas kyis byin gyis rlabs dang / sangs rgyas kyi chos bsam
125b3(phal chen): gyis myi khyab pa yongs su brjod pa'i tshul gyis de bzhin gshegs pa'i 'khor du ji lta ji ltar sangs rgyas kyi zhing 'jam klas pa bye ba khrag khrig brgya stong brjod du myed pa grangs myed pa dag na/ sems
125b4(phal chen): ma dad par bya ba dang / dad pa rnams rnam par 'phel bar bya ba dang / sems rnam par 'phel ba rnams rnam par dag par bya ba dang / sems can rnam par dag pa rnams yongs su smin par bya ba dang /
125b5(phal chen): sems can yongs su smin pa rnams 'dul bar bya ba dang / chos zab mo khong du chud par bya ba dang / ye shes snang ba mtha' dang dbus myed pa khong du chud par bya ba dang / sems tshad myed pa'i rnams rgya che bar
125b6(phal chen): bya ba dang / thams cad mkhyen pa nyid du sems bskyed pa las phyir myi ldog par bya ba dang / chos nyid dang myi 'gal bar bya ba dang / yang dag pa'i mthas mi skrag par bya ba dang / de bzhin nyid rab tu rtogs par bya ba dang /
125b7(phal chen): pha rol tu phyin pa'i rnams kyang rab tu rdzogs par bya ba dang / 'jig rten las 'das pa'i dge ba'i rtsa ba rnam par sbyang bar bya ba dang / dmyigs pa thams cad la brtson pa'i sangs rgyas kyi rnam par 'phrul
125b8(phal chen): pa yang kun tu bzang po'i tshul du mos par bya ba dang / bdud kyi yul las rnam par ldog par bya ba dang / sangs rgyas kyi yul 'thob par bya ba dang / de bzhin gshegs pa'i chos nyid shes par bya ba dang /
126a1(phal chen): ye shes bsam gyis myi khyab pa skye bar bya ba dang / theg pa chen po'i smon lam las phyir mi ldog par bya ba dang / sangs rgyas blta ba las mi 'phang bar bya ba dang / ye shes khong du chud par
126a2(phal chen): bya ba tshad myed pa rtogs par bya ba dang / sa mtshams med pa'i bsod nams kyi stobs yang dag par bsgrub par bya ba dang / shin tu dga' ba'i sems bskyed par bya ba dang / the tsom med pa'i sa la 'jug
126a3(phal chen): par bya ba dang / kha na ma tho ba med cing yongs su dag pa 'thob par bya ba dang / thams cad mkhyen pa nyid la brten pa so sor 'thob par bya ba dang / chos mthong ba las phyir mi ldog par bya ba dang / byang chub sems
126a4(phal chen): dpa' thams cad kyi tshogs kyi rjes su 'jug par bya ba dang / dus gsum kyi sangs rgyas thams cad kyi rigs grub par bya ba de lta de ltar bcom ldan 'das kyis thugs rje chen po kun tu khyab pa dang / thams
126a5(phal chen): cad mkhyen pa'i ye shes kyi phung po chen pos byin gyis rlabs kyi rgyan rnam pa mang po yang dag par bstan to/ /de ltar bcom ldan 'das kyis sems can thams cad 'dul ba'i dbang du sangs rgyas kyi
126a6(phal chen): bdag nyid che ba brjod pa'i phyir chags pa med pa'i ye shes gyi snying po rab tu snang bas/ sangs rgyas kyi dpal mtha' yas pa rab tu 'bar ba/ sangs rgyas kyi cho 'phrul bsam gyis mi khyab pas
126a7(phal chen): rnam par snang ba thams cad du zhugs pa'i de bzhin gshegs pa'i skus rnam par 'phrul pa mtha' dang dbus med pa'i cho 'phrul gyi mthu dang ldan pa/ dgongs pa yongs su rdzogs pa'i sngon gyi smon
126a8(phal chen): lam gyis yongs su grub pa'i ye shes kyi rnam par gnon pas de bzhin gshegs pa'i stobs phun sum tshogs pa/ chos kyi dbang phyug brnyes pas chos thams cad la mnga' ba dang ldan pa thams cad
126b1(phal chen): mkhyen pa nyid kyi sgo nas byung ba'i de bzhin gshegs pa'i sku rnam par dag pas shin tu sbyangs pa mnga' ba/ 'das pa dang / ma byon pa dang da ltar byung ba'i sangs rgyas thams cad dang mnyam pa nyid du gyur
126b2(phal chen): pa/ dge ba'i rtsa ba thams cad kyi snying po shin tu sbyangs pa/ 'gro ba thams cad kyi dpes dper myi 'gyur ba'i sku gzugs mnga' ba/ mtshan thams cad kyi lo ma shin tu 'phags pa'i sku can/ stobs bcu'i
126b3(phal chen): rgyal mtshan gyi stobs chen po dang ldan pa/ bskal pa mi zad pa thams cad du blta bas mi ngoms pa/ sngon gyi dge ba'i rtsa ba ston pa'i dbyangs kyi ye shes kyi nga ror gyur ba/ byang chub sems dpa'
126b4(phal chen): thams cad kyi dkyil 'khor mi zad pas 'gro ba thams cad la nyi ma'i dkyil 'khor du gyur pa/ yon tan thams cad kyi rgyal po chos thams cad kyi srid la mnga' ba'i phyir dus gsum snang bar
126b5(phal chen): byed pa'i gsung mnga' bas byin gyis rlabs kyi rgyan sngon gyi dge ba'i rtsa ba'i tshogs las yang dag par byung ba'i byin gyis brlabs so/ /de nas lha'i dbang po rab dga' ldan gyi tshul 'di lta bur de bzhin
126b6(phal chen): gshegs pa la mchod pa dang / rim gro dang / rgyan kun tu bshams pa byas te/ dga' ldan gyi ris kyi lha bye ba brgya stong grangs med pa dang lhan cig du/ zhe sa can rim gro dang bcas par bcom ldan
126b7(phal chen): 'das gang na ba der thal mo sbyar te/ phyag 'tshal nas bcom ldan 'das la 'di skad ces gsol to/ /bcom ldan 'das gshegs su gsol/ bde bar gshegs pa gshegs su gsol/
126b8(phal chen): de bzhin gshegs pa dgra bcom pa yang dag par rdzogs pa'i sangs rgyas bde bar gshegs sam/ de nas bcom ldan 'das lha'i rgyal po rab dga' ldan gyis spyan drangs nas/ sangs rgyas kyi
127a1(phal chen): rgyan rnam pa 'di lta bu dang / sangs rgyas kyi bdag nyid che ba 'gro ba thams cad la mdzes pa/ byang chub sems dpa' thams cad mos pa/ dga' ldan gyi ris kyi lha'i bu thams cad mngon par dga'
127a2(phal chen): ba/ lha'i rgyal po rab dga' ldan gyis mi ngoms par rim gror bya zhing / tshad myed pa'i sems can sangs rgyas la dmyigs par brtson pa bskyed pa/ tshad med pa'i sems can sangs rgyas su dge ba'i rtsa ba
127a3(phal chen): bskyed pa mi zad pa'i bsod nams dang ldan par 'gyur ba/ dad pa dri ma med pa'i tshogs kyis bstsags pa de bzhin gshegs pa'i zhal blta ba dang / mchod pas skyo bar mi 'gyur ba/ lhag pa'i bsam
127a4(phal chen): pa dge ba'i tshogs kyis yang dag par bsdus pa thams cad mkhyen pa'i dge ba'i rtsa ba dang / smon lam dang sems bskyed pa las byung bas khang pa rin po che thams cad kyis brgyan par gshegs so/ /
127a5(phal chen): ji ltar bcom ldan 'das 'dir gshegs pa de bzhin du 'jig rten gyi khams thams cad kyi gling bzhi dang / dga' ldan gyi gnas dag du gshegs par snang ngo / /bcom ldan 'das rin po che thams cad
127a6(phal chen): kyis brgyan pa'i khang par gshegs ma thag tu de'i tshe/ rin po che thams cad brgyan pa'i khang pa rin po che'i rgyan las shin tu 'das par gnas so/ /lha rdzas las 'das pa'i rin po che thams cad
127a7(phal chen): kyi dra bas kun nas g.yog par gnas so/ /lha rdzas las 'das pa'i rin po che thams cad kyi sprin gyi char mngon par 'bab par gnas so/ /lha rdzas las 'das pa'i rin po che thams cad kyi rgyan
127a8(phal chen): sprin gyis brgyan pa'i gnas so/ /lha rdzas las 'das pa'i rin po che thams cad kyi sprin rab tu gtong bar gnas so/ /lha rdzas las 'das pa'i tsan dan thams cad kyi sprin chen po rab tu gtong bar
127b1(phal chen): gnas so/ /lha rdzas las 'das pa'i dri thams cad kyi mchog dang / bdug pa 'thul ba'i sprin gyi char rab tu 'bab par gnas so/ /lha rdzas las 'das pa'i rin po che sna tshogs thams cad kyi sprin rnam
127b2(phal chen): pa tha dad pa'i char rab tu 'bab par gnas so/ /lha rdzas las 'das pa'i me tog mang po'i sprin gyi tshogs kyi char rab tu 'bab par gnas so/ /lha rdzas las 'das pa'i sil snyan dang / brdung ba bye
127b3(phal chen): ba brgya stong bsam gyis mi khyab pa'i sgra rab tu 'byin par gnas so/ /thams cad mkhyen pa'i chos kyi dbyangs su sgrag pa'i rol mo sgra dang / glu'i dbyangs kyang rab tu 'byed par gnas par gyur te/ ji ltar
127b4(phal chen): bcom ldan 'das gshegs pa de bzhin du 'jig rten gyi khams thams cad kyi gling bzhi pa dang / dga' ldan gyi gnas dag du yang rin po che thams cad kyis brgyan pa'i khang par gshegs par snang ngo / /
127b5(phal chen): de nas lha'i rgyal po rab dga' ldan gyis lha'i gnas thams cad du lha'i rgyal po rab dga' ldan gyis de bzhin gshegs pa la gsol ba gtab pa zhes sgra brjod do/ /de nas sangs rgyas kyi mthus lha'i
127b6(phal chen): rgyal po rab dga' ldan la bar chad du myi 'gyur ba dang / sngon gyi dge ba'i rtsa ba tshogs dang / tshad med pa'i dge ba'i rtsa bas brtan pa dang / mtha' yas par sems bskyed pa'i dad pa rnam par 'phel ba dang /
127b7(phal chen): shugs chen po yang dag par bskyed pa dang / dga' ba chen po shin tu bskyed pa dang / dge ba'i bsam pa rnam par sbyangs pa dang / thams cad mkhyen pa nyid du sems bskyed pas dga' bar bya ba dang / chos
127b8(phal chen): la bar chad med pa'i yid du 'gyur bar bya ba dang / chos rnams mi nyams par bya ba'i phyir dga' ldan gnas kyi glu dang / rol mo brdung ba dang / dkrol ba'i sgra rgyun mi chad par gyur to/ /de nas lha'i rgyal po
128a1(phal chen): rab dga' ldan gyis/ sangs rgyas kyi mthus sngon gyi yang dag par rdzogs pa'i sangs rgyas rnams la dge ba'i rtsa ba bskyed pa de dag rjes su dran nas/ de'i tshe tshigs su bcad pa 'di dag smras so/ /
128a2(phal chen): bkra shis dam pa gang zhig gis/ /chags pa med pa'i zla bar mtshan gsol mtshan btags pa/ /pho brang mchog du rab gshegs pa/ /des ni 'dir yang bkra shis legs gyur cig /bkra shis dam pa gang zhig
128a3(phal chen): gis/ /ye shes mtha' yas dbang zhes bya bar mtshan btags pa/ /kha dog gser du rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /kun tu mtha' yas
128a4(phal chen): spyan zhes bya bar mtshan btags pa/ /pad mo'i rtse mor rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /yan lag rin po che zhes bya bar mtshan btags
128a5(phal chen): pa/ /rin chen mdzod du rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /dpal rab rgol ba'i stag ces bya bar mtshan btags pa/ /dbang po'i khang par rab
128a6(phal chen): gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /yon tan thams cad ston pa'i nyi mar mtshan btags pa/ /me tog snying por rab gshegs pa/ /des ni
128a7(phal chen): 'dir yang bkra shis legs gyur cig / bkra shis dam pa gang zhig gis/ /yan lag 'od gzer mtha' yas par ni mtshan btags pa/ /zhing gis brgyan par rab gshegs pa/ /des ni 'dir
128a8(phal chen): yang bkra shis legs gyur cig / bkra shis dam pa gang zhig gis/ /mgon po the tsom 'joms pa chos kyi rgyal mtshan te/ /rin chen khang par rab gshegs pa/ /des ni 'dir yang
128b1(phal chen): bkra shis legs gyur cig / bkra shis dam pa gang zhig gis/ /mi yi seng ge ye shes sgron ma mtha' yas pa/ /spos kyi rtse mor rab gshegs pa/ /des ni 'dir yang bkra shis legs gyur cig /
128b2(phal chen): bkra shis dam pa gang zhig gis/ /sangs rgyas yon tan kun gyi 'byung gnas 'od mnga' ba/ /nor bus brgyan par rab gshegs pa/ /des ni 'dir yang bkra shis legs gyur cig /ji ltar lha'i rgyal po
128b3(phal chen): rab dga' ldan gyis sangs rgyas kyi mthus sngon gyi yang dag par rdzogs pa'i sangs rgyas rnams kyi yon tan brjod de/ glu'i dbyangs su tshigs su bcad pas/ rgyal ba gshegs pa mngon par stod pa de bzhin du
128b4(phal chen): ' jig rten gyi khams thams cad na yang lha'i rgyal po rab dga' ldan rnams sangs rgyas kyi byin gyi rlabs kyis glu dbyangs su tshigs su bcad cing sngon gyi yang dag par rdzogs pa'i sangs rgyas rnams kyi
128b5(phal chen): yon tan brjod pa byed cing rgyal ba gshegs pa'ang mngon par bstod par gyur to/ /de nas bcom ldan 'das chos kyi sku shin tu rnam par dag pa'i sku dang / 'das pa dang / ma byon pa dang / da ltar byung ba'i
128b6(phal chen): yang dag par rdzogs pa'i sangs rgyas thams cad dang / rigs gcig tu gyur pas rnam par 'phrul pa dang / rgyud kyi tshul cig tu gyur pas sangs rgyas thams cad kyi rjes su thugs su chud pa'i thams
128b7(phal chen): cad mkhyen pa nyid dang / chos thams cad la sgrib pa myed par khyab pa'i sangs rgyas kyi spyan dang / chos kyi dbyings mtha' dang dbus myed pa thams cad du sangs rgyas kyi byin gyis rlabs rgyun mi 'chad pa
128b8(phal chen): dang sems can 'dul ba ji lta ba bzhin du yongs su khyab pa'i sangs rgyas kyi cho 'phrul dang / de bzhin gshegs pa'i sku sgrib pa myed pa'i rgyan gyis yang dag par brgyan pa dang / de bzhin
129a1(phal chen): du byung ba'i chos bstan pa dang / byang chub sems dpa' brjod du myed pa sangs rgyas kyi zhing sna tshogs nas lhags pa'i 'khor gyi dkyil 'khor rnam par dag pa dang / de bzhin gshegs pa'i skus
129a2(phal chen): yang dag par spyod pa/ gnyis su med pa'i chos kyi sku la gnas pa'i sangs rgyas khyu mchog gi mthu phyung bas/ rin po che thams cad kyis brgyan pa'i khang par gshegs nas gdan bting ba la dkyil mo
129a3(phal chen): dkrung bcas te bzhugs so/ /ji ltar bcom ldan 'das bzhugs pa de bzhin du 'jig rten gyi khams thams cad du yang bzhugs par gyur te/ ji ltar bcom ldan 'das rin po che thams cad kyis brgyan pa'i
129a4(phal chen): khang par gshegs pa dang byon pa'i tshe/ sangs rgyas kyi rim gro dang mchod pa byas shing / brgyan gyis brgyan pa'i de dag thams cad pas/ de bzhin gshegs pa gdan de la bzhugs pa'i tshe/ grangs myed
129a5(phal chen): par gyur pa dang / grangs med pa'i rnam par lha rdzas las 'das pa'i me tog dang / phreng ba dang / byug pa dang / spos dang / phye ma dang / na bza' dang / gdugs dang / rgyal mtshan dang / ba dan dang / rin po che dang /
129a6(phal chen): rol mo brdung ba dang / dkrol ba dang / glu dang / bstod pa dang / zhe sa dang / rim gro dang / dad pa dang / dga' ba dang / thal mo sbyar ba dang / lha rdzas las 'das pa rnam pa grangs med pa'i rgyan dang / lha rdzas
129a7(phal chen): las 'das pa rnam pa grangs myed pa'i bstod pa dang / lha rdzas las 'das pa rnam pa grangs myed pa'i sprin gyi char 'bab pa dang / lha rdzas las 'das pa grangs myed pa'i gdugs gcig nas gcig du rgyud
129a8(phal chen): de bsgreng ba dang / lha rdzas las 'das pa rnam pa grangs myed pa'i rgyal mtshan la ba dan spyangs pa dang / shin tu spyangs pa grangs med pas sbyar ba/ lha rdzas las 'das pa'i yo byad kyi tshul dang /
129b1(phal chen): bsam pa rgya chen po rnam par 'phel bas/ sangs rgyas mnyes par bya ba dang / mdzes pa'i brgyan rnam par dag pa thams cad kyi rin po che'i dri thams cad dang / phyogs brgyan pa'i spos kyi sprin chen po dang /
129b2(phal chen): rim gro rnam pa sna tshogs rgya che zhing yid du 'ong bas sangs rgyas la mchod pa dang / 'jig rten gyi khams thams cad rim gro la brtson pas de bzhin gshegs pa gdan la bzhugs pa'i tshe/ grangs myed
129b3(phal chen): pa'i rgyun du mchod pa byas so/ /de bzhin du 'jig rten gyi khams thams cad kyi dga' ldan gyi gnas dag du yang mchod pa byas par gyur to/ /de bzhin gshegs pa bzhud pa dang gshegs pa dang /
129b4(phal chen): bzhugs pa'i brgyan ces bya ba'i le'u ste nyi shu brgyad pa'o// // de nas sangs rgyas kyi mthus phyogs bcu nas byang chub sems dpa' bcu mngon par lhags te/ byang chub sems dpa' de dag so
129b5(phal chen): so nas 'jig rten gyi khams sangs rgyas kyi zhing stong phrag bcu'i rdul shin tu phra ba snyed kyi pha rol nas 'ongs par gyur pa dag ste/ byang chub sems dpa' de dag re re zhing yang sangs rgyas kyi zhing stong phrag
129b6(phal chen): bcu'i rdul shin tu phra ba snyed kyi byang chub sems dpa' dag dang lhan cig tu phyin to/ /byang chub sems dpa' de dag thams cad kyang mying 'di zhes bya ba dag ste/ 'di ltar rdo rje'i rgyal mtshan dang / dam pa'i
129b7(phal chen): rgyal mtshan dang / dpa' ba'i rgyal mtshan dang / dkar ma'i rgyal mtshan dang / ye shes kyi rgyal mtshan dang / rin po che'i rgyal mtshan dang / rdul dang bral ba'i rgyal mtshan dang / dri ma med pa'i rgyal
129b8(phal chen): mtshan dang / dpal gyi rgyal mtshan dang / chos kyi rgyal mtshan zhes bya ba dag go/ byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs par gyur pa
130a1(phal chen): dag ste/ 'di ltar rin po che'i snying po dang / yid du 'ong ba'i snying po dang / dngul gyi snying po dang / gser gyi snying po dang / nor bu'i snying po dang / rdo rje'i snying po dang / pad mo'i snying po dang / ud
130a2(phal chen): pa la'i snying po dang / tsan dan gyi snying po dang / spos kyi snying po zhes bya ba dag go/ /byang chub sems dpa' de dag thams cad kyang de bzhin gshegs pa'i mtshan 'di zhes bya ba dag gi zham ring na tshangs par
130a3(phal chen): spyod pa dag ste/ 'di ltar shin tu 'phags pa'i dpal dang / g.yo ba myed pa'i dpal dang / bcings pa med pa'i dpal dang / spyod pa'i dpal dang / 'od zer gyi dpal dang / mtha' las rgal ba'i dpal
130a4(phal chen): dang / mchog gi dpal dang / dbang phyug gi dpal dang / tshangs pa'i dpal dang / shin tu bstsags pa'i dpal zhes bya ba dag go/ /de nas byang chub sems dpa' de dag bcom ldan 'das la phyag
130a5(phal chen): 'tshal nas/ phyogs bcu rgyas par byas te/ gang nas 'ongs pa'i phyogs su brtan nas/ seng ge'i khri rin po che'i snying po can nor bu sna tshogs dang ldan pa dag mngon par sprul te/ gser gyi dra bas
130a6(phal chen): g.yogs pa'i lus dang / 'od zer bye ba khrag khrig brgya stong grangs med pa gtong ba dang / dri ma med pa'i 'od gtong ba dang / tshad myed pa'i 'od rab tu bskyed pa dang / bsam pa rnam par dag pa'i
130a7(phal chen): 'od rin po che yang dag par 'dzin pa'i gzugs dang / byang chub sems dpa'i bsam pa kha na ma tho ba med pa las byung ba'i smon lam dang / 'gro ba thams cad kyis blta na yid du 'ong ba dang /
130a8(phal chen): blta na don yod par sems can gdul ba dang / rnam par dag pa'i chos kyis sangs rgyas kyi rnam par 'phrul pa yongs su ston pa dang / 'gro ba thams cad yongs su bskyab
130b1(phal chen): par byang chub sems dpa'i rtse gcig du smon lam gtab pas/ dkyil mo bkrung bcas te 'khod do/ /byang chub sems dpa' de dag thams cad kyang 'di lta ste/ chags pa myed par spyod pas
130b2(phal chen): sangs rgyas kyi zhing thams cad du 'gro ba dang / 'di lta ste/ gnas med pa'i lus dang / 'di lta ste/ tshad med pa'i lus kyis kun tu 'gro ba'i ye shes kyi byin gyis brlabs dang / 'di lta ste/ mtha'
130b3(phal chen): dbus myed pa'i sangs rgyas kyi rnam par 'phrul pa bsam gyis mi khyab pa la 'jug pa dang / 'di lta ste/ thams cad mkhyen pa'i sgo 'byam klas pa/ tshad med par gyur pa dang / 'di lta ste/
130b4(phal chen): chos la myi 'jigs par mkhas pa'i snang ba mtha' yas pa dang / 'di lta ste/ phyi ma'i mtha'i bskal par mi zad pa'i tha dad pa yang dag pa shes pa'i tshul bshad pa dang / 'di lta ste/ gzugs
130b5(phal chen): thams cad kyis snang bar byas pa'i ye shes kyi phung po rab tu rgyas pa dang / 'di lta ste/ chos kyi dbyings rgyas par gyur pa'i shes rab kyi myig rnam par dag pa'i spobs pa dang / 'di lta ste/ nam
130b6(phal chen): mkha'i dbyings kyis klas par ye shes kyi spyod yul yongs su gnas pa dang / mtshams myed cing mtha' yas pa'i sangs rgyas rnams kyi spyod pa dang / ldan pa rab tu thob par gyur pa dag go /
130b7(phal chen): ji ltar gling bzhi pa 'di'i dga' ldan gyi gnas su/ byang chub sems dpa' 'dus par gyur pa de bzhin du/ 'jig rten gyi khams thams cad kyi gling bzhi pa dang / dga' ldan gyi gnas
130b8(phal chen): dag tu yang / byang chub sems dpa' ming de skad bya ba dag /'jig rten gyi khams ming de skad ces bya ba dag nas/ de bzhin gshegs pa'i mtshan de skad ces bya ba dag gi zham
131a1(phal chen): ring na tshangs par spyod pa sha stag 'ongs par gyur to/ /de nas bcom ldan 'das kyi zhabs kyi pus mo'i lha nga gnyis nas 'od gzer bye ba khrag khrig brgya stong byung ste/ phyogs bcu
131a2(phal chen): thams cad snang bar byas nas/ 'jig rten gyi khams thams cad bstan to/ /de nas byang chub sems dpa' de dag gis/ 'jig rten gyi khams de dag gi gling bzhi pa thams cad dang / dga'
131a3(phal chen): ldan gyi gnas thams cad na de bzhin gshegs pa'i rnam par 'phrul pa yod pa mthong bar gyur to/ /byang chub sems dpa' de dag ji snyed kyis phyogs bcur chos kyi dbyings kyis klas pa'i 'jig
131a4(phal chen): rten gyi khams kyi mthar thug pa dag na/ de bzhin gshegs pa'i sangs rgyas rnam par rol pa mthong bar gyur pa de dag thams cad de bzhin gshegs pa dgra bcom pa yang dag par rdzogs pa'i sangs rgyas
131a5(phal chen): rnam par snang mdzad kyis sngon/ byang chub sems dpa'i spyod pa la dge ba'i rtsa ba'i grogs su gyur pa dag ste/ 'di ltar sangs rgyas kyi rnam par thar pa zab mos rnam par 'phrul pa la mos pa
131a6(phal chen): sha stag go/ /chos kyi dbyings kyi lus tha dad pa med pa'i rjes su song ba sha stag go/ /gnas med pa'i sangs rgyas kyi zhing du 'gro ba'i rjes su song bas rab tu zhugs pa sha stag go/ /sangs rgyas bsam
131a7(phal chen): gyis mi khyab pa blta ba la rjes su gzhol ba sha stag go/ /chags pa med pa'i sems skad gcig gis chos kyi dbyings khyab par byed pa sha stag go/ /bsam pa rin po che rdul dang bral ba dang
131a8(phal chen): ldan pa sha stag go/ /brjod du myed pa'i sangs rgyas mang po dang 'grogs pa dang ldan pa sha stag go/ /sangs rgyas kyi byin gyis rlabs grangs myed pa dang ldan pa sha stag go/ /yang dag par spyod pa'i
131b1(phal chen): mchog gi pha rol tu phyin pa sha stag go/ /bla na myed pa yang dag par rdzogs pa'i byang chub kyi dran pa rnam par dag pa la gnas pa sha stag go/ /blo dang sems skad cig thams cad kyis cher 'phags pa
131b2(phal chen): rab tu thob pa sha stag go/ /chung ngur zhugs shing cher gyur pa'i spyod pa la dbang ba sha stag go/ /cher gyur pa la zhugs shing chung ngur 'jug pa'i rjes su chud nas ye shes kyis spyod pa'i pha rol tu phyin
131b3(phal chen): pa sha stag go/ /de lta bu'i gnas dang / sangs rgyas kyi sku'i rang bzhin rjes su rtogs pa dang / de bzhin gshegs pa dang 'grogs shing thams cad mkhyen pa nyid thob pa/ byang chub sems dpa' rnams dang /
131b4(phal chen): rin po che sna tshogs ltar grub pa'i lus dang / de bzhin gshegs par 'gyur ba'i spyod yul thams cad du 'gro ba dang / ye shes chen po'i rgyud kyi sgo rnam par phye ba dang / ye shes kyi stobs
131b5(phal chen): rdo rje'i rgyal mtshan gyi mthu'i mchog thob pa dang / rdo rje gcod pa'i ting nge 'dzin gyi tshul rab tu thob pa dang / sems can bye ba khrag khrig brgya stong grangs med pa rnams yongs su smyin par gdul ba la
131b6(phal chen): rmongs pa myed pa dang / sangs rgyas kyi rnam par 'phrul pa thams cad du 'gro ba gdon mi za ba'i mchog thob pa dang / bgrang ba thams cad la mngon par chags pa dang / bgrang ba'i mngon par bsgrub pa
131b7(phal chen): thams cad shin tu bslabs pa dang / bgrang ba'i shes pa thams cad kyi mthar thug cing chos rnam par dgod pa la mkhas pa/ 'di dag dang gzhan yang yon tan bye ba khrag khrig brgya stong brjod du med pa
131b8(phal chen): dang / yon tan sngags pa rnam par dag pa myi zad pas byang chub sems dpa' rnams kyi dus gsum kyi yon tan tshad med pa dang ldan pa sha stag go/ /de bzhin gshegs pa mngon sum du bya ba dang /
132a1(phal chen): sangs rgyas 'byam klas pa thams cad blta ba'i phyir kun nas 'dus par gyur to/ /de nas byang chub sems dpa' rdo rje rgyal mtshan gyis/ sangs rgyas kyi byin gyis rlabs kyis phyogs
132a2(phal chen): bcur rnam par bltas te/ de'i tshe tshigs su bcad pa 'di skad smras so/ /yang dag sangs rgyas skye ba myed/ /rgyal ba mya ngan myi 'da' ste/ /rgyu mthun pa yi smon lam gyis/ /des ni rnam par
132a3(phal chen): 'phrul pa snang / /'di dag chos ni bsam mi khyab/ /'di dag sems ni spyod yul myin/ /gang gis ye shes pha rol phyin/ /des ni sangs rgyas spyod yul mthong / /lus 'di yang dag sangs rgyas
132a4(phal chen): myin/ /sgra yang de bzhin gshegs pa myin/ /lus dang sgra las gzhan na yang / /sangs rgyas rnam par 'phrul myi mthong / /sngon gyi las rnams ma gtogs par/ /rang byung rnams kyi spyod
132a5(phal chen): yul gyi/ /mchog gi tshul rnams shes pa ni/ /blo zhan rnams kyis mi nus so/ /yang dag sangs rgyas rnam 'phrul 'di/ /gang dag nas kyang ma 'ongs ste/ /gang du 'gro bar myi 'gyur ro/ /'di dag
132a6(phal chen): rang byung sku yin no/ /tshad myed shin tu 'dren pa rnams/ /chos 'di rab tu bshad mdzad kyang / /chos la gnas pa gang yang myed/ /zhing rnams bye ba kun na snang / /mkhyen pas mtha' dang dbus myed de/ /
132a7(phal chen): chos kun thugs su chud cing rtogs/ /chos kyi dbyings la rab zhugs nas/ /rnam par 'phrul pa ston pa mdzad/ /chos rnams kun la chags pa myed/ /'gro la de ni bsgribs mi mnga'/ /
132a8(phal chen): tshad med pa yi yon tan gyis/ /zhing rnams kun na rab tu snang / /gang zhig ye shes 'di dag dang / /ye shes thams cad rtogs 'dod pas/ /bsam pa rnam par spyad byas ste/ /byang chub spyod pa spyad
132b1(phal chen): par bya/ /drang srong chen pos byin gyis rlabs/ /'di 'dra gang gis mthong gyur cing / /da ni the tsom myi byed na/ /dge bshes mchog la bsnyen pa yin/ /de nas byang chub sems dpa' dam pa'i rgyal mtshan
132b2(phal chen): gyis/ sangs rgyas kyi byin gyis rlabs kyis phyogs bcur rnam par bltas nas/ de'i tshe tshigs su bcad pa 'di dag smras so/ /shin tu zab ste brjod du myed/ /brjod du yod kyang 'da' bar dka'/ /
132b3(phal chen): tshig gi lam las shin tu 'das/ /nam mkha' la ni rgyal ba snang / /de bzhin gshegs pa'i byin rlabs kyis/ /myi'i seng ge mthong bar 'gyur/ /yang dag sangs rgyas rtog med kyang / /rgyal ba rnam par
132b4(phal chen): rtog par snang / /'jig rten mgon pos chos nyid dngos/ /zab mo 'di dag yang dag bsnan/ /gang zag mtshungs pa med pa yi/ /des ni sku 'di rab tu 'byung / /thams cad gzigs kyi spyod yul gyi/ /
132b5(phal chen): ye shes chen po 'di 'dra ste/ /'di la gang zhig rtogs 'dod pa/ /des ni rgyal ba mngon du byos/ /yid kyi dbang po rnam dag pas/ /de bzhin gshegs pa bsnyen bskur zhing / /'di yi tshul las 'da'
132b6(phal chen): byed de/ /nam yang skyo bar mi bya'o/ /myi zad pa yi bsod nams dang / /byang chub sems dpa' bstan pa rnams/ /the tsom rnam par bzlog byas te/ /de dag la ni skyo med bltos/ /rgyal sras gang gis
132b7(phal chen): chos dbyings kyi/ /shin tu bstan pa'i mthar phyin pa/ /des ni kun gzigs rnam 'phrul ba/ /'di dag shin tu 'da' bar bya/ /dad pa chos 'di'i rtsa ba zhes/ /chos kyi phung pos bshad mdzad kyis/ /
132b8(phal chen): dad pa shin tu cher bskyed la/ /byang chub spyod pa spyad par gyis/ /sangs rgyas sting stang gang byed cing / /de bzhin gshegs la drin gzo ba/ /yang dag sangs rgyas dpal ldan pas/ /de dag
133a1(phal chen): rgyang ma ring gnas so/ /bdag nyid che ba 'di lta bu/ /gang gis thos mthong mkhas pa rnams/ /spyod yul thob par cis 'gyur ba'i/ /smon lam su zhig sbyong mi byed/ /de nas byang chub
133a2(phal chen): sems dpa' dpa' ba'i rgyal mtshan gyis sangs rgyas kyi byin gyi rlabs kyis phyogs bcur rnam par bltas nas/ de'i tshe tshigs su bcad pa 'di dag smras so/ /ji ltar nyi ma'i 'od snang bas/ /myig
133a3(phal chen): gis gzugs rnams mthong gyur pa/ /de bzhin sangs rgyas byin rlabs kyis/ /dad pa'i sems ldan rgyal ba mthong / /ji ltar brtson 'grus stobs ldan pa/ /rgya mtsho la ni 'jug par byed/ /de
133a4(phal chen): bzhin ye shes stobs ldan pas/ /bsam du myed pa'i sangs rgyas mthong / /ji ltar sa bon rnam dag pa/ /zhing bzang la ni skyer 'gyur ba/ /de bzhin sems bzang rnam dag la/ /sangs rgyas chos ni skye bar
133a5(phal chen): 'gyur/ /ji ltar nor gyi phung po yis/ /dbul ba thams cad spong byed pa/ /de bzhin sangs rgyas chos rnams kyis/ /byang chub sems dpa' rnam dag 'byung / /ji ltar dug du gyur pa la/ /nad myed dug sman rgyal
133a6(phal chen): bar byed/ /de bzhin nyon mongs rnam pa la/ /rnam dag tshul ni spyod yul lo/ /sangs rgyas kyis ni gang bsngags pa'i/ /dge ba'i gshes la brten byas na/ /de yi mthus ni sangs rgyas kyi/ /chos nyid
133a7(phal chen): 'di dag thos par 'gyur/ /skal ba bye ba grangs med pas/ /sbyin pa mchog rnams sbyin byas kyang / /'di yi tshul la rab spyod pa'i/ /grangs dang char yang myi 'gro'o/ /sangs rgyas yon tan mtha' yas te/ /mtshan
133a8(phal chen): gyis shin tu rnam par bris/ /brjod pas yang dag sangs rgyas rnams/ /rgyal ba shes par myi nus so/ /rdzogs pa'i sangs rgyas rkang gnyis mchog /gnas nas g.yo ba myi mnga' bar/ /sku ni kun tu rnam rgyu
133b1(phal chen): zhing / /chos kyi dbyings ni ston pa mdzad/ /ji ltar nam mkha' khams 'di ni/ /nam yang rang bzhin mi 'gyur te/ /de bzhin sangs rgyas chos nyid kyang / /ngo bo nyid las 'gyur ba myed/ /de nas byang chub sems
133b2(phal chen): dpa' skar ma'i rgyal mtshan gyis/ sangs rgyas kyi byin gyi rlabs kyis/ phyogs bcur rnam par bltas te/ de'i tshe tshigs su bcad pa 'di smras so/ /myi yi 'jig rten 'di kun dang / /lha yi gnas rnams
133b3(phal chen): thams cad dang / /'gro ba ma lus kun na yang / /myi yi gtso bo shin tu snang / /ji ltar sems dngos gcig pu las/ /rnam pa tha dad sems brjod pa/ /de bzhin sangs rgyas sku gcig las/ /sangs rgyas thams
133b4(phal chen): cad brjod pa yin/ /byang chub gnyis su med pa brjod/ /byang chub de yang mtshan nyid med/ /mtshan kyis mngon par rnam bris pa'i/ /sku rnams gnyis su snang bar gyur/ /mkha' dang chos kyi dbyings la zhugs/
133b5(phal chen): sgyu ma'i sa yang rab tu bstan/ /de phyir sangs rgyas de dag gi/ spyod yul blta ba zad pa myed/ /yang dag sangs rgyas chos kyi sku/ /mgon po thams cad dus gsum du/ /ji ltar 'dul ba'i 'gro ba la/ /
133b6(phal chen): gzugs kyi sku yang rab tu snang / /'di 'dra'i lus su bdag gyur ces/ /sangs rgyas rtog par myi mdzad de/ /ston la rnam rtog myi mnga' yang / /byin gyi rlabs ni ston pa mdzad/ /dbyer myed pa yi dbyings la
133b7(phal chen): yang / /chos kyi dbyings ni yang dag gnas/ /'jig rten khams ni tshad myed par/ /thub pas rnam par rtog pa bstan/ /sku ni sprul pa ma yin te/ /sprul pa myin pa'ang sku ma yin/ /sprul pa myed pa'i
133b8(phal chen): chos 'di yis/ /sprul pa rnams ni rab tu bstan/ /yang dag sangs rgyas tshad myed pa/ /chos kyi dbyings la shin tu brten/ /mtha' dang dbus med rab tu zab/ /tshig gi lam gyis bzla bar
134a1(phal chen): dka'/ /kun tu 'gro ba'i chos rnams la/ /de bzhin gshegs pa don nges mkhyen/ /zhing rnams kun la chags mi mnga'/ /chos kyi dbyings la rnam par spyod/ /de nas byang chub sems dpa' ye
134a2(phal chen): shes rgyal mtshan gyis sangs rgyas kyi byin gyi brlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /kun mkhyen ye shes ma chags pa/ /de la zhugs par
134a3(phal chen): gang gyur pa/ /de yi sems ni tshad mi zin/ /byang chub kyi ni spyad pa spyod/ /de bzhin gshegs pa mang po rnams/ /yul dang yul du de dag snang / /chos rnams phyogs gcig gang la yang / /yang dag
134a4(phal chen): sangs rgyas gnas pa med/ /'jig rten sgron ma de dag gis/ /byin gyi rlabs ni gang bstan pa/ /bskal pa bsam kyis mi khyab par/ /'di yi mtha' ni rnyed par dka'/ /dus gsum rnams ni ji snyed pa'i/ /
134a5(phal chen): sems can rnams kyi mthar thug pa/ /bgrang ba'i mthar ni phyin par nus/ /'dren pa la ni mthar thug myed/ /de dag sku ni gcig tu snang / /sku gnyis de dag bsam mi khyab/ /'jig rten khams su snang
134a6(phal chen): gyur kyang / /sku la gnyis su gyur pa myed/ /ji ltar zla ba shar gyur pa/ /tshad med pa yi gzugs brnyan rnams/ /chu yi snod du snang gyur kyang / /zla ba gnyis su gyur pa myed/ /de bzhin chags myed mkhyen
134a7(phal chen): ldan rnams/ /chags med rnam par 'tshang rgya ba/ /zhing rnams kun la rab tu snang / /sangs rgyas la ni gnyis kyang med/ /'di la gcig kyang yod ma yin/ /sku ni gnyis sam gsum du myed/ /ji ltar
134a8(phal chen): sems can bsam pa bzhin/ /tshad myed par ni rab tu snang / /sku ni 'das pa ma yin te/ /ma 'ongs par ni sku ma yin/ /skyes dang byang chub mya ngan 'das/ /skad gcig gis ni rab tu snang / /ji ltar sgyu mar gyur pa'i
134b1(phal chen): gzugs/ /skyes pa ma yin 'ongs pa myin/ /de ltar de bzhin gshegs pa'i sku/ /skye ba myed par shin tu bstan/ /de nas byang chub sems dpa' rin po che'i rgyal mtshan gyis/ sangs rgyas kyi byin gyi
134b2(phal chen): rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /yang dag sangs rgyas tshad myed pas/ /ched du sku yang rnam par bstan/ /ji ltar 'dul ba'i sems can rnams/
134b3(phal chen): de bzhin 'dren pas rab tu mthong / /sku la phyogs ni myed par brjod/ /sangs rgyas yul ni ma lus khyab/ /bar snang nam mkha' ji lta bar/ /de bzhin sangs rgyas bsam mi khyab/ /der ni sems la 'pho
134b4(phal chen): ba myed/ /sems la skye ba 'ang yod ma yin/ /sangs rgyas rnams kyi spyod yul ni/ /skye ba myed la rab tu gnas/ /ji ltar rab rib ldan pa'i myig /nang na myed cing phyi na 'ang myed/ /de bzhin 'jig rten sangs rgyas
134b5(phal chen): dag / nang na myi bzhugs phyi na 'ang myin/ /'jig rten kun kyi don kyi phyir/ /rkang gnyis kyi ni mchog byed de/ /'jig rten du mar byung ba yang / /'jig rten dag tu skye bos mthong / /sangs rgyas rnams la zhing myi
134b6(phal chen): gnas/ /rgyal ba dag la nyin mtshan med/ /skad gcig ma yin zla ba myin/ /rgyal ba la ni lo mi gnas/ /'jig rten dag na 'di skad brjod/ /nyi ma che ge mo zhig du/ /rang byung byang chub rgyal bas thob/
134b7(phal chen): sangs rgyas nyi ma rjes myi 'brang / /de la bskal pa yod ma yin/ /dus kyang ma lus med pa ste/ /dus gsum yang dag rdzogs sangs rgyas/ /mgon po rnams ni mnga' bar 'gyur/ /ji ltar nyi ma'i dkyil
134b8(phal chen): 'khor ni/ /nams kyang mtshan dang myi gnas ste/ /de bzhin sangs rgyas chos nyid do/ /bskal pa gcig dang dus gsum du/ /'dren par bzhugs pa ma yin te/ /dus gsum zhes kyang rab tu brjod/ /
135a1(phal chen): sangs rgyas rnams kyi chos nyid ltos/ /de nas byang chub sems dpa' rdul dang bral ba'i rgyal mtshan gyis/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs
135a2(phal chen): su bcad pa 'di dag smras so/ /yang dag sangs rgyas sku cig ste/ /'dren pa thams cad don gcig kyang / /tshad myed gzhan dang gzhan dag du/ /phyogs bcu kun na rab tu snang / /gang gis ma lus thams
135a3(phal chen): cad kyi/ /chos kyi dbyings rnams kun khyab pas/ /sems can gtso bo thub pa yin/ /spyod yul rnams ni ci 'dra ltos/ /sangs rgyas rnams kyi chos nyid ni/ /nang gi skus kyang snang ba myin/ /de bzhin
135a4(phal chen): gshegs pa'i byin gyis rlabs/ /phyi rol skus kyang myi snang ngo / /dus rnams kun tu las rnams gyis/ /ji ltar las rnams bstsags pa bzhin/ /de bzhin so sor phye ba'i skus/ /rigs su byung bar
135a5(phal chen): rab tu bstan/ /rgyal ba'i chos nyid ma gtogs par/ /sangs rgyas sku ni ci 'dra ba/ /grangs su bgrang bar myi nus te/ /bsam pas lta yang shes myi nus/ /ji ltar bdag cag sems kyi las/ /bsam
135a6(phal chen): gyis myi khyab myi 'byung ba/ /de bzhin sangs rgyas bsam myi khyab/ /sems kyi 'phrin las myi mnga'o/ /ji ltar zhing rnams bsam yas pa/ /sa la rnam par dag par mdzes/ /de bzhin sangs rgyas
135a7(phal chen): bsam mi khyab/ /'gro ba dag na mdzes par snang / /ji ltar las rnams 'jug pa ni/ /rkyen kyis rab tu 'byung 'gyur ba/ /de bzhin rgyu rnams 'thun pa las/ /sangs rgyas shin tu mthong bar 'gyur/ /yid
135a8(phal chen): bzhin nor bu'i rgyal po ni/ /ji ltar yid bsam rdzogs byed pa/ /de bzhin sangs rgyas chos nyid kyang / /rtag tu smon lam rdzogs par bsgrub/ /mtha' dang dbus med 'jig rten 'dir/ /'jig rten mgon po
135b1(phal chen): 'dren par 'gyur/ /de yi smon lam de dag gis/ /phyogs bcu 'di dag rgyal bas gang / /de nas byang chub sems dpa' dri ma myed pa'i rgyal mtshan gyis/ sangs rgyas kyi byin gyi brlabs kyis/ phyogs bcur
135b2(phal chen): rnam par bltas te/ de'i tshe tshigs su bcad pa 'di dag smras so/ /ye shes dkyil 'khor sangs rgyas te/ /'jig rten chos rnams rnam par sbyong / /'jig rten chos rnams rnam sbyangs nas/ /sangs rgyas chos
135b3(phal chen): rnams rab tu brjod/ /des ste sems can mnyam sangs rgyas/ /sems can la la bsam byas na/ /rgyal ba de dag thams cad mthong / /sangs rgyas la ni gshegs pa myed/ /sangs rgyas la ni dmigs
135b4(phal chen): byas nas/ /sems kyis sangs rgyas dmyigs pas na/ /sems bskyed pa dang rgyal mnyam par/ /de bzhin de dag rgyal ba mthong / /dkar po chos kyis nyer brtan cing / /gang gis grags pa rnam sbyangs pa/ /de dag
135b5(phal chen): thams cad sems bskyed la/ /shes rab ldan pa rab tu bzhugs/ /dmyigs pa dag dang byin gyis brlabs/ /myi yi gtso bo ston pa mdzad/ /de'i phyir dmyigs pa kun tu yang / /sangs rgyas rgyal ba gshegs
135b6(phal chen): par brjod/ /'jig rten khams rnams 'di dag ni/ /sangs rgyas sku rnams bdag gi myed/ /sems la bdag gi med pa bstan/ /byang chub rtogs la bdag gi med/ /mi yi seng ge'i chos nyid dang / /dpa' ba'i stobs
135b7(phal chen): la rab tu gnas/ /lus dang mtshan nyid mi 'dra ste/ /snang ba'i sems dang mnyam pa'i sku/ /ji ltar 'jig rten de bzhin sku/ /ji bzhin skur yang rgyal ba ste/ /sku yi rang bzhin shes pa ni/ /sangs rgyas chags
135b8(phal chen): pa med ces bya/ /sangs rgyas kun tu gzigs pa ste/ /chos rnams thams cad rab tu gzigs/ /sangs rgyas chos dang byang chub rnams/ /gang la'ang dmyigs pa med pa yin/ /sangs rgyas la ni gshegs
136a1(phal chen): pa myed/ /sangs rgyas gang na'ang mi bzhugs ste/ /yang dag sangs rgyas log pa myed/ /de bzhin gshegs pa len mi mnga'/ /de nas byang chub sems dpa' dpal gyi rgyal mtshan gyis sangs rgyas
136a2(phal chen): kyi byin gyis brlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /sangs rgyas thams cad kun tu khyab/ /zhing gcig la ni mi gnas te/ /thams cad du ni sangs
136a3(phal chen): rgyas gshegs/ /zhing rnams kun tu rab tu snang / /sangs rgyas sku ni thams cad du/ /byin gyis brlabs dag rab tu 'byung / /'tshang rgya chos kyi 'khor lo dang / /bsam pa bzhin du mya ngan 'da'/ /sangs rgyas la
136a4(phal chen): ni su zhig sems/ /ci phyir sangs rgyas bsam mi khyab/ /yang dag sangs rgyas su yis mthong / /rgyal ba sus kyang mthong mi 'gyur/ /ji ltar chos rnams chos nyid dang / /ji ltar sangs rgyas spyod yul
136a5(phal chen): du/ /gang dag chos rnams gcig tsam yang / /de bzhin nyid la mi 'jug go/ /'di ni 'jig rten 'di rgyal zhes/ /'jig rten dag na rnam rtog yod/ /gang gis ngo bo nyid shes na/ /'jig rten myed de rgyal ba med/ /
136a6(phal chen): 'jig rten dad par bya ba'i phyir/ /mgon po dag ni mngon sum ston/ /de dag gi ni lta ba 'di/ /shin tu dmyigs par mi rung de/ /gang gis chags pa rnams bzlog cing / /chags pa med pa dga' byed pa/ /
136a7(phal chen): chags pa thams cad rnam bzlog nas/ /chags med chos nyid rtogs par 'gyur/ /sangs rgyas zhes brjod gang yin dang / /gang gi rnam 'phrul snang gyur pa'i/ /chos ni dus gsum thams cad du/ /rnam pa
136a8(phal chen): kun tu mi rnyed do/ /gang gis chos nyid 'di shes shing / /gang gis 'di bzhin yid shes na/ /thams cad mkhyen cing gzigs kun pa'i/ /de bzhin gshegs pa myur du 'gyur/ /sangs rgyas thams
136b1(phal chen): cad rnam 'phrul pa/ /'di dag thams cad tshig gis bstan/ /yang dag sangs rgyas tshig lam myed/ /tshig gi lam gyis rab tu brjod/ /de nas byang chub sems dpa' chos gyi rgyal mtshan gyis/ sangs rgyas
136b2(phal chen): kyi byin gyi brlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /gang gis rnam par 'phrul snang ba'i/ /sangs rgyas mthong ba myed pa bas/ /'jig rten khams rnams
136b3(phal chen): thams cad ni/ /sdug bsngal phung po blangs kyang bla/ /'gro ba gang gis byang chub du/ /sems ni nam yang ma bskyed pa/ /de dag gnas 'di thos gyur na/ /sangs rgyas byang chub 'grub par 'gyur/ /gang
136b4(phal chen): gis bsam pa gcig gis kyang / /'di la mos byed mkhas pa ni/ /mi yi mchog du myi 'gyur zhes/ /des ni the tsom mi bya'o/ /de yi rnam par 'phrul pa ni/ /bskal pa bye ba'i bar du bkang / /su zhig
136b5(phal chen): 'di la mos byed pa/ /de dag bla na med par 'gyur/ /brjod du med pa'i sangs rgyas rnams/ /skad cig skad cig bsnyen bkur kyang / /'di yi tshul la ma gnas na/ /de dag bsnyen bkur byas ma yin/ /gang las
136b6(phal chen): sangs rgyas brjod 'gyur ba'i/ /chos 'di gang gis thos gyur pa/ /des ni myi bde kun kyis kyang / /spyad pa rnams ni blang bar bya/ /ji tsam chos kyi dbyings rnams dang / /dus gsum gyi ni mgon po yi/ /
136b7(phal chen): sangs rgyas rnams ni brten pa yi/ /ye shes chen po gcig thos nas/ /phyi ma'i skal pa bye ba rnams/ /zhing rnams re rer zad byas shing / /'di yi tshul ni brtson byed na/ /de la byang chub dkon pa myed/ /sems can
136b8(phal chen): rnams kyi sngon mtha' yi/ /'khor bar mi rnams gnas gyur kyang / /des ni sangs rgyas rab phyung ba/ /chos nyid 'di ni shes ma gyur/ /chos rnams zhig pa byas pa myed/ /chos ni 'jig par mi 'gyur te/ /
137a1(phal chen): kun tu snang las rnam 'phrul pa/ /'jig rten dag du thams cad bstan/ /dga' ldan gyi gnas su byang chub sems dpa' 'dus pa'i tshigs su bcad pa bstan pa'i le'u ste/ nyi shu dgu pa'o// //
137a2(phal chen): sangs rgyas rmad ga cad ces bya ba shin tu rgyas pa chen po'i mdo/ bam po bcu gcig pa/ de nas byang chub sems dpa' rdo rje'i rgyal mtshan de'i tshe sangs rgyas kyi mthus/ ting nge 'dzin ye shes snang
137a3(phal chen): ba zhes bya ba la snyoms par zhugs te/ byang chub sems dpa' rdo rje'i rgyal mtshan byang chub sems dpa'i ting nge 'dzin ye shes snang ba zhes bya ba de la snyoms par zhugs ma thag du/ de'i tshe na phyogs
137a4(phal chen): bcu'i phyogs re rer 'jig rten gyi khams sangs rgyas kyi zhing stong gi rdul shin tu phra ba snyed 'das pa'i pha rol nas/ de bzhin gshegs pa sangs rgyas kyi zhing brgya phrag stong gi rdul shin tu phra ba snyed kyis
137a5(phal chen): zhal bstan pa mthong ste/ de dag kyang 'di lta ste/ mtshan rdo rje'i rgyal mtshan zhes bya ba sha stag go/ phyogs gcig nas ji lta ba ltar phyogs bcu nas kyang de bzhin te/ de na sangs rgyas bcom ldan
137a6(phal chen): 'das de dag gis 'di skad ces kyang bka' stsal to/ /rdo rje'i rgyal mtshan de ltar khyod byang chub sems dpa'i ting nge 'dzin ye shes snang ba la snyoms par zhugs pa legs so legs so/ /'di ltar yang rigs kyi
137a7(phal chen): bu khyod la phyogs bcu nas/ de bzhin gshegs pa sangs rgyas kyi zhing brgya stong phrag bcu'i rdul shin tu phra ba snyed thams cad kyang mtshan 'thun pa sha stag gis/ 'di ltar bcom ldan 'das rnam par snang mdzad
137a8(phal chen): 'di'i sngon gyi smon lam dang / sngon gyi byin gyis brlabs dang / khyod kyi ye shes rnam par dag pa dang / byang chub sems dpa' rnams kyi dge ba'i rtsa bas brtan pa'i phyir/ 'di lta ste/ byang chub sems
137b1(phal chen): dpa'i mi 'jigs pa rnam par dag par bya ba dang / spobs pa chags pa med par bya ba dang / ye shes kyis sgrib pa myed pa'i sar 'jug par bya ba dang / thams cad mkhyen pa'i sems yangs pa la rab tu
137b2(phal chen): 'jug par bya ba dang / dge ba'i tsa ba myi zad pa phun sum tshogs par bya ba dang / sgrib pa myed pa'i chos dkar po yongs su rdzogs par bya ba dang / chos kyi dbyings la sgo kun nas 'jug par bya ba dang /
137b3(phal chen): sangs rgyas thams cad kyi cho 'phrul bstan par bya ba dang / sngon gyi mtha'i mur thug pa'i ye shes dang / dran pa rgyun mi chod par rnam par dag par bya ba dang / dbang po sangs rgyas thams cad
137b4(phal chen): kyi byin gyis brlabs kyis/ byin du brlabs par bya ba dang / chos kyi sgo mtha' yas pa bstan par bya ba dang / shes pa kun tu gzung bar bya ba dang / 'di lta ste/ yongs su bsngo ba bcu yongs su
137b5(phal chen): rdzogs par bstan pa dang / byang chub sems dpa' thams cad kyi dge ba'i rtsa ba gzung bar bya ba dang / 'jig rten las 'das pa'i tshogs rnams rab tu bstan par bya ba dang / thams cad mkhyen pa'i ye
137b6(phal chen): shes mi chod par bya ba dang / smon lam chen po'i skabs dbye bar bya ba dang / don shin tu bstan pa la 'jug par bya ba dang / chos kyi dbyings yongs su shes par bya ba dang / byang chub sems dpa'
137b7(phal chen): thams cad kyi yid du rab tu dga' bar bya ba dang / sangs rgyas thams cad kyi srid pa gsum gyi dge ba'i rtsa ba 'thun pa la brten par bya ba dang / de bzhin gshegs pa thams cad kyi rigs yang
137b8(phal chen): dag par gzung bar bya ba'i phyir byin gyis brlabs pa mdzad kyis/ kye rigs kyi bu khyod kyis de bzhin gshegs pa'i mthu dang / sangs rgyas kyi byin gyis brlabs dang /
138a1(phal chen): 'jig rten las 'das pa'i bsod nams kyis brtan pa dang / gzungs kyi snang ba la zhugs pa dang / sangs rgyas kyi chos sgrib pa med pa la zhugs pa dang / chos kyi dbyings snang ba'i chos
138a2(phal chen): nyid du bya ba dang / kha na ma tho ba med pa'i chos dkar po yang dag par bsgrub par bya ba dang / ye shes kyi spyod yul yangs pa la gnas pa dang / sgrib pa med pa'i chos snang ba la gnas pas chos bstan pa 'di
138a3(phal chen): brjod pa dang / bstan pa'i spobs par gyis shig /de nas sangs rgyas bcom ldan 'das de dag gis/ byang chub sems dpa' rdo rje'i rgyal mtshan gyi ye shes tshad med pa nye bar bsgrub pa mdzad do/ /spobs pa
138a4(phal chen): chags pa myed pa dang / tshig rab tu dbye ba la mkhas pa nye bar bsgrub pa mdzad do/ /sgrib pa med pa'i chos kyi snang ba nye bar bsgrub pa mdzad do/ /de bzhin gshegs pa rnams kyi sku dang / gcig pa nye bar bsgrub pa
138a5(phal chen): mdzad do/ /tshad med pa'i dbyings kyi dkyil 'khor rnam par dag par nye bar bsgrub pa mdzad do/ /byang chub sems dpa'i ting nge 'dzin bsam gyis mi khyab pa rnam par dbye ba la mkhas pa nye bar bsgrub par
138a6(phal chen): mdzad do/ /dge ba'i rtsa ba thams cad nyams pa med par yongs su bsngo ba'i ye shes nye bar bsgrub pa mdzad do/ /chos thams cad kyi lhag mthong mngon par bskyed pa la mkhas pa nye bar bsgrub pa mdzad
138a7(phal chen): do/ /chos thams cad bstan pa'i gnas rgyun mi chad pa nye bar bsgrub pa mdzad do/ /de ci'i phyir zhe na/ 'di lta ste/ ting nge 'dzin 'di nyid kyi dge ba'i rtsa ba'i gzi brjid kyi phyir ro/ /de nas sangs rgyas
138a8(phal chen): bcom ldan 'das de dag gi phyag g.yas pas/ byang chub sems dpa' rdo rje rgyal mtshan gyi spyi bo la byug pa mdzad do/ /sangs rgyas bcom ldan 'das de dag gis byang chub sems dpa' rdo rje rgyal mtshan la
138b1(phal chen): reg ma thag tu ting nge 'dzin de las rnam par langs te langs nas kyang byang chub sems dpa' de dag la smras pa/ kye rgyal ba'i sras dag byang chub sems dpa'i smon lam 'di lta ste/ 'gro ba thams cad khyab par
138b2(phal chen): byed pa/ sems can thams cad yongs su skyob pa 'di ni bsam gyis mi khyab ste/ kye rgyal ba'i sras dag /de la gnas shing byang chub sems dpa' sems dpa' chen po rnams 'das pa'i sangs rgyas bcom
138b3(phal chen): ldan 'das rnams kyis yongs su bsngo ba la slob bo/ /ma byon pa'i sangs rgyas bcom ldan 'das rnams kyi yongs su bsngo ba la slob par 'gyur ro/ /da ltar byung ba'i sangs rgyas bcom ldan 'das rnams kyi
138b4(phal chen): yongs su bsngo ba la slob bo/ /kye rgyal ba'i sras dag /byang chub sems dpa' sems dpa' chen po rnams kyi yongs su bsngo ba gang la bsams te 'di skad du smras pa de dag ni gang / kye rgyal ba'i sras dag yongs su
138b5(phal chen): bsngo ba'i grangs du zhe na/ kye rgyal ba'i sras dag /bsngo ba bcu po 'di dag ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyis gsungs so/ /gsung ngo / /gsung bar 'gyur ro/ /
138b6(phal chen): bcu gang zhe na/ 'di lta ste/ sems can rnams kyi 'du shes 'grog cing 'gro ba thams cad yongs su skyob pa zhes bya ba byang chub sems dpa' rnams kyi yongs su bsngo ba dang po dang / mi phyed pa dang ldan pa zhes
138b7(phal chen): bya ba byang chub sems dpa' rnams kyi yongs su bsngo ba gnyis pa dang / sangs rgyas thams cad la yang dag par bskyed pa zhes bya ba byang chub sems dpa' rnams kyi yongs su bsngo ba gsum pa dang /
138b8(phal chen): thams cad kyi rjes su song ba zhes bya ba byang chub sems dpa' rnams kyi yongs su bsngo ba bzhi pa dang / bsod nams kyi mdzod mi zad pa zhes bya ba byang chub sems dpa' rnams kyi yongs su bsngo ba
139a1(phal chen): lnga pa dang / dge ba'i rtsa ba thams cad dang mnyam pa nyid kyi rjes su song ba zhes bya ba byang chub sems dpa' rnams kyi yongs su bsngo ba drug pa dang / 'gro ba thams cad mnyam pa nyid kyi rjes su
139a2(phal chen): song ba zhes bya ba byang chub sems dpa' rnams kyi yongs su bsngo ba bdun pa dang / de bzhin gshegs pa'i mtshan nyid kyi rang bzhin zhes bya ba byang chub sems dpa' rnams kyi yongs su bsngo ba brgyad
139a3(phal chen): pa dang / chags pa med cing bcings pa dang dkrol ba myed pa zhes bya ba byang chub sems dpa' rnams kyi yongs su bsngo ba dgu pa dang / chos kyi dbyings tshad med pa'i rjes su song ba zhes bya ba byang chub sems
139a4(phal chen): dpa' rnams kyi yongs su bsngo ba bcu pa ste/ kye rgyal ba'i sras dag /byang chub sems dpa' rnams kyi yongs su bsngo ba bcu po de dag ni/ 'das pa dang ma byon pa dang da ltar byung ba'i sangs rgyas bcom
139a5(phal chen): ldan 'das rnams kyis gsungs so/ /gsung ngo / /gsung bar 'gyur ro/ /kye rgyal ba'i sras dag /byang chub sems dpa' rnams kyi yongs su bsngo ba dang po sems can rnams kyi 'du shes 'gog cing
139a6(phal chen): 'gro ba thams cad yongs su skyob pa zhes bya ba gang zhe na/ kye rgyal ba'i sras dag 'di la byang chub sems dpa' sbyin pa'i pha rol tu phyin pa la rab tu sbyor ba'am/ tshul khrims kyi pha rol tu phyin pa
139a7(phal chen): rnam par sbyong ba'am/ bzod pa'i pha rol tu phyin pa la sems dpa' 'am/ brtson 'grus kyi pha rol tu phyin pa la rtsom pa'am/ bsam gtan gyi pha rol tu phyin pa la rnam par spyod pa'am/ shes
139a8(phal chen): rab kyi pha rol tu phyin pa la 'jug pa'am/ byams pa bsgom pa yang dag par skyed pa 'am/ snying rjes snying brtse bar byed pa 'am/ dga' ba la rab tu dga' bar byed pa/ btang snyoms la shin tu
139b1(phal chen): gnas pa byed kyang rung ste/ dge ba'i rtsa ba rnams la shin tu bsams nas/ dge ba'i rtsa ba de dang de dag la rab tu sbyor zhing / dge ba'i rtsa ba tshad myed pa rnam par phye nas/ 'di ltar dge ba'i rtsa ba gang gis sems
139b2(phal chen): can rnams kyi sems can dmyal ba'i ngan song rgyun chad par 'gyur ba dang / byol song gi skye gnas pa dang / gshin rje'i 'jig rten pa rnams kyi sdug bsngal gyi phung po rnam par ldog par 'gyur ba'i dge ba'i
139b3(phal chen): rtsa ba 'gro ba thams cad la rnam par dag pa'i mthar phyin par phan 'dogs pa gang yin zhes sems skyed do/ /de de ltar dge ba'i rtsa ba de dag yang dag par bskyed pa na/ 'di ltar yongs su bsngo ste/ dge
139b4(phal chen): ba'i rtsa ba 'dis sdug bsngal gyi phung po thams cad rnam par bzlog pa'i phyir bdag sems can thams cad kyi gnas su gyur cig nyon mongs pa thams cad las yongs su dgrol ba'i phyir/ bdag sems
139b5(phal chen): can thams cad kyi dpung gnyen du gyur cig / 'jigs pa kun las bsrung ba'i phyir bdag sems can thams cad kyi skyabs su gyur cig /thams cad mkhyen pa'i sa thob par bya ba'i phyir/ bdag
139b6(phal chen): sems can thams cad kyi lam du gyur cig / shin tu bde ba dang ldan pa thob par bya ba'i phyir/ bdag sems can thams cad kyi rten du gyur cig /rab rib myed pa'i ye shes snang ba'i yang
139b7(phal chen): dag par bstan pa'i phyir/ bdag sems can thams cad kyi snang bar gyur cig /ma rig pa'i mun pa rnam par bsal ba'i phyir/ bdag sems can thams cad kyi sgron mar gyur cig /
139b8(phal chen): shin tu dag pa la rab tu dgod pa'i phyir/ bdag sems can thams cad kyi mar mer gyur cig /chos kyi tshul la gzud pa'i phyir/ bdag sems can thams cad kyi 'dren par gyur cig /
140a1(phal chen): sgrib pa med pa'i ye shes kyi phung po stab pa'i phyir/ bdag sems can thams cad kyi yongs su 'dren par gyur cig ces/ de de ltar 'gro ba thams cad kyi don du thams cad mkhyen pa nyid kyi
140a2(phal chen): mthar shin tu thug par dge ba'i rtsa ba de dag yongs su bsngo ste/ ji ltar mdza' ba bsrung ba'i phyir yongs su bsngo ba de ltar myi mdza' ba bsrung ba'i phyir yang yongs su bsngo'o/ /de ci'i phyir zhe na/ byang chub
140a3(phal chen): sems dpa' sems dpa' chen po rnams la bdag tu bya ba'i bsam pas mi mdza' ba ni gang yang myed de/ de yang 'di ltar byang chub sems dpa' ni chos thams cad mnyam pa nyid las yang dag par byung
140a4(phal chen): ba ste/ de 'di snyam du byang chub sems dpa' la myi mdza' ba'i don byed pa de dag thams cad ni 'god pa'i rgyud la 'god 'god pa yin no zhes te/ de dag ni sems can thams cad kyi yul thams cad la zhe
140a5(phal chen): sdang ba med pa'i myig gis lta'o/ /byang chub sems dpa' sems dpa' chen po rnams ni 'gro ba thams cad kyi dge ba'i gshes gnyen te/ sems can thams cad la dge ba'i chos yang dag par bstan pa'i
140a6(phal chen): phyir 'jug go/ 'di lta ste dper na/ rgya mtsho chen po ni dug thams cad kyis gdugs par bya ba mi nus so/ /de bzhin du byang chub sems dpa' yang drin myi gzo ba dang / blo zhan pa dang / sems 'khrug pa
140a7(phal chen): dang / rnyog pa dang / mun par gyur pa dang / rang bzhin stor ba dang / rlom sems dang ldan pa dang / sgrub pa nyams pa dang / sems rmus long lta bur gyur pa'i sems can byis pa thams cad kyis skyon can du
140a8(phal chen): mi nus so/ /'di lta ste dper na/ lha'i bu nyi ma 'char ba de ni rmus long gi skyon gyis 'char ba la thogs par myi 'gyur ro/ /dri za'i grong khyer gyi skyon gyis thogs par mi 'gyur ro/ /gling bzhi 'jig
140b1(phal chen): rten gyi khams kyi sa'i rdul gyi skyon gyis thogs par myi 'gyur ro/ /lha ma yin gyi dbang po sgra gcan gyi skyon gyis thogs par mi 'gyur ro/ /du ba 'gribs pa'i skyon gyis thogs par mi 'gyur ro/ /'dzam
140b2(phal chen): bu'i gling gi nye ba'i nyon mongs pa'i skyon gyis thogs par mi 'gyur ro/ /grib ma sna tshogs kyi skyon gyis thogs par mi 'gyur ro/ /dug gi ri'i skyon gyis thogs par mi 'gyur ro/ /khams kyi nye ba'i nyon
140b3(phal chen): mongs pa'i skyon gyis thogs par myi 'gyur ro/ /dus yongs su 'gyur ba'i skyon gyis thogs par mi 'gyur ro/ /de bzhin du byang chub sems dpa' sems dpa' chen po dran pa can yang dag par shes pa dang ldan
140b4(phal chen): pa/ sems gyi bdag nyid che ba nyid shin tu zab cing yangs pa yid la yang dag par rtog pa/ mi zhan pa yon tan spyad pas ye shes mthar gyur pa/ chos la shin tu dad pa'i sems mngon par skyes pa/ chos
140b5(phal chen): kyi snang ba'i 'od du rab tu snang ba/ don thams cad mthong ba chos mngon par shes pa/ ye shes rig pa rtsod pa med pa lhur byed pa/ sems can thams cad dge ba'i chos spyod pa la rab tu sbyor ba/ sems
140b6(phal chen): can thams cad kyis nyes pa'i sems bskyed pa la 'khrul pa med pa de yang dge ba'i rtsa ba de dag yongs su bsngo ba ni/ gnod par byed pa thams cad kyi skyon gyis thogs par myi 'gyur ro/ /sems can myi
140b7(phal chen): srun pa'i tshul gyis ldog par myi 'gyur ro/ /sems can gyi lta ba'i rnyog pas dge ba'i rtsa ba yongs su bsngo ba dang bral bar mi 'gyur ro/ /sems can gyi sems 'khrugs pas ldog par mi
140b8(phal chen): 'gyur ro/ /sems can gyi sems kyi rgyud stor bas byang chub sems dpa'i go cha chen po bgos pa las ring bar mi 'gyur ro/ /'gro ba thams cad yongs su bskyab pa'i smon lam dkrugs ma'i
141a1(phal chen): rnyog pa thams cad kyis bcil bar myi 'gyur ro/ /byang chub sems dpa'i rtsom pa chen po sems can drin mi gzo ba mthong bas lhod par mi 'gyur ro/ /byang chub tu dmyigs pa'i dge ba'i rtsa ba
141a2(phal chen): sems can myi srun pa'i dbang pos zhum par mi 'gyur ro/ /dge ba'i rtsa ba ji lta ba bzhin las byis pa'i skye bo dang 'grogs pa las 'phang bar myi 'gyur ro/ /sems can gzhan gyi skyon gyis skyo bar myi
141a3(phal chen): 'gyur ro/ /de ci'i phyir zhe na/ dkyil 'khor 'di ni sgrib pa med par 'gro ba thams cad rnam par dag par bya ba'i phyir 'byung ba ste/ sems can gcig la dmyigs shing / byang chub sems dpa' rnams
141a4(phal chen): bla na med pa yang dag par rdzogs pa'i byang chub tu dge ba'i rtsa ba yongs su bsngo ba ma yin/ 'di lta ste/ zhing rnam par dag par bya ba'i phyir zhing gcig la dmyigs te/ byang chub sems dpa' byang chub kyi sems
141a5(phal chen): la mngon par spro ba ma yin/ 'di lta ste sangs rgyas lta ba rnam par dmyigs pa'i phyir sangs rgyas gcig la dmyigs te/ byang chub sems dpa' rnams kyi dad pa skye ba ma yin/ 'di lta ste ye shes gcig
141a6(phal chen): rjes su rtogs pa'i phyir ye shes gcig la dmyigs nas/ byang chub sems dpa' rnams kyi smon lam skye ba ma yin gyi 'di ltar sems can thams cad yongs su bskyab pa'i phyir dge ba'i rtsa ba rnams yongs su
141a7(phal chen): bsngo'o/ /zhing thams cad yongs su sbyang ba'i phyir dge ba'i rtsa ba rnams yongs su bsngo'o/ /sangs rgyas thams cad la mchod cing rim gror bya ba'i phyir/ sangs rgyas thams cad blta ba la dmyigs nas/ byang chub
141a8(phal chen): sems dpa' rnams kyi dad pa skye'o/ /sangs rgyas thams cad kyi chos kyi ye shes kyis rjes su rtogs par bya ba'i phyir/ byang chub sems dpa' sems dpa' chen po bla na med pa yang dag par rdzogs pa'i
141b1(phal chen): byang chub tu dge ba'i rtsa ba yongs su bsngo ba rnams kyi smon lam skye'o/ /de yang 'di ltar byang chub sems dpa' sems dpa' chen po sangs rgyas kyi stobs la dmyigs pa la sems yangs pa/ bsam pa ma 'khums
141b2(phal chen): pa/ bskal pa thams cad du shin tu dkon pa'i sems rin po che dang ldan pa rnams kyi sems ni 'di lta ste/ sangs rgyas thams cad dang mnyam pa nyid kyi phyir rab tu skyes ste/ de ltar byang chub sems dpa' sems
141b3(phal chen): dpa' chen pos dge ba'i rtsa ba de dag yang bar mthong nas/ sems dad pa chen po rnam par dag pa dang / snying rje chen pos brtan pas bsngo zhing dge ba'i rtsa ba de dag sems can thams cad la yongs su bsngo ste/ de yang tshig
141b4(phal chen): tsam du ma yin gyi bsam pa thag pas yongs su bsngo'o/ /de yang dga' ba'i sems dang / rab tu dga' ba'i sems dang / dad pa'i sems dang / mos pa'i sems dang / 'jam pa'i sems dang / byams pa'i sems
141b5(phal chen): dang / nye ba'i sems dang / snying brtse ba'i sems dang / phan gdags pa'i sems kyis yongs su bsngo'o/ /de yang 'di ltar yongs su bsngo ste/ bdag gi dge ba'i rtsa ba 'dis sems can thams cad kyi 'gro ba
141b6(phal chen): rnam par dag par gyur cig / skye ba yongs su dag par gyur cig /bsod nams kyi bdag nyid che ba yongs su rdzogs par gyur cig /zil gyis mi non par gyur cig /mi zad par gyur cig /thub par dka' ba'i sems su
141b7(phal chen): gyur cig / dran pa nyams pa med par gyur cig /rtogs pa nges par gyur cig /blo tshad med par gyur cig /lus kyi las dang ngag gi las dang yid kyi las kyi yon tan gyi rgyan thams cad yongs su rdzogs par
141b8(phal chen): gyur cig / dge ba'i rtsa ba 'dis sems can de dag thams cad sangs rgyas thams cad mnyes par byed par gyur cig /mnyes par byas nas kyang thugs 'byung ba med par gyur cig /sangs rgyas bcom ldan 'das
142a1(phal chen): de dag la mi phyed pa'i dad pa yang thob par gyur cig / de dag gis de bzhin gshegs pa dgra bcom pa yang dag par rdzogs pa'i sangs rgyas rnams kyis chos bstan pa thob par gyur cig /thos nas kyang
142a2(phal chen): the tsom dang yid gnyis med par gyur cig / yang dag par 'dzin cing nan tan gyis bsgrub par gyur cig sems kyi dga' ba nyid kyang thob par gyur cig /kha na ma tho ba med pa'i lus kyi las kyang yang dag par grub
142a3(phal chen): par gyur cig / dge ba'i rtsa ba chen po la bdag rab tu gzhog par gyur cig /shin tu dbul ba dang rnam par bral bar gyur cig /nor bdun 'thob pa yongs su rdzogs par gyur cig /sangs rgyas thams cad kyi rjes su
142a4(phal chen): yang slob par gyur cig / dge ba'i dbang po 'thob par bya ba 'ang thob par gyur cig /mos pa chen po'i mnyam pa nyid kyang yongs su rdzogs par gyur cig /thams cad mkhyen pa'i ye shes kyi go 'phang rnyed par gyur cig /
142a5(phal chen): 'gro ba thams cad du nyams pa med pa'i myig kyang bskyed par gyur cig /mtshan gyis rgyan pa'i lus yongs su rdzogs pa yang thob par gyur cig /yon tan thams cad kyis brgyan pa'i tshig rnam par dag pa yang yongs su
142a6(phal chen): rdzogs par gyur cig / dbang po bsdams shing stobs bcu dang ldan pa'i sems dge ba yang yang dag par grub par gyur cig /gnas med par spyod pa yang yongs su rdzogs par gyur cig /sangs rgyas thams cad bde
142a7(phal chen): ba'i rim gro gang dang ldan pa'i bde ba'i rim gro de dag thams cad kyis thob par gyur cig / sangs rgyas kyi gnas rab tu thob pas tshad med pa'i gnas su gyur cig /sems can de dag thams cad kyi sdug bsngal
142a8(phal chen): gyi phung po sgrib pa'i las sna tshogs las byung ba/ sgrib pa'i las de dag gis sgrib pas sangs rgyas mi mthong ba dang / chos myi thos pa dang / dge 'dun mi shes pa'i sgrib pa'i las rnam pa sna tshogs kyis
142b1(phal chen): bstsags pa'i sdug bsngal gyi phung po de dag bdag gi lus 'dis sems can dmyal ba'i skye gnas dang / ngan song gi skye gnas de dang de dag du blang bar bya'o/ /sems can de dag thams cad ni dge ba'i rtsa ba 'dis de
142b2(phal chen): nas bton te/ bdag gis de dag gi sdug bsngal dang nyon mongs pa de dag blang bar bya'o/ /spro bar bya'o/ /phyir mi ldog par bya'o/ /de las mi 'bros par bya'o/ /myi skrag par bya'o/ /myi 'jigs par bya'o/ /
142b3(phal chen): phyir mi ldog par bya'o/ /zhum pa med par bya'o/ /mi skyo bar bya'o/ /de ci'i phyir zhe na/ bdag gis ni sems can thams cad bsgral bar smon lam btab pas na sems can thams cad kyi khur bkur dgos
142b4(phal chen): so/ /'di ltar bdag gis sems can thams cad yongs su dgrol bar bya'o/ /'di ltar bdag gis sems can thams cad bsgral bar bya'o/ /skye ba'i dgon pa dang / rga ba dang na ba'i dgon pa dang / 'chi ba'i dgon
142b5(phal chen): pa dang / 'chi 'pho ba dang skye ba'i dgon pa dang / nyon mongs pa thams cad kyi dgon pa dang / myi khom pa thams cad kyi dgon pa dang / 'khor ba thams cad kyi dgon pa dang / lta ba'i thibs po thams cad kyi dgon pa dang /
142b6(phal chen): dge ba'i rtsa ba'i chos thams cad stong ba'i dgon pa dang / mi shes pa las byung ba'i dgon pa dang / dgon pa de dag thams cad nas bdag gis sems can srid pa'i dra bas 'khrigs pa/ ma rig pa'i sgrib pas sgrib
142b7(phal chen): pa/ srid pa'i sred pa dang ldan pa zhen pa'i mthar gyur pa/ sdug bsngal gyi shing thag gyis bkor ba/ bdud kyi las la rten pa/ mi mkhas pa/ bsod nams 'gags pa/ the tsom du gyur pa/ rtag tu yid gnyis dang
142b8(phal chen): ldan pa/ myi bde ba mthong ba/ 'byung ba la myi mkhas pa/ tshub mas bkor ba'i lo ma lta bur 'khor zhing phyin pa de dag thams cad yongs su thar bar bya'o/ /zhes de la byang chub sems dpa' snying rje chen po yongs su rgyas pa'i
143a1(phal chen): sems dang ldan pas sems can gyi khams 'khor ba'i 'dam du bying ba mthong nas/ sems can de dag la snying brtse ba chen po skyes pa/ phal cher sgrol ba'i sems rab tu bskyed pa/ sems can rnams kyi
143a2(phal chen): don chen po bya bar dga' ba sems can mang po rab tu dgrol bar dge ba'i rtsa ba yongs su bsngo ba/ yongs su bsngo ba chen po la zhugs pa/ 'das pa dang / ma 'ongs pa dang / da ltar byung ba'i byang chub sems dpa'
143a3(phal chen): thams cad kyi yongs su bsngo ba la rab tu zhugs pa/ bsngo ba chen po'i mdos sems can thams cad la dge ba'i rtsa ba de dag yongs su bsngo ba/ sems can thams cad shin tu rnam par dag par bya bar
143a4(phal chen): sems pa/ sems can thams cad kyi dge ba'i rtsa ba kun thams cad mkhyen pa nyid kyi mthar thug par yongs su bsngo ba de sems 'di lta bu dang ldan par 'gyur te/ sems can thams cad bla na myed pa'i
143a5(phal chen): ye shes kyi rgyal srid la rab tu gzhag pa'i bdag spyod de/ bdag ni bdag 'ba' shig yongs su dgrol ba la mngon par zhugs pa ma yin gyis/ bdag gis sems can 'di dag kun thams cad mkhyen pa
143a6(phal chen): nyid gyi sems rab tu snang bas 'khor ba'i dgon pa rgal dka' ba nas gdon par bya'o/ /g.yang sa chen po nas blang bar bya'o/ /gnod pa thams cad las yongs su dgrol bar bya'o/ /'khor ba'i rgyud las
143a7(phal chen): rab tu bsgral bar bya'o/ /bdag nyid kyis sems can thams cad kyi sdug bsngal gyi phung po blang bar spro bar bya'o/ /bdag gis sems can de dag thams cad 'khor ba'i sdug bsngal chen po'i sa'i 'og nas
143a8(phal chen): drang bar bya'o/ /'jig rten gyi khams kyi mthar thug pa thams cad gyi ngan song kun kyi sdug bsngal thams cad blangs te nyams su myong bar bya ba la bdag gis spro bar bya'o/ /bdag gis sems can thams
143b1(phal chen): cad dge ba'i rtsa ba las myi spang bar bya'o/ /sems can thams cad yongs su dgrol ba'i phyir bdag ngan song gcig nas phyi ma'i mthar thug pa'i bskal par spro bar bya'o/ /ngan song gcig tu ji lta ba bzhin du
143b2(phal chen): 'jig rten gyi khams thams cad du gtogs pa'i ngan song thams cad du gnas par spro bar bya'o/ /de ci'i phyir zhe na/ kyi hud sems can 'di dag thams cad sdug bsngal gyi gnas su lhung bas ni bdag gcig pu
143b3(phal chen): sdug bsngal myong bar bla'i bdag gis der bdag nyid gtar bcug ste/ sems can dmyal ba dang / byol song gi skye gnas dang / gshin rje'i 'jig rten gyi dgon pa nas/ 'gro ba thams cad blus te/
143b4(phal chen): bdag gis sems can thams cad kyi don du sdug bsngal tshor ba'i phung po 'di dag thams cad bdag gi lus 'dis myong bar bya'o/ /bdag gis ni sems can thams cad kyi gnya' bden par smras pa dang / yid ches shing mi
143b5(phal chen): bslu bar spro bar bya yi bdag la ni sems can thams cad kyis ma yin te/ de ci'i phyir zhe na/ 'di lta ste 'gro ba thams cad yongs su dgrol ba'i phyir/ bdag gis thams cad mkhyen pa'i sems/ sems can
143b6(phal chen): thams cad la dmyigs pa skye ste/ bdag nyid 'dod pa'i phyir ni bla na med pa yang dag par rdzogs pa'i byang chub tu ma zhugs pa'o/ /'dod pa'i yon tan lnga la dga' zhing spyod pa yang ma yin no/ /'dod pa'i yul la
143b7(phal chen): bsnyen pa'i phyir yang ma yin no/ /'dod pa'i khams su gtogs pa'i dga' ba mang po gzhan blang ba'i phyir yang byang chub kyi spyod pa la mi spyod do/ /de ci'i phyir zhe na/ 'jig rten gyi dga' ba 'di dag thams cad
143b8(phal chen): dgra yin no/ /'dod pa la bsten pa 'di ni bdud kyi yul lo/ /'dod pa la bsten pa de ni blo ngan pas bstan pa'i lam mo/ /sangs rgyas thams cad kyis smad pa'i yul lo/ /de dag la bsten pa de las sdug
144a1(phal chen): bsngal thams cad 'byung bar 'gyur ro/ /de las sems can dmyal ba dang / byol song gi skye gnas dang / gshin rje'i 'jig rten 'di dag thams cad 'byung bar 'gyur ro/ /de las sems
144a2(phal chen): can rnams 'thab pa dang / 'tshang 'dru ba dang / rtsod pa dang gnad la 'bebs pa dang / 'khrug pa dang / kun tu 'khrug pa rnams kyang rab tu 'byung ngo / /sems can 'di dag ni 'dod pa la bsten pas sangs rgyas bcom
144a3(phal chen): ldan 'das rnams las ring du gyur pa ste/ 'dod pa de dag ni mtho ris su skye ba la yang bar du gcod na/ bla na myed pa yang dag par rdzogs pa'i byang chub lta smos kyang ci dgos te/ sems can thams cad kyi
144a4(phal chen): bde ba dang / dga' ba thams cad kyi yang bar chad du 'gyur ro/ /de ltar bdag gis 'dod pa ni ro chung zhing tshad myed pa'i nyes pa can du mthong na/ ci yang de dag spyod pa'i phyir 'jug gam/ de ci'i phyir zhe na/
144a5(phal chen): bdag ni don 'di dag gi phyir bla na med pa yang dag par rdzogs pa'i byang chub tu zhugs pa ma yin no/ /'dod pa la dga' ba'i phyir yang byang chub sems dpa'i spyod pa la mi spyod de/ de bas na sems can
144a6(phal chen): thams cad la phan pa dang bde bar zhugs pa'i sems bskyed de/ bdag ni 'di ltar sems can thams cad kyi don kyi phyir de dag nyid gyi smon lam yongs su rdzogs par bya ba dang / bsngo zhing bsgrub pa'i phyir don
144a7(phal chen): de la zhugs pa ste/ de bas na bdag gis sems can sdug bsngal gyi zhags pas bcings pa thams cad kyi sdug bsngal gyi zhags pa bcad de/ sdug bsngal thams cad las yongs su dgrol
144a8(phal chen): bar bya'o/ /sdug bsngal gyi rgyud las rnam par bzlog par bya'o/ /bdag gis ji lta ji ltar sems can 'di dag shin tu bde ba dang / phan par 'gyur ba'i bde ba dang / tshor ba med pa'i bde ba dang / zhi ba'i
144b1(phal chen): bde ba dang / mi gnas pa'i bde ba dang / myi g.yo ba'i bde ba dang / tshad med pa'i bde ba dang / ma nyams pa'i bde ba dang / mi 'gog pa'i bde ba dang / thams cad mkhyen pa nyid kyi bde ba rab tu 'thob par 'gyur ba
144b2(phal chen): de lta de ltar dge ba'i rtsa ba de dag yongs su bsngo bar bya'o/ /bdag kha lo bsgyur ba dang / bdag mgon po dang / bdag me sgron 'dzin pa dang / bdag lam bde ba ston pa dang / bdag khom pa rnyed pa dang /
144b3(phal chen): bdag thabs la mkhas pa dang / bdag don shes pa dang / bdag 'khor ba'i rgya mtsho la thams cad mkhyen pa'i gru bo che'i mnyan par gyur pa dang / bdag yongs su bsngo ba la mkhas pa dang / bdag pha rol ston
144b4(phal chen): pas dge ba'i rtsa ba de dag ji lta ji ltar sems can rnams kyi skyabs su gyur ba dang / 'khor bar gyur pa rnams yongs su rgal bar gyur ba dang / de bzhin gshegs pa thams cad mnyes par 'gyur ba dang /
144b5(phal chen): thams cad mkhyen pa nyid du sgrib pa myed par 'gyur ba dang / bdud kyi yul rnams la mi gnas par 'gyur ba dang / sdig pa myi dge ba'i grogs po thams cad yongs su spong bar 'gyur ba dang / dge ba'i
144b6(phal chen): gshes gnyen byang chub sems dpa' thams cad la bsten par 'gyur ba dang / las rnam par dag pa la kha na ma tho ba med par 'gyur ba dang / spyod pa chen po'i smon lam rnams yang dag par bsgrub
144b7(phal chen): par 'gyur ba dang / dge ba'i rtsa ba thams cad khong du chud par 'gyur ba de lta de ltar yongs su bsngo'o/ /de la byang chub sems dpa' dge ba'i rtsa ba de dag yongs su bsngo ba na sems 'di snyam du bskyed de/
144b8(phal chen): kye ma gling bzhi'i 'jig rten gyi khams snang bar bya ba'i phyir/ gling bzhi'i 'jig rten gyi khams na/ sems can ji snyed pa de snyed kyi nyi ma ni mi 'char gyi gling bzhi'i 'jig rten snang bar bya ba'i phyir nyi ma 'di nyid
145a1(phal chen): gcig po 'char te/ sems can gling bzhir gtogs pa de dag rang rang gi lus las kyang snang ba gang gis nyi ma'i grangs shes par 'gyur ba'am/ rang gi don bsgrub par 'gyur ba'am/ lo
145a2(phal chen): tog yongs su smyin par 'gyur ba dang / nyin cig nyin cig zhing bza' shing gi ra ba dang / grong khyer dag du dga' ba dang / rtse ba'i longs spyod myong bar 'gyur ba'am/ phyogs snang bar 'gyur ba'am/ grong
145a3(phal chen): dang grong khyer dang ljongs dang / pho brang 'khor dang / rgyal po'i gnas dag du 'gro ba dang 'ong bar bya ba'am/ spyod pa'i don sbyar bar bya ba'i snang ba mi 'byung ste/ sems can de dag rang rang gi lus la yang
145a4(phal chen): 'od gang gis de dag gi don bsgrub pa'i 'od de lta bu mi gtong ste/ 'di ltar lha'i bu nyi ma'i dkyil 'khor gcig pu gnyis su med pa de ni gling bzhi'i 'jig rten gyi khams su sems can rnams la snang
145a5(phal chen): bar bya ba'i phyir 'char zhing rab tu 'byung ngo / /de bzhin du byang chub sems dpa' dge ba'i rtsa ba yongs su bsngo ba na sems 'di ltar skye ste/ sems can 'di dag thams cad la gang gis de dag bdag nyid
145a6(phal chen): yongs su bskyab par bya ba de nyid kyang med na/ gzhan bskyab pa lta ci smos kyi bdag nyid gcig pu gnyis su myed pas/ sems can thams cad kyi phyir 'di ltar sems can thams cad dgrol ba dang /
145a7(phal chen): sems can thams cad snang bar bya ba dang / sems can thams cad gsal bar bya ba dang / sems can thams cad shes par bya ba dang / sems can thams cad gzung bar bya ba dang / sems can thams cad bsdu bar bya ba dang / sems can thams cad
145a8(phal chen): bskyed par bya ba dang / sems can thams cad dad par bya ba dang / sems can thams cad tshim par bya ba dang / sems can thams cad kyi the tsom gcad pa'i phyir dge ba'i rtsa ba rnams yang dag par
145b1(phal chen): bsdu'o/ /dge ba'i rtsa ba rnams yongs su bsngo bar bya'o/ /bdag gis ni nyi ma'i dkyil 'khor de lta bur bya ste/ gzhan la phan pa'i lan re bar mi bya'o/ /gzhan gyis skabs mi rnyed par bya'o/ /
145b2(phal chen): sems can thams cad kyi phyir go cha mi 'dor bar bya'o/ /sems can thams cad kyi don du spro ba mi bzlog par bya'o/ /sems can thams cad kyi bde ba bsgrub pa'i yongs su bsngo ba las phyir ldog par
145b3(phal chen): mi bya'o/ /dge ba'i rtsa ba chung ngus yang bsdu bar bya ste/ yongs su bsngo ba chung ngus yongs su bsngo zhing dga' bar bya'o/ /dge ba'i rtsa ba phan par mi 'gyur ba rnams ni sems can rnams la bsngo bar mi bya'o/ /
145b4(phal chen): ci nas kyang dge ba'i rtsa ba de dag sems can thams cad la bde bar 'gyur ba de ltar bsngo'o/ /mngon par chags pa med pa'i chos nyid la rten te/ yongs su bsngo bar bya'o/ /sems can rnams kyi ngo bo nyid du
145b5(phal chen): yongs su bsngo bar bya'o zhes te/ de ni 'pho ba'i tshul gyis yongs su bsngo ba la gnas pa ma yin no/ srid pa la mngon par chags pa'i phyir dge ba'i rtsa ba de dag la mi gnas so/ /mtshan ma'i tshul
145b6(phal chen): gyis dge ba'i rtsa ba de dag yongs su mi bsngo'o/ /dngos po la mngon par chags pa'i phyir las kyi rnam par smin pa la yongs su mi rtog go/ /phung po rnams kyi 'du shes la gnas shing yongs su myi
145b7(phal chen): bsngo'o/ /las rnam par rtog pa la gnas shing yongs su mi bsngo'o/ /rnam par smin pa la re bas ma yin no/ /brten pas bsnyems shing ma yin no/ /'brel par 'byung ba la kun tu rtog pas
145b8(phal chen): ma yin no/ /grags pa la gnas pas ma yin no/ /gnas kyi 'du shes la gnas pas ma yin no/ /gnas su rtog pa la gnas pas ma yin no/ /chos la rnam par rtog pa la gnas
146a1(phal chen): pas ma yin no/ /sems can gyi 'du shes la gnas pas ma yin te/ khams kyi tshul rnam pa tha dad pa'i rjes su song bas yongs su mi bsngo'o/ /sems kyis kun tu rtog pa la gnas te/
146a2(phal chen): yongs su myi bsngo'o/ /sems kyi phyin ci log la gnas te yongs su myi bsngo'o/ /'du shes phyin ci log la gnas te yongs su mi bsngo'o/ /lta ba phyin ci log la gnas te yongs su myi bsngo'o/ /
146a3(phal chen): tshig gi lam la gnas te yongs su myi bsngo'o/ /de ni 'di ltar chos rnams ji lta ba bzhin rnam par dpyod cing yongs su bsngo'o/ /sems can gyi mnyam pa nyid la sems shing yongs su bsngo'o/ /chos
146a4(phal chen): kyi dbyings kyi rgyas btab pa'i dge ba'i rtsa ba de dag yongs su bsngo'o/ /'dod chags dang bral ba dang mnyam pa'i chos gyis yongs su brtags pa'i dge ba'i rtsa ba de yang yongs su bsngo'o/ /chos thams cad
146a5(phal chen): la sgro gdags pa myed par dge ba'i rtsa ba de dag rjes su rtogs par byed do/ /gnyis su myed pa'i chos kyi dbyings la yang dag par lta zhing yongs su bsngo ba de dag la rab tu 'jug ste/ chos la skye ba'am/
146a6(phal chen): 'gag par byed pa med do/ /de bzhin du dge ba'i rtsa ba de dag yongs su bsngo ste/ gnyen pos yongs su dag pas bsngo ba de dag la yang dag par spyod do/ /'jig rten las 'das pa 'byam klas pa'i rjes su song
146a7(phal chen): ba'i dge ba'i rtsa ba de dag mthong ste/ gnyis kyi tshul gyis ni dge ba'i rtsa ba de dag thams cad khong du chud par myi byed do/ /las kyis thams cad mkhyen pa nyid du yang dag par myi spyod do/ /las gzhan du
146a8(phal chen): yang thams cad mkhyen pa nyid la yongs su myi bsngo'o/ /las gang yin pa de yang thams cad mkhyen pa nyid la yang dag par rjes su mi mthong ngo / /las kyi lam dang bral bas kyang thams cad mkhyen
146b1(phal chen): pa nyid kyi smon lam thob par mi 'gyur te las kyi gzugs brnyan rnam par smin pa'i gzugs brnyan yongs su dag par 'gyur ro/ /rnam par smyin pa'i gzugs brnyan yongs su dag pas thams cad mkhyen
146b2(phal chen): pa'i ye shes thob par 'gyur ro/ /yongs su bsngo ba de g.yo ba dang / rlom sems dang rnam par spyod pa dang / bral bar yang rab tu shes so/ /des kyang dge ba'i rtsa ba de dag yongs su bsngo'o/ /yongs
146b3(phal chen): su bsngo ba 'dis yongs su bsngos pas sems can rab tu dgrol ba rgyun chad par mi 'gyur ro/ /dge ba'i rtsa ba de dag yongs su bsngo ba 'dis yongs su bsngo ba na/ chos kyi mtshan nyid la gnas pa'ang
146b4(phal chen): mi gtong ste/ las dang rnam par smin pa med pa'i chos thams cad la nyon mongs pa med pa'i yongs su bsngo ba'i tshul gyis las dang rnam par smin pa bsgrub pa la mngon par mkhas pa yin no/ /de ltar byang chub
146b5(phal chen): sems dpa' dge ba'i rtsa ba de dag yongs su bsngo ba ni bla na med pa yang dag par rdzogs pa'i byang chub tu rjes su spyod pa kha na ma tho ba med pa yin no/ /kye rgyal ba'i sras dag 'di ni byang chub sems dpa'
146b6(phal chen): sems dpa' chen po rnams kyi yongs su bsngo ba sems can rnams kyi 'du shes 'gog cing 'gro ba thams cad yongs su skyob pa zhes bya ba ste dang po'o/ /de nas byang chub sems dpa' rdo rje'i
146b7(phal chen): rgyal mtshan gyis/ 'khor thams cad la rnam par bltas te/ chos kyi dbyings la rnam par bltas nas/ don dang tshig dang yi ge la 'jug par bya ba dang / sems rgya chen po mtha' dang dbus myed
146b8(phal chen): pa yongs su bsgom pa dang / 'gro ba thams cad snying rje chen pos khyab par bya ba dang / dus gsum gyi sangs rgyas kyi gdung la sems yang dag par 'brel par bya ba dang / sangs rgyas kyi chos dang
147a1(phal chen): yon tan thams cad la 'jug par bya ba dang / sangs rgyas thams cad kyi byin gyis brlabs pa'i lus yang dag par bskyed pa dang / sems can thams cad kyi bsam pa rab tu dbye ba dang / dge ba'i
147a2(phal chen): rtsa ba bskyed pa'i dus la ji ltar 'bab pa yang dag par blta ba dang / chos kyi las dang 'thun pa'i gzugs kyi lus yongs su dag pa yang dag par bstan par byed cing / sangs rgyas kyi byin gyis rlabs kyis
147a3(phal chen): phyogs bcur rnam par bltas te/ de'i tshe tshigs su bcad pa 'di dag smras so/ /gang zhig bsam yas bskal pa spyod pa dag /sems can phan phyir rtag tu zhugs pa ste/ /de dag brtson brtan chags
147a4(phal chen): myed yid ldan pa/ /sangs rgyas yon tan rtag tu sbyor zhing tshol/ /gang zhig mtshungs med skyes bu 'dul drung du/ /bsam pa dri ma med par rnam sbyangs shing / /chos mkhas 'gro ba bskyab pa'i sems
147a5(phal chen): ldan pa/ /de dag bsngo ba'i mdzod du zhugs pa yin/ /brtson 'grus stobs dang de dag nyer ldan zhing / /ye shes stobs kyis rnam dag yid gzhung ste/ /bzod pa'i stobs ldan sgul bar mi nus pa/ /
147a6(phal chen): de dag 'gro ba kun skyob mngon par brtson/ /shin tu yid brtan mtshungs pa med pa dang / /bsam pa rnam dag dga' ba'i blo ldan pa/ /de dag sa dang 'dra ba'i bzod stobs kyis/ /'gro ba kun la phan phyir
147a7(phal chen): mngon par brtson/ /bdag la bde ba tshol bar mi byed de/ /snying rje can gyis bsam pa de 'dra'o/ /'gro ba thams cad yongs su skyab sems can/ /chags med gyur par de dag zhugs pa yin/ /
147a8(phal chen): phyogs bcu'i sems can ji snyed gang yang rung / /'gro ba kun nas ma lus bsdu byas te/ /de dag don du brtan sems ldan pa rnams/ /de dag yongs su bsngo tshul bslabs pa yin/ /dga' ba'i sems
147b1(phal chen): kyis sbyin pa gtong bar byed/ /skyes bu dam pa tshul khrims rnam dag pa/ /brtson 'grus stobs la brtan par gnas pa'i sems/ /de dag ye shes dge bas yongs su bsngo/ /de dag blo gros yangs shing
147b2(phal chen): mtha' yas pa/ /bzod pa'i stobs la rtag par rab tu zhugs/ /bsam gtan stobs la rjes su sems pas na/ /mkhas pa de dag shes rab bsam mi khyab/ /phyogs bcu'i 'jig rten dag na
147b3(phal chen): gang yod pa'i/ /dge ba de dag yang dag bsgrub pa na/ /'gro ba kun la phan dang bde sems cing / /ye shes mkhas la de dag yongs su bsngo/ /dge ba de dag gang la tshad med pa/ /brtan pa de dag yongs su sdud
147b4(phal chen): pa'i tshe/ /de la rtag brtson dam pa'i blo gros can/ /bsam yas ye shes la ni rab tu gzhog /de dag 'gro ba'i don du mnar myed par/ /bskal pa bsam gyis mi khyab gnas par spro/ /de dag yid ni zhum
147b5(phal chen): par mi 'gyur te/ /de dag sngo rtogs btam pa yid dang ldan/ /gzugs tshul mi byed sgra dang dri ma yin/ /ro dang reg pa de bzhin myi tshol te/ /'gro ba thams cad yongs su dgrol sems kyis/ /ye shes
147b6(phal chen): dam pa'i stobs ni rtag tu tshol/ /mkhas pa de dag ye shes mkha' 'dra bas/ /mtha' dang dbus med spyad pa spyod byed pa/ /rgyal ba'i chos kyi chos nyid ci 'dra ba/ /mtha' yas grags pa'i
147b7(phal chen): spyod pa de 'dra'o/ /de dag gang dang gang du 'dong byed pa/ /'gro la bde ba rgya chen rab tu bsgrub/ /rtag tu mchog brtson dga' bar byed pa ste/ /byang chub spyod pas dga' ba tshol ba med/ /gdug myed
147b8(phal chen): sems la gnas zhing zhugs pa rnams/ /ye shes dam pa mchog la rjes su sems/ /de dag bdag la bde bar myi 'dod de/ /'gro ba kun la bde dang dga' phyir brtson/ /de dag yongs su bsngo ba
148a1(phal chen): mthar phyin dang / /bsam pa dug myed rnam par dag yid kyis/ /dus gsum rgyal ba gang na bzhugs bzhugs pa'i/ /chos kyi grong rdal de na rab tu gnas/ /gzugs dang tshor ba dag la myi
148a2(phal chen): gnas shing / /'du shes 'du byed yid la'ang ma yin te/ /srid pa gsum las yongs su yid bskyod do/ /bsod nams gter la de dag yongs su bsngo/ /sems can ji snyed rgyal bas sad byas
148a3(phal chen): pa/ /'gro ba kun nas ma lus bsdu byas te/ /skyes bu dam pa de dag dgrol ba'i phyir/ /spyod pa'i mchog la gang zhig brtson byed pa/ /de dag rnam pa kun tu sems brtan te/ /de dag blo gros yangs
148a4(phal chen): pa gzhal du myed/ /de dag dran pa'i dbang po ma nyams pa/ /de mnyam gzhag pas bsam pa rnam par dag /'jig rten 'di'i nang dang phyi rnams su/ /gang du 'ang de dag gnas 'char mi byed de/ /
148a5(phal chen): mkha' la rlung dang rlung mar ci 'dra ba/ /phyogs rnams kun du sems ni de bzhin no/ /de dag lus kyis las rnams brtson byed pa/ /des ni rgyal ba mngon par mnyes par byed/ /rgyal ba rnams la
148a6(phal chen): ngag kyang bsdams pa ste/ /yid kyis de dag zhugs pa gang yang myed/ /myi yi dbang po gang na bzhugs pa'i zhing / /mtha' yas zhing du de dag 'dong byed cing / /de dag kun tu thugs rje rgyal ba mthong / /rgyal
148a7(phal chen): ba rim gro byas shing de nas 'dong / /de dag rtag tu kha na ma tho myed/ /'gro ba kun na de dag 'jigs pa myed/ /de dag srid gsum 'di na mu stegs byed/ /de dag bde gshegs lam la gnas pa yin/ /de dag rnam
148a8(phal chen): par sgom zhing mngon brtson pa/ /skye dang 'jig pa'i tshul la rjes su sems/ /chos kyi ngo bo nyid la rab tu zhugs/ /nyon mongs med pa'i tshul la zhugs pa yin/ /gang gis spyod pa rab tu brten gyur cing / /'gro
148b1(phal chen): ba kun las shes pa myi ldog pa/ /de 'dra'i chos nyid de dag rjes su sems/ /des ni dus gsum chags pa med par 'gyur/ /gang rnams 'gro ba rnam par dag byed pa/ /de dag yongs su bsngo ba'i pha rol
148b2(phal chen): phyin/ /de dag gnas rnams thams cad phyir bzlog pas/ /de phyir de dag spyod la mi gnas so/ /'gro ba kun kyi tshig lam ji snyed dang / /skye dgu thams cad smra zhing mngon brjod pa/ /de dag smra yang rlom
148b3(phal chen): sems med pa yin/ /chags med yid ldan spyod pa 'di 'dra'o/ /bsod nams tshul la blo gros mtha' yas pa/ /de dag 'di ltar yongs su bsngo bas na/ /phyogs bcu'i 'jig rten bzhugs pa ji snyed pa'i/ /
148b4(phal chen): myi yi dbang po de dag mnyes pa yin/ /'gro ba thams cad yongs su skyob pa zhes bya ba ste/ yongs su bsngo ba dang po'o// //kye rgyal ba'i sras dag /byang chub sems dpa' sems dpa' chen po rnams
148b5(phal chen): kyi yongs su bsngo ba mi phyed pa dang ldan pa zhes bya ba gnyis pa gang zhe na/ kye rgyal ba'i sras dag /'di la byang chub sems dpa' 'di lta ste/ de bzhin gshegs pa thams cad mnyes par bya ba'i
148b6(phal chen): phyir/ sangs rgyas 'das pa dang / ma byon pa dang / da ltar byung ba thams cad la mi phyed pa'i dad pa yin/ 'di lta ste/ byang chub sems dpa' thams cad kyi dge ba'i rtsa ba dang rgyud kyi tshul gcig par bya ba'i
148b7(phal chen): phyir/ byang chub sems dpa' thams cad mkhyen pa nyid du sems bskyed pa gcig thob pa yan cad kun la yang myi phyed par dad pa yin/ 'di lta ste/ lhag pa'i bsam pas rab tu zhugs pas sangs
148b8(phal chen): rgyas kyi chos thams cad la myi phyed par dad pa yin/ 'di lta ste/ de bzhin gshegs pa thams cad kyi bstan pa yang dag par gzung zhing bsrung ba'i phyir/ de dang de dag du skyes pa'i sangs rgyas kyi bstan
149a1(phal chen): pa la mi phyed par dad pa yin/ 'di lta ste/ sdang ba myed pa'i myig rab tu 'thob pa dang / sems can thams cad kyi don du dge ba'i rtsa ba thams cad yongs su bsngo ba'i phyir sems can thams
149a2(phal chen): cad la myi phyed par dad pa yin/ 'di lta ste/ mtha' yas pa'i dge ba'i rtsa ba mngon par 'du bya zhing yang dag par bsgrub pa'i phyir chos dkar po thams cad la mi phyed par dad pa yin/ 'di lta ste/
149a3(phal chen): lhag pa'i bsam pa dang / mos pa yongs su rdzogs par bya ba'i phyir/ byang chub sems dpa' thams cad kyi yongs su bsngo ba la mi phyed par dad pa yin/ 'di lta ste/ ston pa'i 'du shes yongs su ma rgyas pa rgyas
149a4(phal chen): par bya ba'i phyir/ chos smra ba'i byang chub sems dpa' thams cad la mi phyed par dad pa yin/ 'di lta ste/ de bzhin gshegs pa bsam gyis mi khyab pa la dad par bya ba'i phyir/ sangs rgyas thams cad
149a5(phal chen): kyi rnam par 'phrul pa dang / cho 'phrul la mi phyed par dad pa yin/ byang chub sems dpa'i thabs mkhas pa'i spyod pa rnam pa tha dad pa sna tshogs kyis yang dag par gzung ba dmyigs pa kun tu rgyu ba/
149a6(phal chen): gzhan dang gzhan can de dag thams cad la mi phyed par dad pa yin te/ de ltar myi phyed pa'i gnas rab tu thob pa'i byang chub sems dpa' sems dpa' chen po ni dge ba'i rtsa ba ci yang rung ste/ sangs rgyas
149a7(phal chen): sam/ byang chub sems dpa' 'am/ nyan thos sam/ rang sangs rgyas sam/ sangs rgyas kyi bstan pa 'am/ sems can rnams la dmyigs pa gang dge ba'i rtsa ba sna tshogs sam/ dge ba'i rtsa ba rnam
149a8(phal chen): pa tha dad pa 'am/ byang chub du sems bskyed pa rnam par 'phel bar bya ba 'am/ byams pa bsgom pa'i dge ba'i rtsa ba yang dag par bskyed pas kyang rung ste/ snying rje chen po yangs pa tshad myed pa
149b1(phal chen): yang dag par mthong bas/ byang chub du sems bskyed pa yangs par bya ba dang / sangs rgyas thams cad kyi rjes su bslab pa dang / sangs rgyas thams cad kyi rjes su nan tan du bya ba dang / dge ba'i rtsa ba
149b2(phal chen): thams cad yang dag par bsdu ba dang / don shes pa la yang dag par 'jug par bya ba dang / bsod nams kyi tshogs yang dag par bsgrub pa dang / sbyin pa'i tshogs rab tu brtsams pa dang / yon tan thams cad
149b3(phal chen): kyi tshogs la rab tu 'jug par bya ba dang / dus gsum mnyam pa nyid du rnam par dpyod par byed cing de dge ba'i rtsa ba de dag thams cad mkhyen pa'i tshogs bsag pa'i phyir yongs su bsngo'o/ /sangs rgyas
149b4(phal chen): thams cad blta ba dang myi 'bral ba yongs su rdzogs par bya ba dang / dge ba'i gshes nyen thams cad dang myi 'bral ba rab tu thob par bya ba dang / byang chub sems dpa' thams cad dang myi 'bral bar
149b5(phal chen): 'grogs pa dang / thams cad mkhyen par sems bskyed pa yid la bya ba dang myi 'bral ba dang / sangs rgyas thams cad kyi bstan pa yang dag par gzung zhing srung ba dang mi 'bral ba dang / sems can gyi
149b6(phal chen): khams thams cad yongs su smyin par bya ba dang mi 'bral ba dang / 'jig rten las 'das par sems bskyed cing yongs su bsngo ba dang mi 'bral ba dang / chos smra ba thams cad phud dud du bya ba dang mi 'bral
149b7(phal chen): ba dang / chos kyi snang ba thams cad thob pa dang mi 'bral ba dang / smon lam chen po rab tu brtson par bya ba dang mi 'bral bar yongs su bsngo'o/ /de ltar byang chub sems dpa' dge ba'i rtsa ba de dag yang
149b8(phal chen): dag par sgrub cing / yang dag par bsdud pa dang / nye bar bstsags pa dang / mngon par 'du byed pa dang / sems dpa' dang / dmyigs par byed pa dang / rab tu rtog pa dang yang dag par smon pa dang /
150a1(phal chen): kun tu spyod pa dang nye bar rtog pa'i tshe 'di ltar yongs su bsngo ste/ dge ba'i rtsa ba 'di dag 'di ltar bsgrub pa las dge ba'i rtsa ba dang rgyu 'thun pa'i 'bras bu gang byung ba'i dge ba'i rtsa ba dang / rgyu
150a2(phal chen): 'thun pa'i 'bras bu des byang chub sems dpa'i spyad pa spyod pa na/ sems kyi skad cig re re la brjod du med pa'i sangs rgyas bcom ldan 'das rnams mthong bar gyur cig /de dag kyang mnyes par byed par
150a3(phal chen): gyur cig / de bzhin gshegs pa dgra bcom pa yang dag par rdzogs pa'i sangs rgyas de dag la yang sangs rgyas kyi rim gro rgya chen po byed par gyur cig /rin po che grangs myed pa dang / me tog grangs myed
150a4(phal chen): pa dang / dri grangs med pa dang / 'phreng ba grangs med pa dang / na bza' grangs med pa dang / gdugs grangs myed pa dang / rgyal mtshan grangs myed pa dang / ba dan grangs med pa dang / rgyan grangs med pa dang /
150a5(phal chen): lhab lhub grangs myed pa dang / rim gro grangs med pa dang / byug pa grangs myed pa dang / rnam par byug pa grangs med pa dang / me tog thams cad kyi gdan grangs med pa dang / spos thams cad kyi gdan grangs myed
150a6(phal chen): pa dang / 'phreng ba thams cad kyi gdan grangs med pa dang / tsan dan bzang po thams cad kyi gdan grangs med pa dang / gos thams cad kyi gdan grangs med pa dang / rdo rje thams cad kyi gdan grangs myed pa
150a7(phal chen): dang / nor bu rin po che thams cad kyi gdan grangs med pa dang / rin po che'i spang leb thams cad kyi gdan grangs med pa dang / rin po che'i kha dog thams cad kyi gdan grangs med pa dang / rin po che thams cad
150a8(phal chen): kyi 'chag sa grangs med pa dang / me tog thams cad kyi 'chag sa grangs myed pa dang / spos thams cad kyi 'chag sa grangs myed pa dang / phreng ba'i rgyan thams cad kyi 'chag sa grangs myed pa dang /
150b1(phal chen): gos thams cad kyi 'chag sa grangs myed pa dang / rin po che thams cad kyis sna tshogs su spras pa'i 'chag sa grangs myed pa dang / rin po che thams cad kyi spang leb bting ba'i 'chag sa grangs med pa dang /
150b2(phal chen): rin po che thams cad kyi shing ta la'i phreng ba bsgreng ba'i 'chag sa grangs myed pa dang / rin po che'i stegs bus bskor ba'i 'chag sa grangs med pa dang / rin po che thams cad kyi dril bu'i dra bas kun nas g.yog
150b3(phal chen): par byed pa'i 'chag sa grangs med pa dang / lha rdzas thams cad las shin tu 'das pa'i rin po che'i gtsug lag khang grangs myed pa dang / lha rdzas thams cad las shin tu 'das pa'i me tog thams cad kyi gtsug
150b4(phal chen): lag khang grangs myed pa dang / lha rdzas las shin tu 'das pa'i spos thams cad kyi gtsug lag khang grangs med pa dang / lha rdzas las shin tu 'das pa'i phreng ba thams cad kyi gtsug lag khang grangs
150b5(phal chen): myed pa dang / lha rdzas las shin tu 'das pa'i tsan dan thams cad kyi gtsug lag khang grangs myed pa dang / lha rdzas las shin tu 'das pa'i spos dang gdug pa mchog dam pa thams cad kyi gtsug lag khang
150b6(phal chen): grangs med pa dang / lha rdzas thams cad las shin tu 'das pa'i rdo rje'i gtsug lag khang grangs med pa dang / nor bu rin po che'i gtsug lag khang grangs med pa dang / spos kyi shing dang gos kyi shing dang /
150b7(phal chen): rol mo'i shing dang / lhab lhub gyi shing dang / shing sna tshogs kyis kun nas bskor ba'i gtsug lag khang grangs myed pa dang / yid du 'ong ba'i sgra 'byung ba'i shing grangs med pa dang / snam bu rin po che sbyangs
150b8(phal chen): pa'i shing grangs med pa dang / rin po che mang po'i shing grangs med pa dang / me tog dang / phreng ba dang / spos dang / byug pa dang / gdugs dang / rgyal mtshan thams cad grangs med pa dang / shing thams kyis brgyan
151a1(phal chen): pa'i gtsug lag khang grangs med pa dang / ba gam gyi rgyan grangs myed pa dang / skar khung gi rgyan grangs med pa dang / rta babs kyi rgyan grangs myed pa dang / pu shu'i rgyan dang / zla gam gyi rgyan dang / khang
151a2(phal chen): pa brtsegs pa'i rgyan dang / bla re'i rgyan grangs myed pa dang / gser gyi dra ba'i rgyan grangs med pa dang / spos dang bdug pa dam pa thams cad kyi rgyan grangs med pa dang / gos thams cad gding bar bting ba'i rgyan
151a3(phal chen): gyis thams cad rab tu brgyan pa'i gtsug lag khang grangs med pas bsnyen bkur byed par gyur cig / de ltar mchod pa rgya chen po sbyar te/ sangs rgyas thams cad la yid kyi dbang po shin tu dad pas mchod
151a4(phal chen): pa dang / rim gro rgyun mi 'chad pa dang / sangs rgyas phu dud du bya ba phyir mi ldog pa las byung bas phyag 'tshal zhing mchod pa dang bsnyen bskur byas te/ de bzhin gshegs pa de dag thams cad rim gro bya bas
151a5(phal chen): bskal pa brjod du med par mi zad par gyur cig / 'gro ba thams cad dad par bya ba dang / sems can thams cad kyi dge ba'i rtsa ba yang dag par 'du ba dang / 'gro ba thams cad kyi sdug bsngal gyi phung po
151a6(phal chen): rnam par bzlog pa dang / sems rgya chen po bskyed pa la mos par bya ba dang / rgyan chen pos yang dag par bstan pa dang / tshad med par rnam par bre ba'i rgyan dang / brtsams pa mthar phyin par bya ba dang / sangs
151a7(phal chen): rgyas 'byung ba shin tu dkon pa brjod par bya ba dang / de bzhin gshegs pa'i stobs yongs su rdzogs par bya ba dang / mchod rten sna tshogs bsnyen bkur bya ba dang / sangs rgyas thams cad kyi bstan pa yang
151a8(phal chen): dag par gzung bar bya ba'i phyir/ de bzhin gshegs pa bzhugs shing 'tsho skyong ba la de lta bu'i rim gro byed pa dang / de dag yongs su mya ngan las 'das nas kyang sangs rgyas de dag thams cad kyi sku
151b1(phal chen): gdung mchod pa la rab tu brtson par bya bas bskal pa grangs myed pa zad kyang de bzhin gshegs pa mchod pa bsnyen bkur ba'i rgyan dang brjod pa yon tan mtha' yas pa bsngags pas bsgrubs pa dang / 'gro ba thams cad yongs su smyin par bya bas bsgrubs pa de dag mthar thug par ma gyur cig /
151b2(phal chen): de ltar rim gror byed pa las phyir ldog par ma gyur cig /rgyun gcod par ma gyur cig /sems yongs su skyo
151b3(phal chen): ba med par gyur cig / mngon par chags pa'i 'du shes rnam par spangs pa dang / myi gnas pa'i chos nyid dang / dge ba'i rtsa ba rlom sems thams cad bcom pas rlom sems med par gyur pa dang /
151b4(phal chen): chos 'gyur ba med pa yang dag par ji lta ba bzhin gyis rgyas btab pa'i chos kyi sgo dang / tshe dang skye ba thams cad du 'khor bar gyur pa'i sangs rgyas kyi spyod pa dang / skye ba med pa'i rang bzhin la spyod cing
151b5(phal chen): dmyigs pa'i chos kyis rgyas btab pa'i sems bskyed pa dang / de bzhin gshegs pa'i byin gyis rlabs pa'i yongs su bsngo ba dang / chos kyi rang bzhin la rab tu brtson pa'i yongs su bsngo ba mnyam
151b6(phal chen): pa nyid dang / mngon par 'du bya ba myed pa'i tshul la zhugs pa'i mngon par 'du bya ba mngon par bsgrub pa dang / dngos po thams cad kyi 'du shes dang bral ba'i tshul dang / bsngo ba la mkhas pa'i rnam pa
151b7(phal chen): tshad med pa dang / byang chub sems dpa'i bsngo ba srid pa kun las 'phags pa dang / bsgom pa'i sgo mtshan ma la mkhas pas gnas pa dang / byang chub sems dpa'i spyod pa'i dge ba'i rtsa ba nye bar len
151b8(phal chen): pa'i byin gyis rlabs pa dang / byang chub tu sems bskyed pa bsngo ba chen pos yongs su sbyangs pa dang / dge ba'i rtsa ba thams cad la gnas pa'i mos pa yongs su rgyas pas/ gnas thams cad yang dag
152a1(phal chen): par bcom par gyur cig / de ltar byang chub sems dpa' sems dpa' chen po ni dge ba'i rtsa ba de dag 'di ltar ci nas kyang 'khor ba'i rgyud du chud zos par mi 'gyur ba dang / ci nas kyang thams
152a2(phal chen): cad mkhyen pa nyid du sems bskyed pa chud zos par mi 'gyur ba dang / ci nas kyang srid pa'i 'du 'dzis chud zos par mi 'gyur ba dang / ci nas kyang sems can gyi khams thams cad bsgral ba dang /
152a3(phal chen): ci nas kyang skye ba dang / 'chi 'phos skyon du mi 'gyur ba dang / ci nas kyang chags pa myed pa'i ye shes kyi sgo stor bar mi 'gyur ba dang / ci nas kyang byang chub sems dpa'i spyod pa gcig nas gcig tu brgyud pa'i rgyu
152a4(phal chen): zad par mi 'gyur ba dang / ci nas kyang 'jig rten gyi chos kyis kun tu blangs par mi 'gyur ba dang / ci nas kyang pha rol tu phyin pa rnams kyis rnam par dag par 'gyur ba dang / ci nas kyang thams cad
152a5(phal chen): mkhyen pa'i stobs phun sum tshogs par 'gyur bar yongs su bsngo ste/ de ltar byang chub sems dpa' sems dpa' chen po byang chub sems dpa'i sems bskyed pa mun pa med pa dang ldan pa ni
152a6(phal chen): chos dkar po snang bar 'gyur pas/ nye bar brtan cing yongs su bsngo ba'i mchog skyes bu dam pas spyad pa dang ldan pa dang / yongs su dag pa'i yid kyis yang dag par rtog pa dang / sems
152a7(phal chen): dang 'dra ba'i chos thams cad la zhugs pa dang / sgyu ma dang 'dra ba'i las yongs su shes pa dang / myig yor lta bu'i las kyi rnam par smyin pa la mos pa dang / sprul pa lta bu'i mngon par 'du
152a8(phal chen): byed pa la gnas pa dang / sgra rnyan lta bu'i las la rten pa dang / grib ma lta bu'i byang chub sems dpa'i spyod pa'i rjes su song ba dang / chags pa med pa'i chos kyi myig rab tu skyes pa dang /
152b1(phal chen): bya ba med pa'i 'byam klas pa'i rjes su song ba dang / zhi ba'i rigs rab tu thob pa dang / gnyis su myed pa dang ldan pa'i 'dus byas dang 'dus ma byas kyi chos thams cad la rab tu zhugs pa dang / chos ma
152b2(phal chen): nor ba'i mtshan ma thob par bya ba dang / byang chub sems dpa'i spyad pa thams cad kyi rjes su song ba dang / mtshan ma thams cad la zhen pa med pa dang / thun mong gi las la mkhas pa rjes su song ba dang
152b3(phal chen): chos dkar po thams cad rgyun ma chad pa dang / chags pa thams cad kyis mngon par ma zhen pa dang / chags pa med par 'gro ba la rten pa dang ldan pa yin te/ de ltar byang chub sems dpa'
152b4(phal chen): sems dpa' chen po shin tu bsam pa'i blo dang ldan pa/ dge ba'i rtsa ba la rmongs pa med pa/ chos thams cad dang 'gal ba myed pa'i chos can rgyu dang las dang bya ba dang / 'gal ba med pa yang dag par
152b5(phal chen): mthong ba yongs su bsngo ba la mkhas pa/ ngo bo nyid kyi chos kyi tshul dang las rnam par smyin pa mngon par bsgrub pa'i/ pha rol tu phyin pa chos thams cad la rnam par lta zhing rnam par dpyod pa'i
152b6(phal chen): ye shes dang ldan pa/ yongs su bsngo ba'i ye shes chen po mngon par shes pa la shin tu rig pa'i dge ba'i rtsa ba dang ldan pa/ mngon par 'du bya ba med par spyod pa'i sems dge ba'i rtsa ba dang ldan pa de/
152b7(phal chen): dge ba'i rtsa ba de dag 'di ltar ci nas kyang 'gro ba thams cad yongs su dgrol ba dang / sangs rgyas kyi rigs bdud kyi las dang bral ba/ las kyi rnam par yongs su byang ba'i bdag nyid can thams cad
152b8(phal chen): mkhyen pa nyid du mos shing rjes su song ba'i sems dang ldan par 'gyur bar yongs su bsngo'o/ /bsngo ba de yang tshad med pa'i ye shes khong du chud par bya ba'i phyir yang dag par mthong bar byed de/ dge
153a1(phal chen): ba'i rtsa ba de dag 'jig rten gyi yul dang bral ba nyon mongs pa thams cad dang rnam par bral bar yongs su bsngo'o/ /sems can thams cad shin tu rnam par byang bar bya ba'i phyir yang yongs su bsngo ste/
153a2(phal chen): ye shes rnam par dag pa'i mthar thug par zab pa'i tshul gyis dge ba'i rtsa ba de dag ci nas kyang 'khor ba'i chos kyis mi bskyod cing sangs rgyas kyi dge ba'i rtsa ba mngon par 'byung bar sems bskyed pa dang
153a3(phal chen): ldan par yongs su bsngo'o/ /dge ba'i rtsa ba de dag yongs su bsngo ba'i tshe yang bdud kyi las thams cad las rnam par bzlog ste/ chos mnyam pa nyid kyi rgya yongs su bsngo ba'i ye shes kyi rjes su song
153a4(phal chen): ba las rgyas 'debs par byed do/ /dge ba'i rtsa ba de dag thams cad mkhyen pa nyid kyi longs spyod kyi phyir yang chos thams cad 'jig rten las 'das par khong du chud pa'i phyir yongs su bsngo'o/ /de ltar
153a5(phal chen): byang chub sems dpa' sems dpa' chen po dge ba'i rtsa ba de dag yongs su bsngo ba ni thams cad mkhyen pa'i theg pa'i dkyil 'khor yongs su grub pas 'gyod pa med pa'i dge ba'i rtsa ba dang ldan pa yin te/ kye
153a6(phal chen): rgyal ba'i sras dag / 'di ni byang chub sems dpa' rnams kyi yongs su bsngo ba mi phyed pa dang ldan pa zhes bya ba ste gnyis pa'o/ /yongs su bsngo ba de dang ldan pa'i byang chub sems dpa' ni dge ba'i rtsa ba
153a7(phal chen): thams cad yongs su bsngo zhing / sangs rgyas grangs med pa mngon sum du bya ba thob par 'gyur ro/ /chos brjod du med pa yongs su dag pa yang yongs su rdzogs par byed de/ sems can thams cad mnyam
153a8(phal chen): pa nyid kyang khong du chud par byed do/ /chos thams cad la 'jug pa rmongs pa med pa la yang rab tu 'jug go/ sangs rgyas thams cad kyi byin gyis rlabs bdud kyi las thams cad rab tu 'joms pa yang
153b1(phal chen): yongs su bsgrub bo/ /mngon par skyes pa'i byang chub kyi sems kyang yongs su rdzogs par 'grub par 'gyur ro/ /chags pa myed pa la rab tu 'jug pa'i phyir gzhan gyi dring mi 'jog pa la yang dag par
153b2(phal chen): 'grub po/ /chos thams cad kyi don mthong ba yang rab tu 'thob bo/ /sangs rgyas kyi zhing thams cad rjes su song ba'i 'du shes kyi gnas kyang rab tu rtogs par byed do/ /'gro ba thams cad yongs su snang
153b3(phal chen): bar bya ba'i yongs su dag pa'ang yongs su bsgrub bo/ /de nas byang chub sems dpa' rdo rje rgyal mtshan gyis/ sangs rgyas kyi byin gyis rlabs kyis phyogs bcur rnam par bltas te/ de'i tshe tshigs su
153b4(phal chen): bcad pa 'di dag smras so/ /de dag yid kyis dbye ba med bsgyur cing / /ji snyed las rnams yang dag brtson byed kun/ /ci nas rgyal ba mngon par mnyes 'gyur ba/ /de ltar 'jig rten mkhas la yongs su
153b5(phal chen): bsngo bar byed/ /sangs rgyas bsam du med pa bsnyen bkur cing / /sbyin dul sdom pa mchog gi tshul khrims rnams/ /ci nas 'gro kun rnam par dag 'gyur ba/ /de ltar 'jig rten phan phyir yongs su bsngo/ /
153b6(phal chen): ji snyed 'di na spos kyi gzhal med khang / /me tog rnam pa na bza'i rnam pa dang / /lhab lhub rnam pa gdugs kyi rnam pa dag /des ni ye shes mkhas la bsnyen bkur byed/ /de ltar skyes bu seng ge drang
153b7(phal chen): srong rnams/ /bskal pa bsam yas bsnyen cing bkur byas kyang / /rgyal ba skyes bu 'dul ba mchod byas pas/ /nam yang ngoms par tshor bar mi 'gyur ro/ /de dag rgyal ba kun la mos byed cing / /
153b8(phal chen): phyogs rnams kun kyi 'jig rten sgron ma rnams/ /mi yi seng ge mtshungs myed ji snyed pa/ /'jig rten phyogs bcu dag na bzhugs par mthong / /bskal pa bsam gyis mi khyab rnam mang du/ /
154a1(phal chen): mi ngoms yid kyis sbyin pa gtong byed cing / /dge ba de la rjes su sems byed pas/ /bskal pa brgyar yang ngoms par mi tshor ro/ /'gro ba'i 'du shes rnam rtog rab shes kyang / /de la de ni
154a2(phal chen): mi rtog rnam myi rtog / de dag 'gro ba'i dbang po ma lus shes/ /de dag phan phyir rtag tu 'jug par byed/ /de dag dga' zhing mnyam par gzhag pa sems/ /dad pa 'di bstsal srid zhu ldan pa rnams/ /
154a3(phal chen): bsam yas bskal par 'jig rten 'gro phan phyir/ /yongs su dgrol ba'i sems kyis spro bar byed/ /de dag bde gshegs mya ngan 'das pa las/ /sna tshogs rnam pa tha dad yid 'ong ba'i/ /mchod
154a4(phal chen): rten bsam gyis myi khyab rtsig byed cing / /mchod pa byed kyang nam yang tshim pa myed/ /mtshungs med de dag sku gzugs rnam dag pa/ /rab tu 'od 'bar gser gyi snying po can/ /rgyal ba'i sku
154a5(phal chen): gzugs ri rab mnyam pa dag / bye ba brgya phrag mtha' yas rab tu byed/ /zil non dam pa rnyed pa de dag ni/ /bsod nams yangs pa'i stobs de grub pa na/ /de dag yongs bsngo shes pa rab rtogs shing / /
154a6(phal chen): dngos dang dngos med thams cad rab tu bsgom/ /'di 'dra'i ye shes tshul la yongs bsngos pas/ /de phyir 'khor bas zad par mi 'gyur te/ /chos nyid ye shes mchog dang dam pa dag /de la chos rnams
154a7(phal chen): skye ba gang yang myed/ /des ni 'jig rten mkhyen pa rnam dag ltar/ /sems kyang rab tu rnam par dag par 'gyur/ /des ni mi zad mthar phyin tshul rtogs pa/ /'dus byas bsod nams zad par 'gyur
154a8(phal chen): ba myed/ /gang rnams byang chub sems dang ldan 'gyur cing / /'jig rten kun la gnas pa med pa dag /'gro ba kun la chags pa med pa yin/ /phyogs rnams kun tu 'ang mtha' yas rab tu
154b1(phal chen): 'gro/ /gang gis mi yi dbang po kun 'byung ba/ /de 'dra yongs su bsngo ba byed par 'gyur/ /'gro ba thams cad sems dang mnyam rtogs kyang / /'gro ba kun tu sems ni dmyigs pa myed/ /de dag dngos po
154b2(phal chen): thams cad ma lus par/ /chos rnams dngos med ji bzhin 'jug pa med/ /ci nas 'jig rten lam du nyams med par/ /rnam dag myig can yongs su bsngo ba byed/ /des ni srid rnams yongs su dag par
154b3(phal chen): bsngo/ /dngos su srid pa rtog par mi byed de/ /dngos dang dngos med tshul ni shes byed cing / /'od gsal dang bas sems kyang tshim par byed/ /sangs rgyas zhing gcig gnas par mi byed de/ /zhing rnams ma
154b4(phal chen): lus kun la'ang gnas mi 'cha'/ /'dus byas chos kyis snyems par mi byed de/ /de dag rang bzhin la 'ang myi gnas so/ /ci nas rgyal ba kun kyi kun mkhyen pa/ /ci nas bla med sangs rgyas rgyan thob
154b5(phal chen): cing / /ci nas rgyal ba thams cad mnyes 'gyur ba/ /de ltar de dag las ni yongs su bsngo/ /ye shes dam pa'i rnam pa tshul shes pa/ /de dag rkang gnyis dam pa dran byed cing / /de 'dra'i chos rnams
154b6(phal chen): gnas med rab shes pas/ /de 'dra'i bsod nams gnas pa med par 'gyur/ /de dag 'gro ba kun kyi skyabs yin te/ /las kyi mtha' rnams thams cad rnam par sbyangs/ /'gro ba kun la phan dang
154b7(phal chen): bde sems kyis/ /'jig rten yongs su spang ba gang yang med/ /chos dang bar du mya ngan 'da' ba dag /gang phyir gzhan myin 'grangs pa'i sa la srung / /gang gis rgyal 'gyur sangs rgyas gyur pa'i
154b8(phal chen): rnams/ /de ltar dge ba de dag yongs su bsngo/ /'jig rten 'gro ba'i rgyud la rlom sems med/ /'dus byas rnams la'ang de dag chags pa med/ /tshig gi lam la de dag gnas pa myed/ /
155a1(phal chen): tshig med lam la'ang nams kyang myi gnas so/ /chos rnams thams cad ma lus bsdu mdzad de/ /mi yi dam pa sangs rgyas ji snyed pas/ /'gro rgyud thams cad rnam par phye bas mkhyen/ /
155a2(phal chen): thugs kyis rnam par dbye dang rtog mi mnga'/ /rgyan cig las ni rgyan rnams kun 'byin kyang / /rnam par rtog pa'i chos su myi byed de/ /de dag thams cad dngos med spyod myed par/ /'jig rten rtog
155a3(phal chen): pa med par rab tu shes/ /mi phyed pa dang ldan pa zhes bya ba ste yongs su bsngo ba gnyis pa'o// //sangs rgyas rmad ga cad ces bya ba shin tu rgyas pa chen po'i mdo/ bam po
155a4(phal chen): bcu gnyis pa/ /kye rgyal ba'i sras dag /byang chub sems dpa' sems dpa' chen po rnams kyi yongs su bsngo ba sangs rgyas thams cad la yang dag par bskyed pa zhes bya ba
155a5(phal chen): gsum pa gang zhe na/ kye rgyal ba'i sras dag /'di la byang chub sems dpa' sems dpa' chen po 'das pa'i sangs rgyas bcom ldan 'das rnams kyis yongs su bsngo ba la yang rjes su slob bo/ /ma byon
155a6(phal chen): pa'i sangs rgyas bcom ldan 'das rnams kyis yongs su bsngo ba la'ang rjes su slob bo/ /da ltar byung ba'i sangs rgyas bcom ldan 'das rnams kyis yongs su bsngo ba la'ang rjes su slob po/ /de byang
155a7(phal chen): chub sems dpa'i spyad pa spyod pa'i tshe/ mi 'thun pa ma yin zhing yid du 'ong ba'am/ mi 'thun pa ma yin zhing yid du 'ong bar reg pa'am/ mi 'thun pa ma yin zhing yid du 'ong ba'i chos sam/ mi 'thun pa ma
155a8(phal chen): yin zhing kha na ma tho ba myed pa rnam par dag pa/ dge ba yangs pa/ 'od gsal ba/ gang gis yid dga' ba skye zhing bde bar 'gyur ba/ dang ba skye ba/ dga' ba skye ba/ rab tu dga' bar gnas pa/ spro ba
155b1(phal chen): rab tu 'byung ba yid mi bde ba rnam par bzlog pa/ sems bde bar 'gyur ba'am/ nyams dga' bar 'gyur ba/ bsam pa 'jam par 'gyur ba'am/ dbang po sim par gyur ba'i gzugs gang ji
155b2(phal chen): snyed yod pa de dag thams cad mthong bar gyur te/ de bde ba'i gzugs de dag mthong ba'i tshe/ 'di ltar yongs su bsngo ste/ de dag gi bde ba yongs su bsngo ba 'dis sangs rgyas bcom ldan 'das
155b3(phal chen): de dag sangs rgyas kyi rnam par spyod pa'i bde ba bsam gyis mi khyab pa dang / phyi phyir zhing yang ldan par gyur cig /sangs rgyas kyi ting nge 'dzin gyi bde ba mtshungs pa myed pas yang dag par gzung
155b4(phal chen): bar gyur cig / sangs rgyas kyi thugs rje chen po'i bde ba mtha' yas pa phyir zhing yang shin tu brtan par gyur cig /sangs rgyas kyi rnam par thar pa'i bde ba tshad med pa dang yang dag par ldan
155b5(phal chen): par gyur cig / sangs rgyas kyi cho 'phrul tshad myed pas shin tu gzung bar gyur cig /sangs rgyas kyi khyu mchog gi mthu phyung ba'i bde ba rnyed par dka' bas shin tu khyab par gyur cig /
155b6(phal chen): sangs rgyas kyi stobs kyi bde ba tshad myed pas shin tu bde bar gyur cig /tshor ba thams cad zhi zhing skye ba med pa'i bde bas 'gyur ba med par gyur cig /chags pa med par gnas pa rtag tu
155b7(phal chen): mnyam par gzhag pa'i de bzhin gshegs pa'i bde ba gnyis su med cing yang dag par spyod pas 'khrug pa myed pa bde bar gyur cig ces/ de ltar byang chub sems dpa' sems dpa' chen
155b8(phal chen): pos dge ba'i rtsa ba de dag de bzhin gshegs pa rnams la yongs su bsngos nas/ byang chub sems dpa' rnams la yongs su bsngo ba byed de/ 'di ltar bsam pa yongs su ma rdzogs pa rnams kyi
156a1(phal chen): bsam pa yongs su rdzogs par 'gyur ba'i phyir yongs su bsngo'o/ /lhag pa'i bsam pa yongs su ma dag pa rnams yongs su dag par bya ba dang / pha rol tu phyin pa yongs su ma rdzogs
156a2(phal chen): pa thams cad yongs su rdzogs par bya ba dang / byang chub kyi sems rdo rje lta bu shin tu brtan par bya ba dang / thams cad mkhyen pa'i go ca phyir mi ldog pa rgyun mi 'chad par bya ba dang / byang chub tu
156a3(phal chen): gzhol ba'i dge ba'i rtsa ba rnams yongs su bsrung ba dang / 'gro ba thams cad dang mnyam pa'i byang chub kyi sems bskyed pa'i smon lam yongs su rdzogs par bya ba dang / byang chub sems dpa' thams cad kyi rnam
156a4(phal chen): par spyod pa thob par bya ba dang / byang chub sems dpa' dbang po thams cad kyi mngon par shes pa shin tu rno bar bya ba dang / byang chub sems dpa' thams cad kyi dge ba'i rtsa ba thams cad mkhyen pa nyid du thug
156a5(phal chen): par 'gyur bar bya ba'i phyir yongs su bsngo ste/ de ltar dge ba'i rtsa ba de dag thams cad byang chub sems dpa' rnams kyi don du yongs su bsngo'o/ /de yang dge ba'i rtsa ba chung ngu na se gol tog pa rtsam du
156a6(phal chen): sangs rgyas zhi ba'i sgra thos sam/ chos nyan tam/ 'phags pa'i dge 'dun bsnyen bkur byed dam/ gang ci yang rung ste/ dge ba'i rtsa ba de dag sems can thams cad la bar chad med par yongs
156a7(phal chen): su bsngo'o/ /sangs rgyas rjes su dran pa yongs su rdzogs par yongs su bsngo'o/ /chos rjes su dran pa rab tu sbyor bar yongs su bsngo'o/ /'phags pa'i dge 'dun rim gror bya bar yongs su
156a8(phal chen): bsngo'o/ /sangs rgyas mthong ba dang mi 'bral bar yongs su bsngo'o/ /sems rnam par dag par yongs su bsngo'o/ /sangs rgyas kyi chos khong du chud par yongs su bsngo'o/ /tshad myed
156b1(phal chen): pa'i yon tan la rab tu 'jug pa'i phyir yongs su bsngo'o/ /mngon par shes pa dang dge ba'i rtsa ba rnam par dag pa'i phyir yongs su bsngo'o/ /chos kyi the tsom rnam par bstsal ba'i phyir yongs su bsngo'o/ /
156b2(phal chen): ji ltar nyan thos dang / rang sangs rgyas rnam par dag pa bstan pa la spyod pa'i sems can rnams la yongs su bsngo ba de bzhin du/ byang chub sems dpa' sems dpa' chen po de dge ba'i rtsa ba de dag
156b3(phal chen): sems can thams cad la'ang yongs su bsngo ste/ 'di ltar sems can dmyal ba'i lam rnam par bzlog par bya ba'i phyir yongs su bsngo'o/ /byol song gi skye gnas rgyun gcod pa'i phyir yongs su bsngo'o/ /
156b4(phal chen): gshin rje'i 'jig rten rtsa ba nas chad pa'i phyir yongs su bsngo'o/ /ngan song gi rgyud thams cad ma lus par rgyun gcod pa'i phyir yongs su bsngo'o/ /sems can de dag thams cad kyang bla na myed pa'i byang chub
156b5(phal chen): du mos shing phyir mi ldog pa'i phyir yongs su bsngo'o/ /lhag pa'i bsam pas thams cad mkhyen pa nyid du sems bskyed pa rab tu thob par bya ba'i phyir yongs su bsngo'o/ /sangs rgyas kyi chos
156b6(phal chen): thams cad mi spang ba'i phyir yongs su bsngo'o/ /thams cad mkhyen pa'i sa shin tu bde ba thob par bya ba'i phyir yongs su bsngo'o/ /sems can thams cad shin tu rnam par dag par bya ba'i phyir
156b7(phal chen): yongs su bsngo'o/ /sems can thams cad ye shes mtha' yas pa khong du chud par bya ba'i phyir yongs su bsngo'o/ /byang chub sems dpa' ni dge ba'i rtsa ba gang yang rung ste/ byang chub du dmyigs
156b8(phal chen): pa dang ma bral ba'i sems dang / thams cad mkhyen par dmyigs pa la brtson pa'i yid la byed pa dang / bdag gdul ba dang pha rol gdul ba la gzhol ba'i lhag pa'i bsam pa dang / bdag
157a1(phal chen): dang gzhan yongs su smyin par sbyor ba'i thabs mkhas pa dang / byang chub pa'i tshul dang ye shes kyi rjes su 'brang bas yongs su smyin par byed pa'i rnam par thar pa dang / sems bskyed pa gnas pa
157a2(phal chen): med pa dang / 'grogs pa'i mnyam par gzhag pa dang / sngon snying rje chen po bskyed pas khyim na gnas pa dang / byams pa'i sems dang ldan pas rang gi chung ma'i rjes su 'brang ba dang / sbyor ba nyams pa myed
157a3(phal chen): pa dang / byang chub sems dpa'i lam shin tu rnam par dag pas brtson pa dang / yang dag par brtson pa dang / bsgrub pa dang / yang dag par bsgrub pa dang / skyed pa dang yang dag par bskyed pa dang / dmyigs pa chen
157a4(phal chen): pos yang dag par sdud pa dang / grub par byed pa dang / rgya cher byed pa dang / yongs su rdzogs par byed pa dang / khyim na gnas pa dang / bu dang 'grogs shing gnas pa na 'di ltar yongs su bsngo ste/ byang chub sems
157a5(phal chen): dpa' khyim na gnas pa'i tshe gang ci yang rung ste/ gos dang zas dang mal stan dang / nad kyi rkyen sman dang / yo byad dang 'gro ba dang 'ong ba dang / spyod pa dang / ldan pa dang ston pa dang / skye mched 'byung ba'i las dang /
157a6(phal chen): spyod lam la gnas pa dang / spyod lam brtul ba dang / lus dang ngag gi las spyod pa dang / dbang po drug bsdams pa dang / rang gi lus phyi ba dang / mnye ba dang / khrus byed pa dang / zos pa dang / 'thungs pa dang /
157a7(phal chen): 'chos pa dang / myangs pa dang / brkyang ba dang / bskum pa dang / lta ba dang / kun tu lta ba dang / log pa dang sad pa dang / rang gi lus brtan par bya ba dang / de dag thams cad byang chub sems dpa' thams cad
157a8(phal chen): mkhyen pa'i sems dang ldan pa/ thams cad mkhyen par dmyigs pa la brtson pa/ sems can thams cad la phan pa dang / bde bar sems dpa'/ byang chub du smon lam tshad med pa btab pa
157b1(phal chen): sems tshad myed pa dang ldan pa/ dge ba'i rtsa ba rgya chen po yongs su sdud pa/ 'gro ba thams cad bskyab par brtson pa/ dge ba'i rtsa ba la rtag tu brtson pa/ rlom pa dang bag myed pa rnam par bzlog pa/
157b2(phal chen): thams cad mkhyen pa'i chos nyid la rab tu brten pa/ rnam par shes pa dang sems bskyed pa dang / yid la byed pa gzhan med pa/ sangs rgyas thams cad kyi byang chub la mngon par gnas pa nyon mongs pa'i
157b3(phal chen): phyogs thams cad las phyir phyogs pa/ byang chub sems dpa' thams cad kyi bslab pa la slob pa'i sems dang ldan pa/ thams cad mkhyen pa'i lam nyams pa myed pa/ ye shes kyi sa la rten pa/
157b4(phal chen): ston pa'i sa dang ldan pa/ dge ba'i rtsa bas shes rab che ba/ bung ba bzhin du dge ba'i rtsa ba'i tshogs chen po bstsags pa/ 'gro ba thams cad rgyud shin tu 'phags pa/ 'du byed la mngon par zhen pa myed
157b5(phal chen): pa/ de bzhin gshegs pa thams cad kyi gdam ngag 'thun par 'dzin pas/ thams cad mkhyen pa nyid du ma bsngos pa gang yang med de/ de ltar byang chub sems dpa' sems dpa' chen po khyim na
157b6(phal chen): gnas pa'i tshe/ dge ba'i rtsa ba de dag yang dag pa bsdud pa sgrub pa yongs su bsngo ste de ltar de chung ngu na khyi'i lam gyi rgyud du gtogs pa dang / de ma yin pa'i byol song gi rigs su gtogs pa la zas sna
157b7(phal chen): 'ga' 'am/ kham 'ga' yongs su gtong ba byed kyang de thams cad de dag nyid la phan pa dang / de dag nyid la bde ba dang / byol song gi skye gnas de dag sdug bsngal gyi rgya mtsho de dag dang / sdug bsngal
157b8(phal chen): gyi rgyud de dag dang / sdug bsngal gyi phung po de dag dang / sdug bsngal gyi tshor ba de dag dang / sdug bsngal gyi bstsags pa de dag dang / sdug bsngal mngon par 'du byed pa de dag dang / de sdug bsngal
158a1(phal chen): gyi gter de dag dang / sdug bsngal gyi rtsa ba de dag dang / sdug bsngal gyi skye mched de dag nas sems can de dag yongs su sgrol zhing rnam par bzlog pa'i phyir yongs su bsngo'o/ /de la
158a2(phal chen): dmyigs pas sems can thams cad mngon du byed do/ /dmyigs par byed do/ /yid la byed do/ /dge ba'i rtsa ba de dang de dag la yang sngon du 'gro bar byed do/ /'di ltar thams cad mkhyen pa nyid du yongs
158a3(phal chen): su bsngo'o/ /byang chub du sems bskyed pas yongs su 'dzin to/ /dge ba'i rtsa ba de dag la nye bar 'jog go/ /'khor ba'i dgon pa las rnam par bzlog go/ /sangs rgyas kyi bde ba sgrib pa med pa yang
158a4(phal chen): mngon du byed do/ /'khor ba'i rgyud las 'byin par byed do/ /sangs rgyas kyi chos la brtson pa'i byams pas kyang yongs su rgyas par byed do/ /snying rje chen pos kyang de dag la snying brtse bar byed de/
158a5(phal chen): bde bar rnam par dag pa yang de dag la yongs su bsngo'o/ /dge ba'i rtsa ba yongs su bsrung bar bya ba'i phyir yang rab tu 'jug ste/ de dag sangs rgyas kyi chos la nye bar sdud do/ /de dag bdud kyi yul las
158a6(phal chen): rnam par bzlog go/ /de dag de bzhin gshegs pa'i yul la 'jug par byed do/ /de dag 'jig rten gyi rgyud thams cad las gyen du skyod par byed do/ /de dag de bzhin gshegs pa thams cad kyi rigs la
158a7(phal chen): yang dag par bsgrub par byed do/ /de dag dus gsum mnyam pa nyid la rab tu gzhog ste/ de ltar byang chub sems dpa' dge ba'i rtsa ba gang ci yang rung ste/ yang dag par bsgrubs pa dang / yang dag par
158a8(phal chen): bsgrub par 'gyur ba de dag thams cad 'di ltar yongs su bsngo ste/ 'di snyam du sems bskyed de/ ji ltar 'das pa'i sangs rgyas rnams kyis sngon byang chub sems dpa'i spyad pa spyod cing sangs rgyas rim gro
158b1(phal chen): mdzad pa'i dmyigs pa dang / dge ba'i rtsa ba thams cad kyi dmyigs pa la brtson par mdzad pa'i tshe/ gzugs la gnas pa myed pa dang / tshor ba la mngon par ma chags pa dang / 'du shes kyi rnam pa phyin ci
158b2(phal chen): log med pa dang / 'du byed mngon par 'du bya ba myed pa dang / rnam par shes pa mngon par chags pa med pa dang / skye mched drug las gyen du 'phags pa dang / 'jig rten gyi chos dang mi 'grogs pa dang /
158b3(phal chen): 'jig rten las 'das par yongs su bsngo ba dang / nam mkha' lta bu'i chos 'byam klas pa rab tu mkhyen pa dang / chos thams cad gnas med par rab tu rtogs pa dang / chos thams cad ma skyes
158b4(phal chen): pas 'byung ba dang / chos thams cad ma 'gags pas gzigs pa dang / mi bden pa'i chos thams cad la mngon par chags pa las gyen du 'phags pa dang / chos thams cad mi rdzun zhing
158b5(phal chen): bden par gzigs pa dang / chos thams cad 'pho ba med pa la shin tu mos pa dang / chos thams cad kyi yang dag pa'i mtha' la gnas pa dang / chos thams cad mtshan nyid med pa'i mtshan nyid las
158b6(phal chen): shin tu 'phags pa dang / chos de lta bu'i mtshan nyid can thams cad rang bzhin myed pa'i rang bzhin du rtogs pa dang / sgo kun nas dge ba'i rtsa ba yang dag par bsgrub pa la brtson pa dang / de bzhin gshegs
158b7(phal chen): pa'i dkyil 'khor gyis gzigs pa thams cad la shin tu gzhol bas/ dge ba'i rtsa ba de dag yongs su bsngos pa de bzhin du bdag gis kyang chos nyid de dag kho na la mos par byas te/ chos de
158b8(phal chen): lta bu la brtson pa'i sems bskyed pa/ chos thams cad dang mi 'gal ba/ sgyu ma lta bu'i chos las byung ba/ myig yor dang chu zla lta bu'i rjes su song ba dang / me long gi dkyil 'khor
159a1(phal chen): la gdong gi dkyil 'khor yod pa lta bu'i rgyud dang ldan pa'i las kyi mthu dang / de bzhin gshegs pa'i sa'i mthar phyin par las kyi rgyu yongs su shes pas yongs su bsngo'o/ /zhes
159a2(phal chen): sems bskyed de/ de ltar byang chub sems dpa' sems dpa' chen po rnams 'das pa'i sangs rgyas bcom ldan 'das rnams kyi rjes su slob cing dge ba'i rtsa ba de dag yongs su bsngo'o/ /
159a3(phal chen): 'das pa rnams la ji lta ba de bzhin du ma byon pa dang / de bzhin du da ltar byung ba dang / de bzhin du 'das pa dang / ma byon pa dang / da ltar byung ba'i sangs rgyas bcom ldan 'das rnams kyi yongs su bsngo
159a4(phal chen): ba'i rjes su bslabs te/ dge ba'i rtsa ba de dag yongs su bsngo'o/ /yang 'di ltar sems bskyed de/ sangs rgyas bcom ldan 'das de dag gis byang chub sems dpa' dge ba'i rtsa ba 'di ltar yongs su
159a5(phal chen): bsngo'o/ /zhes bya bar thugs su chud pa de lta bu'i bsngo ba rab dam pa mchog /bla na med pa mnyam pa myed pa/ mi mnyam pa dang mnyam pa med pa/ 'dra ba myed pa/ mtshungs pa myed pa/ gtso bor gyur pa/
159a6(phal chen): thu bor gyur pa/ kun tu snyoms pa mi mnyam pa myed pa/ bdag nyid che ba shin tu yangs pa/ dge ba rnam par dag pa kha na ma tho ba myed pa/ brjod du med pa yongs su bsngo'o snyam du sems bskyed de/ byang chub
159a7(phal chen): sems dpa' dge ba'i rtsa ba de ltar yongs su bsngo ba ni lus kyi las rnam par dag pas lus rnam par dag pa yin/ ngag gi las rnam par dag pas ngag rnam par dag pa yin/ yid kyi las rnam par dag
159a8(phal chen): pas yid rnam par dag pa yin/ kha na ma tho ba med pa la gnas pas byang chub sems dpa'i spyod pa la gnas pa yin/ kha na ma tho ba med pa'i las dang ldan pas dge ba'i rtsa ba la brtson
159b1(phal chen): pa yin/ thams cad mkhyen pa nyid la rab tu brtson pas sems nyams pa med pa yin/ chos thams cad byed pa med pa la zhugs pas shin tu che ba la gnas pa yin/ 'jig rten gyi chos kyis ma
159b2(phal chen): gos pas 'jig rten las 'das pa'i chos dang 'byor pa yin/ ye shes dang ldan pa'i mngon par shes pa'i las dang ldan pas las 'byam klas pa dang dbus med pa thams cad rab tu shes pa yin/
159b3(phal chen): gnas pa thams cad yang dag par bcom pas yongs su bsngo ba la mkhas pa yin/ kye rgyal ba'i sras dag /'di ni byang chub sems dpa' sems dpa' chen po rnams kyi yongs su bsngo ba gsum
159b4(phal chen): pa sangs rgyas thams cad la yang dag par bskyed pa zhes bya ba ste bsngo ba de la gnas pa'i sems dang ldan pa'i byang chub sems dpa' sems dpa' chen po ni/ de bzhin gshegs pa'i phrin
159b5(phal chen): las kyi zil dang ldan pa yin/ sangs rgyas kyi phun sum tshogs pa la zhugs pa yin/ ye shes kyi yul la zhugs pa yin/ byang chub sems dpa'i las dang ma bral ba yin/ thabs mkhas
159b6(phal chen): pa rnam par dpyod pa la mkhas pa yin/ chos kyi dbyings la rab tu zhugs pa yin/ byang chub sems dpa' yongs su smyin par bya ba'i mtshams sbyor ba la mkhas pa dang ldan pa yin/ de bzhin
159b7(phal chen): gshegs pa thams cad dang rigs dang rgyud du chud pa yin/ chos thams cad kyi rgyus mtha' dang dbus med pa la mkhas pas rab tu dbye bar khong du chud pa yin/ 'jig rten du skye bar sad yang 'jig rten gyi
159b8(phal chen): chos kyis mi brjod pa yin no/ /de nas byang chub sems dpa' rdo rje'i rgyal mtshan gyis/ sangs rgyas kyi byin gyis rlabs kyis phyogs bcur rnam par bltas te/ de'i tshe tshigs su
160a1(phal chen): bcad pa 'di dag smras so/ /de dag bsngo ba bslab pa bslabs pa ste/ /skyes bu'i gtso bo ji snyed 'das pa dang / /gang dag ma byon gang dag bzhugs pa rnams/ /de dag spyod pa rjes su dpa' ba
160a2(phal chen): slob/ /bde ba ji snyed gang dag rgyu ba dang / /skyes bu'i gtso bos gang dag rab bsngags pa/ /myig du 'ong zhing dag pa rgya chen rnams/ /'jig rten mkhyen pa rnams la yongs su bsngo/ /lus kyi bde
160a3(phal chen): ba gang dag shes pa dang / /myig bde de bzhin rna ba'i bde ba dang / /sna dang lce yi bde ba mtha' yas pa/ /de dag rgyal ba kun la yongs su bsngo/ /'gro ba kun na dge ba gang yod pa/ /skyes bu 'dul
160a4(phal chen): bas thugs su chud pa rnams/ /de dag thams cad ma lus bsdu byas te/ /'jig rten phan phyir de la rjes su dga'/ /'jig rten mkhyen pa'i de la dgar byas nas/ /skyes bu'i seng ge'i bde ba
160a5(phal chen): gang mnga' ba/ /de 'dra'i bde dang 'gro ba ldan 'gyur zhes/ /'gro ba kun la de dag bsngo ba byed/ /'jig rten dag na bden 'gyur gang yod pa/ /skyes bu 'dul bas thugs su chud pa rnams/ /de dag
160a6(phal chen): thams cad ma lus bsdu byas te/ / /'jig rten sgron ma bzhin du kun gyur cig /bde ba de dag yongs su bsngo byed kyang / /mtshungs med rtag tu 'gro phan byed pa dag /sems can phan par rtag tu
160a7(phal chen): zhugs pa rnams/ /yongs su bsngo bas rlom sems nam yang myed/ /de ltar de dag yongs su bsngo ba na/ /tshe rabs skyes bu seng ge ci 'dra ba/ /de 'dra'i dam par bsod nams 'di gyur cig /
160a8(phal chen): snying rje chen pos sems kyang yongs su bskyed/ /'jig rten 'di na byang chub spyad spyod cing / /'gro ba dag du ji ltar las bsgrub pas/ /rgyal bas ji snyed mkhyen mtshungs med pa yi/ /bde ba kun dang
160b1(phal chen): 'bral bar ma gyur cig / gang yang 'gro ba kun na gang yod pa'i/ /skye mched bsdams pa yang dag skyes pa rnams/ /ye shes ngang gis bslab bya bslabs pa dag /skyes dgu kun la phan phyir
160b2(phal chen): yongs su bsngo/ /lus dang ngag dang yid kyi las kyi rnams/ /gang yang rung ba'i lam la yod pa dag /ye shes ngang gis bslab bya bslabs pa rnams/ /gti mug myed pas yongs su bsngo ba byed/ /
160b3(phal chen): ji snyed de dag rab tu spyod pa rnams/ /rgyal sras rnams kyi yang dag bsdu bya ba/ /de ni mtshungs med rgyal ba'i rjes su byung / /de dag zhi ba'i yid phyir yongs su bsngo/ /'jig rten thams cad
160b4(phal chen): ma lus bsdu byas te/ /'gro yangs 'di na ji snyed dge yod pa/ /bde ba de dang yongs su ldan pa'i phyir/ /de la de dag yongs su bsngo ba byed/ /bdag la bde ba nam yang mi tshol te/ /bde ba kun la'ang
160b5(phal chen): rtag par rab tu zhugs/ /spros pa rnams la nam yang mos pa myed/ /bdag med chos la'ang rtag par 'jug pa yin/ /rgyal ba kun gyis ji snyed gzigs pa yi/ /rgyal sras ji snyed yod pa de dag
160b6(phal chen): phyir/ /myur du ma lus sangs rgyas gyur cig ces/ /bsod nams de dag yongs su bsngo ba byed/ /bdag gis legs bstsags las ni gang yod pa/ /de yis 'jig rten ma lus thams cad kyi/ /
160b7(phal chen): lam rgyud 'gro bar gtogs pa'i sems can rnams/ /de dag ma lus mi yi gtsor gyur cig /smon lam mang po ji snyed gang yod pa/ /mtshungs pa med pa'i rgyal bas bstan pa rnams/ /rgyal sras
160b8(phal chen): bsam pa yongs su grub gyur te/ /smon lam de dag rnam par dag gyur cig /'jig rten ji snyed las kyis rnam bris pa/ /phyogs na yod pa thams cad mthong nas kyang / /de dag yongs btsal bslab bya
161a1(phal chen): bslabs pa'i rnams/ /ma lus bsod nams thams cad yongs su bsngo/ /gnyis kyi chos kyis 'jal bar mi byed de/ /gnyis med chos ni de dag mngon par shes/ /gnyis su myed dang
161a2(phal chen): gnyis su myed pa la/ /rgyal sras de dag bsam pa mi rton to/ /'gro ba'i 'du shes rgyu ba ji snyed pa'i/ /ma lus 'jig rten 'du shes 'jug byed kyang / /'gro ba'i 'du shes rgyu ba rab rtogs pas/
161a3(phal chen): 'du shes yod myin 'du shes med mi 'gyur/ /de dag lus kyis yongs su dag gyur cig /de dag yid kyang yongs su dag pa yin/ /de dag ngag gis shin tu bsdams byas shing / /de dag yid kyis yongs su
161a4(phal chen): dag pa yin/ /de dag bde gshegs mya ngan 'das pa dran/ /ma byon sangs rgyas de dag rjes su sems/ /phyogs bcu dag na bzhugs pa'i sangs rgyas kyang / /de dag rjes slob chos rnams ston pa byed/ /
161a5(phal chen): dus gsum rgyal ba ye shes mkhas pa rnams/ /chags pa med pa'i thugs kyis ji lta bur/ /byang chub don phyir phrin las bsgrub mdzad pa/ /de dag 'jig rten phan phyir yongs su bsngo/ /mchog gi
161a6(phal chen): blo dang tshul khrims ldan pa'i blo/ /bden pa'i blo dang gzhan du mi 'gyur blo/ /yang dag blo dang rnam par dag pa'i blo/ /de 'dra'i blo yi dam pas yongs su bsngo/ /sangs rgyas thams cad la yang dag
161a7(phal chen): par bskyed pa zhes bya ba ste yongs su bsngo ba gsum pa'o/ / //kye rgyal ba'i sras dag /byang chub sems dpa' sems dpa' chen po rnams kyis yongs su bsngo ba bzhi pa thams cad du rjes su song
161a8(phal chen): ba zhes bya ba gang zhe na/ kye rgyal ba'i sras dag /'di la byang chub sems dpa' sems dpa' chen po dge ba'i rtsa ba la brtson par byed pa'i tshe/ dge ba'i rtsa ba de dag 'di ltar yongs su bsngo ste/
161b1(phal chen): 'di ltar yang dag pa'i mtha' thams cad rjes su song zhing dngos po thams cad kyi rjes su song ba dang / 'gro ba thams cad kyi rjes su song ba dang / sems can gyi rjes su song ba dang / zhing thams cad kyi
161b2(phal chen): rjes su song ba dang / chos thams cad kyi rjes su song ba dang / nam mkha' thams cad kyi rjes su song ba dang / dus gsum thams cad kyi rjes su song ba dang / 'dus byas dang / 'dus ma byas thams
161b3(phal chen): cad kyi rjes su song ba dang / spyod pa'i sgra thams cad kyi rjes su song ba de bzhin du dge ba'i rtsa ba 'di yang dus gsum gyi sangs rgyas skye ba thams cad du rgyas par khyab par gyur cig /'das pa'i dus kyi
161b4(phal chen): sangs rgyas thams cad mchod cing bsnyen bkur ba'i rgyur gyur cig / ma 'ongs pa'i dus kyi sangs rgyas thams cad kyi smon lam yongs su rdzogs pa'i rgyur gyur cig /da ltar byung ba'i dus kyi 'jig rten
161b5(phal chen): khams nam mkha'i dbyings kyis klas pa/ chos kyi dbyings kyi mthas gtugs pa/ lha rdzas dang / lha rdzas ma yin pa'i rim gro 'byam klas pa dang ldan pa/ sangs rgyas thams cad mngon du
161b6(phal chen): gyur pa'i sangs rgyas thams cad kyi 'khor gyi dkyil 'khor gyi rgyan de bzhin gshegs pa thams cad kyi rgyan rnam par bkod pa'i rgyur gyur cig / blo bdag nyid che ba la mos shing shin tu yangs pa'i
161b7(phal chen): don du sgrib pa med pa'i dge ba'i rtsa ba thams cad rgya cher yongs su bsngo ba'i phyir/ 'jig rten gyi khams mtha' dang dbus med pa thams cad sems bskyed pas rgyas par gyur cig /
161b8(phal chen): sangs rgyas bcom ldan 'das gang ji snyed chos kyi dbyings mtha' dang dbus med pa'i 'jig rten gyi khams dang / nam mkha'i dbyings 'byam klas pa la rab tu gnas pa'i 'jig rten gyi khams kyi rgyud
162a1(phal chen): dang / las gzhan dang gzhan gyis shin tu bsgrubs pa'i phyogs 'byam klas pa dang / 'jig rten gyi khams brjod du med par rnam par rgyu ba'i 'jig rten gyi khams dang / sangs rgyas kyi
162a2(phal chen): zhing brjod du med pa'i 'jig rten gyi khams kyi khongs mtha' yas pa/ sangs rgyas kyi dmyigs pa la gnas pa'i 'jig rten gyi khams du ma dang / 'jig rten gyi khams sna tshogs 'byam klas pa dang /
162a3(phal chen): sa mtshams myed pa'i 'jig rten gyi 'khor dang snrel bzhir rgyu ba'i 'jig rten gyi khams mngon par grub pa dang / spyi'u tshugs su rgyu ba'i phyogs kyi 'khor gyi 'jig rten gyi khams 'byam klas pa dang /
162a4(phal chen): sems kyi 'khor mtha' dang dbus med pa'i 'jig rten gyi khams 'byam klas pa shin tu bstan pa thams cad ma lus pa de dag na bzhugs shing 'tsho ba dang / sangs rgyas kyi 'phrul pa dang / cho 'phrul
162a5(phal chen): yang dag par ston pa dang / byang chub sems dpa' de dag chos kyi dbyings ma lus pa dang / nam mkha'i dbyings su rtsa ba ma rnyed pa/ 'gro ba thams cad yongs su gzung bar bsgrub pa'i de bzhin gshegs
162a6(phal chen): pa'i byin gyis brlabs yang dag par ston pa dang / sangs rgyas kyi gzigs pa ye shes 'byam klas pa'i mngon par shes pas thugs su chud pa/ rab tu brjod pa rnam par 'phrul pa mtha' dang
162a7(phal chen): dbus med pas rab tu byung ba/ chos thams cad kyi rang bzhin gyi rjes su song ba tha mi dad pa'i chos kyi dbyings gzhi mnyam pa la rab tu zhugs pa/ de bzhin gshegs pa'i snying po'i lus
162a8(phal chen): su gcig pa/ chos thams cad kyis rab tu zhugs pa med pa/ 'gro ba thams cad yang dag par ston pas na phyir log pa med pa/ 'jig rten gyi khams thams cad mngon par bsgrub pa la mkhas
162b1(phal chen): pa thugs su chud pas thams cad mngon par mkhyen pa/ chos thams cad kyi rang bzhin gyis shin tu 'phags pa/ sgrib pa med pa'i byin gyis rlabs kyis phyir mi ldog pa/ sangs rgyas kyi dge ba'i rtsa
162b2(phal chen): b as yang dag par byung ba'i phyir chags pa med par gzigs pa'i bdag nyid che ba can bzhugs pa'i de bzhin gshegs pa dgra bcom pa yang dag par rdzogs pa'i sangs rgyas de dag dang byang chub sems
162b3(phal chen): dpa' sems dpa' chen po de dag la me tog gam/ spos sam/ phreng ba 'am/ byug pa 'am/ gdugs sam/ rgyal mtshan nam/ ba dan nam/ rin po che 'am/ me mar gyis de bzhin gshegs pa'i sku 'am/ mchod
162b4(phal chen): rten yang rung ste/ dmyigs pa tshad med pas sbyar ba'i dge ba'i rtsa bas tshogs thams cad kyis dge ba'i rtsa ba gang dang gang bskyed kyang rung ste/ 'khrug pa med pa'i sems dang rtse gcig tu gyur pa med pa'i
162b5(phal chen): sems dang / g.yo ba med pa'i sems dang / rmongs pa med pa'i sems dang / myi sgul ba'i sems dang / gnas med pa'i sems dang / myi gnas pa'i sems dang / srog med pa'i sems dang /
162b6(phal chen): myi g.yeng ba'i sems dang / zhi ba'i sems su bya ba dang / 'di ltar yongs su bsngo zhing / 'di snyam du dge ba'i rtsa ba 'di chos kyi dbyings shin tu bstan pas 'dus pa'i sangs rgyas thams cad mkhyen
162b7(phal chen): pa'i byang chub kyis 'dus pa'i mying mang po dang / tshig dang nges pa'i ngag mtha' yas pa dang / dus tha dad par mngon par 'tshang rgya ba'i de bzhin gshegs pa dang / phyi ma'i mthar thug pa'i bskal
162b8(phal chen): par byin gyis rlabs pa'i sku tshe'i tshad dang / mtha' dang dbus med par shin tu bstan pa'i sngon gyi mtha' dang phyi ma'i mtha' dang / da ltar byung ba'i yang dag par rdzogs pa'i byang chub kyi
163a1(phal chen): sangs rgyas pa dang / chos kyi dbyings de bzhin gshegs pa'i 'byung gnas sangs rgyas thams cad kyi sku'i rgyan gyis brgyan pa'i sangs rgyas kyi zhing dang / chos kyi dbyings yongs su gang ba'i
163a2(phal chen): 'khor gyi dkyil 'khor dus ji lta ba bzhin du yang dag par ston pa'i sangs rgyas 'byung ba'i de bzhin gshegs pa de dag gi spos kyi gdugs tshad med pa yongs su 'byung bar gyur cig / spos kyi
163a3(phal chen): rgyal mtshan tshad myed pa yongs su 'byung bar gyur cig / spos kyi ba dan tshad med pa yongs su 'byung bar gyur cig /spos kyi gzhal med khang tshad myed pa yongs su 'byung bar gyur cig /spos kyi dri tshad
163a4(phal chen): myed pa yongs su 'byung bar gyur cig / spos kyi sku gzugs tshad med pa yongs su 'byung bar gyur cig /spos kyi 'od tshad med pa yongs su 'byung bar gyur cig /spos kyi 'od gzer tshad myed pa yongs
163a5(phal chen): su 'byung bar gyur cig / spos kyi sprin tshad myed pa yongs su 'byung bar gyur cig /spos kyi gdan tshad myed pa yongs su 'byung bar gyur cig /spos kyi 'chag sa tshad med pa yongs su 'byung bar gyur
163a6(phal chen): cig / spos kyi gtsug lag khang tshad med pa yongs su 'byung bar gyur cig /spos kyi zhing tshad med pa yongs su 'byung bar gyur cig /spos kyi ri rab tshad med pa yongs su 'byung bar gyur cig /spos kyi
163a7(phal chen): rgya mtsho tshad med pa yongs su 'byung bar gyur cig / spos kyi chu klung tshad med pa yongs su 'byung bar gyur cig /spos kyi shing tshad med pa yongs su 'byung bar gyur cig /spos kyi na bza' tshad med pa
163a8(phal chen): yongs su 'byung bar gyur cig / spos kyi pad mo tshad med pa yongs su 'byung bar gyur cig /spos kyi pho brang tshad med pa yongs su 'byung bar gyur cig /me tog gi gdugs dpag tu med pa yongs su
163b1(phal chen): 'byung bar gyur cig ces bya ba nas/ tshul de bzhin du me tog gi pho brang gi bar du dpag tu med pa yongs su 'byung bar gyur cig /phreng ba'i gdugs grangs med pa yongs su 'byung bar gyur cig ces bya
163b2(phal chen): ba nas/ phreng ba'i pho brang gi bar du grangs med pa yongs su 'byung bar gyur cig /byug pa'i gdugs bsam gyis mi khyab pa yongs su 'byung bar gyur cig ces bya ba nas/ byug pa'i pho brang gi bar
163b3(phal chen): du bsam gyis mi khyab pa yongs su 'byung bar gyur cig / phye ma'i gdugs mtshungs pa myed pa yongs su 'byung bar gyur cig ces bya ba nas/ phye ma'i pho brang gi bar du mtshungs pa med par yongs su
163b4(phal chen): 'byung bar gyur cig / na bza'i gdugs kun tu mtha' yas pa yongs su 'byung bar gyur cig ces bya ba nas/ na bza'i pho brang gi bar du kun tu mtha' yas pa yongs su 'byung bar gyur cig /rin po
163b5(phal chen): che'i gdugs kun tu mu med pa yongs su 'byung bar gyur cig ces bya ba nas/ rin po che'i pho brang gi bar du kun tu mtha' myed pa yongs su 'byung bar gyur cig /mar me snang ba'i gdugs gzhal du myed
163b6(phal chen): pa yongs su 'byung bar gyur cig ces bya ba nas/ mar me snang ba'i pho brang gi bar du gzhal du med pa yongs su 'byung bar gyur cig /lhab lhub gyi gdugs brjod du med pa yongs su 'byung bar gyur
163b7(phal chen): cig ces bya ba nas/ lhab lhub gyi pho brang gi bar du brjod du med pa yongs su 'byung bar gyur cig /nor bu rin po che'i gdugs brjod du med pa yongs su 'byung bar gyur cig ces bya ba nas/
163b8(phal chen): nor bu rin po che'i pho brang gi bar du brjod du med pa'i yang brjod du med pa yongs su 'byung bar gyur cig /de bzhin du nor bu rin po che'i rgyal mtshan dang / nor bu rin po che'i ba dan dang /
164a1(phal chen): nor bu rin po che'i bla re dang / nor bu rin po che'i dra ba dang / nor bu rin po che'i sku gzugs dang / nor bu rin po che'i 'od dang / nor bu rin po che'i 'od gzer dang / nor bu rin po che'i sprin dang /
164a2(phal chen): nor bu rin po che'i gdan dang / nor bu rin po che'i 'chag sa dang / nor bu rin po che'i gtsug lag khang dang / nor bu rin po che'i zhing dang / nor bu rin po che'i ri rab dang / nor bu rin po che'i rgya mtsho dang / nor
164a3(phal chen): bu rin po che'i chu klung dang / nor bu rin po che'i shing dang / nor bu rin po che'i na bza' dang / nor bu rin po che'i pad mo dang / nor bu rin po che'i pho brang brjod du med pa'i yang brjod du med pa dag kyang
164a4(phal chen): kun nas gnas par gyur cig / dmyigs pa re re la yang grangs med pa'i rgyan rnams cha kun nas gnas par gyur cig /grangs med pa'i gtsug lag khang dag kun nas gnas par gyur cig /grangs
164a5(phal chen): med pa'i khang pa brtsegs pa dag kun nas gnas par gyur cig / grangs med pa'i rta babs dag kun nas gnas par gyur cig /grangs med pa'i zla gam dag kun nas gnas par gyur cig /grangs med
164a6(phal chen): pa'i nor bu rin po che'i pu shu dag kyang kun nas gnas par gyur cig / grangs med pa'i rin po che'i skar kung rnam pa tha dad pa kun nas gnas par gyur cig /rin po che'i kha dog rnam par dag pa grangs med pa
164a7(phal chen): kun nas gnas par gyur cig / grangs med pa'i rgyan rnam pa'i mchog thams cad dang ldan pa thams cad dang / dpe med pa dag kun nas gnas par gyur cig /'jig rten gyi khams thams cad ma
164a8(phal chen): lus par sangs rgyas kyi rim gro dang / rgyan rnam pa 'di lta bus rnam par dag par gyur cig /sems can thams cad ma lus par stobs bcu'i sar 'byung bar gyur cig /sems can
164b1(phal chen): thams cad shes par bstan pa'i phyir/ chos thams cad ma lus pa la chos kyi snang ba sgrib pa med pa skye bar gyur cig /'gro ba thams cad gdul ba'i phyir dge ba'i rtsa ba thams cad ma lus par yongs su
164b2(phal chen): bsngo bar gyur cig / 'pho ba med pa'i chos nyid du dus thams cad ma lus pa la 'jug par bya ba'i phyir nam mkha'i dbyings ma lus pa thams cad dang 'dra ba'i sems tshad med pas zhing thams cad
164b3(phal chen): yongs su rgyas par gyur cig / 'gro ba thams cad kyis sangs rgyas mthong ba yongs su rdzogs par bya ba'i phyir dge ba'i rtsa ba thams cad rab tu 'bul bar gyur cig /'gro ba thams cad kyis theg pa
164b4(phal chen): chen po shin tu grub pa dang / chos thams cad ma lus pa la mngon par chags pa med par bya ba'i dge ba'i rtsa ba ma lus pa la gnas pas/ kun nas gnas par gyur cig /spyod pa mtha' yas pa byin gyis
164b5(phal chen): brlab pa dang / chos kyi dbyings mtha' dang dbus med pa la 'jug par bya ba'i phyir dge ba'i rtsa ba thams cad la yongs su spyod par gyur cig /de bzhin gshegs pa thams cad kyi rnam par 'phrul pa la 'jug
164b6(phal chen): par bya ba'i phyir dge ba'i rtsa ba thams cad yongs su 'gyur bar shog shig / sems can thams cad kyi thams cad mkhyen pa'i ye shes khong du chud par bya ba'i phyir dge ba'i rtsa ba 'di dag ma lus pa'i
164b7(phal chen): rkyen du 'gyur bar shog shig / ci nas kyang bdag med pa'i chos kyi dbyings las chos thams cad 'da' bar mi 'gyur ba'i dge ba'i rtsa ba 'di dag gis sems can thams cad sangs rgyas thams
164b8(phal chen): cad bsnyen bkur bar yongs su spyod pas yang dag par zin par gyur cig / chags pa med pa la 'jug par bya ba'i phyir chos thams cad la yang dag par zin par gyur cig /
165a1(phal chen): byang chub sems dpa' thams cad dge ba'i rtsa ba thams cad kyi grogs gcig du 'thun pa yang dag par zin par gyur cig /byang chub sems dpa'i spyod pa thams cad smon lam yongs su
165a2(phal chen): r dzogs pas yang dag par zin par gyur cig sgrib pa med pa khong du chud par bya ba'i phyir byang chub sems dpa'i chos snang ba thams cad yang dag par zin par gyur cig mtha' dang dbus
165a3(phal chen): myed pa la mkhas par bya ba'i phyir/ de bzhin gshegs pa thams cad kyi rnam par 'phrul pas yang dag par zin par gyur cig /sems tshad med pas yongs su rgyas par bya ba'i phyir sangs rgyas
165a4(phal chen): thams cad kyi stobs dang mi bsnyengs pas yang dag par zin par gyur cig / mi gnyis pa'i snang ba grub pas byang chub sems dpa'i ting nge 'dzin dang spobs pa dang / gzungs kyi sgor 'jug pas
165a5(phal chen): yang dag par zin par gyur cig / de bzhin gshegs pa'i rnam par 'phrul pa dang / cho 'phrul chen po shin tu bstan pa sgrub pa'i phyir/ de bzhin gshegs pa thams cad kyi tshul la mkhas
165a6(phal chen): pas yang dag par zin par gyur cig / skye ba dang rnam par 'tshang rgya ba dang / 'khor lo bskor ba dang / mya ngan las 'da' ba dang / nye bar gshegs pa bstan pa dang / mchod pa dang rim gro dang /
165a7(phal chen): sems can gdul ba la 'jug pa'i phyir/ de bzhin gshegs pa dus gsum du byon pa mtha' dang dbus med pa thams cad ma lus par skye ba dang / sangs rgyas kyi byang chub du mngon par 'tshang rgya
165a8(phal chen): bas yang dag par zin par gyur cig / 'jig rten gyi khams thams cad ma lus par bla na myed pa'i sangs rgyas kyi zhing yongs su dag pas zin par gyur cig /bskal pa 'byam klas pa mtha' dang
165b1(phal chen): dbus med pa thams cad ma lus par byang chub sems dpa'i spyod pa 'brel ba rgyun mi 'chad pas yang dag par zin par gyur cig / 'jig rten du skye ba'i lus thams cad ma yul par thams cad du skye ba
165b2(phal chen): s hin tu bstan pas yang dag par zin par gyur cig sems can gyi khams thams cad ma lus par byang chub sems dpa'i kun tu bzang po'i spyod pas yongs su smyin par bya bas yang dag par zin par
165b3(phal chen): gyur cig / sems can gyi nyon mongs pa dang / bag la nyal ba dang / bag chags thams cad ma lus pa rnyog pa med pa'i tshul gyis yang dag par zin par gyur cig /sems can gyi dbang po
165b4(phal chen): 'byam klas pa thams cad ma lus par mtha' dang dbus med pa la 'jug pas yang dag par zin par gyur cig / 'gro ba thams cad kyi mos pa dang / lhag pa'i bsam pa thams cad ma lus par nyon
165b5(phal chen): mongs pa med cing yongs su dag pas yang dag par zin par gyur cig / 'gro ba thams cad yongs su smyin par bya ba dang / 'dul ba thams cad ma lus par dus la ji ltar 'bab pa bzhin du kun tu bstan
165b6(phal chen): pas yang dag par zin par gyur cig / sems can thams cad ma lus par 'gro ba thams cad sprul pa lta bur khong du chud pas yang dag par zin par gyur cig /de bzhin gshegs pa'i rigs
165b7(phal chen): thams cad ma lus par sangs rgyas byung ba thams cad kyi bstan pa gzung zhing bsrung bas yang dag par zin par gyur cig ces sems bskyed cing / de ltar byang chub sems dpa' sems dpa' chen po
165b8(phal chen): dge ba'i rtsa ba de dag dmyigs pa med pa'i tshul gyi yongs su bsngo ste/ las kyi ni rnam par smyin pa la yongs su rtog par mi byed/ rnam par smyin pas ni las la yongs su rtog par mi byed de/
166a1(phal chen): chos kyi dbyings rtog pa med pa la yang dag par 'jug go/ /dge ba'i rtsa ba byed pa med pas gnas pa yin no/ /chos nyid g.yeng ba med pa la'ang rab tu brtson pa yin no/ /de ni chos thams
166a2(phal chen): cad la yang dad pas yang dag par 'jug ste/ chos gang rang bzhin gyis yongs su grub par byed pa'am/ rnam par byed pa de dag gang yang mi mthong ngo / /chos nyid dbang po med pa'i mthar thug pa la
166a3(phal chen): yang yang dag par 'jug ste/ chos kyi dbyings lta ba po med par yang rab tu shes shing chos thams cad shes pa po med par yang rab tu rtogs so/ /de ltar byang chub sems dpa' sems dpa' chen po chos
166a4(phal chen): thams cad kyi dkyil 'khor tshad med pa rab tu shes pa/ chos thams cad kyi rkyen gyi gnas khong du chud pa/ chos thams cad lus pa med par rab tu mthong ba/ chos thams cad 'dod chags dang
166a5(phal chen): bral ba'i mthar phyin par rjes su lta ba/ 'jig rten 'gyur ba thams cad sprul pa lta bur rjes su rtogs pa/ chos gcig la sems can thams cad du rjes su mthong ba/ chos kyi dbyings myi
166a6(phal chen): gnyis par rab tu rig pa las kyi dmyigs pa dang nye bar len pa la mkhas pas ma btang ba 'dus byas kyi khams 'dus ma byas su mngon par bsgrub pas zhig par mi byed pa/ 'dus ma byas
166a7(phal chen): kyi khams 'dus byas su sgro gdags pa thams cad kyis rnam par mi rtog pa/ chos thams cad rab tu zhi ba la gzhol ba/ dge ba'i rtsa ba mngon par bsgrub pa/ thams cad mngon par bsgrub pa/
166a8(phal chen): sems can thams cad yongs su skyab par bya ba'i sems dang ldan pa/ chos rgya mtsho thams cad mngon par shes pa rmongs pa med par chos nyid la brtson pa/ dge ba'i rtsa ba nam mkha' lta bur
166b1(phal chen): thams cad yongs su bsngo ba/ bsod nams kyis rgyas par 'gro bas 'jig rten las 'das pa'i lam du zhugs pa/ 'jig rten gyi chos kun nas mi rgyu ba/ myig la rab rib med pa/ ye shes
166b2(phal chen): kyi snang ba rab tu thob pa/ thabs mkhas pas yongs su bsngo ba'i ngang tshul can de ni ci nas kyang sangs rgyas thams cad kyis byin gyis brlabs pa dang / ci nas kyang zhing thams cad yongs su dag
166b3(phal chen): par 'gyur ba dang / ci nas kyang sems can thams cad yongs su smyin par 'gyur ba dang / ci nas kyang sangs rgyas kyi chos thams cad nye bar blang bar 'gyur ba dang / ci nas kyang 'jig rten thams cad
166b4(phal chen): du bsod nams kyi zhing dam par 'gyur ba dang / ci nas kyang sems can thams cad kyi ded dpon du thog mar 'gro ba dang / ci nas kyang snang ba'i dkyil 'khor skye dgu thams cad la 'char bar 'gyur
166b5(phal chen): ba dang / ci nas kyang dge ba'i rtsa ba thams cad kyis chos kyi dbyings thams cad rgyas par 'gyur ba dang / ci nas kyang 'gro ba thams cad kyi rten du 'gyur ba dang / ci nas kyang yon tan thams cad kyis
166b6(phal chen): sems can gyi khams thams cad rnam par sbyong bar 'gyur ba/ de ltar dge ba'i rtsa ba de dag yongs su bsngo ste/ de de ltar yongs su bsngo bas sangs rgyas kyi rigs yang dag par 'dzin pa yin/
166b7(phal chen): sems can gyi rigs yongs su smyin par byed pa yin/ zhing gi rigs rnam par spyod pa yin/ chos kyi rigs 'gal bar mi byed pa yin/ las kyi rigs yongs su shes pa yin/ myi gnyis pa'i
166b8(phal chen): rigs mnyam par byed pa yin/ phyogs kyi rigs su khyab par 'gro ba yin/ 'dod chags dang bral ba'i rigs la yang dag par rtog pa yin/ shin tu mos pa'i rigs rab tu bsgrub pa yin/
167a1(phal chen): dbang po'i rigs shin tu snang bar byed pa yin te/ kye rgyal ba'i sras dag /'di ni byang chub sems dpa' sems dpa' chen po rnams kyis yongs su bsngo ba bzhi pa ste/ thams cad du rjes su
167a2(phal chen): song ba zhes bya ba'o/ /de la gnas shing byang chub sems dpa' sems dpa' chen po rnams dge ba'i rtsa ba thams cad yongs su bsngo bar byed de/ de de ltar bsngo bas 'jig rten gyi khams thams cad
167a3(phal chen): du yang dag par bstan par bya ba'i phyir thams cad du rjes su song ba'i lus kyi las rab tu thob bo/ /sangs rgyas kyi zhing thams cad du rnam par bstan pa sgrib pa med pa'i phyir thams cad kyi rjes su
167a4(phal chen): song ba'i ngag gi las rab tu 'thob bo/ /sangs rgyas kyi chos thams cad bstan cing gzung ba'i phyir thams cad du rjes su song ba'i yid kyi las rab tu 'thob bo/ /sems can thams cad rjes su
167a5(phal chen): 'brang bar bya ba'i phyir thams cad kyi rjes su song ba'i rdzu 'phrul dang rnam par 'phrul pa rab tu 'thob bo/ /chos thams cad yang dag par 'jug par bya ba'i phyir thams cad du rjes su song ba'i
167a6(phal chen): chos khong du chud pa rab tu 'thob bo/ /sems can thams cad kyi bsam pa tshim par bya ba'i phyir thams cad kyi rjes su song ba'i gzungs dang spobs pa thob par bya ba rab tu 'thob bo/ /
167a7(phal chen): spu'i sbubs gcig tu 'jig rten gyi khams thams cad gzung bar bya ba'i phyir thams cad du rjes su song ba'i chos kyi dbyings la 'jug pa rab tu 'thob bo/ /sems can gcig gi lus su
167a8(phal chen): sems can thams cad kyi lus yang dag par gzhol bar bya ba'i phyir thams cad kyi rjes su song ba'i lus la 'jug pa rab tu 'thob bo/ /bskal pa thams cad du de bzhin gshegs
167b1(phal chen): pa mthong ba dang mi 'bral ba la 'jug pa'i phyir thams cad kyi rjes su song ba'i bskal pa'i grangs la 'jug pa rab tu 'thob bo/ /skad cig gcig gis de bzhin gshegs pa 'byung ba thams cad
167b2(phal chen): mngon sum du bstan pa'i phyir/ thams cad rjes su song ba'i skad cig la 'jug pa rab tu 'thob bo/ /de nas byang chub sems dpa' rdo rje rgyal mtshan gyis sangs rgyas kyis byin gyis brlabs
167b3(phal chen): kyis phyogs bcur rnam par bltas te/ de'i tshe tshigs su bcad pa 'di dag smras so/ /'jig rten mtha' dang dbus med gang la yang / /de dag gnas 'cha' gang yang yod pa myin/ /sems can
167b4(phal chen): phan pa'i don las phyir mi ldog / mi rabs de dag ye shes 'di 'dra'o/ /zhing rnams la yang gnas par mi byed de/ /phyogs rnams la yang de dag gnas mi 'cha'/ /chos dang chos kyis
167b5(phal chen): rlom sems mi byed de/ /'jig rten dag na rnam par rtog mi byed/ /phyogs bcu'i 'jig rten dag na ji yod pa'i/ /'gro ba de dag ma lus kun bsdus shing / /dngos po dngos med chos
167b6(phal chen): la dbang bsgyur 'jug / de dag thams cad ma lus dus su bsngo/ /'dus byas 'dus ma byas kyi chos blangs shing / /'jig rten 'di la rnam par rtog mi byed/ /ji ltar 'jig rten
167b7(phal chen): chos rnams rnam dag te/ /de ltar 'jig rten sgron ma rnam par dag /ji snyed las rnams yang dag rtsom pa gang / /rab dang 'bring dang de bzhin tha ma rnams/ /de dag phyogs bcu'i 'jig rten
167b8(phal chen): mkhyen pa rnams/ /ji snyed bzhugs la yongs su bsngo ba byed/ /de dag yongs su bsngo ba'i mthar phyin pa/ /sangs rgyas mchog gi rjes su bslabs pa rnams/ /ye shes dam pa rjes su
168a1(phal chen): sems byed cing / /mi yi dam pa mchog rnams rab tu 'thob/ /sems can phan pa'i don du rtag zhugs shing / /'gro ba kun tu 'jig rten sgron ma bzhin/ /phyogs rnams kun tu ma
168a2(phal chen): lus gyur cig ces/ /dge ba de dag yongs su bsngo ba byed/ /de dag sems can rnam par rtog mi byed/ /chos la'ang rnam par rtog pa mi byed de/ /'jig rten gyis kyang rlom sems myed pa yin/ /
168a3(phal chen): 'gro ba kun nas phyir yang mi ldog go/ brtan pa de dag zhi rab tu rtag zhing / /de dag mya ngan 'das pa'i spyod yul thob/ /sems can rgyud na 'ang mi spyod ma yin te/ /'di 'dra'i ye shes dam pa khong
168a4(phal chen): chud pa/ /de dag nam yang rtog dang rnam rtog med/ /rnam par smyin pa'ang de dag gnas mi 'cha'/ /'jig rten thams cad rgyu dang bcas pas na/ /chos rnams rgyu med par yang lta ma yin/ /de dag spyod
168a5(phal chen): yul 'di 'dra thob pa ste/ /de la rtog dang rnam par rtog pa myed/ /blo mchog de dag 'gro kun kha lo bsgyur/ /ye shes tshul la mkhas pas yongs su bsngo/ /thams cad rjes su song ba zhes bya ste/
168a6(phal chen): yongs su bsngo ba bzhi pa'o// //sangs rgyas rmad ga bcad ces bya ba shin tu rgyas pa chen po'i mdo/ bam po bcu gsum pa/ kye rgyal ba'i sras dag /byang chub sems
168a7(phal chen): dpa' sems dpa' chen po rnams kyi yongs su bsngo ba lnga pa bsod nams myi zad pa'i mdzod ces bya ba gang zhe na/ kye rgyal ba'i sras dag /'di la byang chub sems dpa' sems dpa' chen po/ sgrib
168a8(phal chen): pa'i las thams cad yongs su byang ba'i phyir bshags pa dang 'brel ba'i dge ba'i rtsa ba'am/ 'das pa dang / ma byon pa dang / da ltar byung ba'i sangs rgyas bcom
168b1(phal chen): ldan 'das thams cad dang / 'das pa dang / ma 'ongs pa dang / da ltar byung ba'i sems can gyi khams thams cad dus gsum gyi dge ba'i rtsa ba la rjes su yi rang bas rjes su yi rang ba dang 'brel ba'i
168b2(phal chen): dge ba'i rtsa ba dang / 'das pa dang / ma byon pa dang / da ltar byung ba'i de bzhin gshegs pa thams cad la nan tan du byas pas phyag bya ba dang / 'brel ba'i dge ba'i rtsa ba'am/ sangs rgyas
168b3(phal chen): kyi chos thams cad la brtson pas sangs rgyas thams cad la gsol ba gdab pa dang / 'brel ba'i dge ba'i rtsa ba'am/ 'das pa dang / ma byon pa dang / da ltar byung ba'i sangs rgyas bcom ldan
168b4(phal chen): 'das rnams kyi dge ba'i rtsa ba mi zad pa gang la/ byang chub sems dpas brtson par bya ba'i dge ba'i rtsa ba 'byam klas pa bsam gyis mi khyab pa de dag la yang dag par 'jug par byed pa'am/
168b5(phal chen): gang yang 'das pa dang / ma byon pa dang / da ltar byung ba'i sangs rgyas bcom ldan 'das mngon par byang chub pa'i dge ba'i rtsa ba de dag la rjes su yi rang bar byed cing / de dge ba'i
168b6(phal chen): rtsa ba de dag la gnas par byed pa 'am/ sangs rgyas bcom ldan 'das 'das pa dang / ma byon pa dang / da ltar byung ba'i chos kyi 'khor lo bskor bas sems can mtha' dang
168b7(phal chen): dbus med pa dul bar gyur pa de dag la rjes su yi rang ba dang ldan pa'i sems bskyed pas khong du chud par byed pa 'am/ gang yang 'das pa dang / ma byon pa dang / da ltar byung ba'i sangs rgyas
168b8(phal chen): bcom ldan 'das de dag dang po thugs bskyed pa nas gzung ste/ byang chub sems dpa'i spyod pa thams cad la yang dag par byung bar gyur pa dang / bla na med pa yang dag par rdzogs pa'i byang chub tu
169a1(phal chen): 'tshang rgya bar gyur pa dang / mya ngan las 'das pa yang dag par bstan pa'i bar gyi dge ba'i rtsa ba de dag thams cad sangs rgyas thams cad dang rgyud kyi tshul gcig du gyur pa'i ye shes kyi byin
169a2(phal chen): gyis brlabs kyis rjes su yi rang ba'am/ de bzhin gshegs pa de dag yongs su mya ngan las 'das pa'i bstan pa yang dag par gzung ba nas nye bar bzung ste/ chos thams cad kyi mthar
169a3(phal chen): thug pa'i bar du dge ba'i rtsa ba ji snyed yang dag par bsgrub par 'gyur ba'am/ sangs rgyas la dmyig pa'i bsam pa 'byam klas pa brjod du med pa dang / rang gi dmyigs pa la dge ba'i rtsa ba gang
169a4(phal chen): bstsags pa de dag bla na med pa yang dag par rdzogs pa'i byang chub tu sgrib pa myed par dmyigs par mthar phyin par byed par yang rung ste/ dge ba'i rtsa ba rnam par phye ba tshad med cing 'byam klas pa/
169a5(phal chen): dmyigs pa rgya chen po grangs med pas brtsams pa de dag thams cad 'di ltar yongs su sngo ste/ dge ba'i rtsa ba gang yang dag par bsgrubs pa dang / gang mos par bya ba dang / gang rjes su yi rang ba
169a6(phal chen): dang / gang yongs su rdzogs par byas pa dang / gang yongs su grub par byas pa dang / gang spyad pa dang / gang thob par byas pa dang / gang sems dpa' dang / gang brtson pa dang / gang mthu dang ldan
169a7(phal chen): par byed pa'i dge ba'i rtsa ba de dag gis gang ji snyed du mngon gyi 'das pa'i dus thams cad 'byam klas pa'i dus la 'jug pa dang / 'jig rten gyi khams shin tu bstan pa grangs las 'das pa
169a8(phal chen): thams cad du sangs rgyas kyi zhing gi rgyan byung ba dang / gang ji snyed du de bzhin nyid kyi go skabs thams cad kyi sngon gyi mu'i bskal pa'i mthar gyur pa/ sa mtshams myed pa'i sangs rgyas kyi
169b1(phal chen): rigs mtha' yas pa dang / de bzhin gshegs pa thams cad kyi ye shes kyis thugs su chud pa/ byang chub sems dpa'i bsam pas rnam par shes pa gang yang spyod pa las yang dag par 'byung
169b2(phal chen): ba'am/ gang yang sems can bsrel bar bya ba'i tshogs rnam par bstan pa'am/ gang yang shin tu bstan pa'am/ gang yang shin tu mos pa rnam par dag par 'am/ gang yang de bzhin gshegs
169b3(phal chen): pa'i byin gyis rlabs kyis shes par bya ba'am/ gang yang sangs rgyas kyi rnam par 'phrul ba yang dag par bstan pa'am/ gang yang byang chub sems dpa'i sa rnams su rnam par rig pa'am/
169b4(phal chen): gang yang de bzhin gshegs pa'i phrin las 'jig rten las 'das pas byung ba'am/ gang yang byang chub sems dpa' kun tu bzang po'i spyod pa 'byam klas pas 'byung ba'am/ gang yang
169b5(phal chen): mngon par 'tshang rgya ba'i de bzhin gshegs pa thams cad kyi byin gyis brlabs kyis 'byung ba 'am/ phyi ma'i mtha'i bskal par 'tshang rgya ba rgyun chad pa med pa'i 'jig rten gyi khams tshul thams cad shin
169b6(phal chen): tu bstan pa/ nam mkha'i dbyings kyis klas pa chos kyi dbyings kyi mthas gtugs pa/ 'jig rten gyi khams thams cad 'byam klas pa ma 'ongs pa'i dus mtha' yas pa'i rigs su
169b7(phal chen): bstan pa ma 'ongs pa'i las kyi rgyud rnam pa tha dad pa grangs med pa brjod pa/ ma 'ongs pa'i dus rgyun chad pa med cing sa mtshams med pa/ de bzhin gshegs pa'i ye shes kyi mngon
169b8(phal chen): par bsgrub pas thugs su chud pa/ ma 'ongs pa'i dus kyi skad cig rgyun chad pa med pa/ chos kyi dbyings dang / 'jig rten gyi khams dang / bskal pa gcig nas gcig tu brgyud pa
170a1(phal chen): thams cad mtha' yas pa dang / de bzhin gshegs pa'i stobs kyis mngon par 'tshang rgya ba med pa dang / ma 'ongs pa'i dus sa 'tshams med cing rigs su mi chod pa
170a2(phal chen): d ag tu ma byon pa'i de bzhin gshegs pa dgra bcom pa yang dag par rdzogs pa'i sangs rgyas kyi chos kyi dbyings thams cad du khyab par gshegs pa'i sangs rgyas kyi zhing gi yon tan dang rgyan
170a3(phal chen): yongs su dag pa/ rin po che'i rgyan rnam par bres pa du ma dang / spos kyi rgyan yid du 'ong ba dang / ldan pa thams cad dang / me tog thams cad kyi rgyan gyi char rab tu 'bab pa dang / na bza' thams cad kyi rgyan gyi
170a4(phal chen): sprin sna tshogs yon tan thams cad kyis brgyan pa/ rnam pa tha dad pa'i mdzod de bzhin gshegs pa'i rgyan byin gyis rlabs kyis rnam par bres pa/ sangs rgyas kyi zhing thams cad rgyan rab tu
170a5(phal chen): brgyan par bya ba/ rnam pa sna tshogs pa tha dad pa brjod du med pas rab tu brgyan cing grub pa/ grogs bsam gyis mi khyab pa rnam par dag pas yongs su bsgrubs pa/ de bzhin gshegs pa mngon
170a6(phal chen): par 'tshang rgya ba'i byin gyis rlabs kyis rgyan gyi rnam par dag pa rnams 'byung bar 'gyur ba dang / gang yang byon pa'i de bzhin gshegs pa thams cad mngon par 'tshang rgya ba'i sangs rgyas kyi zhing
170a7(phal chen): yongs su dag pa/ byang chub sems dpa'i mig 'jig rten las 'das pa thun mong ma yin pas rnam par mthong ba/ byang chub sems dpa'i mthu chen po'i dge ba'i rtsa ba rab tu myong bar 'gyur
170a8(phal chen): ba chos thams cad sgyu ma'i rnam pa lta bur khong du chud pa/ chos thams cad kyi mthu sprul pa lta bus rnam par dag pa/ byang chub sems dpa' las 'byam klas pa/ mnyam pa nyid
170b1(phal chen): kyi rjes su song bas rnam par dag pa/ byang chub sems dpa'i rnam par 'phrul pa dang / ting nge 'dzin gyi tshul bsam gyis mi khyab pa la zhugs pa/ sangs rgyas kyi khyu mchog gi mthu phyung ba/
170b2(phal chen): yang dag par rgyu ba/ sangs rgyas kyi 'od bla na med pas snang bar byas pa/ rgya che ba sna tshogs pa/ tshad med pa/ bsam gyis mi khyab pa rnams yang dag par gnas par 'gyur ba dang / ma byon
170b3(phal chen): pa'i sangs rgyas de dag thams cad kyi sangs rgyas kyi zhing yongs su dag par 'gyur ba de bzhin du/ da ltar byung ba'i sangs rgyas thams cad kyi sangs rgyas kyi zhing yongs su dag par rab tu byung ba
170b4(phal chen): shin tu grub pa rnam par dag pa/ rnam pa sna tshogs pa tha dad pa kun nas yon tan can bsngags par bya ba/ tshad med pa dri zhim po bsam gyis mi khyab pa/ mtha' yas shing / tshad myed
170b5(phal chen): pa dang ldan pa/ rgyan grangs med pa can/ gtsug lag khang grangs med pa dang ldan pa/ yid du 'ong ba'i sgra grangs med pa yod pa/ mtha' yas par yang dag par ston pa/ rjes su spyod
170b6(phal chen): pa'i grogs tshad med pa dang ldan pa/ yon tan sna tshogs zad mi shes pa dang ldan pa/ rgyan thams cad kyis brgyan pa/ spos thams cad kyis brgyan pa/ phreng ba thams cad kyis brgyan pa/
170b7(phal chen): phye ma thams cad kyis brgyan pa/ rin po che thams cad kyis brgyan pa/ na bza' thams cad kyis brgyan pa/ rgyal mtshan thams cad kyis brgyan pa/ ba dan thams cad kyis brgyan pa/ rin po che sna tshogs kyi snam bu kun tu
170b8(phal chen): bting bas brgyan pa/ rin po che thams cad kyi stegs bus brgyan pa/ gser gyi dra ba grangs med pas kun tu g.yog par brgyan pa/ chu klung grangs med pa'i rgyan gyis brgyan pa/ grangs myed pa'i
171a1(phal chen): sprin gyi char rab tu 'bab pa/ rol mo brdung ba dang dkrol ba'i tshogs grangs med pas yid du 'ong ba rnam par dag pa de dag dang / de bzhin du ma lus pa thams cad rab tu bzung ste/ sangs
171a2(phal chen): rgyas kyi zhing gi yon tan dang brgyan yongs su dag pa gang ji snyed pa/ gang dang gang sangs rgyas thams cad kyis rab tu mkhyen pa/ 'jig rten gyi khams kyi rgyud chos kyi dbyings kyis klas pa/
171a3(phal chen): nam mkha'i mthas gtugs pa zhing gi gnas su gyur pa thams cad phyogs kyi 'khor mtha' yas par bstan pas phyogs bcur rnam par bkod pa/ 'jig rten gyi khams 'byam klas pa las
171a4(phal chen): rnam pa sna tshogs mngon par 'dus byas pa/ nam mkha'i khams dang 'jig rten gyi khams thams cad kyis yongs su bsdus pa/ 'jig rten gyi khams phyogs gzhan dang gzhan gyi rjesu song bar rab tu gnas
171a5(phal chen): pa/ las rnam pa tha dad pas shin tu byung ba'i 'jig rten gyi khams brjod du med par shin tu bstan pa/ 'jig rten gyi khams 'byung gnas nam mkha'i gos gtogs pa/ zhing gi rgyud rnam pa
171a6(phal chen): tha dad pa brjod du med pa 'jig rten gyi khams mtha' dbus med pa'i chos kyi dbyings kyis shin tu bstan pa/ de ltar ma lus pa thams cad yongs su bzung ste/ chos kyi dbyings thams cad kyi
171a7(phal chen): sangs rgyas kyi zhing thams cad la brgyan la 'jug par rgyan rnam par dag pa thams cad dang ldan pa/ sangs rgyas kyi zhing yongs su dag pa thams cad ji skad du bshad pa dang / ji skad du bstan pa
171a8(phal chen): yin/ ji skad du brjod pa yin/ ji skad du gsal bar byas pa dang / ji skad du smos pa dang / ji skad du smras pa dang / ji skad du bslabs pa dang / ji skad du dkrol ba dang / ji lta bur brtags pa dang /
171b1(phal chen): ji lta bur rnam par bkod pa de dang de dag du de bzhin gshegs pa skyes pa'i sangs rgyas kyi zhing gi rgyan dang / sangs rgyas kyi zhing rnam par dag pa dang / sangs rgyas kyi zhing mnyam pa nyid dang / sangs
171b2(phal chen): rgyas kyi zhing dge ba dang / sangs rgyas kyi zhing bdag nyid che ba dang / sangs rgyas kyi zhing yangs pa dang / sangs rgyas kyi zhing bde bar bskyed pa dang / sangs rgyas kyi zhing zil gyis mi non pa dang / sangs
171b3(phal chen): rgyas kyi zhing zad mi shes pa dang / sangs rgyas kyi zhing shin tu che ba dang / sangs rgyas kyi zhing myi 'phrogs pa dang / sangs rgyas kyi zhing mi 'jigs pa dang / sangs rgyas kyi zhing 'od gsal ba dang /
171b4(phal chen): sangs rgyas kyi zhing yid du 'ong ba dang / sangs rgyas kyi zhing mi 'thun pa myed pa dang / sangs rgyas kyi zhing kun tu snang ba dang / sangs rgyas kyi zhing rab tu snang ba dang / sangs rgyas kyi zhing rnam par
171b5(phal chen): brgyan pa dang / sangs rgyas kyi zhing rab tu brgyan pa dang / sangs rgyas kyi zhing shin tu rnam par phye ba dang / sangs rgyas kyi zhing mchog dang / sangs rgyas kyi zhing gtso bo dang / sangs rgyas kyi zhing rab dang / sangs
171b6(phal chen): rgyas kyi zhing phul dang / sangs rgyas kyi zhing dam pa dang / sangs rgyas kyi zhing gya nom pa dang / sangs rgyas kyi zhing rmad du byung ba dang / sangs rgyas kyi zhing bla na med pa dang / sangs rgyas kyi zhing mnyam pa
171b7(phal chen): med pa dang / sangs rgyas kyi zhing 'dra ba med pa dang / sangs rgyas kyi zhing mtha' yas pa dang / da ltar yongs su bsngo ste/ 'das pa dang / ma byon pa dang / da ltar byung ba'i sangs rgyas thams cad kyi sangs rgyas
171b8(phal chen): gyi zhing gi rnam par dag pa gang ji snyed pa'i rgyan rnam par dag pa dang / dge ba'i rtsa ba 'dis 'jig rten gyi khams thams cad rnam par dag par gyur cig /sangs rgyas kyi zhing thams cad 'di lta bu'i rnam
172a1(phal chen): par dag pa dang ldan par gyur cig / 'jig rten gyi khams re rer kyang 'das pa dang / ma byon pa dang / da ltar byung ba'i sangs rgyas kyi zhing gi rgyan ji snyed pa de dag thams cad yang dag par gnas
172a2(phal chen): par gyur cig / grub par gyur cig /rnam par dag par gyur cig /yongs su dag par gyur cig /yang dag par grub par gyur cig /rab tu byung bar gyur cig /rab tu brgyan par gyur cig /kun tu brgyan par
172a3(phal chen): gyur cig / byang bar gyur cig /byin gyis rlabs par gyur cig /'jig rten gyi khams gcig tu ji lta ba bzhin du 'jig rten gyi khams thams cad du ma lus par bzung ste/ sangs rgyas kyi zhing chos kyi
172a4(phal chen): dbyings kyis klas pa/ nam mkha'i dbyings kyi mtha' gtugs pa thams cad ma lus par de snyed kyi rgyan gyis yongs su brgyan par gnas par gyur cig /sangs rgyas kyi zhing thams cad ma lus par
172a5(phal chen): dus gsum thams cad kyi sangs rgyas kyi zhing yon tan rnam par phye ba dang / sangs rgyas kyi zhing gi rgyan sangs rgyas kyi zhing gi bdag nyid che ba dang / sangs rgyas kyi zhing blta na myi ngoms pa dang / sangs rgyas
172a6(phal chen): kyi zhing tshad med pa dang / sangs rgyas kyi zhing yangs pa dang / sangs rgyas kyi zhing grangs myed pa dang / sangs rgyas kyi zhing bsam gyis myi khyab pa dang / sangs rgyas kyi zhing mtshungs pa med pa dang / sangs rgyas
172a7(phal chen): kyi zhing mtha' yas pa dang / ji snyed pa de dag gi brgyan gyis rnam par dag par gyur cig /sangs rgyas kyi zhing de dag thams cad kyang byang chub sems dpa' yongs su rdzogs pa rjes su 'jug pa/ 'jig rten gyi khams
172a8(phal chen): la rab tu 'jug pa/ kun tu spyod pa mnga' ba sems can gyi khams rtogs pa khong du chud pa/ chos kyi dbyings la 'jug pa rab tu rtogs pa/ namakha'i dbyings la 'jug pa rmongs pa myed pa/
172b1(phal chen): sangs rgyas rjes su dran pa rab tu thob pa/ bsam gyis myi khyab pa'i chos rjes su dran pa'i tshul can tshad myed pa'i dge 'dun rjes su dran pa la rab tu zhugs pa/ gtong ba la shin tu mos pa/
172b2(phal chen): gtong ba'i rjes su dran pa rab tu thob pa/ ye shes kyi 'od gzer dang / ldan pa'i chos kyi nyi ma'i dkyil 'khor can/ chags pa myed par lta ba dmyigasu med pa las rab tu byung ba/ sangs rgyas
172b3(phal chen): kyi chos gnas su gyur pa/ dge ba'i rtsa ba dam pas thog mar 'gro ba dang dge ba'i rtsa ba'i dbang gis sangs rgyas kyi byang chub tu byung ba/ de bzhin gshegs pa'i stobs kyi rjes su song ba/
172b4(phal chen): thams cad mkhyen pa nyid kyi yul gyi 'od gzer rab tu 'gyed pa/ bdud kyi las thams cad rnam par sbyangs pa/ sems can gyi khams thams cad kyi rang bzhin khong du chud pa/ phyin ci log myed
172b5(phal chen): pas yang dag par byung ba/ dge ba'i rtsa ba dang smon lam la gti mug myed pa sha stag gis yongs su gang bar gyur cig /byang chub sems dpa' de lta bu'i tshul can de lta bu'i spyod pa la zhugs pa/
172b6(phal chen): de lta bu'i yon tan dang ldan pa/ dge ba'i rtsa ba mtshungs pa myed pa can rtag tu sangs rgyas kyi phrin las la gzhol ba/ sangs rgyas kyi byang chub snang ba rab tu thob pa/ mun pa myed pa'i chos kyi dbyings
172b7(phal chen): kyi ye shes dang ldan pa/ chos kyi dbyings thams cad lus gcig gis khyab par byed pa'i rnam par 'phrul pa chen po yang dag par ston pa/ ye shes chen po khong du chud pas thams cad mkhyen pa nyid
172b8(phal chen): kyi spyod yul dang ldan pa/ chos kyi dbyings mtha' yas pa'i tshig rab tu dbye ba/ mngon par bsgrub pa la mkhas pa/ zhing thams cad kyi rjes su song bar gnas par sangs rgyas kyi zhing thams
173a1(phal chen): cad na gnas pa/ nam mkha'i dbyings su mos pas myi gnas pa'i yid dang ldan pa/ chos kyi dbyings thams cad du rnam par phye ba'i bsam pa can/ byang chub sems dpa'i ting nge 'dzin bsam gyis mi
173a2(phal chen): khyab pa la mnyam par gzhol ba la mkhas pa/ thams cad mkhyen pa'i spyod yul kyi sangs rgyas kyi zhing la gnas pa/ sangs rgyas thams cad kyi byin gyis brlabs shes par bya ba la mkhas pa/ chos grangs
173a3(phal chen): myed pa bstan cing bshad pa la 'jigs pa myed pa/ 'das pa dang / ma byon pa dang / da ltar byung ba'i sangs rgyas thams cad kyi dge ba'i rjes su song ba/ de bzhin gshegs pa thams cad kyi chos kyi dbyings
173a4(phal chen): la gnas pa/ sangs rgyas thams cad kyis chos bstan pa yongs su 'dzin pa/ sgra bsam gyis myi khyab pa rnam par dbye zhing mngon par bsgrub pa la mkhas pa/ grangs myed pa'i skad rnam pa tha dad pa shes pa/
173a5(phal chen): bla na myed pa'i sangs rgyas kyi rnam par 'phrul pa'i sa khong du chud pa/ 'jig rten gyi khams thams cad kyi rjes su song zhing chags pa myed par spyod pa/ nyon mongs pa myed pa'i chos kyi tshul la chos su rtog
173a6(phal chen): pas gnas pa myed pa/ sems bskyed pa yangs pa shin tu rnam par bsgoms pa rab tu thob pa/ ye shes gcig nas gcig tu rgyud pa'i brgyud la mkhas pa/ don gcig nas gcig du bstan pa rab tu grub
173a7(phal chen): pa/ de lta bu dag gis 'jig rten gyi khams de dag yongs su brgyan par gyur cig /yongs su gang bar gyur cig /rnam par mdzes par gyur cig /rjes su dong bar gyur cig /kun tu gnas
173a8(phal chen): par gyur cig / bsgoms par gyur cig /shin tu bsgoms par gyur cig /sbyangs par gyur cig /shin tu sbyangs par gyur cig /zhi bar byed par gyur cig /sangs rgyas kyi zhing re re'i phyogs re re zhing yang byang chub sems dpa'
173b1(phal chen): tshad myed grangs myed pa bsam gyis myi khyab pa/ gzhal du myed pa/ mu myed pa/ sa mtshams myed pa/ dpag tu myed pa/ brjod du myed pa'i yang brjod du myed pas yongs su rgyas par gyur cig /phyogs gcig ji lta ba
173b2(phal chen): bzhin du sangs rgyas kyi zhing chos kyi dbyings kyis klas pa/ nam mkha'i mthas gtugs pa/ ma lus pa lus pa myed pa/ lhag ma myed pa thams cad kyang byang chub sems dpa' 'di lta bu'i tshul can gyis yongs
173b3(phal chen): su rgyas shing yongs su gang bar gyur cig ces/ de ltar byang chub sems dpa' sems dpa' chen po dge ba'i rtsa ba yongs su bsngo ste/ tshul de lta bus sangs rgyas kyi zhing thams cad dang / tshul de
173b4(phal chen): lta bus 'byung ba thams cad dang / tshul de lta bus sems can gyi khams thams cad rnam par dag pa dang / tshul de lta bus sangs rgyas thams cad kyi byang chub dang / tshul de lta bus smon lam
173b5(phal chen): thams cad dang / tshul de lta bus 'jig rten gyi khams thams cad du sangs rgyas skyes pa mthong ba dang myi 'bral ba dang / tshul de lta bus de bzhin gshegs pa'i sku tshe tshad myed pa dang / tshul de
173b6(phal chen): lta bus thogs pa myed pa/ chos kyi dbyings thams cad du chos kyi 'khor lo bskor ba/ phyir myi ldog pa'i phyir yongs su bsngo'o/ /de ltar byang chub sems dpa' de dge ba'i rtsa ba de dag sangs rgyas
173b7(phal chen): kyi zhing thams cad kyi rjes su song ba'i sangs rgyas kyi zhing yongs su dag pa dang / sems can thams cad kyi rjes su song ba'i byang chub sems dpa' yongs su dag pa dang / sangs rgyas kyi skye ba thams
173b8(phal chen): cad kyis ma lus par gang bar byas pa'i chos kyi dbyings yongs su dag pa dang / sangs rgyas kyi zhing thams cad ma lus par shin tu byung ba'i de bzhin gshegs pa'i sku dang / thams cad mkhyen pa
174a1(phal chen): 'byung bar mgo bskal pa tshad med par yongs su bsngos pa dang / nam mkha'i khams tshad myed pa'i rjes su song ba'i sems kyi sa dang / yongs su bsngo ba'i tshad bsam gyis myi khyab pa'i rjes
174a2(phal chen): su zhugs pa dang / yongs su bsngo ba'i tshul chos kyi dbyings thams cad kyi rjes su song bas yongs su bsngo ba'i tshe bdag la myi rtog go/ /bdag gi lus la rnam par myi rtog go/ /sangs rgyas kyi
174a3(phal chen): chos la rnam par myi rtog go/ /zhing la myi rtog go/ /zhing gi yang dag par spyad pas rnam par dag pa la rnam par myi rtog go/ /sems can la rnam par myi rtog go/ /sems can gdul ba la rnam par myi rtog go las
174a4(phal chen): la myi rtog go las kyi rnam par smyin pa la rnam par myi rtog go/ /sems dpa' la chags par myi byed do/ /bsam pas kyang mngon par chags par myi byed do/ /rgyu chud gzon par myi byed do/ /rgyu dang 'bras bu
174a5(phal chen): chud gzon par myi byed do/ /dngos po nye bar len par myi byed do/ /dngos po'i chos la chags par yang myi byed do/ /'khor ba'i rnam pa tha dad pa gcig du myi byed do/ /zhi ba'i rnam par brtags pa myed
174a6(phal chen): pas rlom sems myi bskyed do/ /de bzhin gshegs pa rnams kyis de bzhin gshegs pa'i yul kyis snyems par myi byed do/ /chos gang gis kyang chos la gnas par myi byed de/ /de ltar byang chub sems
174a7(phal chen): dpa' sems dpa' chen po dge ba'i rtsa ba de dag nye bar stobs so/ /khong du chud par byed do/ /yongs su bsngo'o/ /yongs su smyin par byed do/ /mnyam par byed do/ /bsgrub bo/ /mtshan mar myi byed do/ /
174a8(phal chen): dmyigs par myi byed do/ /myi 'jal lo/ /myi rtog go/ /rnam par myi rtog go/ /byang chub sems dpa' sems dpa' chen po da ltar yongs su bsngo ba ni/ 'das pa dang / ma byon pa dang / da ltar byung
174b1(phal chen): ba'i sangs rgyas thams cad rjes su dran pas dge ba'i rtsa ba myi zad pa yin/ byang chub sems dpa' thams cad la yang dag par 'jug pas/ dge ba'i rtsa ba thams cad myi zad pa yin/ zhing rnam
174b2(phal chen): par dag pas yongs su bsngo bas dge ba'i rtsa ba myi zad pa yin/ sems can gyi khams rnam par dag pa la rnam par dpyod pas dge ba'i rtsa ba myi zad pa yin/ chos kyi dbyings su 'jug pa la
174b3(phal chen): zhugs pas dge ba'i rtsa ba myi zad pa yin/ nam mkha'i khams ltar tshad myed pa'i sems la yongs su sgom pas dge ba'i rtsa ba myi zad pa yin/ sangs rgyas thams cad kyi yul la shin tu mos
174b4(phal chen): pas dge ba'i rtsa ba myi zad pa yin/ byang chub sems dpa' thams cad kyi las la brtson pas dge ba'i rtsa ba myi zad pa yin/ dus sum rnam par 'byed pas dge ba'i rtsa ba myi zad pa yin te/ de ni
174b5(phal chen): sems can gyi khams thams cad la sems can myed par rab tu rtog cing yongs su bsngo'o/ /chos thams cad la srog myed par khong du chud cing yongs su bsngo'o/ /chos thams cad 'byed pa
174b6(phal chen): myed par yang dag pa ji lta ba bzhin du shes shing yongs su bsngo'o/ /dge ba'i rtsa ba thams cad la gang zag myed par sems shing yongs su bsngo'o/ /chos thams cad nyon mongs pa myed par rab tu
174b7(phal chen): rtog cing yongs su bsngo'o/ /chos thams cad kyi rten pa yang dag par mthong shing yongs su bsngo'o/ /dngos po thams cad la myi gnas pa yang dag pa ji lta ba bzhin du shes shing yongasu bsngo'o/ /
174b8(phal chen): zhing thams cad la yang dag par myi gnas pa nyid du shes shing yongs su bsngo'o/ /byang chub sems dpa'i spyod pa la myi gnas pa nyid du lta zhing yongs su bsngo'o/ /dmyigs pa thams cad
175a1(phal chen): la dmyigs su myed pa nyid du shes pas mthong zhing yongs su bsngo'o/ /de de ltar yongs su bsngo'o/ /sa zhing gang yang kun nas nyon mongs pa dang bcas par myig lam du snang bar mi 'gyur ro/ /
175a2(phal chen): kun tu lta yang sems can gang yang myi 'thun pa mthong bar myi 'gyur ro/ /spyod pa'i tshe chos gang yang yang dag par myi mthong ngo / /ye shes kyi 'jug pas gang la yang 'jug pa myed do/ /nam mkha'i
175a3(phal chen): dbyings thams cad la yang rab tu gnas te/ de yang shin tu shes so/ /bsod nams kyi stobs tshad myed pas de bzhin gshegs pa'i skus chos thams cad gang bar shin tu shes so/ /sems can
175a4(phal chen): thams cad tshim par bya ba'i phyir/ dge ba'i rtsa ba thams cad du 'gro ba la yang dag par spyod do/ /de'i sems bskyed pa re re zhing yang sems can brjod du myed pa'i yang brjod du myed pa'i stobs bcu'i sar
175a5(phal chen): yang dag par 'grub bo/ /des sems can thams cad bsod nams thams cad kyis yongs su gzung zhing thob par bya ba'i phyir/ dge ba'i rtsa ba rnam par dag pa bsod nams thams cad kyi 'byung
175a6(phal chen): gnas dang ldan pa/ thams cad rab tu sgrub bo/ /de yo byad ci 'dod pa phun sum tshogs pas/ bsod nams kyi mdzod yid bzhin gyi nor bu lta bu dang ldan pa yin no/ /de dag gang dang gang du 'gro ba de dag tu
175a7(phal chen): zhing thams cad rnam par sbyong zhing 'gro'o/ /de gang dang gang du spyod pa de dang de dag du sems can brjod du myed pa'i yang brjod du myed pa rnam par dag par bya ba'i phyir/ bsod nams kyi stobs kyis yongs su
175a8(phal chen): gzung ba la rab tu gzhog cing / yang dag par spyod do/ /de ltar yongs su bsngo ba de la rnam pa de lta bu'i rgyu 'thun pas/ byang chub sems dpa'i spyad pa spyod pa na gzugs myed pa yin/ 'jig rten
175b1(phal chen): thams cad kyis zil gyis myi non pa'i bsod nams can yin/ bdud thams cad kyis gzi brjid myi zad pa yin/ phyir rgol ba thams cad kyis dge ba'i rtsa ba myi 'phrogs pa yin/ thams cad mkhyen pa'i
175b2(phal chen): yid yang dag par rtog pa dang ldan pas/ smon lam shin tu che ba dang / sems rab tu yangs pa yin/ sems bskyed pa cig gis sangs rgyas kyi zhing tshad myed par 'gro ba yin/ ye shes kyi stobs
175b3(phal chen): mtha' yas pas/ sangs rgyas thams cad kyi yul yongs su shes pa yin/ sangs rgyas thams cad la shin tu dad pa yin/ ye shes mtha' yas par shin tu 'jug pa la rab tu gnas pa
175b4(phal chen): yin/ nam mkha'i dbyings kyis klas pa'i byang chub kyi sems mngon par bsgrub pa'i mthus nam mkha'i dbyings kyis klas par chos kyi dbyings shin tu yangs pa yin no/ /kye rgyal ba'i sras dag 'di ni byang
175b5(phal chen): chub sems dpa' sems dpa' chen po rnams kyi yongs su bsngo ba lnga pa/ bsod nams myi zad pa'i mdzod ces bya ba ste/ de la gnas pa'i byang chub sems dpa' ni/ myi zad pa'i mdzod bcu rab
175b6(phal chen): tu thob bo/ /bcu gang zhe na/ skra'i sbubs gcig du sangs rgyas grangs myed pa 'byung ba la 'jug pa'i phyir/ sangs rgyas lta ba'i gter myi zad pa'i mdzod rab tu thob bo/ /chos thams cad gcig tu
175b7(phal chen): rab tu gzhol ba'i de bzhin gshegs pa'i stobs dang / ye shes la 'jug pa'i phyir/ chos la 'jug pa'i gter myi zad pa'i mdzod rab tu thob bo/ /de bzhin gshegs pa thams cad kyis chos bstan
175b8(phal chen): pa yongs su gzung zhing chud zos par myi bya ba'i phyir/ dran pas gzung ba'i gter myi zad pa'i mdzod rab tu thob bo/ /de bzhin gshegs pa thams cad kyi chos kyi tshul dang / dgongs pa shin tu
176a1(phal chen): bstan pa la mkhas par bya ba'i phyir/ blo gros rnam par nges pa'i gter myi zad pa'i mdzod rab tu thob bo/ /chos kyi tshul rnam par dbye ba la mkhas par bya ba'i phyir/ rigs pas 'dzin
176a2(phal chen): pa'i gter myi zad pa'i mdzod rab tu thob bo/ /nam mkha'i dbyings dang mnyam pa'i blos dus gsum thams cad khyab par bya ba'i phyir/ blo tshad myed pa'i gter myi zad pa'i mdzod rab tu thob bo/ /sems
176a3(phal chen): can thams cad tshim par bya bas myi zad par bya ba'i phyir/ bsod nams kyi gter myi zad pa'i mdzod rab tu thob bo/ /sems can thams cad kyi mun pa dang / rab rib dang / ling tog dang / gti
176a4(phal chen): mug dang / ma rig pa'i mun pa rnam par bsal ba'i phyir/ ye shes dang dga' ba dang / blo'i gter myi zad pa'i mdzod rab tu 'thob bo/ /sangs rgyas thams cad kyi chos nyid tha myi dad pa nyid rab tu bstan
176a5(phal chen): pas/ sems can thams cad shes par bya ba'i phyir/ spobs pa rnam par nges pa'i gter rab tu 'thob bo/ /byang chub sems dpa'i spyod pa'i spyad pa rgyun myi 'chad pa/ thams cad mkhyen pa nyid chags
176a6(phal chen): pa myed pa'i thabs skyon myed pa'i dbang bskur ba'i phyir/ stobs bcu dang / myi 'jigs pa'i gter myi zad pa rab tu 'thob ste/ gter myi zad pa'i mdzod bcu po 'di dag rab tu 'thob bo/ /de nas byang
176a7(phal chen): chub sems dpa' rdo rje rgyal mtshan gyis/ sangs rgyas kyi byin gyis rlabs kyis/ phyogs bcur rnam par bltas te/ de'i tshe tshigs su bcad pa 'di dag smras so/ /bsam pas mthu stobs
176a8(phal chen): rnyed pa gang dag ni/ /mtha' yas chos la kun tu dbang sgyur cing / /bsod nams gter la rjes su yid rang ba/ /de dag chags myed tshul gyis yongs su bsngo/ /dus gsum rgyal ba su dag ji
176b1(phal chen): snyed pas/ /rnam dag zhing rnams 'jig rten rnam sbyangs pa/ /yon tan kun dang ldan zhing 'phags pa rnams/ /de 'dra'i rnam dag zhing du yongs su bsngo/ /dus gsum rgyal ba ji snyed bzhugs pa yi/ /
176b2(phal chen): tshul rnams kun la rjes su sems byed cing / /thams cad lus pa myed par nges bzung ste/ /de 'dra'i zhing ni brtan pa rnams kyis brgyan/ /dus gsum bskal pa ji snyed yod pa yi/ /zhing gcig de dag yon
176b3(phal chen): tan blang byas kyang / /bskal pa ji snyed de dag zad 'gyur gyi/ /zhing gi yon tan bsngags pa zad myi 'gyur/ /'di 'dra'i zhing rnams thams cad ma lus par/ /myi yi mchog gis ji snyed mthong gyur
176b4(phal chen): pa/ /thams cad ma lus zhing gi yon tan gyis/ /ji snyed 'jig rten de dag brgyan par snang / /de dag kun kyang rnam dag yid dang ldan/ /de dag rgyal ba'i gsung skyes sras yin te/ /yon tan kun
176b5(phal chen): gyis brgyan pa'i sems dang ldan/ /zhing gi phyogs rnams rab tu rgyas par byed/ /de dag lus ni mtshan gyis shin tu brgyan/ /de dag dpe byad bzang pos lus kyang mdzes/ /de dag mtha' yas yang
176b6(phal chen): dag so sor shes/ /'gro ba'i rgyal mtshan myi zad ci bzhin no/ /de dag spyod yul dag dang yang dag ldan/ /ting 'dzin kun la gnas pa rjes su thob/ /mtshungs myed shin tu rnam par dag pa'i yid/ /
176b7(phal chen): thams cad phyogs rnams su ni 'od kyang 'gyed/ /'di 'dra'i zhing rnams ma lus gzung bya ste/ /nyan thos spyod yul dag la dad myed pa/ /rang rgyal thams cad shin tu spangs gyur te/ /myi yi dam pas shin
176b8(phal chen): tu gang gyur cig / de dag de 'dra'i yongs bsngo sems ldan pa/ /gang gis ma lus 'jig rten byang chub du/ /dus gsum rgyal bas mngon par sangs rgyas pa/ /de dang ldan par yongs su bsngo ba byed/ /
177a1(phal chen): phyogs bcu kun na ji snyed yod pa yi/ /bdud dang nyon mongs de dag rab tu 'joms/ /dpal ldan mthu can gzhan gyis phan myi nus/ /rnam par nges pa'i chos kyi dam pa spyod/ /de dag smon lam
177a2(phal chen): mthu stobs yangs pa yi/ /yongs su bsngo ba chags pa myed cing dag /bsod nams zad myed de dag mdzod du zhugs/ /de ni dus gsum kun tu zad myi 'gyur/ /de dag spyod pas chos la 'jal bar
177a3(phal chen): byed/ /de dag byed pa myed pa'i chos la zhugs/ /g.yo myed chos kyang de dag rab tu shes/ /las kyi rnam pas yongs su myi sems so/ /gzugs ni ma yin 'on kyang gzugs myed myin/ /'du shes
177a4(phal chen): yod myin 'du shes myed pa myin/ /dngos po ma yin dngos po myed pa myin/ /dngos po thams cad rang bzhin khong du chud/ /yod pa ma yin myed pa 'ang ma yin te/ /rgyu yi rgyud la mngon par chags myi byed/ /
177a5(phal chen): rkyen la 'jug par de dag myi byed de/ /nam yang de dag chags par myi byed do/ /'gro ba 'di na smra tshul ji snyed pa/ /de la nam yang chags par myi byed de/ /'du shes bsam pa brda yang rab tu shes/ /bdag myed
177a6(phal chen): chos kyang so sor shin tu rtogs/ /de dag sems can myi 'bral cis 'gyur ba/ /de 'dra'i chos nyid mnyam pa rab tu rtogs/ /de 'dra'i zhing dang de bzhin las kyi rnams/ /dus gsum thams cad ma lus bzung
177a7(phal chen): byas shing / /shes pas de dag de bzhin yongs su bsngo/ /las kyi rnam pa gang gis skyes ldan zhing / /rang bzhin gang dang mtshan nyid gang yin pa/ /de na ci 'dra'i chos nyid yod pa dag /de bzhin de dag dag
177a8(phal chen): par yongs su bsngo/ /gang gi yid kyis ngo bo nyid 'jal ba/ /'gro ba de dag myi gnas len pa myed/ /'gro ba kun phyir yongs su bsngo bar gzhol/ /spyod yul thams cad ma lus gzung byas shing / /
177b1(phal chen): 'od gsal thams cad rjes su sems par byed/ /ma lus de bzhin nyid kyang de dag shes/ /gang gis lta ba thams cad ma lus shing / /bsam pa'i skyon bor rnam par spangs pa rnams/ /rtag tu de dag dri med
177b2(phal chen): kun gdung myed/ /chags myed kun kyi tshul yang rjes su rtogs/ /de dag gis ni chos rnams ma bshig ste/ /nams kyang chos nyid zhig par 'gyur ba myed/ /chos la chags par de dag myi byed de/ /de dag 'jig
177b3(phal chen): rten sgra brnyan 'dra ba yis/ /gang gis dus gsum 'jig rten skyes pa yi/ /'gro ba'i rkyen 'gyur chos kyang rab tu shes/ /bsam pa dag dang bag chags khong du chud/ /thams cad 'jig par byed pa gang yang myed/ /
177b4(phal chen): de dag las dang las smin rab tu shes/ /las dang rnam par 'gal bar myi byed de/ /las kyi rnam par smyin pa chud myi gzon/ /rgyud las 'byung ba'i chos kyang shin tu ston/ /'di na sems can gang yang 'khor ba
177b5(phal chen): myed/ /sems can 'byung bar de dag myi byed de/ /sems can rnams la gnas pa myed par smras/ /sems can rgyud kyi brda yang rab tu rtogs/ /bsod nams myi zad pa yi mdzod ces bya ba yongs su bsngo ba
177b6(phal chen): lnga pa'o/ / //kye rgyal ba'i sras dag /byang chub sems dpa' sems dpa' chen po rnams kyi yongs su bsngo ba drug pa dge ba'i rtsa ba thams cad dang mnyam pa nyid kyi rjes su song ba zhes bya ba gang zhe na/
177b7(phal chen): kye rgyal ba'i sras dag /'di la byang chub sems dpa' sems dpa' chen po rgyal por gyur te/ srid chen po thob nas 'tshe ba dang phyir rgol bcom ste/ rgyal po chen por grags pa dang / srid chen po'i
177b8(phal chen): khams la gnas shing / srid yangs pa la dbang bar gyur nas/ mkhon myed cing lhod pa myed par srid la gnas pa/ chos kyi rgyal srid skyong bar byed pa/ chos dang 'thun pas chos kyi rjes su snyegs
178a1(phal chen): pa/ phun sum tshogs pa'i srid chen po thob pa/ sa chen po la gdugs gcig du gyur pa/ 'khor lo thogs pa med pas skyong ba/ dri ma myed pa'i thabs thob pa/ srid la pha rol gyi sdes
178a2(phal chen): gtse ba myed pa dang / chos dang ldan pa dbyig pa myed pa dang / mtshon cha myed pas 'gro ba rnams shin tu skyong ba/ chos kyi dbyings su zhugs shing bsdu ba'i dngos po bzhis 'gro ba sdud pa/ 'khor los
178a3(phal chen): bsgyur ba'i rgyal por gyur pa/ 'gro ba thams cad la mdzod kyis shin tu stob pa de dbang phyug de lta bu la gnas shing de lta bu'i chos la gnas pa/ g.yog dang 'khor mang po shin tu 'dus pa gzugs dang
178a4(phal chen): ldan pa/ 'gro ba thams cad kyi lta bas myi ngoms pa/ yid la kha na ma tho ba myed pa/ bsod nams rnam par dag pa dang ldan pa/ zil gyis mi non pa'i mtshan dang ldan pa/ lus shin tu rnam par phye ba mdzes
178a5(phal chen): pa dang ldan pa/ blta na bzang ba tshul dang 'thun pa'i lus dang ldan pa/ stobs dang ldan pa/ thub pa myed pa'i lus dang ldan pa/ stobs chen po dang ldan pa/ mthu bo che'i lus kyis gzung ba/ rnam par
178a6(phal chen): dag pa'i las dang ldan pa/ sgrib pa myed pa'i las rnam par dag pa dang ldan pa de/ zas yongs su gtong ba 'am/ btung ba 'am/ ro'am bzhon pa 'am/ gos sam/ me tog gam/ phreng ba 'am/ spos sam/
178a7(phal chen): byug pa 'am/ mal cha 'am/ gnas sam rgyab rten nam/ mar me 'am/ sgron ma 'am/ nad kyi rkyen sman nam yo byad rnams sbyin pa 'am/ rin po ches gzhal ba'i snod sna tshogs bkang zhing yongs su gtong ba dang /
178a8(phal chen): shing rta sna tshogs dang / shing rta du ma bkang zhing tshad myed pa'i rin po che dang nor yongs su gtong ba dang / glang po cang shes sam/ rta cang shes rgyan thams cad kyis brgyan pa gtong ba dang / slong ba rnams la ci
178b1(phal chen): rigs su rgyal po'i stan bzang po gtong ba 'am/ gdugs gtong ba 'am/ rgyal mtshan dang ba dan gtong ba 'am/ rin po che gtong zhing sbyin pa 'am/ rgyan dang lhab lhub kyi sbyin pa yongs su gtong ba 'am/ cod pan
178b2(phal chen): nam/ gtsug gi nor bu dag dbang phyug la spyi bo nas dbang bskur bas mtshon chas bcings shing brtson ra na 'dug pa'i sems can rnams mthong nas/ nor thams cad yongs su gtong ba dang / g.yog dang bdag tu
178b3(phal chen): bcas te byin nas/ btson ra de dag nas sems can rnams yongs su thar bar byed pa gsad par khrid pa mthong nas/ bdag gi lus dang srog yongs su btang ste/ gsad pa de blu bar byed pa/ gtsug phud dang
178b4(phal chen): thor cog du bcas pa'i mgo dag kyang slong bas bslangs na/ gtong ba myed pa'i sems kyis gtong ba myig gnyis yongs su gtong ba 'am/ rna ba dang / sna yongs su gtong ba 'am/ so dang lce yongs su gtong
178b5(phal chen): ba'am/ mgo yongs su gtong ba 'am/ rkang lag yongs su gtong ba 'am/ rang gi lus kyang dral cing slong ba la khrag yongs su gtong ba 'am/ sha dang rkang yongs su gtong ba 'am/ slong ba la rang gi lus las
178b6(phal chen): snying phyung ste/ yongs su gtong ba'am/ slong zhing len pa sna tshogs la rgyu ma dang 'tsher pa dang / mkhal ma dang / pho ba rnams yongs su gtong ba 'am/ rang gi lus la yan lag dang / nying lag dang rus pa bslangs
178b7(phal chen): pa na dad pa'i sems kyis yongs su gtong ba 'am/ slong ba la mos par lta bas pags pa dang mdog yongs su gtong ba 'am/ rkang lag las sor mo yongs su gtong ba 'am/ chos 'dod pa'i phyir rang gi
178b8(phal chen): sha dang sen mo yongasu gtong ba 'am/ chos shin tu dkon pa/ tshul zhing myes gang ba'i 'obs myi 'greng lag tag bdun du mchong bar byed pa 'am/ chos bsrung ba'i phyir sdug bsngal myong ba thams cad kyang
179a1(phal chen): rang gi lus bzod par byed pa 'am/ chos tshol zhing chos kyi tshig dang / yi ge 'bru gcig gi phyir yang rgya mtsho mthar thug pa'i sa chen po yongs su gtong ba 'am/ chos thams cad kyi dbang
179a2(phal chen): phyug byed pa'am/ myi dge ba'i chos las sems can rnams bzlog te/ dge ba'i chos la rab tu sbyor ba'am/ skyes bu'i mtshan gcod pa mthong nas/ sdig pa'i las de dag las sems can rnam par
179a3(phal chen): bzlog par byed pa 'am/ de bzhin gshegs pa mngon par sangs rgyas par 'jig rten thams cad du sgrog cing gtsug lag khang dang pho brang gi longs spyod kyi phyir sa dang khams yongs su gtong ba'am/
179a4(phal chen): rim gro bya ba'i phyir bran dang las byed pa'i myi rnams gtong ba'am/ slong ba la rim gro bya ba'i phyir bdag nyid 'bul ba 'am/ chos la dad pas dga' zhing mgu ba'i sems rnyed nas/ rang gi lus kyis
179a5(phal chen): de bzhin gshegs pa la rim gro byed pa'am/ bdag nyid sems can thams cad la gtong ba'am/ sangs rgyas thams cad la rim gro bya ba'i phyir rgyal srid yongs su gtong ba'am/ slong ba rnams la ci rigs
179a6(phal chen): su yul dang myir bcas pa'am/ grong khyer dang rgyal po'i pho brang ngam rgyan thams cad kyis brgyan pa yongs su gtong ba'am/ slong ba la bu dang bu mo dang chung ma dag yongs su gtong ba'am/ slong ba
179a7(phal chen): rnams la ci rigs su khyim thams cad yongs su sbyin zhing gtong ba'am/ bza' shing gi ra ba sbyin pa'am/ slong ba sna tshogs dang len pa sna tshogs dang / sems can sna tshogs dang / gang zag sna tshogs
179a8(phal chen): dang / sems can sna tshogs dang ldan pa la phyogs tha dad pa nas 'ongs pa tshad las 'das pa'i myi dang / myi sna tshogs dang sbyin pa'i gnas sna tshogs la mchod sbyin bye ba khrag khrig brgya stong du ma grangs
179b1(phal chen): myed pa rnams byed cing yongs su gtong ba'am/ de sbyin pa'i dmigs pa'i dngos po thams cad yongs su gtong ba yongs su bsngo zhing dge ba'i rtsa ba thams cad kyi snying po'i rjes su song bas/ gzugs shin tu
179b2(phal chen): bzung ba/ dge ba'i rtsa ba thams cad kyi snying po'i rjes su song bas/ tshor ba shin tu bzung ba dge ba'i rtsa ba thams cad kyi snying po'i rjesu song bas/ 'du shes shin tu gzung ba/ dge ba'i rtsa ba thams cad
179b3(phal chen): kyi snying po'i rjes su song bas/ 'du byed shin tu bzung ba/ dge ba'i rtsa ba thams cad kyi snying po'i rjes su song bas/ rnam par shes pa shin tu bzung ba/ dge ba'i rtsa ba thams cad kyi snying po'i rjes
179b4(phal chen): su song bas/ srid pa thams cad shin tu bzung ba/ dge ba'i rtsa ba thams cad kyi snying po'i rjes su song bas 'khor shin tu bzung ba/ dge ba'i rtsa ba thams cad kyi snying po'i rjes su song bas
179b5(phal chen): longs spyod shin tu bzung ba/ dge ba'i rtsa ba thams cad kyi snying po'i rjes su song bas sbyin pa shin tu bzung ste/ dge ba'i rtsa ba de dag 'di ltar yongs su sngo ba ste/ bla na myed par dmyigs nas
179b6(phal chen): bza' ba dang btung ba 'di dag 'di ltar btang ba dang / 'di ltar byin pa dang / 'di ltar chags pa myed pa dang / 'di ltar bcings pa myed pa dang / 'di ltar nye bar btang ba dang / 'di ltar ma bzung ba dang
179b7(phal chen): 'di ltar lhag pa'i bsam pa dang / 'di ltar dngos po yongs su btang ba dang / 'di ltar dmyigs pa la myi gnas pa dang / 'di ltar gtong ba dang ldan pas sems can thams cad ye shes kyi kha
179b8(phal chen): zas dang ldan pa dang / chags pa myed pa la brtson pa sems kyi zas yongs su shes pa dang / chags pa myed pa'i zas dang / dga' ba'i zas dang / zang zing myed pa'i zas dang ye shes kyis
180a1(phal chen): 'tsho ba dang / chos kyis brtan pa dang / dge ba'i rtsa bas yongs su bzung ba'i chos kyi sku dang / ye shes kyi sku la yang dag par spyod pa dang / sbyin pa'i gnas dang snying brtse ba'i kha zas
180a2(phal chen): rab tu len par gyur cig ces de ltar byang chub sems dpa' sems dpa' chen po zas sbyin pa de dag yongs su sngo'o/ /byang chub sems dpa'i btung ba gtong ba'i tshe 'di ltar yongs su sngo ste/ dge ba'i
180a3(phal chen): rtsa ba 'dis sems can thams cad chos kyi btung ba 'thung ba la brtson pa dang / byang chub sems dpa'i lam dang ldan pa/ 'jig rten pa'i skom pa rgyun chad pa dang / sangs rgyas kyi ye shes kyis
180a4(phal chen): skom pa las myi ldog pa dang / 'dod pa'i yul gyis skom pa las myi ldog pa dang / chos kyis tshim pa'i dga' ba rab tu 'thob pa dang / chos kyi sku shin tu tshim pa dang / ting nge 'dzin gyis tshim par
180a5(phal chen): byed pa'i sems dang ldan pa dang / shes rab rgya mtsho la zhugs pa dang / chos kyi ri rab dang ldan pa dang / chos kyi btung bas ngoms par gyur cig ces de ltar byang chub sems dpa' sems dpa' chen
180a6(phal chen): po btung ba'i sbyin pa de dag yongs su bsngo'o/ /byang chub sems dpa'i bro ba'i sbyin pa'i skyon thams cad bstsal na rnam par dag pa skyur ba dang / dngar ba dang kha ba dang bro ba dang / tsha ba dang / bska ba sna
180a7(phal chen): tshogs kyi ro mchog dang ldan pa shin tu 'jam pa'i ro mchog gi rnam pa dang ldan pa/ ro sna tshogs bye ba khrag khrig brgya phrag stong bstsags pa dang ldan pa dang / khams rnams mnyam zhing 'khrug pa
180a8(phal chen): myed par gzhog pas las kyi stobs rton par byed pa/ sems dga' ba dang dad cing mos pa dang / spro ba dang gsal ba bskyed pa/ zhim zhing tshul dang ldan pa'i ro'i dam par gyur pa/ nang gi
180b1(phal chen): dbang po rnam par 'byed pa/ lto la bde bas yang dag par ston pa/ snyom pa thams cad sel bar byed pa/ nad thams cad zhi bar byed pa/ nad myed par byed pa/ rnam pa 'di lta bu'i ro dam pa sna
180b2(phal chen): tshogs bye ba khrag khrig brgya stong grangs myed pa slong zhing len pa sna tshogs la sbyin zhing yongs su gtong ba'i tshe/ dge ba'i rtsa ba de dag 'di la ro yongs su sngo ste/ sems can thams cad bdud rtsi'i
180b3(phal chen): ros brten pa'i sems kyi ro bro ba'i mchog dang ldan par gyur cig / sems can thams cad kha zas kyi ro thams cad kyi las yongs su shes shing / chos kyi ro'i ye shes la rab tu gnas par gyur
180b4(phal chen): cig / sems can thams cad gnas pa'i mtha' chos kyi grong khyer du phyin te/ chos kyi ro du ma'i chos dbyings rab tu rtogs par gyur cig /sems can thams cad chos kyi dbyings thams cad du
180b5(phal chen): rgyas par byed pas 'gro ba thams cad yongs su smyin par byed pa dang / gdul ba la zhugs zhing chos kyi sprin gyi char 'bebs par gyur cig /sems can thams cad bla na myed pa'i chos kyi dga' bas
180b6(phal chen): rgyud tshim par gyur te/ ye shes mchog gi ro la sems rnam par gzhog par gyur cig /sems can thams cad ro thams cad kyi mtshan ma la myi 'dzin pas/ sangs rgyas thams cad kyi chos
180b7(phal chen): la brtson pa'i sems dang ldan zhing ro'i mchog thams cad la chags pa myed par gyur cig / sems can thams cad sangs rgyas kyi chos thams cad du rab tu 'jug pas 'byung bas chos kyi
180b8(phal chen): ro gcig par gyur cig / sems can thams cad/ thams cad mkhyen pa'i theg pa las phyir myi ldog cing ro mchog gi ngo bo nyid la byung bar gyur cig /sems can thams cad dbang
181a1(phal chen): po thams cad dbye ba'i ye shes la mngon par mkhas pas sangs rgyas kyi chos kyi ro tha dad pa myed par gyur cig / sems can thams cad sgrib pa myed pa'i sangs rgyas kyi chos tshim
181a2(phal chen): par spyod cing / chos kyis ros yid rgyas par gyur cig ces/ de ltar ro'i sbyin pa'i tshogs la brtson pa'i byang chub sems dpa' sems dpa' chen po/ sems can thams cad kyi ye
181a3(phal chen): shes chags pa myed pa'i phung po sna tshogs bsgrub pa'i phyir dge ba'i rtsa ba de dag yongs su bsngo'o/ /byang chub sems dpa' bzhon pa'i sbyin pa gtong ba'i tshe/ dge ba'i rtsa ba rnams yongs
181a4(phal chen): su bsngo ste/ sems can thams cad thams cad mkhyen pa'i theg pa la zhon par gyur cig /theg pa chen po rab tu thob par rnam par zhig pa myed pa'i theg pa dang / mchog gi theg
181a5(phal chen): pa dang / dam pa'i theg pa dang / mgyogs pa'i theg pa dang / stobs chen po'i theg pa dang / bsod nams dang ldan pa'i theg pa dang / 'jig rten las 'das pa'i theg pa dang /
181a6(phal chen): byang chub sems dpa'i theg pa dang / mtha' yas pa'i theg pas byung ste/ yon tan thams cad phun sum tshogs par gyur cig ces de ltar byang chub sems dpa' sems dpa' chen
181a7(phal chen): po bzhon pa'i sbyin par gtogs pa'i dge ba'i rtsa ba de dag yongs su bsngo'o/ /byang chub sems dpa' gos kyi sbyin pa gtong ba'i tshe/ dge ba'i rtsa ba de dag sems can thams cad kyi
181a8(phal chen): khrel yod pa dang / ngo tsha shes pa rab tu 'thob par bya ba'i phyir yongs su bsngo'o/ /chos kyis rab tu gzhog pa'i phyir yongs su bsngo'o/ /cha byad ngan pa thams cad rnam par bzlog par
181b1(phal chen): bya ba'i phyir yongs su bsngo'o/ /lus sba ba'i phyir yongs su bsngo'o/ /lus kyis khyud nas lus la bde bar reg par bya ba'i phyir yongs su bsngo'o/ /kha dog dag par bya ba'i phyir yongs su bsngo'o/ /
181b2(phal chen): kha dog 'jam par bya ba'i phyir yongs su sngo'o/ /mdog shin tu 'jam par bya ba'i phyir yongs su bsngo'o/ /bde bar 'gro ba rab tu 'thob par bya ba'i phyir yongs su bsngo'o/ /sangs rgyas bde
181b3(phal chen): bar bsnyen bkur bar bya ba'i phyir yongs su bsngo'o/ /bla na myed pa'i thams cad mkhyen pa nyid dag par bya ba'i phyir yongs su bsngo ste/ de ltar byang chub sems dpa'i dge ba'i rtsa ba de dag yongs su
181b4(phal chen): bsngo bar byed do/ /de ltar na byang chub sems dpa' sems dpa' chen po me tog sbyin pa byed pa'i tshe/ dri sna tshogs kyi me tog dang / kha dog rnam pa tha dad pa'i me tog dang / yid du 'ong ba'i me tog dang /
181b5(phal chen): myig yid du 'ong ba'i me tog dang / myi 'thun pa myed pa'i me tog dang / dus thams cad na yod pa'i me tog dang / lha rdzas dang myi'i me tog dang / 'od mdzes pa'i me tog dang / shin tu dri che zhing yid du 'ong ba'i
181b6(phal chen): mdzes pa'i me tog dang / 'di lta bu'i me tog rnams sangs rgyas bcom ldan 'das mngon du gyur pa dang / de bzhin gshegs pa yongs su mya ngan las 'das pa'i mchod rten rnams la 'bul ba dang /
181b7(phal chen): chos dkon mchog la mchod pa byed pa dang / dge 'dun dkon mchog la 'bul ba dang / dge ba'i bshes gnyen byang chub sems dpa' la 'bul ba dang / nyan thos dang rang sangs rgyas dang / pha dang ma
181b8(phal chen): rnams la sbyin pa byed pa'i tshe chung ngu na bdag gi lus dang de ma yin pa'i gzhan bkres pa 'phongs pa dang / slong zhing len pa sna tshogs la de dang de dag sbyin par bya ba'i tshe/ dge ba'i rtsa ba de dag 'di
182a1(phal chen): ltar yongs su bsngo ste/ sems can thams cad chos thams cad kyi me tog rgyas pa'i sems dang ldan pas sangs rgyas kyi ting nge 'dzin gyi me tog rgyas pa rab tu mthong bar gyur cig /sems
182a2(phal chen): can thams cad sangs rgyas la dga' ba rab tu rnyed nas blta na myi ngoms par gyur cig / sems can thams cad sems can kun kyi sems mi 'khrug pas blta na yid du 'ong bar gyur cig /sems
182a3(phal chen): can thams cad dge ba'i las la lta zhing nye bar spyod pas lta ba yangs par gyur cig / sems can thams cad dge ba'i bshes gnyen thams cad la lta ba dang sems ma nyams pas rjes su lta ba'i dran pa dang
182a4(phal chen): ldan par gyur cig / sems can thams cad 'gro ba kun kyi nyon mongs pa'i dug sreg pa'i phyir dug sman bzang po nyams su myong ba lta bur gyur cig /sems can thams cad ye shes kyi rgyal po chen po
182a5(phal chen): la 'gro ba thams cad 'god pas smon lam chen po mthong bar gyur cig / sems can thams cad kun kyi rab rib dang / ling tog dang / mun pa bstsal ba'i phyir nyi ma'i dkyil 'khor 'char ba mthong
182a6(phal chen): bar gyur cig / sems can thams cad byang chub kyi zla 'od dge ba rnam par spel ba'i phyir zla ba lta bu mthong bar gyur cig /sems can thams cad dge ba'i gshes gnyen mthong zhing chos kyi rnam
182a7(phal chen): pa'i dge ba'i rtsa ba thams cad rab tu thob par bya ba'i phyir sems can thams cad kyis rgya mtsho'i rin po che'i gling du 'jug pa mthong bar gyur cig / sems can thams cad kyis bsgrib pa med pa'i
182a8(phal chen): ye shes mthong ba'i rnam par dag pa rab tu 'thob par bya ba'i phyir/ byang chub sems dpa' dge ba'i rtsa ba'i me tog yongs su gtong bar gtogs pa'i dge ba'i rtsa ba de dag de ltar yongs su bsngo'o/ /
182b1(phal chen): byang chub sems dpa' phreng ba'i sbyin pa byed pas dge ba'i rtsa ba de sems can thams cad blta na mdzes pa'i phyir yongs su bsngo'o/ /lta na yid du 'ong ba'i phyir yongs su bsngo'o/ /blta na bzang ba'i phyir
182b2(phal chen): yongs su bsngo'o/ /blta na sdug pa'i phyir yongasu bsngo'o/ /lta na mngon par dga' ba'i phyir yongs su bsngo'o/ /blta na mya ngan myed pa'i phyir yongs su bsngo'o/ /blta na rab tu dga' ba'i phyir
182b3(phal chen): yongs su bsngo'o/ /blta na yid myi bde ba myed pa sangs rgyas mthong ba dang ldan pa'i phyir yongasu bsngo'o/ /bla na myed pa'i thams cad mkhyen pa mthong ba rnam par dag pa thob par bya ba'i phyir yongs
182b4(phal chen): su bsngo ste/ de ltar byang chub sems dpa' sems dpa' chen po phreng ba'i sbyin pa byed pa'i dge ba'i rtsa ba de dag sems can thams cad la yongs su bsngo'o/ /byang chub sems dpa' spos kyi sbyin
182b5(phal chen): pa byed pa'i tshe/ dge ba'i rtsa ba de dag sems can thams cad la 'di ltar bsngo ste/ spos yongs su gtang bas bsdus pa'i dge ba'i rtsa ba 'dis sems can thams cad tshul khrims kyi spos dang
182b6(phal chen): ldan par gyur cig / ma nyams pa'i tshul khrims dang / ma 'dres pa'i tshul khrims dang / rnyog pa myed pa'i tshul khrims dang / 'gyod pa myed pa'i tshul khrims dang / kun nas 'khor ba myed pa'i
182b7(phal chen): tshul khrims dang / yongs su gdung ba myed pa'i tshul khrims dang / log par ma zhugs pa'i tshul khrims dang / mtha' yas pa'i tshul khrims dang / 'jig rten las 'das pa'i tshul khrims dang /
182b8(phal chen): byang chub sems dpa' rnams kyi pha rol tu phyin pa'i tshul khrims dang ldan par gyur cig /tshul khrims kyi phung po gang dang / sangs rgyas thams cad dang ldan pa de'i tshul khrims yongs su dag pa dang / sems can
183a1(phal chen): thams cad ldan par gyur cig / de ltar byang chub sems dpa' sems dpa' chen po spos kyi sbyin pa byed pa'i tshe/ dge ba'i rtsa ba de dag sems can thams cad kyi tshul khrims kyi phung po
183a2(phal chen): yongs su rdzogs par bya ba'i phyir yongs su bsngo'o/ / //sangs rgyas rmad ga gcad ces bya ba shin tu rgyas pa chen po'i mdo/ bam po bcu bzhi pa/ byang chub sems dpa' byug pa'i sbyin pa byed
183a3(phal chen): pa'i tshe/ dge ba'i rtsa ba de dag 'di ltar yongs su bsngo ste/ byug pa sbyin pas yongs su bzung ba'i dge ba'i rtsa ba 'dis sems can thams cad btang ba thams cad yongs su gtong zhing / sbyin pas bsgos
183a4(phal chen): par gyur cig / sems can thams cad de bzhin gshegs pa'i tshul khrims kyis shin tu rnam par dag cing tshul khrims kyis bsgos par gyur cig /sems can thams cad chags pa myed pa'i bsam
183a5(phal chen): pa rab tu thob cing bzod pas bsgos par gyur cig / sems can thams cad byang chub sems dpa'i theg pa chen po la brtson 'grus kyi go cha bgos shing / brtson 'grus kyis bsgos par gyur cig /sems can thams cad da ltar byung ba'i
183a6(phal chen): sangs rgyas mngon du bzhugs pa'i ting nge 'dzin rab tu thob pas bsam gtan gyis bsgos par gyur cig / sems can thams cad bla na myed pa'i ye shes kyi rgyal po la skad gcig gis rnam par dag cing
183a7(phal chen): shes rab kyis bsgos par gyur cig / sems can thams cad bla na myed pa'i chos kyi 'jigs pa myed pa rab tu thob cing chos kyis bsgos par gyur cig /sems can thams cad yon tan thams
183a8(phal chen): cad kyi ye shes rab tu thob cing yon tan gyis bsgos par gyur cig / sems can thams cad de bzhin gshegs pa'i stobs bcu'i pha rol tu phyin pa thob cing byang chub sems dpa'i yongs su bsngo ba
183b1(phal chen): thams cad kyis bsgos par gyur cig / sems can thams cad myi dge ba'i chos thams cad rab tu spangs shing chos dkar pos bsgos par gyur cig ces/ byang chub sems dpa' sems dpa' chen
183b2(phal chen): po byug pa'i sbyin pa byed pa'i tshe/ dge ba'i rtsa ba de dag yongs su bsngo'o/ /byang chub sems dpa' mal cha'i sbyin pa byed pa'i tshe/ dge ba'i rtsa ba de dag 'di ltar yongs su bsngo ste/ sems can thams
183b3(phal chen): cad shes rab dang ye shes chen po thob pa'i phyir/ lha rdzas kyi mal cha rab tu thob par gyur cig /sems can thams cad so so'i skye bo ma yin pa'i byang chub kyi sems kyi gos bgo ba'i phyir 'phags pa'i
183b4(phal chen): mal rab tu thob par gyur cig / sems can thams cad 'khor ba'i sdug bsngal thams cad yongs su spang ba'i phyir bde ba'i mal rab tu thob par gyur cig /sems can thams cad sangs rgyas
183b5(phal chen): thams cad rnam par rol ba'i cho 'phrul yang dag par mthong ba'i rin po che lta bu'i mal rab tu thob par gyur cig / sems can thams cad chos thams cad legs par bkod pa'i gos bgo ba'i phyir
183b6(phal chen): mnyam pa myed pa'i mal rab tu thob par gyur cig / sems can thams cad 'jig rten las 'das pa'i chos zil kyis ma non pa rnam par dag pas rgya chen po'i mal rab tu thob par gyur cig /
183b7(phal chen): sems can thams cad chos kyi bden pa dang ldan pas dge ba'i rtsa ba'i mal rab tu thob par gyur cig /sems can thams cad sangs rgyas kyi dmyigs pa la brtson pas shin tu dag pa'i mal
183b8(phal chen): rab tu thob par gyur cig / sems can thams cad dge ba'i gshes gnyen gyis bskyab pa dang ldan pas shin tu bstan pa'i mal rab tu thob par gyur cig /sems can thams cad sangs
184a1(phal chen): rgyas gzims pa lta bu glo g.yas pas 'bab pa dang ldan pas seng ge'i mal rab tu thob par gyur cig ces/ de ltar byang chub sems dpa' dran pa dang shes bzhin gyis shin tu bsam pa'i dbang po yang dag
184a2(phal chen): par rgyu ba dang ldan pa mal cha yi sbyin pa yongs su gtong ba'i tshe/ dge ba'i rtsa ba de dag sems can thams cad la yongs su bsngo'o/ /byang chub sems dpa' sems dpa' chen po gnas kyi sbyin pa byed pa'i tshe/
184a3(phal chen): dge ba'i rtsa ba de dag 'di ltar yongs su bsngo ste/ dge ba'i rtsa ba 'dis sems can thams cad yon tan gyi gnas la brtson zhing / ting nge 'dzin gyi gnas spyod yul du gyur pa dang gnas myed cing rten pa myed pa'i
184a4(phal chen): gnas nas mi g.yo ba dang / gnas thams cad rnam par bsgom pa dang / 'jig rten gyi gnas las rnam par 'das pa dang / thams cad mkhyen pa'i gnas la gnas pa dang / sangs rgyas kyi gnas
184a5(phal chen): yongs su zin pa dang / bla na myed pa'i gnas kyi mthar phyin pa dang / bde ba'i gnas la brtson pa dang / dge ba'i rtsa ba'i gnas la shin tu gnas pa dang / bla na myed pa'i sangs rgyas kyi gnas dang myi
184a6(phal chen): 'bral zhing sangs rgyas kyi zhing yongs su dag pa la gnas par gyur cig ces/ de ltar byang chub sems dpa' sems dpa' chen po 'jig rten thams cad la phan pa dang bde bar sems pa/ sems can
184a7(phal chen): thams cad la yongs su bsngo bas yongs su skyob pa la gnas kyi sbyin pa yongs su gtong ba'i tshe/ dge ba'i rtsa ba de dag sems can thams cad la de ltar yongs su bsngo'o/ /byang chub sems dpa' rgyab
184a8(phal chen): rten gyi sbyin pa byed pa'i tshe/ dge ba'i rtsa ba de dag 'di ltar yongs su bsngo ste/ sems can thams cad 'gro ba kun la phan pa dang / bde ba'i sems kyis ye shes kyi rten chen po la spyod pa dang /
184b1(phal chen): dge ba'i bshes gnyen gyi rten la spyod pa dang / bla ma'i rten la spyod pa dang / legs pa'i spyod pa'i rten la spyod pa dang / byams pa chen po'i rten la spyod pa dang / snying rje chen po'i rten la spyod pa dang / pha rol tu
184b2(phal chen): phyin pa drug gi rten la spyod pa dang / byang chub kyi sems shin tu yangs pa'i rten la spyod pa dang / byang chub sems dpa' thams cad kyi lam gyi rten la spyod cing / sangs rgyas thams cad kyi rten la
184b3(phal chen): spyod par gyur cig ces/ de ltar byang chub sems dpa' sems dpa' chen po rgyab rten gyi sbyin pa byed pa'i tshe/ dge ba'i rtsa ba de dag sems can thams cad yon tan thams cad rnam par dag par
184b4(phal chen): gyur ba dang / shin tu dag par 'gyur ba dang / ye shes rnam par dag par 'gyur ba dang / lam rnam par dag par 'gyur ba dang / chos rnam par dag par 'gyur ba dang / bsam pa rnam par dag
184b5(phal chen): par 'gyur ba dang / mos pa rnam par dag par 'gyur ba dang / smon lam rnam par dag par 'gyur ba dang / mngon par shes pa'i yon tan dang / ye shes rnam par dag par bya ba'i phyir yongs su
184b6(phal chen): bsngo'o/ /byang chub sems dpa' sems dpa' chen po 'di lta ste/ til mar gyi mar me 'am/ mar gyi mar me 'am/ rin po che'i mar me 'am/ nor bu'i mar me 'am/ ro'i mar me 'am/
184b7(phal chen): mar me chen po 'am/ a ga ru'i mar me 'am/ tsan dan gyi mar me 'am/ spos kyi ro thams cad kyi mar me'am/ kha dog mtha' yas par snang ba'i mar me 'am/ rnam pa de lta bu'i mar me dag de
184b8(phal chen): yongs su gtong zhing sbyin pa byed pa na/ dge ba'i rtsa ba de dag 'gro ba thams cad la bde ba dang / 'gro ba thams cad bsdu ba'i phyir 'di ltar yongs su bsngo ste/ mar me'i sbyin pas yongs su bsdus
185a1(phal chen): pa'i dge ba'i rtsa ba 'dis sems can thams cad sangs rgyas thams cad kyi chos la snang ba mtha' yas par gyur cig / sems can thams cad 'jig rten shin tu phra ba dmyigs par
185a2(phal chen): bya ba'i phyir snang ba shin tu gsal zhing dang bar gyur cig / sems can thams cad sems can myed pa'i khams yongs su shis shing snang ba rab rib myed par gyur cig /sems can thams cad
185a3(phal chen): 'od 'gyed pa'i lus su mngon du byung zhing snang ba mtha' yas par gyur cig / sems can thams cad sangs rgyas kyi chos thams cad la phyir myi ldog par sems dang ldan zhing 'od kun tu snang ba dang
185a4(phal chen): ldan par gyur cig / sems can thams cad sangs rgyas kyi zhing thams cad snang bar byed pa dang ldan zhing sangs rgyas kyi 'od rab tu thob par gyur cig /sems can thams cad chos kyi dbyings
185a5(phal chen): thams cad 'od gcig gis rgyas par byed cing / thogs pa myed pa'i snang ba dang ldan par gyur cig /sems can thams cad bsam gyis myi khyab pa'i zhing du 'od zer rab tu 'gyed cing snang ba
185a6(phal chen): dpag du myed par gyur cig / sems can thams cad ye shes kyi skar mdas 'gro ba thams cad snang bar byed pa'i 'od dang ldan zhing 'od snang ba'i skar mda'i rgyal po lta bur gyur cig /sems
185a7(phal chen): can thams cad zhing kun du 'od 'gyed pa'i rnam par 'phrul pas byung zhing snang ba kha dog mtha' yas par gyur cig ces/ de ltar byang chub sems dpa' sems dpa' chen po mar me'i sbyin pa rab tu
185a8(phal chen): gtong ba'i tshe/ dge ba'i rtsa ba de dag sems can thams cad la phan pa dang / sems can thams cad la bde ba'i phyir yongs su bsngo'o/ /sems can thams cad dge ba'i rtsa bas
185b1(phal chen): yongs su 'dzin to/ /sems can thams cad dge ba'i rtsa bas yang dag par bzung bas yang dag par 'dzin to/ /sems can thams cad la dge ba'i rtsa bas skal bas bgo bsha' byed do/ /sems
185b2(phal chen): can thams cad la dge ba'i rtsa bas snying brtse bar byed do/ /sems can thams cad la dge ba'i rtsa ba'i skal ba sbyin par byed do/ /sems can thams cad dge ba'i rtsa bas rab tu bzung bas rab tu
185b3(phal chen): 'dzin to/ /sems can thams cad dge ba'i rtsa ba sbyin pas yongs su rdzogs par byed do/ /sems can thams cad dge ba'i rtsa bas dbyigs par byed do/ /sems can thams cad dge ba'i rtsa
185b4(phal chen): ba mnyam pa nyid kyis mnyam par byed do/ /sems can thams cad dge ba'i rtsa bas rnam par dpyod do/ de ltar mar me'i sbyin pas bsdus pa'i dge ba'i rtsa ba de ci nas kyang sems can thams
185b5(phal chen): cad la dge ba'i rtsa ba rnams rab tu dgod pa'i phyir/ yongs su bsngo ba thogs pa myed par 'gro bas de lta de ltar yongs su bsngo'o/ /byang chub sems dpa' sems dpa' chen po nad kyi rkyen
185b6(phal chen): sman dang yo byad sbyin pa byed pa'i tshe/ dge ba'i rtsa ba de 'di ltar yongs su bsngo ste/ dge ba'i rtsa ba 'dis sems can thams cad dmyigs pa kun las shin tu langs par gyur cig /sems
185b7(phal chen): can thams cad de bzhin gshegs pa'i sku rab tu thob cing lus nad myed par gyur cig / sems can thams cad myi dge ba'i nad thams cad sos par gyur te/ sman lta bur gyur cig /
185b8(phal chen): sems can thams cad byang chub sems dpa' phyir myi ldog pa'i sa la rab tu gnas pa'i tshul gyis sman/ a ga ru de lta bur gyur cig /sems can thams cad nyon mongs pa'i dug
186a1(phal chen): bsal shing 'byin cing sangs rgyas kyi sman du gyur cig / sems can thams cad nyon mongs pa thams cad rnam par sbyong ba'i spyod pa dang ldan zhing nye bar bgrod pa'i ngang tshul can du gyur cig /
186a2(phal chen): sems can thams cad shin tu mi 'khrug pa'i chos dang ldan zhing sman gyi rgyal po lta bur gyur cig /sems can thams cad 'gro ba thams cad gso ba la zhugs shing sman gyi sdong po lta bur gyur cig /
186a3(phal chen): sems can thams cad thams cad mkhyen pa nyid snang ba rab tu thob cing nad thams cad byang bar gyur cig /sems can thams cad bsam pa ji lta ba bzhin du sman gyi sbyor ba la brtson pas 'gro
186a4(phal chen): ba thams cad kyi sman la mkhas par gyur cig ces de ltar byang chub sems dpa' sman gyi sbyin pa byed pa'i tshe/ dge ba'i rtsa ba de dag sems can thams cad shin tu gso ba'i phyir yongs
186a5(phal chen): su bsngo'o/ /shin tu bde zhing dga' ba'i phyir yongs su bsngo'o/ /sems can thams cad shin tu rnam par dag par bya ba'i phyir yongs su bsngo'o/ /sems can thams cad sangs rgyas
186a6(phal chen): snyun myi mnga' ba lta bur rab tu thob par bya ba'i phyir yongs su bsngo'o/ /sems can thams cad kyi nad kyi zug rngu thams cad bzlog pa'i phyir yongs su bsngo'o/ /sems can thams cad
186a7(phal chen): kyi lus nyams pa myed cing brtan pa'i phyir yongs su bsngo'o/ /sems can thams cad rdo rje'i ri khor yug lta bur gzhom du myi choms pa dang stobs dang ldan par bya ba'i phyir yongs su
186a8(phal chen): bsngo'o/ /sems can thams cad stobs thams cad kyis brtan cing bsam pa shin tu ma thob pa thob par bya ba'i phyir yongs su bsngo'o/ /sems can thams cad kyis sangs rgyas
186b1(phal chen): kyi bde ba'i rnam pa zil kyis myi non pa yongs su rdzogs par 'gyur ba'i phyir yongs su bsngo'o/ /sems can thams cad kyi lus sangs rgyas thams cad kyis byin gyis brlab kyis brtan
186b2(phal chen): pa'i phyir yongs su bsngo'o/ /gzhan yang byang chub sems dpa' sems dpa' chen po snod sna tshogs dang / bre dang lnga bre sbyin pa byed pa 'di lta ste/ gser gyi snod dang / gser
186b3(phal chen): gyi bre dang lnga bre rin po che sna tshogs kyis yongs su bkang ba dang / 'di lta ste dngul gyi snod dang / dngul gyi bre dang / lnga bre rin po che sna tshogs kyis yongs su bkang ba dang / 'di lta ste bai DUr+ya'i snod dang /
186b4(phal chen): bai DUr+ya'i bre dang lnga bre rin po che rnam pa tha dad pas yongs su bkang ba dang / 'di lta ste shel gyi snod dang / shel gyi bre dang / lnga bre rin po che'i rgyan rnam pa tha dad pas yongs su bkang ba dang /
186b5(phal chen): 'di lta ste mu sa ra gal pa'i snod dang / mu sa la gal pa'i bre dang / lnga bre mu tig dmar pos yongs su bkang ba dang / 'di lta ste a sma ra gar ba'i snod dang / a sma ra gar ba'i bre dang / lnga bre
186b6(phal chen): rin po che'i byi ru dang / nor bu rin po che'i 'od zer snang bas yongs su bkang ba dang / 'di lta ste rin po che shing sa la'i snod dang / rin po che shing sa la'i bre dang / lnga bre kha zas zhim po ro
186b7(phal chen): mchog sna tshogs yongs su bkang ba dang / 'di lta ste tsan dan gyi snod dang / tsan dan gyi bre dang / lnga bre lha rdzas lta bu'i gos phrugs kyis yongs su bkang ba dang / 'di lta ste rdo rje'i snod
186b8(phal chen): dang / rdo rje'i bre dang / lnga bre spos rin po che bye ba khrag khrig brgya stong du mas yongs su bkang ba dang / 'di lta ste snod sna tshogs dngos po'i rnam pa tha dad pa'i tshogs kyis bkang ba dang /
187a1(phal chen): bre dang lnga bre du ma sna tshogs bstsags par bya ba tshad myed pa nor gyi dbyig dang / dngul dang gser phyes yongs su bkang ba de dag yon tan gyi gnas bsam gyis myi khyab par mos pa'i sems
187a2(phal chen): dang ldan pas sangs rgyas bcom ldan 'das rnam la 'bul lam/ dge ba'i bshes gnyen tu dkon par sems bskyed pas/ byang chub sems dpa' dkon mchog thams cad la 'bul lam/
187a3(phal chen): sangs rgyas kyi bstan pa shin tu bstan pa'i phyir 'phags pa'i dge 'dun la 'bul lam/ 'phags pa'i skye bo la shin tu mos pa'i sems kyis gang zag gi rnam pa de nyan thos dang / rang sangs rgyas la 'bul
187a4(phal chen): lam/ bla ma bsnyen bkur zhing bshes gnyen la rim gro bya ba'i sems kyis pha dang ma dag la sbyin par byed dam de dang de dag tu yon tan gyi tshogs bsags pa dang / gdams ngag dang /
187a5(phal chen): bslab pa dang / 'phags pa'i bstan pa la gnas par brtson pas slob dpon dang / bla ma dang sbyin pa'i gnas la 'bul lam/ sems can thams cad la zhe myi sdang ba'i myig gis byams
187a6(phal chen): pa yongs su bsgoms shing gtong ba'i sems kyis 'das pa dang ma 'ongs pa dang / da ltar byung ba'i byang chub sems dpa' thams cad kyi dkyil 'khor kyi sbyin pa'i pha rol tu phyin pa la gcig tu nges
187a7(phal chen): par zhugs pa'i sems kyis sbyin pa thams cad rtsom zhing tshogs chen po grangs myed pas 'gro ba thams cad yongs su myi gtang zhing myi spang ba'i sems la shin tu gnas te/ sbyin pa'i dngos po
187a8(phal chen): thams cad la mngon par ma chags pa dang / yon tan gyi gnas thams cad rab tu bzung ba'i sems la gnas pas bkres pa dang / phongs pa'i slong ba rnams la snod sna tshogs dang bre dang lnga
187b1(phal chen): bre yo byad kyi tshogs tha dad pas yongs su bkang ba sbyin pa dang yongs su gtong ba'i tshe/ dge ba'i rtsa ba de dag 'di ltar yongs su bsngo ste/ dge ba'i rtsa ba 'dis sems can thams cad dran pa'i dbang
187b2(phal chen): po nam mkha'i dbyings ltar yangs pa dang ldan ste/ 'jig rten pa dang 'jig rten las 'das pa'i skad thams cad gzung ba dang / blang ba dang / yid la bya ba'i dran pa rmongs pa myed cing / snod tshad myed pa'i snying po can du
187b3(phal chen): gyur cig / sems can thams cad sangs rgyas kyi chos zab mo rgyun 'chad pa myed pa'i snying po can du gyur te/ snod bzang po rnam par dag par gyur cig /sems can thams cad 'das pa dang / ma 'ongs pa
187b4(phal chen): dang / da ltar byung ba'i sangs rgyas thams cad kyi thams cad chos yang dag par 'dzin pa'i chos can du gyur te/ bla na myed pa'i snod rin po che lta bur gyur cig /sems can thams cad 'das pa dang / ma byon pa dang / da ltar byung
187b5(phal chen): ba'i sangs rgyas thams cad kyi byang chub dbyer myed pa la mos pas yang dag par gzung zhing sangs rgyas kyi chos yangs pa'i snod du gyur cig / sems can thams cad byang chub kyi sems bskyed pa rgya
187b6(phal chen): che zhing mthu che ba la yang dag par gzhol bas rin po che'i snod rnam pa'i mchog thams cad dang ldan pa shin tu brgyan pa lta bur gyur cig / sems can thams cad sangs rgyas kyi ye shes mtha' dang
187b7(phal chen): dbus myed tshad med pa la mos pa rnam par dag cing yon tan thams cad kyi snod dang 'byung gnas su gyur cig / sems can thams cad sangs rgyas kyi rnam par thar pa bsgrib pa myed pas thams cad mkhyen pa'i
187b8(phal chen): ye shes kyi mtha' gtugs te/ thams cad mkhyen pa'i ye shes kyi khongs su chud par gyur cig /sems can thams cad sems can gyi khams thams cad ma lus par thams cad mkhyen pa'i
188a1(phal chen): stobs la rab tu gzhag pa'i phyir phyi ma'i mtha' skal par byang chub sems dpa'i spyod pa'i snod du gyur cig / sems can thams cad sangs rgyas thams cad kyi gsung gi yan lag gis chos bstan pa yang dag
188a2(phal chen): par 'dzin pa'i sems dang ldan par gyur cig / yon tan gyi mchog thams cad dang dus gsum gyi sangs rgyas kyi rigs kyi snod du gyur cig /sems can thams cad sangs rgyas thams cad kyi chos
188a3(phal chen): kyi 'khor lo bskor ba la gsol ba 'debs pa dang chos yongs su 'dri ba la smra ba'i sngon du 'gro ba'i skyes bur gyur te/ de bzhin gshegs pa thams cad kyi 'khor gyi dkyil 'khor 'jig rten gyi khams
188a4(phal chen): nam mkha'i mthas gtugs pa gang bar byed pa shong ba'i snod du gyur cig ces/ de ltar byang chub sems dpa' dge ba'i rtsa ba de dag ji nas kyang sems can gyi khams thams cad byang chub sems dpa'
188a5(phal chen): kun tu bzang po'i spyod pa dang / smon lam yongs su rdzogs pa'i snod du 'gyur ba'i phyir yongs su bsngo'o/ /byang chub sems dpa' sems dpa' chen po shing rta sna tshogs dang / shing rta du ma dang / rin po che
188a6(phal chen): sna tshogs kyi shing rta tshad myed pa dag / sangs rgyas dang byang chub sems dpa' gcig nas gcig du brgyud pa dang / bla ma dang ston pa dang / dge ba'i bshes gnyen dang / dge 'dun dang / nyan thos dang /
188a7(phal chen): rang sangs rgyas dang / sbyin pa'i gnas sna tshogs slong zhing len pa dang / phyogs gzhan nas 'ongs pa'i gang zag sna tshogs dang 'phongs pa dang bkres pa slong ba dpag tu myed pa dang / byang chub
188a8(phal chen): sems dpa'i sgra thos te 'ongs pa dang / byang chub sems dpa' yid ches pas skabs phye ste 'ongs pa dang / byang chub sems dpa'i sngon gyi smon lam dang sbyin pa'i sgra thos te 'ongs pa dang /
188b1(phal chen): byang chub sems dpa'i smon lam dang sems kyis bos shing bstabs pa de dag las sbyin zhing gtong ba 'di lta ste/ nor bu'i shing rta la rgyan gyis shin tu mdzes par byas pa sbyin pa'am/ gser gyi
188b2(phal chen): shing rta la dril bu'i dra ba rab tu 'khor ba'i rgyan rin po che'i srad bu'i lda ldi bkye ba sbyin pa 'am/ bai DUr+ya'i shing rta la rin po che bye ba khrag khrig brgya stong du ma rnam pa sna tshogs kyis shin tu spras pa sbyin pa
188b3(phal chen): 'am/ dngul gyi shing rta la shin tu dag pa'i gser rab tu bzang po sbyin pas g.yogs shing rta cang shes la bcas pa rin po che'i bye ba khrag khrig brgya stong du mas brgyan cing klubs shing sbyin pa'am
188b4(phal chen): gser gyi shing rta la rin po che'i dra ba dang brgyan thams cad phun sum tshogs pas brgyan cing glang po cang shes pa dang bcas pa sbyin pa'am/ tsan dan gyi shing rta rin po che'i dam pa sna tshogs gyis shin tu
188b5(phal chen): spras te rin po che'i seng ge'i khris brgyan pa/ na cung brgya phrag stong zhon pa/ brgyan thams cad dang rin po che sna tshogs thams cad kyi gdugs phun sum tshogs pa skyes bu cang shes brgya stong du
188b6(phal chen): mas drang ba sbyin pa'am/ shel gyi shing rta la rin po che du mas kha dog rnam par 'byes pas shin tu mdzes par byas shing / na cung bye ba khrag khrig brgya stong grangs myed pas yongs su gang ba rin
188b7(phal chen): po che'i bla res g.yogs par bres pa/ rgyal mtshan dang / ba dan sna tshogs kyis phyogs bzhi nas brgyan pa sbyin pa'am/ a sma gar b+ha'i shing rta la rin po che sna tshogs du mas shin tu mdzes
188b8(phal chen): par byas te/ spos sna tshogs dri zhim pos bdugs pa/ spos gyi dam pa thams cad byug pas rab tu byug pa rab tu byung ba me tog gi rgyan thams cad kyis chal par bkang ba/ bu mo brgya
189a1(phal chen): phrag stong gis rin po che'i sras bu thogs te/ 'khrul ba myed par drang ba sbyin pa'am/ dri zhim po sna tshogs kyi shing rta la ras dang gos sna tshogs kyi bla re bres pa rin po che'i dra bas
189a2(phal chen): g.yogs par khebs pa/ spos zhim po yid du 'ong ba rnam par dag pa/ myi 'thun pa myed pa tshor na dga' ba shin tu 'thul ba mtshams kyi lha'i dra ba rab tu 'khor lo rin po che thams cad kyis shin
189a3(phal chen): tu brgyan cing mdzes par byas pa sbyin pa'am/ rin po che thams cad tshogs pa'i 'od 'byung ba'i shing rta la kha dog rnam pa sna tshogs su snang ba'i rin po che rnam pa du ma'i rgyan gyis brgyan pa/ rin po che sna
189a4(phal chen): tshogs kyi dra ba'i bla re bres pa rin po che sna tshogs kyi phreng ba mtha' yas pa kun nas sbyangs pa/ bu dang bu mo bskyon pa spos sna tshogs kyi phye mas mtha' 'khor shin tu sbyangs pa sbyin pa byed pa na de
189a5(phal chen): dag las sangs rgyas bcom ldan 'das rnams la shing rta 'bul ba'i tshe/ dge ba'i rtsa ba de 'di ltar yongs su bsngo ste/ sems can thams cad sangs rgyas la yon tshad myed pa 'bul bar dad
189a6(phal chen): cing sbyin pa'i gnas kyi dam pa la shin tu mos par gyur cig / sems can thams cad sbyin pa'i gnas mtha' yas pa rnam par dag pas sangs rgyas la rab tu rten par gyur cig /sems can
189a7(phal chen): thams cad gtong ba rgya chen po yongs su grub pas sangs rgyas thams cad la yongs su gtong bar mos par gyur cig / sems can thams cad sangs rgyas kyi rnam par thar pa sgrib pa myed pa rab
189a8(phal chen): tu thob cing nyan thos dang rang sangs rgyas kyi smon lam dang bral te/ sangs rgyas la bskyed pa'i yon tan thams cad mkhyen pa'i ye shes kyi mong bar gyur cig /sems can thams cad mtha'
189b1(phal chen): yas pa'i ye shes la shin tu mos shing sangs rgyas la yon gsol ba zad myi shes par gyur cig / sems can thams cad bla na myed pa'i ye shes kyi rgyal pos rnam par dag cing ye shes kyi mchog
189b2(phal chen): la rten par gyur cig / sems can thams cad sangs rgyas kyi rdzu 'phrul thams cad du 'gro ba ste/ gang du dga' bar 'gro bar gyur cig /sems can thams cad ye shes mtha' yas pa'i 'byung
189b3(phal chen): ba la rab tu 'khod pa'i 'grub pa'i phyir ye shes chen po la rab tu rten par gyur cig / sems can thams cad thams cad mkhyen pa nyid kyi zhing rnam las par skye ba'i chos can du gyur te bsod nams kyi
189b4(phal chen): zhing dam par gyur cig / sems can thams cad dge ba'i rtsa ba thams cad bskyed pas sangs rgyas kyi ye shes la mos shing sangs rgyas thams cad la dmyigs pa'i sems su gyur cig /sems can
189b5(phal chen): thams cad sems kyi skad cig gcig gis chos kyi dbyings thams cad du ngal ba myed par zhugs te/ sangs rgyas kyi zhing thams cad yongs su bsgrub pa lhun gyis grub par 'grub par
189b6(phal chen): gyur cig / sems can thams cad sangs rgyas skye ba thams cad kyi drung du phyin pas byang chub sems dpa'i mngon par shes pas nam mkha'i dbyings thams cad du shin tu rnam par phye ba'i
189b7(phal chen): lus la rab tu zhugs par gyur cig / sems can thams cad gnas dpe myed pa'i lus rab tu thob pas ngal zhing dub pa myed par 'jig rten gyi khams thams cad du 'gro bar gyur cig /
189b8(phal chen): sems can thams cad phyir mi ldog pa'i yid kyis 'gro ba dang ldan zhing lus gyi mgyogs pa phun sum tshogs pa dang ldan par bar gyur cig /sems can thams cad sems kyi skad cig gis
190a1(phal chen): bsam pa dang / khams khyab par byed pas sangs rgyas kyi rnam par 'phrul pa thams cad yang dag par ston pa'i snang ba dang ldan zhing sangs rgyas thams cad kyi byin gyis rlabs
190a2(phal chen): dang / khyu mchog gi mthu 'byin pa'i pha rol tu phyin pa thob par gyur cig /sems can thams cad byang chub sems dpa' thams cad kyi spyod pa'i rjes su 'gro ba la bde bar 'gro bas rab
190a3(phal chen): tu brtson par gyur cig / sems can thams cad stobs bcu'i ye shes thams cad ma lus pa'i mthar thug pa'i 'gro ba thob pas shin tu myur du 'gro bar gyur cig /sems can thams
190a4(phal chen): cad chos kyi dbyings thams cad tha myi dad par 'jug pa la 'jig rten gyi khams kyi rgyud thams cad du 'gro ba'i pha rol tu phyin pa thob par gyur cig / sems can thams cad phyir myi ldog
190a5(phal chen): pa'i thams cad mkhyen pa'i ye shes kyi spyod yul dang tshul shes te/ byang chub sems dpa' kun tu bzang po'i spyod pa khong du chud pa'i pha rol tu phyin pa thob pas 'dong bar gyur cig /sems
190a6(phal chen): can thams cad chos nyid thams cad kyi rjes su song zhing chos ji lta ba bzhin du mthong bas dran pa myed pa'i ye shes kyi tshul thob par gyur cig / ces de ltar byang chub sems dpa' sems
190a7(phal chen): dpa' chen po de bzhin gshegs pa rnams mngon du gyur pa'am/ de bzhin gshegs pa yongasu mya ngan las 'das pa'i mchod rten la shing rta 'bul ba'i tshe/ dge ba'i rtsa ba de dag sems
190a8(phal chen): can thams cad kyis de bzhin gshegs pa'i theg pa sgrib pa myed par 'byung ba'i mthar phyin par yongs su bsngo'o/ /byang chub sems dpa' sems dpa' chen po dge ba'i bshes
190b1(phal chen): gnyen la shing rta 'bul ba'i tshe/ dge ba'i rtsa ba de dag sems can thams cad la 'di ltar yongs su bsngo ste/ dge ba'i rtsa ba 'dis sems can thams cad byams pa'i drin myi gtong ba'i phyir/
190b2(phal chen): dge ba'i bshes gnyen myi gtong ba'i sems stor ba myed par gyur cig /sems can thams cad skal pa mnyam pa'i dge ba'i rtsa ba yongs su 'dzin pa'i phyir dge ba'i bshes gnyen dang
190b3(phal chen): don 'thun par gyur cig / sems can thams cad gtong ba dang yongs su gtong ba thams cad kyis dge ba'i bshes gnyen la phan 'dogs pa'i phyir dge ba'i bshes gnyen la bla ma'i rim
190b4(phal chen): gros cher brtson par gyur cig / sems can thams cad dge ba'i bshes gnyen dang nye bar byas te/ spyod pa bsgrub pa'i phyir bsam pa dge ba dang ldan par gyur cig /sems can
190b5(phal chen): thams cad dge ba'i bshes gnyen dang 'thum pa'i bsnyen bskur la nan tan byed pas/ dge ba'i bshes gnyen mthong ba rab tu thob par gyur cig /sems can thams cad sems 'khrul
190b6(phal chen): pa myed cing nyams pa myed pa dang / 'dres pa myed cing rnyog pa myed pa'i phyir dge ba'i bshes gnyen la grol ba'i bsam pa can du gyur cig /sems can thams cad yo byad ci 'dod pa rab tu
190b7(phal chen): bsgrub pa'i phyir dge ba'i bshes gnyen la lus yongs su gtong bar gyur cig / sems can thams cad byams pa dang ldan zhing khon myed par rim gro byed pa'i phyir dge ba'i bshes gnyen
190b8(phal chen): gyis yongs su bzung zhing rab tu brtan par gyur cig / sems can thams cad sangs rgyas kyi chos kun du 'thun pa yang dag par nyan pa'i phyir dge ba'i bshes gnyen dang 'thun par gyur
191a1(phal chen): cig / sems can thams cad smon lam gcig pas byang chub sems dpa'i spyod pa las byung ba dang / stobs kyi mthar gtugs pa'i phyir dge ba'i bshes gnyen gyi dge ba'i rtsa ba dang
191a2(phal chen): las kyi rnam par smyin pa yongs su dag pa dang 'thun par gyur cig / sems can thams cad ting nge 'dzin thams cad kyi yul la rnam par 'phrul pa'i ye shes mngon par shes pas shes rab bzang
191a3(phal chen): pos chos kyi brtson 'grus la shin tu byung bar gyur cig / sems can thams cad chos thams cad bzung ba'i pha rol tu phyin pa'i mthas gtugs par khong du chud pas rigs pa'i pha rol tu
191a4(phal chen): phyin par thob par gyur cig / sems can thams cad thogs pa myed pa'i theg pas thams cad mkhyen pa nyid kyi mthar gtugs te theg pa chen pos mngon par spyod cing yang dag par gnas
191a5(phal chen): par gyur cig / sems can thams cad bde ba'i phyogs las phyir myi ldog pa'i yid dang ldan zhing 'gro ba thams cad shes pa'i ye shes 'dzin par gyur cig /sems can thams cad sangs rgyas kyi
191a6(phal chen): chos la ji ltar thos pa bzhin du rmongs pa myed pas chos thams cad la rab tu gzhol zhing ji lta ba bzhin du rtogs pa'i mngon par shes pa dang ldan par gyur cig / sems can thams cad
191a7(phal chen): sgrib pa myed pa'i ye shes kyis chos thams cad las 'byung ba'i mthar thug ste/ sangs rgyas thams cad kyis yongs su bzung ba'i yid dang ldan par gyur cig /sems can thams cad
191a8(phal chen): nyams pa myed pa'i rdzu 'phrul gyi rkang pa dpe myed par rab tu thob pas mgyogs pa dam pa'i pha rol tu phyin pas 'gro bar gyur cig / sems can thams cad 'gro ba thams cad yongs su smyin
191b1(phal chen): par bya ba dang / theg pa chen pos 'dul ba la rab tu zhugs pas 'gro zhing 'ong ba phun sum tshogs par gyur cig /sems can thams cad ye shes kyi shing rtas 'gro ba'i mthar thug pas gti mug
191b2(phal chen): myed par 'gro bar gyur cig / sems can thams cad sgrib pa myed pa'i ye shes kyis thams cad du 'gro ba'i tshul shes shing chags pa myed pa'i shing rta bzhon pa dang ldan par gyur cig ces/
191b3(phal chen): de ltar byang chub sems dpa' sems dpa' chen po dge ba'i bshes gnyen la shing rta 'bul ba dang yongs su gtong bas yang dag par bzung ba'i dge ba'i rtsa ba de dag sems can thams cad sangs
191b4(phal chen): rgyas dang byang chub sems dpa' thams cad la tshul gyi rgyud gcig du gyur pas bsnyen cing bkur ba'i yongs su bsgrub pa rnam par dag par bya ba'i phyir yongs su bsngo'o/ /byang chub sems dpa'
191b5(phal chen): sems dpa' chen po sbyin pa thams cad la shin tu bslabs pa'i sems dang ldan pa shes rab kyis shin tu rtogs pa'i bsam pa can/ yon tan gyis rnam par dag pa'i yid dang ldan pa/
191b6(phal chen): 'thun par yongs su gtong ba'i bsam pa can/ dge 'dun rin po che shin tu dkon pa'i sems dang ldan pa/ tshogs rin po che la shin tu mos pa'i bsam pa can/ bstan pa rab tu bzung
191b7(phal chen): ba'i yid dang ldan pa/ lhag pa'i bsam pa shin tu brtan pa'i bsam pa can/ rim gro byed pa dang ldan pa/ mchod sbyin chen po'i mchod sbyin shin tu byas pa/ bstan pa'i yon tan chen
191b8(phal chen): po brjod pa/ sangs rgyas kyi bstan pa yon tan tha myi dad pas 'od gsal zhing rnyog pa myed par dag pa ste/ de bzhin gshegs pa'i dge 'dun dkon mchog la shing rta 'bul ba'i tshe/
192a1(phal chen): dge 'dun dkon mchog la shing rta phul bas yang dag par bzung ba'i dge ba'i rtsa ba de dag 'di ltar yongs su bsngo'o/ /de dge ba'i rtsa ba 'dis sems can thams cad sangs rgyas
192a2(phal chen): kyi bstan pa la yang dag par gzhol bas yang dag par zin par gyur cig / sems can thams cad 'phags pa'i skye mched las chos gzhan myed par shin tu grub pas/ sems nang du gzhol bar gyur cig /sems
192a3(phal chen): can thams cad sangs rgyas kyi chos gcig nas cig du/ brgyud pas yang dag par bzung bas 'phags par red par gyur cig /sems can thams cad 'jig rten kun gyi shes pas yid
192a4(phal chen): ches par bya bas grangs su bgrang bar gyur cig / sems can thams cad chos kyi dbyings myi gnyis pa'i rang bzhin shis pa khong du chud pas chags pa myed pa'i dbyings la yang dag par
192a5(phal chen): gzhol bar gyur cig / sems can thams cad de bzhin gshegs pa'i ye shes kyi spyod yul gyis yang dag par byung bas cang shes kyis kun nas bskor bar gyur cig /sems can thams
192a6(phal chen): cad nye ba'i nyon mongs pa'i rdul thams cad dang bral bar nyon mongs pa myed pa'i chos la spyod par gyur cig / sems can thams cad 'phags pa'i dge 'dun so so'i skye bo myed pa'i sas bla na
192a7(phal chen): med pa'i dge 'dun dkon mchog rab tu brjod par gyur cig / sems can thams cad chags pa myed par gyur pa'i ye shes la shin tu brtson pa'i chos can du gyur te/ 'phags pa'i chos
192a8(phal chen): dang ldan par gyur cig / sems can thams cad khams gsum thams cad kyis gos pa myed pa'i sems dang ldan zhing tshogs kyi rgyal po dam par gyur cig /sems can thams
192b1(phal chen): cad ye shes chos kyi 'khor lo bskor ba la mkhas pas legs par bcas pa'i ye shes kyi bzhon pa dang ldan par gyur cig / sems can thams cad 'jig rten gyi khams kyi rgyud brjod du myed pa'i yang brjod du med par
192b2(phal chen): shin tu 'gro ba'i 'gros la mkhas pas sems skad gcig gi/ rdzu 'phrul rab tu thob par gyur cig /sems can thams cad 'jig rten gyi khams thams cad du thogs pa myed pa'i ye shes
192b3(phal chen): dang ldan zhing nam mkha' lta bu'i lus kyi shing rta grub par gyur cig / sems can thams cad nam mkha'i dbyings dang de bzhin gshegs pa'i chos kyi dbyings kyi mthas gtugs par khyab par
192b4(phal chen): byed pas de bzhin gshegs pa thams cad kyi 'khor gyi dkyil 'khor du 'gro ba'i pha rol tu phyin pa'i mchog thob par gyur cig / sems can thams cad sangs rgyas kyi zhing thams cad ma lus
192b5(phal chen): par gang du dga' bar 'gro zhing rgyu ba dang ldan pas lus yang ba'i khyad par rjes su rtogs par rab tu thob par gyur cig / sems can thams cad 'jig rten gyi khams thams cad du lus
192b6(phal chen): yang dag par ston pa'i phyir/ rdzu 'phrul gyi 'khor mtha' yas pa la mkhas par gyur cig /sems can thams cad 'jig rten gyi khams thams cad du lus 'phos pa myed par 'gro ba yang dag par
192b7(phal chen): ston pa'i phyir/ rdzu 'phrul chen po'i khyu mchog gi mthu phyung ba'i pha rol tu phyin pa thob par gyur cig /sems can thams cad myig yor lta bu'i rdzu 'phrul gyis 'gro bar bsgrub pa'i ye shes
192b8(phal chen): rab tu thob pas/ sangs rgyas kyi zhing thams cad la myi gnas pa'i lus rab tu thob par gyur cig /sems can thams cad dus la ji ltar 'bab par sems can yongs su smyin par byed
193a1(phal chen): cing / 'dul ba myi gtong ba'i phyir bsam gyis myi khyab pa'i rdzu 'phrul gyis khyu mchog gi mthu phyung ba yang dag par ston par gyur cig /sems can thams cad skad gcig
193a2(phal chen): c ig gis chos kyi dbyings thams cad la chags pa myed cing bsgrib pa myed pa'i tshul gyis sems skad cig gis phyogs thams cad du 'gro ba'i rdzu 'phrul la mngon par mkhas par
193a3(phal chen): gyur cig ces/ de ltar byang chub sems dpa' sems dpa' chen po dge 'dun la shing rta 'bul zhing yongs su gtong bas yang dag par bzung ba'i dge ba'i rtsa ba de dag dang / de ltar sems
193a4(phal chen): can thams cad bla na myed pa'i ye shes kyi shing rta la gnas pa rnam par dag par 'gyur ba dang / chos kyi 'khor lo dang / chos kyi dbyings thams cad shes pa'i ye shes kyi 'khor lo rab tu
193a5(phal chen): bskor bar gyur ba'i phyir yongs su bsngo'o/ /gzhan yang byang chub sems dpa' sems dpa' chen po sbyin pa'i gnas kyi 'du shes nye bar gzhag pa'i sems dang ldan pa/ rim gro can zhe sa
193a6(phal chen): dang ldan pa/ bdag nyid che ba'i yon tan rgya mtsho gangs chen mtsho'i tshul la mkhas pa/ yon tan dang ye shes kyi 'byung gnas kyi rigs dang ldan pa/ de bzhin gshegs pa'i
193a7(phal chen): yon tan la rnam par sems pa/ mthu chen por skyes pa bskal pa bye ba khrag khrig brgya stong du yongs su bsgoms pa'i sems dang ldan pa/ byang chub sems dpa'i spyod pa dus
193a8(phal chen): brjod du myed pa thams cad du spyod pa rnam par sbyangs pa la rab tu zhugs pa/ bdud kyis bcings pa thams cad las sems rab tu grol ba/ bdud du ma'i sde dang bdud thams cad
193b1(phal chen): kyi shes pa'i stobs rab tu 'joms pa'i sems dang ldan pa gzhal du myed pa'i chos la mkhas pas/ snang bar gyur pa de nyan thos sam/ rang sangs rgyas la ni shing rta 'bul ba'i tshe/
193b2(phal chen): shing rta yongs su gtang bas yang dag par bzung ba'i dge ba'i rtsa ba de dag 'di ltar yongs su bsngo ste/ sems can thams cad bla na myed pa'i sbyin pa yongs su smyin pas grub pa sbyin pa'i gnas
193b3(phal chen): kyi dam par yid ches par gyur cig / sems can thams cad gcig du spyod cing myi gnyis par yang dag par spyod pas 'du 'dzi myed pa la dga' bar gyur cig /sems can thams cad 'gro ba
193b4(phal chen): thams cad bsod nams kyis yang dag par bsdu ba la brtson pas sbyin pa rnam par dag par byed pa'i mchog tu gyur cig / sems can thams cad dge ba'i rtsa ba grangs myed pa'i 'bras bu rab tu
193b5(phal chen): gtong bas ye shes kyi mu stegs las byung bar gyur cig / sems can thams cad sbyin pa'i dkyil 'khor mchog gis rnam par dag pas sgrib pa myed par rtogs par khong du chud par gyur cig /
193b6(phal chen): sems can thams cad chos thams cad kyi rang bzhin byed pa myed par khong du chud pas nyon mongs pa myed pa'i chos la rnam par spyod par gyur cig /sems can thams cad bsod nams
193b7(phal chen): kyi zhing sbyin pa'i gnas 'gro ba thams cad dga' bar byas pas bsod nams tshad myed pa shin tu bstsags par gyur cig / sems can thams cad sbyin pa'i gnas su byas te/ phan 'dogs
193b8(phal chen): pa rnam par dag pas cho 'phrul mtha' yas pas rnam par dag par ston par gyur cig / sems can thams cad stobs bcu'i theg pa mchog gi 'bras bu yongs su stobs pas sbyin pa'i
194a1(phal chen): gnas yon tan zad mi shes par gyur cig / sems can thams cad bsod nams kyi phung po myi zad pas thams cad mkhyen pa'i mthar thug par gyur te/ sbyin pa'i gnas don
194a2(phal chen): yod pa'i 'bras bu dang ldan par gyur cig / sems can thams cad ma thos pa'i sangs rgyas kyi chos kyi tshig dang yi ge 'dzin cing sdig pa'i chos rab tu zhi bar gyur cig /sems can thams
194a3(phal chen): cad sangs rgyas kyi sgra don yod pa ye shes kyis rnam par rigs pas sangs rgyas kyis chos thams cad mnyan pa la mos shing brtson par gyur cig / sems can thams cad sangs
194a4(phal chen): rgyas thams cad las thos pa rjes su bsgrags pa'i chos can du gyur te/ sangs rgyas kyi chos thams cad thos pa'i pha rol tu phyin pa thob par gyur cig /sems can thams cad zhags pa thub
194a5(phal chen): pa dgu bcu rtsa drug gi lta ba las rnam par 'das te bstan pa la gnas pa'i bya ba la mos par gyur cig / sems can thams cad dge ba'i mchog rnam par spel bar byed cing 'phags pa
194a6(phal chen): mthong ba rab tu thob par gyur cig / sems can thams cad 'phags pa mthong zhing 'grogs pa'i bde ba dang ldan zhing ye shes kyis spyod pa'i gang zag la mos par gyur cig /sems
194a7(phal chen): can thams cad sangs rgyas kyi lta ba rjes su thos pa las byung bas/ thos pa don yod par gyur cig /sems can thams cad bstan pa la rab tu gzung ba dang yongs su bsrung ba la zhugs
194a8(phal chen): pas sangs rgyas kyi bstan pa la ye shes kyi mkhas pa rab tu thob par gyur cig / sems can thams cad sangs rgyas kyi bstan pa gsal bar bya ba'i snang ba rab tu thob pas chos
194b1(phal chen): thams cad thos pa shin tu 'dzin pa la zhugs par gyur cig / sems can thams cad sbyin pa'i mdzod kyis dga' bar spyod cing gtong ba shin tu byed pa dang / mchod sbyin shin tu byas pas
194b2(phal chen): sangs rgyas kyi bstan pa la yon tan ji lta ba bzhin du rtogs pa phun sum tshogs par gyur cig ces/ de ltar byang chub sems dpa' sems dpa' chen po/ nyan thos dang rang sangs rgyas la shing rta
194b3(phal chen): 'bul ba'i tshe/ dge ba'i rtsa ba de dag sems can thams cad kyi ye shes dang mngon par shes pa rnam par dag pa mchog dam pa phul rab tu 'thob cing ci nas kyang myi 'jigs pa dang thams cad
194b4(phal chen): mkhyen pa'i stobs dang myi 'jigs pa rab tu thob par bya ba'i phyir yongs su bsngo'o/ /'di ltar yang byang chub sems dpa' sems dpa' chen po sbyin pa'i gnas dang len pa sna tshogs
194b5(phal chen): phyogs gzhan dang gzhan nas 'ongs pa'i gang zag dang / slong ba 'phongs pa dang bkren pa mang po tshad myed pa byang chub sems dpa'i sgra thos te 'ongs pa dang / byang chub sems dpa'i smon lam
194b6(phal chen): dang / sems bskyed pas mos shing bstabs pa thams cad gtong bas shin tu re ba'i yid can de dag 'ongs pa mthong nas/ slong ba la rim gro bya bas myi ngoms pa'i sems kyis slong ba
194b7(phal chen): 'ongs pa rnams la bzod pa gsol ba'i sems bskyed de/ 'di ltar bdag nyid phyogs der khyod kyi drung du song ste rim gro bya ba zhig na/ de 'di ltar khyod 'dir phyin te shin tu ngal bar gyur to/ /
194b8(phal chen): zhes spyi bos btud de bzod pa gsol bas slong ba thams cad bzod par byas rim gror byas/ ngal ba bsris nas ci 'dod pa sbyin pa de dag gis shin tu rim gror byed de/ 'di ltar nor bu'i
195a1(phal chen): shing rta 'dzam bu'i gling gi na chung bzang mo rin po ches yongs su gang ba dang / 'di lta ste gser gyi shing rta yul gyi na chung rin po che shin tu rnam par dag pas yongs su bkang ba dang
195a2(phal chen): 'di lta ste bai DUr+ya'i shing rta chung ma'i 'khor dang glu dang rol mo brdung zhing dkrol ba dang ldan pas yongs su bkang ba dang / 'di lta ste dngul gyi shing rta shin tu mdzes pa bud myed gzhon nu lha'i bu mo
195a3(phal chen): lta bus yongs su bkang ba dang / 'di lta ste rin po che bye ba khrag khrig brgya stong grangs myed pa'i rgyan gyis brgyan pa'i shing rta bud myed cang shes rin po che rgyan thams cad kyis brgyan pa tshul
195a4(phal chen): mkhas pas yongs su gang ba dang / 'di lta ste tsan dan gyi shing rta byang chub sems dpa' zhon par 'os pa dang / 'di lta ste shel gyi shing rta bud med bzang mo bzhin bzang po cha byad sdug gu shin
195a5(phal chen): tu brgyan pa gzugs mdzes pa lta na sdug cing myi 'thun pa myed pas/ yongs su bkang ba dang / 'di lta ste a sma gar ba'i shing rta dbang bskur bas yongs su gang ba dang / 'di lta ste spos
195a6(phal chen): dam pa'i shing rta bu mos yongs su bkang ba dang / 'di lta ste rin po che'i tshogs thams cad kyis brgyan pa'i shing rta nang gi bshes gnyen dbyer mi phyed pas yongs su bkang ba dang / de rnam pa
195a7(phal chen): ' di lta bu'i shing rta grangs myed pa rnam pa sna tshogs slong mo pa thams cad la sbyin zhing yongs su gtong bas slong ba 'dod par bya ba'i dngos po rab tu thob pas yid la bsam pa shin tu rdzogs nas
195a8(phal chen): slong ba de dag thams cad sbyin pa thams cad sbyin pa'i tshul gyis yang dag par bzung ste/ shin tu tshim par byas shing bsam pa rdzogs par byas dga' ba dang mgu ba dang rangs pa dang yid bde ba
195b1(phal chen): skyes par byas te/ dge ba'i rtsa ba de dag 'di ltar yongs su bsngo'o/ /sems can thams cad byang chub kyi shing drung du bsam gyis mi khyab cing thogs pa myed pa'i shing rta'i 'khor lo phyir myi ldog
195b2(phal chen): pas 'gro ba dang ldan te/ theg pa chen po'i shing rta la zhon par gyur cig /sems can thams cad byang chub sems dpa'i spyod pa thams cad la spyod cing phyi ma'i mtha'i bskal pa'i mur thug par
195b3(phal chen): phyir myi ldog par chos kyi shing rta cang shes la zhon par gyur cig / sems can thams cad chos thams cad la rnam par rtog pa'i rlom sems myed cing thams cad mkhyen pa'i rigs kyi lam
195b4(phal chen): la brtson pas chos thams cad ci yang ma yin pa'i shing rta la zhon par gyur cig / sems can thams cad thogs pa myed pa'i rdzu 'phrul gyis/ sangs rgyas kyi zhing thams cad du 'gro
195b5(phal chen): ba la brtson pas kun tu 'gro ba dri ma myed pa'i shing rta la zhon par gyur cig / sems can thams cad sangs rgyas thams cad kyi chos la dga' bas mos shing yang dag par 'gro ba la
195b6(phal chen): brtson pas thams cad mkhyen pa'i theg pa'i shing rta rjes su 'thun pa la rab tu gnas par gyur cig / sems can thams cad byang chub sems dpa' 'byung ba'i lam bcu dang / byang chub
195b7(phal chen): sems dpa'i ting nge 'dzin thams cad la rab tu dga' ba'i yid dang ldan zhing byang chub sems dpa'i spyod pa rnam par dag pa'i shing rta la zhon par gyur cig / sems can thams cad tshul dang 'bral
195b8(phal chen): ba'i yul na gnas pa dang ldan pa dang / skyes bu dam pa la rten pa thos pas/ sngon byas pa'i bsod nams shin tu bstsags pa dang / yang dag pa'i smon lam la shin tu brtson pa dang / byang chub
196a1(phal chen): sems dpa'i tshangs par spyod pa rnam par dag pa yongs su rdzogs par phun sum tshogs pas 'khor lo bzhi pa'i shing rta la zhon par gyur cig / sems can thams cad de bzhin
196a2(phal chen): gshegs pa la ma lus pa'i stobs dang ye shes la brtson pas phyogs thams cad chos kyi dbyings su chos kyi snang ba gtong ba la bslabs par gyur cig / sems can thams cad chos kyi
196a3(phal chen): shing rtas 'byung ba'i pha rol du phyin pa thob ste/ sangs rgyas kyi chos kyi shing rta la zhon par gyur cig /sems can thams cad phyogs thams cad du legs pa dang bde ba yang dag par ston
196a4(phal chen): pas bsod nams thams cad dge ba'i rtsa ba tshad myed pa dang / chos bsam gyis mi khyab pa'i shing rta la mkhas par gyur cig /sems can thams cad 'jungs pa'i dri ma rab tu byang te sbyin pa
196a5(phal chen): gtong bas byung ba'i shing rta dang ldan par gyur cig / sems can thams cad chos kyi dbyings mtha' dang dbus med pa ma lus pas tshul khrims rnam par dag pas tshul khrims kyi pha rol
196a6(phal chen): tu phyin pa'i ye shes rnam par dag pa'i shing rta dang ldan par gyur cig / sems can thams cad sems 'khrugs pa myed par gnas pas 'gro ba thams cad kyi bsam pa 'khrugs
196a7(phal chen): pa myed cing bzod pa'i pha rol tu phyin pa'i ye shes kyi shing rta dang ldan par gyur cig / sems can thams cad 'byung ba'i shing rtas snying po byang chub tu 'gro bar spyod pa'i go cha bgos
196a8(phal chen): pas brtson 'grus kyi pha rol tu phyin pa'i ye shes kyi shing rta dang ldan par gyur cig / sems can thams cad shin tu mgyogs pa'i shing rtas snying po byang chub du byung ste/ bsam gtan
196b1(phal chen): gyi pha rol tu phyin pa'i ye shes kyi shing rta dang ldan par gyur cig / sems can thams cad chos kyi dbyings kyi shing rta la shin tu zhon zhing sangs rgyas kyi yul sprul pas rgyas par byed pa'i phyir shes rab kyi
196b2(phal chen): pha rol tu phyin pa'i ye shes kyi shing rta dang ldan par gyur cig / sems can thams cad chos yongs su gtong ba la 'jigs pa myed pas thams cad mkhyen pa nyid kyi don du sbyin pa gtong ba'i phyir
196b3(phal chen): chos kyi rgyal po'i shing rta la zhon par gyur cig / sems can thams cad chos kyi mtshan nyid dang rang bzhin gyi phyogs thams cad la rab tu 'jug pa rmongs pa myed pa'i phyir smon lam la
196b4(phal chen): myi gnas pa'i ye shes kyi shing rta dang ldan par gyur cig / sems can thams cad theg pa chen po ma nor bas 'jig rten gyi khams thams cad du skye zhing lus yang dag par bstan pa'i phyir
196b5(phal chen): sangs rgyas thams cad kyi chos kyi shing rta la zhon par gyur cig / sems can thams cad byang chub sems dpa' kun tu bzang po'i smon lam skyo ba myed par yongs su rdzogs par bya ba yongs su
196b6(phal chen): rdzogs par byed pa'i phyir/ thams cad mkhyen pa'i shing rin po che'i shing rta la zhon par gyur cig /de ltar byang chub sems dpa' sems dpa' chen po sbyin pa'i gnas dang len pa dang slong
196b7(phal chen): ba sna tshogs shing rta la dga' ba dang / rab tu dga' ba dang mos pa dang spro ba'i yid kyi rnam par rtog pas byin pas yongs su bsdus pa'i dge ba'i rtsa ba de dag sems can thams cad thams
196b8(phal chen): cad mkhyen pa'i theg pa la bzhon pa shin tu bsgrub pas ye shes dang sems kyi rnam pa mtha' yas pa yongs su rdzogs par bya ba'i phyir yongs su bsngo'o/ /
197a1(phal chen): sangs rgyas rmad ga cad ces bya ba shin tu rgyas pa chen po'i mdo/ bam po bcwo lnga pa/ 'di ltar yang byang chub sems dpa' sems dpa' chen po glang po cang shes
197a2(phal chen): yan lag bdun shin tu gnas pa lo drug bcu lon pa mche ba drug dang ldan pa/ kha dog pad mo lta bu gdong rnam par dag pa/ dkar zhing dri ma myed pa/ gser gyi rgyal mtshan can gser kyi
197a3(phal chen): rgyan dang ldan pa/ gser kyi dra bas lus kun nas g.yog pa/ rin po che sna tshogs kyi dra ba'i rgyan du bcug pa/ gser ltar lta na mdzes pa dpag tshad stong gi khyon du ngal ba myed
197a4(phal chen): par 'gro ba sbyin zhing gtong ba'am/ rta cang shes gom pa zo mdog bde bar 'dor zhing 'deg pa dang / bya ltar mgyogs pa dang ldan pa/ rngog ma lcang lor 'khril ba/ nam tsong dang rmig
197a5(phal chen): par ldan pa/ rmyig pa'i dbyibs mtho zhing skyon myed pa gser gyi dril bu'i dra bas brgyan pa rin po che sna tshogs kyi nyi ma'i dkyil 'khor dang / zla ba dang ldan pa glo kun nas brgyan pa rin po che sna tshogs
197a6(phal chen): kyi gdong rgyan gyis rnam par brgyan pa zhon na bde ba lus la byams pa shin tu mgyogs pa phyogs bzhir yid ltar mgyogs pa'i shugs dang ldan pa/ lha rdzas lta bu'i lhab lhub thams
197a7(phal chen): cad dang ldan pa de lta bu'i bla ma skye bo dang / bla mar byas pa dang / dge ba'i bshes gnyen dang / pha dang ma dang phong pa dang / bkren pa dang / slong ba dang len pa'i 'gro ba thams cad la sbyin zhing
197a8(phal chen): yongs su gtong ba dang / sems yangs pa sbyin pa dang / sems la chags pa myed par gtong ba dang / rjes su 'gyod pa myed pas yid mgu bar byed pa dang / snying rje chen pos yongs su
197b1(phal chen): rgyas pa'i bsam pas gtong ba chen po rab tu gtong zhing / byang chub sems dpa'i yon tan thams cad la rab tu brtson pa dang / byang chub sems dpa'i rigs su mngon par skyes pa'i bsam pa
197b2(phal chen): yongs su sbyong ba'i tshe/ dge ba'i rtsa ba de dag 'di ltar yongs su bsngo ste/ sems can thams cad byang chub sems dpa' thams cad kyi yon tan gyi brgyan gyis byung ste/ cang shes kyi theg pa la
197b3(phal chen): rab tu gnas par gyur cig / sems can thams cad sangs rgyas thams cad kyi rjes su 'gro ba'i chos kyi theg pas byung ste/ theg pa bzang po'i bzhon pa la mngon par zhon par gyur
197b4(phal chen): cig / sems can thams cad de bzhin gshegs pa'i stobs sgrib pa myed pa'i ye shes kyi theg pas snang bar gyur cig /theg pa chen po la shin tu mos par gyur cig /sems
197b5(phal chen): can thams cad smon lam thams cad sgrol ba la rab tu zhugs pas brtsam pa chen po'i theg pa dang ldan par gyur cig / sems can thams cad dge ba'i rtsa ba mnyam par bsgrub pa yongs su
197b6(phal chen): rdzogs par bya ba rab tu 'thob pa la pha rol tu phyin pa'i theg pa mnyam pa nyid kyis 'byung bar gyur cig / sems can thams cad bla na myed pa'i ye shes rin po ches sangs rgyas thams cad
197b7(phal chen): kyi chos la shin tu 'byung ba'i chos can du gyur te/ theg pa rin po che yongs su rdzogs par gyur cig /sems can thams cad byang chub sems dpa'i ting nge 'dzin thams cad kyi me
197b8(phal chen): tog rgyas pa'i sems dang rgyud du gyur te/ byang chub sems dpa'i spyod pa'i rgyan rnam par bsags pa'i theg pas shin tu byung bar gyur cig /sems can thams cad mtha' yas
198a1(phal chen): pa'i theg pa myur ba la mngon par brtson pa'i ye shes kyi chos can du gyur te/ bskal pa grangs myed pa'i byang chub sems dpa'i spyod pa'i rjes su bsam pa rjes su sems shing rnam
198a2(phal chen): par sbyong bar gyur cig / sems can thams cad byang chub sems dpa' thams cad kyis yang dag par bsgrub pa la mkhas pas longs spyod kyi mchog thams cad dang cang shes kyi theg pa chen po'i sbyin
198a3(phal chen): pa byed par gyur cig / sems can thams cad 'gro ba kun thams cad mkhyen pa nyid kyi lam gyi mthar gtugs par mngon par gzung bar bya ba'i phyir theg pa shin tu gzung bar bya ba'i phyir theg
198a4(phal chen): pa shin tu mtho bar gnas shing rab tu brtan pa dang ldan par gyur cig ces/ de ltar byang chub sems dpa' sems dpa' chen po glang po cang shes dang rta cang shes bye ba khrag khrig brgya stong
198a5(phal chen): grangs myed pa'i sbyin pa byed pa'i tshe/ dge ba'i rtsa ba de dag sems can thams cad chags pa myed pa'i theg pa la mngon par bskyon zhing ye shes kyi gzhon pa/ yongs su grub pa dang
198a6(phal chen): de bzhin gshegs pa'i theg pa sgrib pa med pas 'byung ba'i mthar thug par yongs su bsngo'o/ /'di ltar byang chub sems dpa' sems dpa' chen po 'khor los sgyur ba'i rgyal por gyur pa
198a7(phal chen): chos kyi dbang byed pa/ bstan gyi sbyin pa byed cing rgyal por zhugs pa'i khri stan bzang po bai DUr+ya'i rkang pa can seng ge'i khri la gnas pa/ gser kyi rgyud dang rin po che'i dra bas blas pa/
198a8(phal chen): stan reg na bde ba grangs myed pa du ma bting ba/ nye kor spos kyi dam pa thams cad kyis shin tu dri zhim par byas pa nor bu rin po che sna tshogs kyi rgyal mtshan bsgreng ba rin po che bye ba khrag khrig
198b1(phal chen): brgya stong du ma'i rgyan gyis brgyan pa/ gser gyi dra ba'i bla re bras pa/ gser gyi dril bu'i dra ba khrol ba'i sgra yid du 'ong ba'i dbyangs 'byung ba/ rin po che'i 'bru bye ba khrag
198b2(phal chen): khrig brgya stong phrag bcus kun nas bskor te rnam par phye bas shin tu 'phags shing blta na mdzes pa/ srog chags bye ba khrag khrig brgya stong grangs myed pas kun nas blta ba/ gdugs gab
198b3(phal chen): gcig gis sa chen po thams cad skyong bar dbang bsgyur ba/ rgyal srid kyi dbang phyug thams cad la dbang ba'i stan du bya ba de la 'dug cing 'khor lo thogs pa med pas bskyang ba dang / ci bya ba la
198b4(phal chen): rgyal po'i bka' thams cad nyams pa med par nyan pa/ dpal rnam par snang ba dang / in dra nI la dang / nor bu rin po che'i snying pos spras pa/ nyi ma dang zla ba dang skar ma che phra lta bur rab
198b5(phal chen): tu brgyan pa/ rgyan rnam pa sna tshogs rmad du byung bas brgyan pa rin po che khyad par du 'phags pa rgya mtshos spras pa/ rgya mtsho dang / rgyal mtshan dang / bkra shis dang / bum pa sna tshogs yongs
198b6(phal chen): su gang ba dang / dga' ba 'khyil pa'i rgyan sna tshogs kyis rnam par brgyan pa/ 'dzam bu'i chu klung gi gser gyi gyim bag dri ma myed cing rdul dang bral bas bkang pa de la 'dzam bu'i gling thams cad kyi bdag
198b7(phal chen): po spyi bo nas dbang bskur bas mngon par dbang bskur ba'i bsod nams kyi stobs dang ldan pa/ byams pas dbang bsgyur ba/ pha rol gyi 'khor bcom pa dang ldan pa bka' la zlog pa med pa
198b8(phal chen): 'dug na dga' ba de lta bu'i stan gyi rnam pa de 'dra ba sbyin zhing yongs su gtong ba dang / de dag gi rgyal po bye ba khrag khrig brgya stong grangs med pa la khri bstan bzang po'i rnams pa de lta
199a1(phal chen): bu'i sbyin pa byed cing yongs su gtong ba dang / yang dag par rdzogs pa'i sangs rgyas sbyin pa'i gnas kyi dam pa la gsol ba'am/ skyes bu dam pa dge ba'i bshes gnyen nam/ 'phags
199a2(phal chen): pa'i dge 'dun dkon mchog gam/ chos smra ba'am/ chos la dga' ba'i phyir yongs su g.yog pa'i sems kyis sam/ pha dang ma dang bla ma'i skye bo'am/ nyan thos dang rang rgyal ba'i sbyin pa'i
199a3(phal chen): gnas sam/ byang chub sems dpa'i theg pa la yang dag par zhugs pa thams cad dam/ de bzhin gshegs pa thams cad kyi mchod rten mchod pa'i phyir ram/ 'phongs pa 'am/ bkres
199a4(phal chen): pa slong ba dpag tu myed pa dag gam/ sems can thams cad la phan gdags pa'i phyir yang rung ste/ sbyin zhing yongs su gtong ba/ dge ba'i rtsa ba de dag 'di ltar yongs su bsngo ste/
199a5(phal chen): dge ba'i rtsa ba 'dis sems can thams cad sangs rgyas kyi chos thams cad rnam par 'tshang rgya ba'i ye shes dang ldan zhing shin tu byang chub pa'i stan dang ldan par gyur cig /sems can thams
199a6(phal chen): cad bdud kyi dkrugs ma dang dpung rab tu gzhom pa'i phyir/ chos kyis dbang phyug thams cad kyi rdo rje'i ri rnam pa thams cad du thub pa myed pa'i lus dang ldan zhing 'gro ba thams cad
199a7(phal chen): dbang ba'i stan rab tu thob par gyur cig / sems can thams cad 'gro ba thams cad kyis blta bar 'os shing sangs rgyas rnam par rol pa'i seng ge'i gdan rab tu 'thob par gyur cig /
199a8(phal chen): sems can thams cad 'gro ba kun la chos kyi dbang phyug gis skyong ba'i phyir stan gyi rgyan dang 'khor rnam par dag pa brjod du myed pa'i yang brjod du myed pa rab tu thob par gyur cig /sems can
199b1(phal chen): thams cad dge ba'i rtsa ba tshogs chen po rnam par dag pa/ khams gsum pas zil gyis myi non pa'i stan rab tu thob par gyur cig /sems can thams cad bskal pa grangs myed
199b2(phal chen): par sangs rgyas kyi gdan gyi yon tan bsngags pa mthar thug pa myed pa dang ldan zhing 'jig rten gyi khams brjod du myed pa'i yang brjod du med pa stan gyis rgyas par byed pa'i byin gyi rlabs dang ldan par gyur cig / sems can thams cad chos kyi dbyings thams cad lus kyis rgyas par byed pa'i phyir gter chen po'i tshogs kyi stan la gnas par gyur cig /
199b3(phal chen): sems can thams cad ji ltar dam bcas pa'i
199b4(phal chen): sems can gyi khams thams cad la chos kyi sbyin pas rim gro bya ba'i phyir/ rgyan gyi rnam pa bsam gyis myi khyab pa sna tshogs dang ldan pa'i stan rab tu thob par gyur cig /sems can thams
199b5(phal chen): cad rdzu 'phrul dang / rnam par 'phrul pa thams cad dang / sangs rgyas kyi khyu mchog gi mthu phyung ba yang dag par ston pa'i phyir dge ba'i stan la rab tu gnas par gyur cig /sems can thams
199b6(phal chen): cad de bzhin gshegs pa'i ye shes kyis rnam par 'tshang rgya zhing de bzhin gshegs pa'i bdag nyid che ba thams cad dang / khyu mchog gi mthu byung ba yang dag par ston pa'i phyir/ rin po che thams
199b7(phal chen): cad kyi stan dang spos thams cad kyi stan dang / me tog thams cad kyi stan dang / gos thams cad kyi stan dang / phreng ba thams cad kyi stan dang / nor bu rin po che thams cad kyi stan dang /
199b8(phal chen): bai DUr+ya sna tshogs bsam gyis mi khyab pa'i stan dang / 'jig rten gyi khams brjod du myed pa'i yang brjod du myed pa'i ltar tshad myed pa'i stan dang 'gro ba thams cad ma lus par brgyan gyis rnam
200a1(phal chen): par dag pa'i stan dang / rdo rje'i gdan thams cad la 'khod par gyur cig ces/ de ltar byang chub sems dpa' stan gyi sbyin pas yang dag par bzung ba'i dge ba'i rtsa ba de dag sems can
200a2(phal chen): thams cad 'gro ba thams cad kyis ma gos pa'i byang chub kyi stan rab tu 'thob cing / sangs rgyas kyi chos thams cad rnam par 'tshang rgya ba'i phyir yongs su bsngo'o/ /'di ltar yang byang chub sems
200a3(phal chen): d pa' sems dpa' chen po gdugs kyi sbyin pa byed cing dbang phyug gi lus la dga' ba'i gdugs rin po che'i rgyan chen po shin tu brgyan pa bye ba khrag khrig brgya stong khyad par du 'phags shing dbang che ba'i
200a4(phal chen): yo byad du bya ba/ rin po che'i rtsa ba can dril bu'i dra bas kun nas bskor ba/ rin po che'i srad bus gser gyi dril bu sbyangs pa'i sgra 'byung ba/ rin po che'i bai DUr+ya'i phreng ba rab tu sbyangs pa/ nyen kor
200a5(phal chen): nas rnga'i sgra dbyangs yid du 'ong ba 'byung ba/ gser gyi dra ba rnam par dag pas g.yogs shing brgyan pa/ rin po che'i dra ba brgya phrag stong gi bla re bres pa nor bu rin po che'i 'bru grangs myed pas
200a6(phal chen): spras pa/ rin po che bye ba khrag khrig brgya stong du mas sna tshogs su bres shing brgyan pa/ a ga ru dang / tsan dan dang / spos kyi dam pa sna tshogs bye ba khrag khrig brgya stong du mas/ nyen kor
200a7(phal chen): dri zhim par bgos shing gtugs pa/ 'dzam bu chu klung gi gser ltar 'od gsal zhing dag pa rgyan bye ba khrag khrig brgya stong mtha' yas pas brgyan pa de bas kyang ches lhag pa'i gdugs bye
200a8(phal chen): ba khrag khrig brgya stong grangs myed pa dag kha na ma tho ba myed pa'i sems kyis sbyin pa byed cing sems can gyi gtso bo mngon du gyur pa'am/ de bzhin gshegs pa yongs su mya ngan las 'das pa'i
200b1(phal chen): mchod rten brgyan pa'i phyir ram/ chos btsal ba'i phyir byang chub sems dpa' dang / dge ba'i bshes gnyen nam/ byang chub sems dpa' chos smra ba bsu bar bya ba dag gam/ pha dang
200b2(phal chen): ma 'am dge 'dun dkon mchog gam/ sangs rgyas thams cad kyi bstan pa 'am/ sbyin pa'i gnas kyi gang zag sna tshogs sam/ slob dpon dang bla ma dang / byang chub kyi theg pa grub pa
200b3(phal chen): 'am/ de la zhugs pa dag gam/ phongs pa dang / bkren pa slong ba dang / len pa dag la 'bul ba dang / yongs su gtong ba sbyin pa byed pa'i tshe/ dge ba'i rtsa ba de dag 'di ltar yongs
200b4(phal chen): su bsngo ste/ sems can thams cad sangs rgyas thams cad kyi g.yog pa rab tu thob ste/ dge ba'i rtsa bas yang dag par gyur cig /sems can thams cad nyon mongs pa dang / nye ba'i
200b5(phal chen): nyon mongs pa thams cad las yongs su 'das te/ yon tan dang ye shes kyis mngon par bkab par gyur cig /sems can thams cad 'jig rten gyi rdul dang mun pa dang yongs su gdung
200b6(phal chen): ba thams cad las rnam par 'das te lus shin tu bkab par gyur cig / sems can thams cad 'gro ba thams cad kyis blta na sdug cing sangs rgyas thams cad la mnga' ba'i ye shes kyi
200b7(phal chen): snying po can du gyur cig / sems can thams cad sangs rgyas kyi chos log pa myed par 'jug par brtson pas ma 'khrugs pa'i chos dkar pos shin tu bkab par gyur cig /sems
200b8(phal chen): can thams cad chos lus kyis sangs rgyas kyi sku'i mthar gtugs te mngon par bkab pa'i lus dang ldan par gyur cig / sems can thams cad 'jig rten kun la stobs bcu'i
201a1(phal chen): ye shes kyi bla res skyob pas gdugs su nod par gyur cig / sems can thams cad khams gsum thams cad las shin tu 'phags shing chags pa myed pa'i ye shes kyi snying po
201a2(phal chen): dang ldan pas ye shes kyis rnam par snang bar gyur cig / sems can thams cad sbyin pa'i gnas dam pa la bsod nams thams cad kyis mchod pa'i phyir gdugs 'os par gyur cig /sems
201a3(phal chen): can thams cad bla na myed pa'i ye shes kyi gdugs kyi rnam par sangs rgyas pas gdugs kyi dam par gyur cig ces/ de ltar byang chub sems dpa' sems dpa' chen po gdugs kyi sbyin
201a4(phal chen): pa byed pa'i tshe/ dge ba'i rtsa ba de dag sems can thams cad kyis chos la dbang ba'i gdugs yang dag par bzung ba thob par bya ba'i phyir yongs su bsngo'o/ /gdugs gcig gis
201a5(phal chen): nam mkha'i khams thams cad chos kyi dbyings kyis klas pa/ chos kyi dbyings kyis mthas gtugs pa'i 'jig rten gyi khams thams cad du sangs rgyas thams cad kyi khyu mchog gi
201a6(phal chen): mthu phyung ba yang dag par bstan pa las phyir myi ldog pa'i phyir yongs su bsngo'o/ /chos kyi dbyings thams cad gdugs gcig gis brgyan te/ de bzhin gshegs pa mchod par
201a7(phal chen): bya ba'i phyir yongs su bsngo'o/ /gdugs dang rgyal mtshan dang ba dan yid du 'ong bas de bzhin gshegs pa thams cad kyi sku la mngon par dgab pa'i phyir yongs su bsngo'o/ /sangs
201a8(phal chen): rgyas kyi zhing thams cad ma lus par gdugs kyi rgyan gyis kun tu g.yog par bya ba'i phyir yongs su bsngo'o/ /sangs rgyas kyi mtshan la mos pa'i sems can thams cad dang
201b1(phal chen): 'gro ba thams cad gdugs thams cad dgab pa'i phyir yongs su bsngo'o/ /rin po che thams cad kyi gdugs sna tshogs brjod du myed pa'i yang brjod du myed pa sangs rgyas gcig la phul bas
201b2(phal chen): sangs rgyas thams cad la brjod du myed pa phul bar sems shing yongs su bsngo'o/ /sangs rgyas thams cad kyi byang chub mngon par byang chub pas 'phags pa'i gdugs kyis sangs rgyas
201b3(phal chen): thams cad dgab pa'i phyir yongs su bsngo'o/ /sangs rgyas kyi sku ji snyed 'jig rten gyi khams chos kyi dbyings kyis klas pa/ nam mkha'i mthas gtugs pa thams cad na bzhugs
201b4(phal chen): pa thams cad la gdugs kyis dgab pa'i phyir yongs su bsngo'o/ /nor bu rin po che thams cad kyis brgyan pa'i gdugs dang rin po che thams cad kyi phreng ba brgyus shing klubs pa dang /
201b5(phal chen): spos thams cad kyi mchog gi dri zhim po'i ngad 'byung ba'i gdugs dang rin po che sna tshogs kyis rnam par spras pa'i gdugs dang / rgyan mdzes shing rnam par dag pa'i gdugs dang / rgyan tshad
201b6(phal chen): myed par yangs shing rgya che ba dang / gser kyi dra bas kun nas g.yog par brgyan pa/ dril bu'i dra ba kun nas sbyangs pa'i sgra yid du 'ong zhing snyan pa 'byung ba'i gdugs dang /
201b7(phal chen): ye shes sgrib pa myed cing chags pa myed pa'i gdugs dang / sangs rgyas thams cad la mngon par dgab pa'i gdugs yongs su btang ba'i phyir yongs su bsngo'o/ de ltar byang chub
201b8(phal chen): s ems dpa' sems dpa' chen po gdugs kyi sbyin pas yang dag par bzung ba'i dge ba'i rtsa ba de dag sems can thams cad la ye shes mchog gi gdugs kyis mngon par dgab pa'i phyir
202a1(phal chen): yongs su bsngo'o/ /sangs rgyas thams cad kyi yon tan gyis kun nas g.yogs shing rab tu brgyan pa'i phyir yongs su bsngo'o/ /sangs rgyas kyi ye shes dang yon tan dang dgongs
202a2(phal chen): pa dam pa rnam par dag par bya ba'i phyir yongs su bsngo'o/ /sems rin po che mtha' yas pa la dbang sgyur ba rab tu 'thob par bya ba'i phyir yongs su bsngo'o/ /chos thams cad la ye shes
202a3(phal chen): kyis dbang sgyur ba kun tu rdzogs par bya ba'i phyir yongs su bsngo'o/ /dge ba'i rtsa ba thams cad kyis mngon par g.yogs par yongs su bsngo ba'i don du yongs su bsngo'o/ /'gro ba thams
202a4(phal chen): cad kyi ye shes mchog gi gdugs rab tu thob par bya ba'i phyir yongs su bsngo'o/ /sangs rgyas thams cad kyi stobs bcu'i bla rer bres pa'i gdugs su 'gyur bar bya ba'i phyir yongs su
202a5(phal chen): bsngo'o/ /chos kyi dbyings thams cad sangs rgyas kyi zhing gcig gis g.yog par bya ba'i phyir yongs su bsngo'o/ /chos thams cad la dbang phyug du dbang sgyur ba'i dbang thob par bya ba'i
202a6(phal chen): phyir yongs su bsngo'o/ /mthu chen po dang dbang chen po'i sems kyi rgyud thob par bya ba'i phyir yongs su bsngo'o/ /blo yangs pa dang sems rgya che ba thob par bya ba'i phyir yongs su bsngo'o/ /
202a7(phal chen): yon tan tshad myed pas 'gro ba thams cad mngon par dga' ba'i phyir yongs su bsngo'o/ /yon tan thams cad kyis sems mngon par dgab pa'i phyir yongs su bsngo'o/ /sems can
202a8(phal chen): thams cad kyis 'gro ba thams cad mngon par dgab pa'i phyir yongs su bsngo'o/ /ye shes chen pos mnyam par dgab pa 'thob par bya ba'i phyir yongs su bsngo'o/ /sems can thams
202b1(phal chen): cad kyis bsngo ba'i tshul ma lus par thob par bya ba'i phyir yongs su bsngo'o/ /sems dang bsam pa rnam par dag par 'gyur ba'i phyir yongs su bsngo'o/ /bsam pa dge ba dang yid kyi dbang
202b2(phal chen): po rnam par dag pa dang ldan par bya ba'i phyir yongs su bsngo'o/ /'gro ba thams cad yongs su bsngo ba chen pos mngon par dgab cing yang dag par bsngo ba'i phyir yongs su bsngo'o/ /'di yang
202b3(phal chen): byang chub sems dpa' sems dpa' chen po rgyal mtshan dang ba dan rin po che sna tshogs rnam pa tha dad pa'i yu ba can/ rin po che'i dril bu'i dra ba 'khrol ba'i sgra yid du 'ong ba 'byung ba snam bu rin po che
202b4(phal chen): rnam pa sna tshogs spyangs pa/ kha dog dang tshon sna tshogs kyi snam bus brgyan cing bsgreng ba/ gser gyi dra bas kun nas spyangs shing klubs pa/ gser gyi dril bu'i sgra 'byung ba dril bu g.yer
202b5(phal chen): ka'i dra bas shin tu brgyan pa'i rgyal mtshan dang / ba dan bye ba khrag khrig brgya stong kha dog tha dad pa tshon tha dad pa shin tu mtho ba rin po ches rnam pa sna tshogs su brgyan pa/ rgyal mtshan gyi rtse mo
202b6(phal chen): zla kham gyis mdzes par brgyan pa/ 'dzam bu'i chu klung gi gser gyi nyi ma'i dkyil 'khor btsug pa/ 'od gzer rnam pa sna tshogs 'byung ba/ rgyal mtshan gyi brgyan gyis thams cad
202b7(phal chen): kun tu g.yogs pa/ rgyal mtshan gyi rgyan rnam pa du ma 'od dang ldan pas rab tu brgyan pa'i rgyal mtshan rnam pa sna tshogs sgreng ba'i rgyan de lta bu dag 'jig rten gyi khams thams cad kyi las
202b8(phal chen): kyi rnam par smyin pa la mos pa'i rgyal mtshan gyi rgyan gyis kun tu khyab par bya ba dang / 'jig rten gyi khams chos kyi dbyings thams cad 'byam klas pa/ sangs rgyas kyi zhing nam mkha'i
203a1(phal chen): dbyings thams cad 'jam klas pa la gnas pa/ yangs pa kun tu rgyal mtshan gyi sbyin pa yongs su gtang bar mos pas 'jig rten gyi khams thams cad rgyas par bya ba dang /
203a2(phal chen): byang chub sems dpa'i bsam pa dang mos pa'i khyad par rnam par dag par bya ba'i phyir/ sangs rgyas bcom ldan 'das mngon du gyur pa rnams la 'bul ba 'am/ de bzhin gshegs pa yongs
203a3(phal chen): su mya ngan las 'das pa'i mchod rten nam/ chos dkon mchog mchod pa 'am/ dge 'dun dkon mchog la 'bul ba 'am/ dge ba'i bshes gnyen byang chub sems dpa' rnams sam/
203a4(phal chen): nyan thos dang / rang sangs rgyas rnams sam/ 'khor gyi tshogs su gyur pa 'am/ gang zag gi rnam pa gzhan su'ang rung ste/ slong ba thams cad la rim gro bya ba'i phyir sbyin zhing yongs su
203a5(phal chen): gtong ba na/ rgyal mtshan dang ba dan sbyin pas yang dag par bsdus pa'i dge ba'i rtsa ba de dag 'di ltar yongs su bsngo ste/ dge ba'i rtsa ba 'dis sems can thams cad ye shes rgyal mtshan dang / ba dan
203a6(phal chen): la thogs pa med pas dge ba'i rtsa ba dang / bsod nams thams cad yang dag par bsgreng ba'i rgyal mtshan can du gyur cig /sems can thams cad chos kyi go phang bris pa sbed pa'i
203a7(phal chen): chos nyid kyis chos thams cad la dbang sgyur ba'i rgyal mtshan sgreng bar gyur cig / sems can thams cad sangs rgyas thams cad kyi byang chub kyi chos yang dag par 'dzin pa'i chos can du gyur te/
203a8(phal chen): rin po che'i gzhi la sangs rgyas kyi chos bris pa dang ldan par gyur cig /sems can thams cad 'gro ba kun la mar me snang bar gyur te/ rgyal mtshan shin tu 'phags par gyur cig /sems can
203b1(phal chen): thams cad bdud thams cad rnam par 'joms pa'i phyir/ thub pa myed pa'i rgyal mtshan dang ba dan can du gyur cig /sems can thams cad bdud thams cad kyis myi thub pa'i chos can du gyur te
203b2(phal chen): ye shes dang stobs kyi rgyal mtshan rab tu bsgreng bar gyur cig / sems can thams cad rgyal mtshan thams cad mi ltung ba'i snang ba can du gyur te/ ye shes mthu bo che'i rgyal mtshan dang ldan par gyur cig /
203b3(phal chen): sems can thams cad ye shes kyi dkyil 'khor gyis chos kyi dbyings thams cad rnam par dag par gyur te/ ye shes kyi nyi ma'i dkyil 'khor 'od rab tu 'gyed pa'i rgyal mtshan dang ldan par
203b4(phal chen): gyur cig / sems can thams cad sangs rgyas kyi mchod pa la brtson zhing rgyal mtshan sna tshogs rab tu bsgreng bas sangs rgyas thams cad kyi zhing brjod du myed pa rgyas par 'gengs pa'i phyir
203b5(phal chen): rin po che'i rgyal mtshan gyi rgyan dang ldan par gyur cig / sems can thams cad zhags pa thub pa dgu bcu rtsa drug gi rgyal mtshan gyis dben zhing sems 'dod chags dang bral bar gyur te/ sangs
203b6(phal chen): rgyas kyi rgyal mtshan rab tu 'thob par gyur cig ces/ de ltar byang chub sems dpa' sems dpa' chen po rgyal mtshan dang / ba dan gyi sbyin par byed pa'i tshe/ dge ba'i rtsa ba de dag sems can
203b7(phal chen): thams cad byang chub sems dpa'i spyod pa rgya che zhing yangs pa dang / zab mo thams cad dang ldan par bya ba'i phyir yongs su bsngo'o/ byang chub sems dpa' thams cad kyi spyod pa dang rnam par 'phrul pa dang / 'byung ba'i rgyal mtshan dang zhing tha dad pa yang dag par shes pa rnam par dag pa thob par bya ba'i phyir yongs su bsngo'o/ /'di ltar yang byang chub sems dpa' sems dpa' chen
203b8(phal chen): po rin po che thams cad gtong ba la mos pa dang sems can thams cad nor gyis phyug par byed pa dang / rin po che'i mdzod thams cad 'byed pa dang / rin po che'i gter thams cad gtong ba dang /
204a1(phal chen): rin po che'i 'byung gnas thams cad yongs su gtong ba dang / nor bu rin po che thams cad kyi sbyin pa byed pa dang / rin po che kun gyis sems can thams cad la khyab par byed pa dang
204a2(phal chen): rin po che'i tshogs thams cad phangs par mi sems pa'i yid kyis gtong ba dang / rin po che'i tshogs thams cad 'thor ba'am/ rin po che thams cad yongs su gtang bar sems pa'i tshe
204a3(phal chen): srog chags bye ba khrag khrig brgya stong grangs myed pa la rin po che byin pas yongs su bzung ba'i dge ba'i rtsa ba de dag 'di ltar yongs su bsngo ste/ sems can thams cad dran pa'i rgyud rmongs
204a4(phal chen): pa myed cing / sangs rgyas mthong ba rab tu thob par gyur cig /sems can thams cad sangs rgyas thams cad kyi chos kyi mdzod 'dzin pas chos dkon mchog gi snang ba rab tu thob par
204a5(phal chen): gyur cig / sems can thams cad sbyin pa dang yongs su gtong ba shin tu brtan pas dge 'dun dkon mchog yongs su 'dzin par gyur cig /sems can thams cad phyir myi ldog
204a6(phal chen): pa'i byang chub kyi sems rnam par dag pas thams cad mkhyen pa nyid kyi sems rin po che rab tu 'thob par gyur cig / sems can thams cad sangs rgyas kyi chos thams cad la rmongs pa
204a7(phal chen): myed par gzhol bas ye shes rin po che la zhugs par gyur cig / sems can thams cad ye shes rin po che tshad myed pa yang dag par bya ba'i phyir byang chub sems dpa'i yon tan rin po
204a8(phal chen): che grangs myed pa phun sum tshogs par gyur cig / sems can thams cad stobs bcu'i ye shes rin po che mngon par 'tshang rgya ba la brtson pas yon tan rin po che mtha' yas pa'i
204b1(phal chen): bsngags pa dang ldan par gyur cig / sems can thams cad ye shes rin po che shin tu yangs pa'i mthar thug pas ye shes rin po che bcu drug gi snyoms par 'jug pa rab tu thob par gyur cig /
204b2(phal chen): sems can thams cad de bzhin gshegs pa'i ye shes rin po che la rnam par sangs rgyas pas rin po che'i dam pas sbyin pa'i gnas kyi mchog tu gyur cig /sems can thams cad tha dad
204b3(phal chen): pa yang dag par shes pa myi zad pa'i mdzod kyi chos rin po che rab tu ston pa la brtson pas rin po che'i dbang po dam par gyur cig ces/ de ltar byang chub sems dpa' sems dpa' chen po rin
204b4(phal chen): po che de dag yongs su gtong zhing sbyin pa byed pa'i tshe/ sems can thams cad sangs rgyas kyi spyan rin po che rnam par dag cing nyams pa myed pas/ ye shes dam pa rin po che yongs su rdzogs
204b5(phal chen): par bya ba'i phyir yongs su bsngo'o/ /'di ltar yang byang chub sems dpa' sems dpa' chen po lus dang yan lag dang / nying lag thams cad rgyan gyis shin tu brgyan pa/ lus blta na
204b6(phal chen): sdug pa/ rnam par dag cing myi 'thun pa myed pa'i rgyan kyis lus shin tu brgyan pa/ rin po che thams cad kyis rab tu brgyan pa/ rin po che'i rgyan sna tshogs rnam pa tha dad pa bye ba
204b7(phal chen): khrag khrig brgya stong gis shin tu brgyan pa/ sems can thams cad kyi lus/ rgyan gyis brgyan par brtson pa/ sems can thams cad la bu'i 'du shes kyis 'jig rten gyi bde
204b8(phal chen): ba dang / sangs rgyas kyi bde ba thams cad stob pa'i/ dga' ba sna tshogs kyis sems can rab tu dga' ba byed pa de rgyan sna tshogs rnam pa tha dad pa dag /sems can
205a1(phal chen): thams cad yongs su smyin par bya ba dang / sangs rgyas kyi chos thams cad la rab tu dgod pa'i phyir sbyin zhing yongs su gtong ba'i tshe/ rgyan yongs su btang bas
205a2(phal chen): yang dag par bsdus pa'i dge ba'i rtsa ba de dag 'di ltar yongs su bsngo ste/ sems can thams cad ye shes kyi rgyan rnam par dag pas/ lha dang bcas pa'i 'jig rten gyi rgyan du
205a3(phal chen): red par gyur cig / sems can thams cad bsod nams kyi rgyud kyi mtshan rnam par dag pa dang ldan zhing / mtshan gyis lus shin tu brgyan par gyur cig /sems can thams
205a4(phal chen): cad bsod nams brgya'i mtshan dang ldan pa'i lus can du red de/ lus mtshan gyis shin tu brgyan par gyur cig /sems can thams cad lus kyi yan lag mtshan kun gyis
205a5(phal chen): brgyan pa dang ldan zhing lus mtshan gyis shin tu brgyan par bris pa phun sum tshogs par gyur cig / sems can thams cad tha dad pa yang dag par shes pa/ myi zad pa'i
205a6(phal chen): mdzod dang ldan zhing tshig gi rgyan gyis shin tu brgyan par gyur cig / sems can thams cad dbyangs kyi yan lag yid du 'ong zhing / rnam par dag pa dang ldan zhing yon tan gyis brgyan
205a7(phal chen): pa'i dbyangs dang ldan par gyur cig / sems can thams cad sangs rgyas kyi chos kyi tshig gi tshul rnam par dag pas/ 'gro ba kun mgu bar byed cing / sangs rgyas kyi chos thams
205a8(phal chen): cad kyis tshig yid du 'ong bar brgyan pa dang ldan par gyur cig / sems can thams cad sangs rgyas kun la lta bas snyoms par 'jug cing / sems kyi rgyan gyis brgyan par gyur cig /
205b1(phal chen): sems can thams cad chos snang ba thams cad kyis/ sangs rgyas kyi chos rab tu thob cing / gzungs thams cad kyi rgyan gyis rab tu brgyan par gyur cig /sems can thams cad
205b2(phal chen): sangs rgyas kyi ye shes kyis rgyud shin tu brgyan pas/ sems ye shes kyis yang dag par brgyan par gyur cig ces/ de ltar byang chub sems dpa' sems dpa' chen pos lus kyi
205b3(phal chen): rgyan de dag yongs su gtong ba'i tshe/ dge ba'i rtsa ba de dag sems can thams cad kyis sangs rgyas kyi chos tshad myed pa thams cad kyi yon tan dang / ye shes kyi rgyan yongs su rdzogs te
205b4(phal chen): sems can thams cad kyi rigs na nga rgyal dang / rgyags pa dang / dregs pa myed par bya ba'i phyir yongs su bsngo'o/ /'di ltar yang byang chub sems dpa' sems dpa' chen po dbang
205b5(phal chen): phyug la spyi bo nas dbang bskur ba/ mngon par dbang bskur ba/ cod pan dang gtsug gi rin po che'i sbyin pa byed cing yongs su gtong ba dang / mngon par stobs pa dang / sems can thams cad la
205b6(phal chen): phan 'dogs pa dang / ltos pa myed par yongs su gtong ba'i sems rnam par 'phel ba dang / sbyin pas bsgos pa'i rgyud yongs su sgom pa dang / sbyin pa la dbang bsgyur ba rab tu 'jug
205b7(phal chen): pa dang / sbyin pa'i ye shes la rab tu 'jug pa dang / sbyin pa gtong ba'i dbang po yongs su bskyed pa dang / sbyin pa gtong ba'i blo rgya cher byed pa'i tshe/ cod pan dang / gtsug gi rin po che yongs
205b8(phal chen): su btang bas/ yang dag par bsdus pa'i dge ba'i rtsa ba de dag 'di ltar yongs su bsngo ste/ dge ba'i rtsa ba 'dis sems can thams cad thams cad mkhyen pa nyid du/ sangs rgyas kyi chos
206a1(phal chen): thams cad kyi spyi bo nas dbang bskur bas/ dbang po thams cad la shin tu dbang bskur bar gyur cig /sems can thams cad ye shes kyi gtsug gi pha rol tu phyin pa thob par gyur
206a2(phal chen): cig spyi bo gtsug tor can gyi mgo dang ldan par gyur cig / sems can thams cad 'gro ba kun gyi yon tan gyi spyi bo'i mthar phyin pas/ ye shes rin po che mchog gis
206a3(phal chen): sems can thams cad yang dag par sdud par gyur cig / sems can thams cad 'gro ba kun gyi spyi bos phyag bya bar 'os shing / ye shes rin po che mchog la yang dag par gnas par gyur cig /
206a4(phal chen): sems can thams cad chos kyi skyid pa la dbang bsgyur ba rab tu thob ste/ ye shes kyi cod pan shin tu bcings par gyur cig /sems can thams cad 'jig rten kun gyis blta bar myi nus pa'i
206a5(phal chen): chos can du gyur te/ ye shes kyi nor bu rin po ches mgo rab tu brgyan par gyur cig /sems can thams cad spyi bor gyur pa'i ye shes kyis sangs rgyas kyi chos thams cad la rnam par blta ba'i
206a6(phal chen): chos can du gyur te/ spyi bo shin tu btsun pa dang ldan par gyur cig /sems can thams cad ye shes rin po che rgya mtsho'i snying po rnam par dag pa dang ldan zhing stobs bcu'i rgyan cod pan
206a7(phal chen): gyi mgo rab tu brgyan par gyur cig / sems can thams cad 'dod pa'i khams kyi dang po nas bdud thams cad rnam par 'joms pa'i phyir/ sa'i dam pa la gnas par gyur cig /
206a8(phal chen): sems can thams cad stobs bcu'i mthar thug ste/ chos kyi ye shes kyi spyi bo rnam par dag par gyur cig /sems can thams cad thams cad mkhyen pa'i dbu zil kyis myi non pa'i snang
206b1(phal chen): ba rab tu thob ste/ rgyal po'i mchog dam par gyur cig ces/ de ltar byang chub sems dpa' sems dpa' chen po cod pan dang gtsug gi rin po che yongs su gtong ba'i tshe/ dge ba'i rtsa ba
206b2(phal chen): des sems can thams cad kyis ye shes mchog gi 'byung gnas rnam par dag pa dang / ye shes kyi cod pan dang / nor bu rin po che rab tu thob pa'i phyir yongs su bsngo'o/ /'di ltar yang
206b3(phal chen): byang chub sems dpa' sems dpa' chen pos btson rar bcug cing btson chas bcings pa'i sems can sdug bsngal ba/ sdug bsngal gyi khyim gyis bskor ba/ shing sgrog dang lcags sgrog
206b4(phal chen): dang / ltung shing gi bcings pas bcings pa/ lus lcags thag gis btags pa/ bsdams pa shin tu rgyu ba'i lus can mi bde bas lus shin tu mnar ba/ skyabs myed par ltung ba/
206b5(phal chen): bkres pa dang skom pas nyen pa/ gos myed pa mun pas g.yog cing khebs pa/ shin tu rke ba/ brla lcags sgrog gis bsgrogs pa de lta bu dag mthong nas/ byang chub sems dpa' snying
206b6(phal chen): rje can dang / rgyal po myig bzangs kyis ji ltar byas pa bzhin du bdag dang / 'khor du bcas nor thams cad dang bcas par yongs su btang ste/ byin nas btson ra de nas sems
206b7(phal chen): can de dag yongs su thar bar byed do/ /des brtson ra de nas sems can de dag thar bar byas nas kyang nor gyi sbyin pa thams cad mngon par byin nas sman dang / sman pa dang sngags kyi rnam pas lus
206b8(phal chen): nad med par byas te/ bde ba dang yid dga' ba la rab tu dkod nas/ chos rin po che thos par byas te/ dga' ba'i gtam gyis dge ba'i rtsa ba la bkod nas/ sangs rgyas kyi
207a1(phal chen): bstan pa las myi nyams par byed do/ /de de ltar sems can btson ra nas bkye bas/ yang dag par bsdus pa'i dge ba'i rtsa ba de dag 'di ltar yongs su bsngo'o/ /dge ba'i
207a2(phal chen): rtsa ba 'dis sems can thams cad sred pa'i bcings pa dang / zhags pa las shin tu grol bar gyur cig /sems can thams cad ye shes mthong ba'i pha rol tu phyin cing 'khor ba'i rgyud shin
207a3(phal chen): tu ring bar gyur cig / sems can thams cad bag la nyal ba shin tu bcom ste/ kun nas 'khor ba dang / rnam par bral bas ma rig pa'i mun pa dang rab rib dang / ling tog rnam par bstsal
207a4(phal chen): cing / rab rib myed pa'i ye shes yang dag par mthong bar gyur cig /sems can thams cad 'gro ba kun gdon par bya ba'i ye shes kyi mthar thug par gyur te/ khams gsum pa'i bcings pa
207a5(phal chen): thams cad dang bral bar gyur cig / sems can thams cad nyon mongs pa myed pa'i sar ye shes sgrib pa myed pa mthong ba'i pha rol tu phyin pa thob cing nyon mongs pa'i bcings pa thams cad
207a6(phal chen): shin tu shig par gyur cig / sems can thams cad rlom sems kyi g.yo ba rnam par rgyu ba thams cad yang dag par gzhom pa'i phyir g.yo ba myed pa'i ye shes la yang dag par gzhol zhing
207a7(phal chen): g.yo ba dang rlom sems kyis bcings pa thams cad dang bral bar gyur cig / sems can thams cad khams gsum thams cad tu chags pa myed par gnas shing 'dod pa'i dri ma thams cad dang bral
207a8(phal chen): te/ 'dod pa'i bcings pa thams cad rnam par spangs par gyur cig /sems can thams cad bsam pa sangs rgyas thams cad la gtong bas lhag pa'i bsam pa shin tu grol
207b1(phal chen): bar gyur cig / sems can thams cad chos kyi dbyings kyis klas pa/ nam mkha'i mthas gtugs pa dag du sems chags pa myed pa dang / grol zhing bcings pa myed par gyur cig /
207b2(phal chen): sems can thams cad 'jig rten gyi khams thams cad yongs su smyin par bya ba dang / 'dul ba dang / theg pa chen po la dgod ba'i phyir rnam par rgyu zhing byang chub sems dpa'i mngon par shes
207b3(phal chen): pas/ 'jig rten gyi khams thams cad du 'dong bar gyur cig ces/ de ltar byang chub sems dpa' sems dpa' chen po sems can thams cad btson ra dang / brtson cas bkye bas
207b4(phal chen): yang dag par bzung ba'i dge ba'i rtsa ba de dag sems can thams cad shin tu grol zhing / de bzhin gshegs pa thams cad kyi ye shes kyi sa la gnas par 'gyur ba'i phyir yongs su bsngo'o/ /
207b5(phal chen): 'di ltar yang sems can la la zhig srog dang bral ba'i phyir gsad du khrid pa sdug bsngal gyi rnam pa gzhan dang / gzhan gyis myi bzad cing 'dar ba bcing ba lngas bcings pa/
207b6(phal chen): skye bo brgya phrag stong gis kun nas bskor cing 'dzam bu'i gling du gtogs pa sna tshogs nas/ bshal zhing bkrid pa gnyen bshes kyi rgyud dang / mdza bo'i rgyud thams cad dang bral
207b7(phal chen): bar gyur pa/ ral gris gtsabs shing gshegs pa/ gsal shing bsgreng ba la bskyon pa/ lus thams cad kun nas klag ste/ me 'bar ba'i nang du dor ba 'am/ sdug bsngal
207b8(phal chen): gyi rnam pa myi bde ba thams cad kyis myi bde bar bya ba/ gtse ba rnam pa sna tshogs thams cad du bsgrang ba zhig /byang chub sems dpa' sems dpa' chen pos mthong bar gyur
208a1(phal chen): na/ de la byang chub sems dpa' sems dpa' chen po de gsad par bya ba de'i don du lus yongs su gtong ste/ ji ltar byang chub sems dpa' myi pham pa dang / rgyal po khyab par
208a2(phal chen): 'gro bas ji ltar byas pa dang / de ma yin pa'i byang chub sems dpa' sems dpa' chen po gzhan rnams kyang sems can gsad pa bslu ba'i don du lus gtong zhing / sdug bsngal gyi tshor
208a3(phal chen): ba thams cad nyams su len pa de bzhin du lus rab tu gtong ba byed cing tshig 'di skad smra'o/ /khyed kyis myi bde ba 'di dag bdag la gyis shig /lus 'di yongs su gtong gis nga'i srog gcad
208a4(phal chen): par gyis shig / nga la ni ci byas so cog kyang mi nyan pa myed kyis/ khyed kyis myi 'di la ji bya bar 'dod pa de las grangs myed pa'i 'gyur du sdug bsngal gyi rnam pas gtse ba thams cad
208a5(phal chen): kyis myi bde ba sna tshogs su gyis shig ces te/ 'di ltar bdag gis gsad par bkri ba mthong yang bdag gis lus dang srog gis myi bslu ba ni/ bdag la tshul dang mi 'dra'o/ /
208a6(phal chen): de ci'i phyir zhe na/ bdag gis ni sems can thams cad la dmyigs te/ 'gro ba thams cad bsrung ba'i phyir thams cad mkhyen pa nyid du sems bskyed do/ /snyam nas bdag gi lus dang srog
208a7(phal chen): yongs su btang ste/ gsad par bya ba de bslus nas dge ba'i rtsa ba de 'di ltar yongs su bsngo'o/ /sems can thams cad gzhan gyis gtse ba'i sdug bsngal nye bar byung
208a8(phal chen): bas lus dang srog shin tu gnas par gyur cig / sems can thams cad sangs rgyas thams cad las thams cad mkhyen pa'i byang chub stobs bcur lung bstan pa'i gnas
208b1(phal chen): rab tu thob par gyur cig / sems can thams cad ngan song thams cad kyi lam las yongs su 'das te/ 'jigs pa thams cad las rab tu thar bar gyur cig /sems can thams cad
208b2(phal chen): 'chi ba myed pa'i ye shes kyi dbyings su zhugs pas 'tsho ba thams cad kyi skabs rab tu rnyed par gyur cig / sems can thams cad dge ba'i bshes gnyen de bzhin gshegs pas yongs
208b3(phal chen): su bzung bas/ dgras 'jigs pa thams cad dang bral bar gyur cig /sems can thams cad kha na ma tho ba myed pa'i las dge ba thams cad spyod pas ral gris gcad pa lta bu'i myi bde
208b4(phal chen): ba thams cad las 'das par gyur cig / sems can thams cad byang chub kyi shing dam pa'i drung du phyin cing / 'jigs pa myed pa bdud kyi las thams cad las rnam par thar bas bag tsha
208b5(phal chen): ba dang / 'jigs shing skrag pa thams cad dang bral bar gyur cig /sems can thams cad bla na myed pa'i chos kyi 'jigs pa myed pas rnam par dag cing khyu mchog dang / seng ge'i nga ro
208b6(phal chen): 'byin pas 'khor gyi 'jigs pa dang / bag tsha ba thams cad dang bral bar gyur cig /sems can thams cad kha na ma tho ba myed pa'i las la yang dag par spyod cing / 'gro ba thams cad
208b7(phal chen): kyi nang na sgrib pa myed pa'i ye shes dang ldan pa'i seng ger gyur cig / sems can thams cad skye bo kun yongs su skyong ba'i sems dang ldan zhing / 'gro ba kun tu 'jigs pa myed pa'i khang par zhugs par
208b8(phal chen): gyur cig ces/ de ltar gsad par gyur pa dag /byang chub sems dpa' sems dpa' chen pos rang gi lus dang / srog btang ste/ bslus nas/ dge ba'i rtsa ba de dag sems can thams
209a1(phal chen): cad kyi 'khor ba'i btson ra'i sdug bsngal kun spang ba dang sangs rgyas thams cad kyi bde ba myi spang ba'i phyir yongs su bsngo'o/ /'di ltar yang byang chub sems dpa' sems
209a2(phal chen): dpa' chen po la mgo las gtsug phud dang / thor pag du bcas pa bslangs na/ rgyal po gtsug na rin po che dang / byang chub sems dpa' yan lag dam pa shin tu 'phags pa dang / de ma yin
209a3(phal chen): pa'i byang chub sems dpa' gzhan dag gis ji ltar byin pa de bzhin du/ des slong ba de dag mthong nas/ gtong bar mos pa'i tshig dge bas thor pag dang / gtsug phud bcas te khyer
209a4(phal chen): cig ces stobs shing / kye tshur sheg bdag gis mgo las gtsug phud dang / thor pag du bcas pa long shig ces nas/ byang chub sems dpa' 'dzam bu'i gling na btsun pa myi'i dam
209a5(phal chen): pa des/ yid rtse cig tu byas te/ yid ma 'khrugs pa dang / yid ma 'dres pa dang / las gzhan la myi sems pa'i yid dang / 'jig rten thams cad la 'phags pa'i yid dang /
209a6(phal chen): rab tu zhi ba'i yid dang / thams cad mkhyen pa nyid kyi yid dang / dag pa'i yid dang / drang ba'i yid dang / rigs pa la brtson pa'i yid kyis gtsug phud dang / thor pag du bcas pa de slong ba la gtong ba'i
209a7(phal chen): tshe/ gtsug phud dang / thor pag tu bcas par mtshon gyis phog ste/ mgo las phab nas/ pus mo g.yas pa'i lha nga sa la gtsugs te/ rim gro dang bcas pa'i lus kyis sor
209a8(phal chen): mo bcu'i thal mo sbyar nas/ 'das pa dang / ma byon pa dang / da ltar byung ba'i sangs rgyas thams cad kyi byang chub kyi spyod pa rjes su dran pa'i sems bskyed pa dang / dga' ba rnam par
209b1(phal chen): 'phel ba'i lhag pa'i bsam pa dang / chos kyis yongs su rgyas pa'i yid kyi dbang po dang / sdug bsngal gyi tshor bas dengs par myi 'gyur ba'i yid kyi dbang po dang / sdug bsngal gyi tshor ba skye ba'i
209b2(phal chen): mtshan nyid dang / tha dad par khong du chud pa dang / tshor ba gcig nas cig tu rgyud pa de dag thams cad myi rtog go/ /zhes bya bar rab tu shes pa dang / byang chub sems dpa' 'das pa dang / ma 'ongs pa
209b3(phal chen): dang / da ltar byung ba thams cad dang / rgyud kyi tshul gcig du gyur pa'i gtong ba'i sems dang / sems thams cad thams cad mkhyen pa nyid du bskyed pa las phyir myi ldog pa dang / byang chub
209b4(phal chen): sems dpa'i spyod pa lhag pa'i bsam pa'i rnam par thob pas/ gzhan gyi dring myi 'jog pas/ dge ba'i bshes gnyen gyis bstan pa'i tshul la gnas te/ gtsug phud dang / thor pag tu
209b5(phal chen): bcas pa mgo las phog ste/ yongs su gtong ba'i tshe/ dge ba'i rtsa ba de 'di ltar yongs su bsngo ste/ sems can thams cad byang chub sems dpa'i gtsug gi mchod rten du gyur te/ gtsug gtor
209b6(phal chen): bltar myi snang bar gyur cig / sems can thams cad skra shin tu phra ba dang / nyon mongs pa thams cad rnam par bstsal cing / skra rdo rje nag po'i dam pa lta bur gyur cig /sems can thams cad
209b7(phal chen): skra stug cing skra mtshams legs pa dang / skra snum par gyur cig /sems can thams cad mgo legs pa las shin tu legs par skyes pa'i skra rab tu 'jam pa dang ldan par gyur cig /sems
209b8(phal chen): can thams cad skra 'jam pa 'khyil pa ltar g.yas phyogs su 'khyil cing dpal gyi be'u dang / bkra shis kyi skra dang ldan par gyur cig /sems can nyon mongs pa dang / nye ba'i nyon mongs pa las rnam par
210a1(phal chen): 'das shing sangs rgyas kyi mtshan dang ldan pa'i skra thob par gyur cig / sems can thams cad phyogs bcu'i 'jig rten du 'gro ba thams cad/ rgyas par rang gi skra las 'od gzer rab tu
210a2(phal chen): 'gyed par gyur cig / sems can thams cad sangs rgyas kyi dbu shin tu rnam par dag pa ltar skra shin tu mdzes par gyur cig /sems can thams cad sems mnyams shing / sangs rgyas kyi dbu
210a3(phal chen): skra lta bur mdzes pa dang ldan pas spyi bo la gzhag pa'i mchod rten du 'os pa'i skra dang ldan par gyur cig / sems can thams cad sangs rgyas kyi dbu ltar chags pa myed pa'i skra mdzes par skyes
210a4(phal chen): pas/ mun pa dang / rdul myi chags pa dang ldan par gyur cig ces/ de ltar byang chub sems dpa' sems dpa' chen po gtsug phud dang / thor pag tu bcas pa yongs su btang bas yang
210a5(phal chen): dag par bzung ba'i dge ba'i rtsa ba de dag sems can thams cad kyis sa lta bur shin tu zhi ba'i sems yongs su rdzogs par bya ba dang / thams cad mkhyen pa'i stobs bcu'i mthas
210a6(phal chen): gtugs par bya ba'i phyir yongs su bsngo'o/ /'di ltar yang byang chub sems dpa' sems dpa' chen po slong ba rnams la ji ltar byang chub sems dpa' dga' ba byed pa dang / rgyal po zla
210a7(phal chen): 'od dang de ma yin pa'i byang chub sems dpa' tshad myed pa gzhan dag gis gtong ba'i myig yongs su sbyangs pa'i sems dang / ye shes kyi myig yongs su sbyangs pa'i blo dang / chos kyi snang ba
210a8(phal chen): rab tu thob pa'i yid kyi gnas dang / bla na myed pa'i sangs rgyas mngon du gyur pa'i yid kyi rnam pa dang / mngon par shes pa thams cad kyi mthar thug pa'i yongs su bsngo ba dang / ye shes kyi skye
210b1(phal chen): mched la yang dag par btang ba'i sems dang / dus gsum gyi byang chub sems dpa' dang / mnyam par byas pa'i sbyin pa dang / gtong ba'i sems dang / zhe sdang ba myed pa'i myig gis dad pa myi zlog pa'i
210b2(phal chen): dbang dang / slong ba rnams la phan 'dogs pa'i sems dang / sangs rgyas kyi spyan la gzhol bas byang chub sems dpa'i theg pa chen po dang / byams pa dang / snying rje yongs su bsgoms pa dang
210b3(phal chen): dbang po drug shin tu bsdams pas slong ba rnams la myig sbyin pa de bzhin du de yang myig yongs su gtong zhing chos de lta bu la zhugs pa'i sems kyis slong ba dang / 'dod pa dag la sbyin pa byed cing mchod
210b4(phal chen): sbyin gyi don la 'jug pa dang / chos kyi mthu shin tu bskyed pa dang / 'jig rten thams cad kyi dga' bar blta ba dang / bag myed pa'i srid pa rnam par bzlog par byed pa dang / 'jig rten gyi
210b5(phal chen): dga' ba dang / 'dod pa sna tshogs mthong bas rang gi dga' ba khong du chud par byed pa dang / byang chub sems dpa'i dga' ba myong bar byed pa dang / ci bslangs pa'i dngos pos kha myi stong
210b6(phal chen): par byed pa dang / myi gnyis pa'i sbyin pa rjes su srung ba dang / rlom sems myed pas shin tu sbyin pa yongs su gtong ba dang / slong ba rnams kyis dngos po ci bslangs pa sbyin par byed pa'i
210b7(phal chen): tshe/ dge ba'i rtsa ba de dag 'di ltar yongs su bsngo ste/ dge ba'i rtsa ba 'dis sems can thams cad 'gro ba thams cad kyi myig du gyur te/ myig gi dam par gyur cig /sems can
210b8(phal chen): thams cad ye shes kyi mdzod shin tu yangs pas nyams pa myed pa'i myig du gyur cig / sems can thams cad snang ba myi 'phrogs pa dang ldan zhing sha'i myig rnam par dag pa yongs su
211a1(phal chen): grub par gyur cig / sems can thams cad shi 'pho dang / skye ba shes shing lha'i myig rnam par dag par gyur cig /sems can thams cad de bzhin gshegs pa'i ye shes kyi
211a2(phal chen): rjes su 'dong zhing chos kyi myig rab tu thob par gyur cig / sems can thams cad btong ba thams cad rnam par ston pas shes rab kyi myig thob par gyur cig /sems can thams cad chos
211a3(phal chen): thams cad mngon par 'tshang rgya ba'i phyir/ sangs rgyas kyis spyan dang ldan par gyur cig /sems can thams cad chags pa myed pa'i myig gi mthar thug ste/ kun tu lta ba'i myig dang
211a4(phal chen): ldan par gyur cig / sems can thams cad sems can gyi khams yongs su shes shing / rab rib myed pa'i myig dang ldan par gyur cig /sems can thams cad stobs bcu mnga' ba'i
211a5(phal chen): de bzhin gshegs par phyin pa sgrib pa myed pa'i myig dang ldan par gyur cig ces/ de ltar byang chub sems dpa' sems dpa' chen po myig yongs su gtong ba na/ thams cad mkhyen pa'i tshad kyi
211a6(phal chen): myig gi chos sems can thams cad yongs su bsngo ba la nye bar 'god do/ / //sangs rgyas rmad ga cad ces bya ba shin tu rgyas pa chen po'i mdo/ bam po bcu drug pa/ 'di ltar
211a7(phal chen): yang byang chub sems dpa' sems dpa' chen po ji ltar rgyal po khyad par du 'gro ba dang / byang chub sems dpa' mdud pa myed pa spyi gtsug yongs su btang ba bzhin du slong ba nye bar 'ongs
211a8(phal chen): pa la byang chub sems dpa'i spyod pa blang ba'i sems dang / de bzhin gshegs pa'i rigs dang ldan par byung bas/ sangs rgyas kyi rigs su byung ba'i sbyin pa'i sems dang /
211b1(phal chen): byang chub sems dpa' thams cad rjes su dran pa'i spyod pa la brtson pa dang / sangs rgyas kyi byang chub tu mthun par skyes pa dang / dbang po dang / ye shes dang / yon tan gyis shin tu brtson pa dang
211b2(phal chen): khams gsum ma dag cing snying po myed pa la snying por rab tu rtogs pa dang / sangs rgyas dang byang chub sems dpa' blta ba rab tu thob pas/ rang gi lus la chags pa myed pa'i sems dang /
211b3(phal chen): gnas med pa'i sangs rgyas kyi chos thams cad rjes su dran par gnas pa dang / dul ba dang zhi ba'i sems dang / dbang po'i rgyu ba shin tu zhi ba dang / 'gro ba mya ngan thams cad nas sems can gdon
211b4(phal chen): par sems dpa'i ye shes 'byung ba'i shes rab dang / bsod nams kyi 'byung gnas dang / rgyud ched du brjod pa rgya mtsho gtong ba'i sems yangs par byas pa dang / don la rnam par nges
211b5(phal chen): pa'i chos dang / mgon po thams cad kyi lam du 'jug pa dang / chos kyi dbang phyug la ye shes kyis dpyod pa dang / rang gi lus snying po myed pa las snying po blang ba'i blos yongs su gtong
211b6(phal chen): ba'i tshe/ rna ba dang / sna yongs su btang bas yang dag par bzung ba'i dge ba'i rtsa ba de 'di ltar yongs su bsngo ste/ dge ba'i rtsa ba 'dis sems can thams cad chos kyi sgra rnam par rig
211b7(phal chen): par bya ba la chags pa myed pa'i rna ba dang ldan par gyur cig / sems can thams cad kyis sgra thams cad skad ji lta ba bzhin du shes par bya ba'i phyir sgrib pa myed pa'i rna ba dang ldan par gyur cig /
211b8(phal chen): sems can thams cad sangs rgyas kyi snyan dang ldan pas thogs pa myed pa'i rna ba dang ldan par gyur cig /sems can thams cad rna ba'i skye mched shin tu bsgoms pas rna ba rnam par dag
212a1(phal chen): par gyur cig / sems can thams cad rnam par shes pa zhi ba skye ba'i phyir bsgrib pa myed pa'i rna ba dang ldan par gyur cig /sems can thams cad sangs rgyas thams cad
212a2(phal chen): gsung khong du chud pa'i phyir chos kyi dbyings la gzhol ba'i rna ba dang ldan par gyur cig / sems can thams cad sgrib pa myed pa'i chos rnam par dag par bya ba'i phyir gnas myed pa'i rna ba
212a3(phal chen): dang ldan par gyur cig / sems can thams cad phyir rgol ba 'jig par byed pa shes pa la myi phyed pa'i rna ba dang ldan par gyur cig /sems can thams cad rna ba shin tu dag pa la dbang
212a4(phal chen): bsgyur ba'i sa kun tu 'jug pa'i rna ba dang ldan par gyur cig / sems can thams cad sangs rgyas kyi snyan rab tu thob par bya ba thob pas lha'i rna ba rab tu thob par gyur cig ces/
212a5(phal chen): de ltar byang chub sems dpa' sems dpa' chen po rna ba yongs su btang bas yang dag par bsdus pa'i dge ba'i rtsa ba de dag sems can thams cad kyi/ rna ba rnam par dag pa'i phyir yongs
212a6(phal chen): su bsngos nas/ sna rnam par dag par yongs su bsngo ste/ sems can thams cad legs par mthong ba'i sna dang / dpe byad bzang po'i sna dang / mtshan bzang po'i sna dang /
212a7(phal chen): shin tu yid du 'ong ba'i sna dang / rnam par dag pa'i sna dang / rim gyis gzhol ba'i sna dang / mdzes pa 'phags pa'i sna dang / dgra thams cad rab tu 'dul ba'i sna dang / blta
212a8(phal chen): na sdug pa'i sna dang / de bzhin gshegs pa sangs rgyas kyi shangs rab tu 'thob pa'i phyir yongs su bsngo'o/ /sems can thams cad ngo la myi sdug pa med pa dang chos thams
212b1(phal chen): cad la chags pa myed pa'i ngo dang / lta na sdug pa'i ngo dang / myi mthun pa myed pa'i ngo dang / shin tu rnam par dag pa'i ngo dang / kha na ma tho ba myed pa'i ngo dang / de bzhin gshegs pa'i zhal gyi
212b2(phal chen): dkyil 'khor lta bu'i ngo dang / kun nas lta ba'i ngo dang / yid du 'ong zhing tshad myed pa'i ngo dang ldan par gyur cig ces/ de ltar byang chub sems dpa' sems dpa' chen po rna ba dang /
212b3(phal chen): sna yongs su btang bas yang dag par bsdus pa'i dge ba'i rtsa ba de dag sems can thams cad la yongs su bsngo ste/ ci nas kyang sems can thams cad sangs rgyas kyi chos thams
212b4(phal chen): cad la rab tu 'jug par 'gyur ba dang / ci nas kyang sems can thams cad kyi sangs rgyas kyi chos thams cad shin tu 'dus par 'gyur ba dang / ci nas kyang sems can thams cad
212b5(phal chen): kyis sangs rgyas kyi chos thams cad shin tu shes par 'gyur ba dang / ci nas kyang sems can thams cad sangs rgyas kyi chos thams cad la shin tu 'jug par 'gyur ba dang / ci nas
212b6(phal chen): kyang sems can thams cad kyis de bzhin gshegs pa thams cad shin tu mthong bar 'gyur ba dang / ci nas kyang sems can thams cad kyis sangs rgyas kyi sgo khong du chud par 'gyur
212b7(phal chen): ba dang / ci nas kyang sems can thams cad shin tu zil gyis myi non pa'i yongs su dag pa thob par 'gyur ba dang / ci nas kyang sems can thams cad kyis sangs rgyas kyi chos thams
212b8(phal chen): cad la snang ba rab tu 'thob par 'gyur ba dang / ci nas kyang sems can thams cad kyis sangs rgyas kyi zhing thams cad yongs su dag par 'gyur ba dang / ci nas kyang sems can thams
213a1(phal chen): cad de bzhin gshegs pa thams cad kyis byin gyis brlabs pa'i lus dang ldan par 'gyur ba de lta de ltar dge ba'i rtsa ba de dag yongs su bsngo'o/ /'di ltar yang byang chub sems
213a2(phal chen): dpa' sems dpa' chen po skyed pa zil gyis myi non pa'i sa la gnas te/ u dum ba ra ltar shin tu dkon par sems pa'i sems rnam par dag pa dang / gtong ba myi zad cing 'byam klas
213a3(phal chen): pa / dad cing klung sprugs te gtang ba'i sems dang / yongs su gtong ba'i blo mtha' yas pa dang / dul ba dang / yongs su dul ba'i yid kyis gtong ba'i dbang po dang / gtong ba thams cad
213a4(phal chen): yongs su gtong ba mthar thug pa'i thams cad mkhyen pa'i smon lam dang 'gro ba thams cad bde bar byed pa'i gtong ba'i 'bras bu dang / gtong ba chen po dang shin tu gtong ba dang / rab tu
213a5(phal chen): gtong ba dang / mchog tu gtong ba'i sems kyis rang gi lus dang / yan lag dang / gdong gis kyang phan 'dogs pa dang / myi smad par gtong ba'i sems kyis rnam pa de lta bu'i chos la
213a6(phal chen): rab tu gnas te ji ltar rgyal po me tog so dang / glang po'i rgyal po mche ba drug pas so ji ltar byin pa de bzhin du rang gi lus dang / kha nas so yongs su gtong ba'i tshe/ dge ba'i rtsa ba de dag
213a7(phal chen): 'di ltar yongs su bsngo ste/ sems can thams cad 'gro ba kun gyis mchod rten du mchod par 'os par gyur te/ mche ba dkar zhing rno ba dang ldan par gyur cig /sems can thams
213a8(phal chen): cad sangs rgyas kyi mtshan rab tu thob pas so mnyam zhing thag bzang bar gyur cig / sems can thams cad byang chub sems dpa'i pha rol tu phyin pa la legs par zhugs shing /
213b1(phal chen): dul ba'i sems kyis nye bar spyod par gyur cig /sems can thams cad gdong gi dkyil 'khor lta na sdug cing kha'i nad dang so rnam par dag par gyur cig /sems can thams cad kha nas
213b2(phal chen): so dpe myed pa rnam par dag cing / bzhin dran pa'i rgyan gyis brgyan par gyur cig /sems can thams cad so bzang po'i gseb nas spos zhim po mchog grangs myed pa yid du 'ong ba'i
213b3(phal chen): dga' ba bskyed pa'i ngad 'byung bas yongs su dag cing so bzhi bcu tshang ba dang ldan par gyur cig / sems can thams cad shin tu dul ba'i so rab tu thob cing bkra shis dang / dga' ba
213b4(phal chen): 'khyil pa dang / pad mo sna tshogs kyis mdzes par bris pa'i so dang ldan par gyur cig /sems can thams cad gdong gi dkyil 'khor nas tshad myed pa'i 'od gzer snang ba byung bas
213b5(phal chen): 'od zer bye ba khrag khrig brgya stong mtha' yas pa rab tu 'byung ba'i so dang ldan par gyur cig / sems can thams cad kha zas la ma chags pa/ ma zhen cing kha na ma tho ba myed par spyod
213b6(phal chen): pas sbyin pa'i gnas dam pa'i mthar thug par gyur te/ so'i thags legs shing 'bras can kha phye ba lta bur gyur cig /sems can thams cad byang chub sems dpa'i dam pa lung ston
213b7(phal chen): cing so'i gseb kun nas 'od 'phro ba kha dog mtha' yas pa'i snang ba 'byung ba dang ldan par gyur cig ces/ de ltar byang chub sems dpa'i so'i sbyin pas yang dag par bsdus pa'i dge
213b8(phal chen): ba'i rtsa ba de dag sems can ma lus par thams cad mkhyen pa nyid du yang dag par bskyed pa dang / chags pa myed pa'i rgyan gyis chos thams cad shes pa rnam par dag par bya ba'i
214a1(phal chen): phyir yongs su bsngo'o/ /'di ltar yang byang chub sems dpa' sems dpa' chen po la lce bslangs na ji ltar rgyal po bzhin bzangs dang / byang chub sems dpa' phyir myi ldog pa
214a2(phal chen): dang / de ma yin pa'i byang chub sems dpa' gzhan dag gis kyang skye ba'i skye mched rnam pa sna tshogs dag la gnas shing tshe rab bye ba khrag khrig brgya stong grangs myed pa de dag tu yongs su btang bar gyur pa
214a3(phal chen): de bzhin du des kyang slong ba de dag rgyal po la 'os pa'i seng ge'i gdan dag la bkod cing slong bas mos pa'i sems kyi yid du 'ong zhing 'jam pa'i ngag dang / byams pa la spyod pa'i sems kyis
214a4(phal chen): rang gi lce gtong ba'i tshe/ gshe ba'i sems dang / rma myed pa'i sems dang / nyams pa myed pa'i sems dang / rigs chen po'i rigs dang ldan pa'i sems dang / sangs rgyas kyi rigs
214a5(phal chen): su 'byung ba'i sems dang / byang chub kyi sems la dgod cing gzhag pa'i sems dang / rgyud 'khrug pa myed pa'i sems dang / mthu stobs chen po'i shugs kyi sems dang /
214a6(phal chen): lus la ma chags pa'i sems dang / tshigs su brjod pa la chags pa myed pa'i sems su bya te/ pus mo g.yas pa'i lha nga sa la gtsugs shing bdag gi kha nas lce phyung ste/ lus thams
214a7(phal chen): cad la slong ba dbang byed du bcug nas/ tshig mnyen zhing 'jam pa dang / yid du 'ong ba dang / byams par spyod pas tshig tu brjod cing / ci nas kyang khyed dga' zhing yid bde ba dang / mgu zhing rangs
214a8(phal chen): par bdag gi lce long la gang du dgos pa de'i dgos par bsgrub shig ces nas/ de lce sbyin zhing yongs su gtong ba'i tshe/ lce yongs su gtang bas/ yang dag par bzung ba'i dge ba'i rtsa ba
214b1(phal chen): de 'di ltar yongs su bsngo ste/ dge ba'i rtsa ba 'dis sems can thams cad tshigs gi tshul thams cad kyis shes par byed pa'i phyir lce shin tu yangs pa dang ldan par gyur cig /sems can
214b2(phal chen): thams cad yang dag pa ji lta ba bzhin gyi tshig bden pa gnyis su bya ba myed pa dang ldan par gyur te/ gdong gi dkyil 'khor khebs pa'i lce dang ldan par gyur cig /sems can thams cad
214b3(phal chen): kyi cho 'phrul dang / rnam par 'phrul pa yang dag par ston pa'i phyir sangs rgyas kyi zhing thams cad du khyab pa'i lce dang ldan par gyur cig /sems can thams cad ro bro ba'i mchog shin
214b4(phal chen): tu rnam par dag pa dang / ldan zhing shin tu srab pa'i lce dang ldan par gyur cig /sems can thams cad 'gro ba kun gyi tshig shes pas the tsom gcod pa'i phyir nges pa'i tshig gi dbyangs
214b5(phal chen): mtha' yas pa'i lce dang ldan par gyur cig / sems can thams cad lce'i mdzod nas 'od gzer bye ba khrag khrig brjod du myed pa'i yang brjod du myed pa 'gyed pa'i phyir snang ba mtha' yas pa byung
214b6(phal chen): ba'i lce dang ldan par gyur cig / sems can thams cad chos thams cad rnam par nges pa'i spobs pa'i tshogs myi zad pas ston cing brjod pas tshig shin tu nges par brjod pa'i lce dang
214b7(phal chen): ldan par gyur cig / sems can thams cad spyod pa kun brjod pa tshad myed pa'i mdzod kyi lce dang ldan zhing 'dul ba'i mtha' dang mnyam par sems can kun kyi tshig thams cad dang /
214b8(phal chen): smra ba thams cad rnam par 'grel pa'i lce dang ldan par gyur cig /sems can thams cad spyod pa rjes su brjod pa'i tshig gis rgya mtsho thams cad la rab tu zhugs pas dbyangs kyi
215a1(phal chen): tshogs dang / tshig gi rnam par shes pa'i lce dang ldan par gyur cig /sems can thams cad spyod pa mngon par brjod pa'i ye shes kyi pha rol tu phyin pa thob cing chos thams cad kyi
215a2(phal chen): tshig thams cad shin tu ston pa'i lce dang ldan par gyur cig ces/ de ltar byang chub sems dpa' sems dpa' chen po thams cad mkhyen pa nyid du dmyigs pa'i smon lam la rab tu brtson pa de lce
215a3(phal chen): yongs su btang bas/ yang dag par bsdus pa'i dge ba'i rtsa ba de dag sems can thams cad kyis sgrib pa myed pa'i ye shes chags pa myed pa yongs su rdzogs par bya ba'i phyir yongs su bsngo'o/ /
215a4(phal chen): 'di ltar yang byang chub sems dpa' sems dpa' chen po chos thams cad kyi dam pa/ mgo lta bu'i ye shes la 'jug cing / sems can thams cad yongs su bskyab pa'i mgo byang chub khong du chud
215a5(phal chen): par byed pa dang / chos thams cad kyi mchog tshul gyi mgo dang ldan par bya ba'i phyir yang dag par lta ba dang / ye shes rnam par dag pa'i mgo la yang dag par lta ba dang / sgrib pa myed pa'i mgo
215a6(phal chen): yongs su bsgrub pa dang / sa dam pa'i mgo rjes su lta ba dang / 'gro ba thams cad kyi ye shes dam pa mgo lta bu la 'dod cing tshol ba dang / khams gsum pa thams cad kyis bltar med pa'i ye
215a7(phal chen): shes kyi mgo'i dam pa yang dag par bsgrub pa dang / phyogs thams cad du phyin pa'i ye shes kyi rgyal po'i mgo la mngon par mos par byed pa dang chos thams cad la dbang byed pa zil gyis myi non pa'i
215a8(phal chen): mgo yongs su grub par byed cing / de lta bu'i chos la spyod par bcon pa'i byang chub sems dpa' sangs rgyas kyi rigs thams cad kyi yongs su gtong ba'i tshul la brlabs pa/ sangs rgyas la
215b1(phal chen): mos pa skyes pa'i dge ba'i rtsa ba rab tu thob pa/ slong ba mtha' yas pas dga' bas yongs su rgyas pa'i sems dang ldan pa yid kyi dbang po shin tu gsal ba/ rgyud rab tu dang zhing sems dang yid shin tu dang
215b2(phal chen): bas/ sangs rgyas kyi chos la dga' ba'i snang ba thob pa/ byang chub kyi sems bskyed pa shin tu rgya che ba/ rgyun myi 'chad par sems pa/ gtong ba chen po gtong ba shin tu gtong ba/ gtong
215b3(phal chen): ba'i yid dang ldan pas dbang po shin tu dga' bas nye bar brtan pa'i chos can lhag pa'i bsam pa yangs shing dge la rgya che bas sbyin pa gtong bar mngon par 'dod pa/ ji ltar byang chub sems
215b4(phal chen): dpa' ye shes mchog dang / skyes bu dam pa ka shi'i rgyal po dang / de ma yin pa'i byang chub sems dpa' sems dpa' chen po gzhan grangs myed pa dag kyang mgo yongs su gtong bar gyur pa/
215b5(phal chen): de ltar mgo gtong ba'i tshe/ mgo yongs su btang bas yang dag par bsdus pa'i dge ba'i rtsa ba de 'di ltar sems can thams cad kyis sangs rgyas kyi dbu rab tu thob par bya ba'i phyir yongs su
215b6(phal chen): bsngo'o/ /spyi gtsug ltar myi snang ba dang / skye mched zil gyis mi non pa dang / zhing thams cad du mngon par 'phags pa dang / bum pa rgyas pa dang / dga' ba 'khyil pa dang /
215b7(phal chen): skra dang mgo'i 'od dang 'od gzer sna tshogs kyis rnam par brgyan pa dang / 'jig rten thams cad rmad du byung ba dang / dpal gyi be'us brgyan pa dang / sangs rgyas kyi dbu dang ldan pa dang /
215b8(phal chen): ye shes kyi mgo rtogs par bya ba dang / 'gro ba thams cad kyi mchog tu phyin pa'i mgo dang ldan pa dang / mgo rnam par dag pa dang / ye shes kyi dkyil 'khor gyi mgo yongs su rdzogs
216a1(phal chen): par bya ba'i phyir yongs su bsngo ste/ de ltar byang chub sems dpa' sems dpa' chen po mgo yongs su gtong ba'i tshe/ dge ba'i rtsa ba de dag 'di ltar 'gro ba thams cad kyis
216a2(phal chen): chos kyi mchog yongs su rdzogs pa dang / ye shes kyi yan lag dam pa rab tu 'thob par bya ba'i phyir yongs su bsngo'o/ /'di ltar yang byang chub sems dpa' sems dpa' chen po slong ba
216a3(phal chen): rnams la dang ba'i lag pa thog mar 'gro ba dang / phan 'dogs pa'i tshul dang / chos spyod pa la brtson par 'gro zhing ldog pa dang / rin po che'i lag pa thog mar 'gro bas lag pa gtong ba
216a4(phal chen): dang / spyod pa don yod par byang chub sems dpa' lam la spyod pa dang / lag pa shin tu brkyang zhing gtong ba'i sems ma 'khums pa dang / rim par spyod pa'i tshul shin tu nges pa dang /
216a5(phal chen): byang chub sems dpa' seng ge'i rtsal gyis spyod cing lag pa yangs pa/ gtong ba la mos pas lag pa yongs su gtong ba dang / tshul gyi gzhi chen po rab tu brtan pa la spyod pa'i/
216a6(phal chen): byang chub sems dpa'i yid dang ba dang / tshor bas ma nyams pa'i blo dang ba dang / 'gro ba ma yin par 'gro ba las phyir log pa'i 'gro bas byang chub tu 'byung bas de ltar byang chub tu 'byung
216a7(phal chen): bas de ji ltar byang chub sems dpa' rtag tu brtson pa dang / rgyal po dga' ba ldan pa dang / de ma yin pa'i byang chub sems dpa' sems dpa' chen po gzhan tshad myed pa dag kyang skye ba'i
216a8(phal chen): skye gnas sna tshogs dag na gnas shing lag pa yongs su gtong bar gyur pa de ltar byang chub sems dpa' sems yangs shing rgya che ba tshad med pa dang ldan pa/ sangs rgyas rgya mtsho
216b1(phal chen): mthong bar gyur pa/ chos kyi rgyud gyi sgo rnam par phye ba/ 'jig rten gyi khams thams cad du khyab par btong ba'i lag pa dang ldan pa/ thams cad mkhyen pa'i byang chub yang dag par 'dzin
216b2(phal chen): pa'i smon lam can/ sems bskyed pa rdul med pa dang 'grogs pas kun nas bskor ba myed pa/ ye shes dang chos kyi lus rgyun myi 'chad pa/ myi shigs myi chod pa'i lus dang ldan pa/
216b3(phal chen): bdud kyi las thams cad kyis myi sgul ba/ dge ba'i bshes gnyen gyis nye bar brtan pas sems spel ba/ byang chub sems dpa' thams cad kyis spyod pa dang gcig tu gyur pa'i gtong bas
216b4(phal chen): byung ba de slong ba la rkang lag gi sbyin pa byed cing yongs su gtong ba'i tshe/ dge ba'i rtsa ba de dag sems can thams cad la 'di ltar yongs su bsngo ste/ thams cad mkhyen pa nyid du dmyigs te/
216b5(phal chen): rkang lag yongs su btang ba yongs su byin pa 'di la dge ba'i rtsa ba ci yod pa de dag 'di ltar sems can thams cad la yongs su bsngo'o/ /dge ba'i rtsa ba 'dis sems can thams cad rdzu 'phrul
216b6(phal chen): gyi rkang pa thob cing rin po che'i lag pa dang ldan par gyur cig / de dag rin po che'i lag pa des sems can thams cad sbyin pa'i gnas kyi 'du shes rab tu thob ste/ phan tshun gyi lus la rin po ches
216b7(phal chen): 'thor bar gyur cig / mngon par 'thor bar gyur cig /rab tu 'thor bar gyur cig /sangs rgyas kyi zhing thams cad du khyab pa'i rin po che'i rgyan gyi sprin gyis sangs rgyas thams cad
216b8(phal chen): mchod par gyur cig / sems can de dag thams cad kyang phan tshun du zhe sdang ba myed pa'i sems dang ldan zhing phan tshun byams pa'i sems dang ldan par gyur cig /de dag sangs rgyas kyi zhing thams
217a1(phal chen): cad kyi rjes su dong zhing 'jigs pa myed pa la gnas te/ mngon par 'du bya ba myed pa'i phyir thams cad lag na rin po che thogs pa dang / lag na spos thogs pa dang lag na gos
217a2(phal chen): thogs pa dang / lag na gdugs thogs pa dang / lag na phreng ba thogs pa dang / lag na me tog thogs pa dang / lag na phye ma thogs pa dang / lag na lhab lhub thogs pa dang /
217a3(phal chen): lag na me tog mtha' yas thogs par gyur te/ kun nas sgo dang ldan pa'i thabs la gnas shing / sangs rgyas thams cad la mchod par brtson pa'i sems dang / sangs rgyas kyi zhing kun tu
217a4(phal chen): 'gro ba'i rdzu 'phrul dang / sangs rgyas kyi zhing thams cad du thogs pa myed pa'i lag pa dang / 'gro ba thams cad yang dag par 'dzin pa'i rdzu 'phrul dang / cho 'phrul gyi lag pa mtshan bzang po dang
217a5(phal chen): ldan pa'i lag pa dang / 'od gzer gyi mdzod mtha' yas pa'i dkyil 'khor rab tu gtong ba'i lag pa dang / 'gro ba thams cad lag mthil gcig gis g.yog par byed pa'i lag pa dang /
217a6(phal chen): dra bar 'brel cing sen mo zangs ltar 'dug pa'i lag pa dang / sangs rgyas kyi phyag shin tu yangs pa dang ldan pas/ sangs rgyas thams cad la mchod pa byed par gyur cig ces/ de ltar byang
217a7(phal chen): chub sems dpa' sems dpa' chen po yon tan rgya mtsho thams cad la rab tu zhugs pa'i sems bskyed pa dang / khas len pa'i ngang tshul dang / slong ba thams cad la mngon par mos shing 'dod
217a8(phal chen): pas dga' ba dang / spro ba dang dang ba chen po rab tu thob pa dang / slong ba 'bod par ston pa dang / sangs rgyas rgya mtsho thams cad kyi rjes su zhugs pa'i de bzhin gshegs pa'i dge ba'i rtsa ba
217b1(phal chen): thams cad dang / rgyud kyi tshul cig tu gyur pas rkang lag yongs su gtong ba byed cing 'gro ba thams cad kyi byang chub tshol ba'i rkang lag yongs su gtong bas yang dag par bsdus pa'i dge ba'i rtsa
217b2(phal chen): ba de dag 'di ltar thams cad gtong ba'i don du yongs su bsngo'o/ /'di ltar yang byang chub sems dpa' sems dpa' chen po thams cad mkhyen pa'i bsam pa dang / sems dang yid du ldan pa
217b3(phal chen): byang chub kyi sems kyis rab tu dga' ba/ byang chub sems dpa'i spyod pa la mngon par dad pa'i sems dang ldan pa/ tshor bas dengs par myi 'gyur ba'i sems dang ldan pa/ slong ba thams
217b4(phal chen): cad la mngon par mos pa'i sems dang ldan pa/ len pa thams cad la zhe myi sdang ba'i sems dang ldan pa/ byang chub sems dpa' thams cad kyi gtong ba'i lam la rab tu zhugs pa'i
217b5(phal chen): sems dang ldan pa/ byang chub sems dpa' thams cad kyi gtong bas sbyin par bya ba'i rjes su srung ba'i sems dang ldan pa/ byang chub sems dpa'i sbyin pa rgya chen pos btang ba shin tu
217b6(phal chen): gtong ba'i sems dang ldan pa/ phyir myi ldog pa'i sems rgyun myi chad pa dang ldan pa/ bdag gi lus la phangs par myi lta ba'i sems dang ldan pa/ de ji ltar byang chub sems dpa' chos kyi
217b7(phal chen): 'byung gnas dang / rgyal po yid bde bar sems pa dang / de ma yin pa byang chub sems dpa' sems dpa' chen po gzhan grangs myed pa dag kyang skye ba'i skye gnas de dang de dag la
217b8(phal chen): gnas shing khrag yongs su gtong bar gyur pa de ltar slong ba rnams la rang gi lus kyi khrag gtong ba'i tshe/ khrag yongs su btang bas yang dag par bsdus pa'i dge ba'i rtsa ba de dag 'di ltar
218a1(phal chen): yongs su bsngo ste/ dge ba'i rtsa ba 'dis sems can thams cad chos dang ye shes kyi lus dang ldan zhing byang chub sems dpa'i lus phun sum tshogs pa dang ldan par gyur cig /
218a2(phal chen): sems can thams cad rdo rje'i snying po dang 'dra bar dge sbyong gi lus dang ldan par gyur cig /sems can thams cad lus nyams pa myed cing dag pa dang ldan te lus la rma myed par gyur cig /
218a3(phal chen): sems can thams cad 'jig rten kun gyis myi 'phrogs pa'i sems dang ldan zhing sprul pa lta bu'i lus dang ldan par gyur cig /sems can thams cad 'od dang ba'i lus nyams pa myed pa
218a4(phal chen): dang ldan zhing yid du 'ong ba'i lus dang ldan par gyur cig / sems can thams cad de bzhin gshegs pa'i sku mi gnas pa dang ldan zhing chos kyi dbyings su mngon par skyes pa'i lus dang ldan par
218a5(phal chen): gyur cig / sems can thams cad gzhan thams cad la rim gro byed pa'i lus dang ldan zhing / rin po che lta bu'i 'od yod pa'i lus dang ldan par gyur cig /sems can thams cad 'chi ba
218a6(phal chen): myed pa'i dbyings su chos kyi skyid pa la dbang sgyur ba'i lus dang ldan zhing / ye shes dam pa'i lus dang ldan par gyur cig /sems can thams cad 'gro ba kun kyis blta na don yod par
218a7(phal chen): skyes pas rin po che rgya mtsho lta bu'i lus dang ldan par gyur cig / sems can thams cad 'jig rten kun gyi gtse bas gos pa myed cing bar snang gi rang bzhin gyi lus dang ldan par gyur cig
218a8(phal chen): ces/ de ltar byang chub sems dpa' sems dpa' chen po rang gi lus la khrag gi sbyin par byed pa'i tshe/ ye shes kyi theg pa dang / theg pa chen po la rab tu gzhol ba'i sems kyis dge ba'i rtsa
218b1(phal chen): ba de yongs su bsngo'o/ /dge ba'i yid kyis yongs su bsngo'o/ /yangs pa'i yid kyis yongs su bsngo'o/ /dag pa'i yid kyis yongasu bsngo'o/ /dga' ba'i yid kyis yongasu bsngo'o/ /rangs pa'i yid kyis yongs su bsngo'o/ /
218b2(phal chen): spro ba'i yid kyis yongs su bsngo'o/ /zhum pa myed pa'i yid kyis yongs su bsngo'o/ /bde ba'i yid kyis yongs su bsngo'o/ /dang ba'i yid kyis yongs su bsngo'o/ /mgu ba'i yid dang rab
218b3(phal chen): tu dga' ba'i yid dang / yid bde zhing rangs pa skyes pas/ dge ba'i rtsa ba de yongs su bsngo'o/ /'di ltar yang byang chub sems dpa' sems dpa' chen po gtong ba'i sems gzhal du
218b4(phal chen): myed pa'i dga' ba rnam par 'phel ba dang / byang chub sems dpa' dang mkhas pa'i skye bos bsten pa'i zla myed pa'i dge ba'i rtsa ba dang / lhag pa'i bsam pa dam pa'i 'jig rten gyi dri ma bstsal
218b5(phal chen): ba dang / slong ba thams cad kyis zad par myi nus pa'i nang gi lus nye bar blangs pa'i yongs su gtong ba dang / yon tan rin po ches yang dag par blangs pa'i dge ba 'byam klas pa dang / byang chub
218b6(phal chen): sems dpa' thams cad kyi yid dam gyis nye bar blangs pa'i sbyin pa'i tshogs chen po dang / slong ba thams cad kyis 'dod par bsam pa btang yang 'gyod pa myed pa'i sems dang sbyin pa la dmyigs
218b7(phal chen): pa'i dngos pos shin tu rtags pa'i las kyi rnam par smyin pa'i rten dang / len pa rnams la sbyin pa yongs su gtong ba'i sems nyams pa myed pa dang / sangs rgyas thams cad mngon du gyur pa
218b8(phal chen): lta bu'i 'du shes su mngon par 'jig rten pa dang / 'gro ba thams cad la mngon du gyur pa'i sems can thams cad rnam par dag pa la gnas pa dang / 'jig rten gyi khams thams cad
219a1(phal chen): mngon du gyur pa'i sangs rgyas kyi zhing gi rgyan thams cad dang / 'gro ba thams cad la mngon du gyur pa'i snying rje chen pos yongs su skyob pa dang / sangs rgyas thams cad kyi byang chub la
219a2(phal chen): mngon du gyur pa'i spobs pa rnam par dpyod pa dang / 'das pa dang ma 'ongs pa dang / da ltar byung ba'i byang chub sems dpa' thams cad mngon du gyur pa'i dge ba'i rtsa ba 'thun par yongs su rdzogs par
219a3(phal chen): bya ba dang / myi 'jigs pa thams cad mngon du gyur pa'i khyu mchog dang / sing ge'i nga ro bsgrags pa dang / dus gsum mngon du gyur pa'i dus thams cad mnyam pa nyid kyi ye shes dang / dus
219a4(phal chen): gsum thams cad mngon du gyur pa'i phyi ma'i mtha'i bskal par thug par zhe non pa'i byang chub sems dpa'i smon lam dang yongs su yi chad pa myed pas mngon du gyur pa'i sems bskyed pa/ grangs myed pas ji ltar byang chub sems dpa' phan pa tshol ba dang /
219a5(phal chen): rgyal po thams cad gtong ba dang / de ma yin pa'i byang chub sems dpa' sems dpa' chen po gzhan grangs myed pa
219a6(phal chen): dag kyang skye mched sna tshogs dag na gnas shing sha dang rkang yongs su gtong ba de ltar slong ba rnams la lus las sha dang rkang yongs su gtong ba'i tshe/ sha dang rkang yongs su gtang bas yang dag
219a7(phal chen): par bsdus pa'i dge ba'i rtsa ba de dag sems can thams cad la 'di ltar yongs su bsngo ste/ dge ba'i rtsa ba 'dis sems can thams cad rdo rje'i snying po ltar 'khregs pa'i yan lag dang ldan
219a8(phal chen): zhing myi shigs pa'i lus dang ldan par gyur cig / sems can thams cad gos pa myed pa'i lus rab tu thob pas g.yog pa ma yin pa'i lus dang ldan par gyur cig /sems can
219b1(phal chen): thams cad yid kyi rang bzhin gyi lus rnam par dag pa dang ldan zhing sangs rgyas kyis brgyan pa'i lus dang ldan par gyur cig / sems can thams cad mtshan sum bcu rtsa gnyis kyi lus shin tu grub
219b2(phal chen): pas bsod nams brgya pa'i mtshan gyi lus dang ldan par gyur cig / sems can thams cad de bzhin gshegs pa'i stobs bcu tha myi dad cing ma nyams pa dang ldan te dpe byad bzang po brgyad
219b3(phal chen): bcus rnam par bris pa'i lus dang ldan par gyur cig / sems can thams cad de bzhin gshegs pa'i sku rab tu thob pas mtha' las 'das pa tshad myed pa'i lus dang ldan par gyur cig /
219b4(phal chen): sems can thams cad bdud thams cad kyi dkrugs ma rab tu 'joms pas kun tu khyab pa'i spyod lam dang ldan zhing thub pa myed pa'i lus dang ldan par gyur cig /sems can thams cad
219b5(phal chen): 'das pa dang ma byon pa dang / da ltar byung ba'i sangs rgyas thams cad dang lus gcig par gyur cig /sems can thams cad nam mkha'i dbyings kun tu chos kyi skus khyab par byed pa'i
219b6(phal chen): chags pa myed pa'i lus mngon par grub par gyur cig / sems can thams cad 'gro ba thams cad shong ba'i lus dang ldan zhing byang chub kyi las dam pa dang ldan par gyur cig ces/
219b7(phal chen): de ltar byang chub sems dpa' sems dpa' chen po thams cad mkhyen par dmyigs pa'i sems dang ldan pa/ slong ba la sha dang rkang yongs su gtong ba'i dge ba'i rtsa ba de dag sems
219b8(phal chen): can thams cad kyis sangs rgyas kyi sku mtha' las 'das pa dang / tshad myed pa'i rnam par dag pa rab tu thob par bya ba'i phyir yongs su bsngo'o/ /'di ltar yang byang chub sems dpa'
220a1(phal chen): s ems dpa' chen po sbyin pa'i rgyud la bslabs pa'i sems dang ldan pa sbyin pa thams cad byin pas spyod pa'i sems dang ldan pa sbyin pa'i pha rol tu phyin pa chen po thob pa'i
220a2(phal chen): sems dang ldan pa/ pha rol tu 'gro ba'i sbyin pa'i grub pa'i sems dang ldan pa/ byang chub sems dpa' thams cad kyi byin pa'i rjes su bslabs pa'i sems dang ldan pa sbyin pa dang / yongs su
220a3(phal chen): gtong ba thams cad kyis zad mi shes pa'i sems dang ldan pa/ sbyin pa'i gnas thams cad la shin tu gnas pa'i sems dang ldan pa/ byang chub sems dpa' thams cad kyi sbyin pa'i las
220a4(phal chen): la rab tu gnas pa'i sems dang ldan pa/ sangs rgyas thams cad yid la bya ba'i mngon du gyur pa'i gtong ba'i sems dang ldan pa/ slong ba thams cad rgyun myi chad par rgyu ba rab tu mchod
220a5(phal chen): pa'i sems dang ldan pa/ de ji ltar byang chub sems dpa' yongs su skyo ba myed pa dang / rgyal po g.yo ba myed pa dang / de ma yin pa'i byang chub sems dpa' sems dpa' chen po gzhan
220a6(phal chen): grangs myed pa dag gis kyang snying yongs su btang bar gyur pa/ de ltar kun nas 'ongs pa rnams gyis bslangs shing / rang gi lus las snying yongs su gtong zhing sbyin pa byed pa dang /
220a7(phal chen): spong ba dang / thob pa myed pa dang / lhag pa'i bsam pa rnam par spyod pa dang / 'gro ba thams cad rab tu dkrol ba'i phyir stobs bcu'i byang chub la dmyigs par byed pa dang / smon lam chen
220a8(phal chen): pos nan tan du byed pa dang / byang chub sems dpa'i spyod pa la yang dag par gnas pa dang / smon lam yongs su myi gtong bas/ sbyin pa byed pa'i tshe/ dge ba'i rtsa ba de dag sems can thams
220b1(phal chen): cad la 'di ltar yongs su bsngo ste/ sems can thams cad rdo rje'i rang bzhin lta bus yongs su bzung ba'i snying dpal gyi be'us brgyan pa dang ldan zhing rdo rje'i ri yi 'khor yug thams cad ltar myi
220b2(phal chen): shigs shing rdo rje'i snying po lta bu'i snying dang ldan pa dang / bag tsha ba myed pa'i snying dang thub par dka' ba'i snying dang / 'jig rten thams cad kyis mi 'phrog pa'i snying dang / dpa' ba'i rgyal mtshan
220b3(phal chen): ye shes kyi snying po can gyi snying dang / mthu bo chen po dam pa'i sems kyi rgyal mtshan gyi snying dang / 'gro ba thams cad kyi gtso bo lta bur myi 'phrogs pa'i snying dang / mthu bo che ltar myi shigs
220b4(phal chen): pa'i snying po can gyi snying dang / bdud kyi las dang bdud kyi dpung dang bdud kyi sde rnam par 'jom pa'i snying dang / brtan pa'i snying dang / gzer mthong ba'i snying dang / dpa' ba'i snying dang / brtul phod
220b5(phal chen): pa'i snying dang / myi 'jigs myi skrag dngang bar myi 'gyur ba'i snying dang / rdo rje'i go cha chen po yang dag par bgos pa'i snying dang / shin tu btsun pa'i byang chub sems dpa'i snying dang / sangs rgyas
220b6(phal chen): kyi chos yongs su rdzogs pas byang chub snang bar gyur pa'i snying dang / byang chub kyi shing drung du 'dug nas sangs rgyas kyi chos thams cad rjes su rtogs shing rmongs pa myed par thams cad mkhyen
220b7(phal chen): pa nyid mngon par 'tshang rgya ba'i snying dang / stobs bcu mngon par byang chub pa rab tu 'thob pa'i snying dang ldan par gyur cig ces/ de ltar byang chub sems dpa' sems dpa' chen po snying gi
220b8(phal chen): s byin pas yang dag par bzung ba'i dge ba'i rtsa ba de dag sems can thams cad 'gro ba thams cad kyis gos pa myed pa'i stobs bcu mnga' ba'i thugs phun sum tshogs pa yongs su rdzogs pa
221a1(phal chen): dang ldan par yongs su bsngo'o/ /'di ltar yang byang chub sems dpa' sems dpa' chen po slong ba mngon par dad par byed pa'i lta ba dang gsal zhing dga' bar byed pa'i myig dang byang chub dang
221a2(phal chen): mnyam par bya ba'i byams pa dang / ci 'dod pas slong ba phu dud du bya ba'i sbyin pa dang / rgyun myi 'chad par yid la byed pa'i gtong ba dang / lus la snying po myed par rtogs pas snying po slong ba'i
221a3(phal chen): sems dang / dang bar 'gyur ba'i lus rjes su dran pa yid la byed pa dang / spyang ki dang / wa dang / khyis za bar 'gyur ba'i lus su rab tu rtogs pa dang / gzhan la rag lus shing lus
221a4(phal chen): myi rtag par yid la byed pa dang / lus kyi rgyud thams cad khong du chud pa dang / gzhan la dad pa'i sems dang de lta bu'i chos de dag yid la bya ba brtson pa de ji ltar byang chub sems dpa' legs par
221a5(phal chen): byin pa dang / rgyal po sdig pa bstsal ba dang / de ma yin pa'i byang chub sems dpa' sems dpa' chen po gzhan grangs myed pa dag gis kyang slong ba rnams la rgyu ma dang mchin pa dang /
221a6(phal chen): mkhal ma dang / glo ba yongs su btang bar gyur pa de ltar rgyu ma dang mchin pa dang mkhal ma dang / glo ba yongs su btang ba'i tshe/ byang chub sems dpas slong ba de dag la myi 'gebs pa'i myig
221a7(phal chen): gis lta zhing 'di ltar sems bskyed de/ 'di ltar bdag gi lus myi rtag cing 'di ltar myi gtsang na 'on kyang rgyu ma dang mchin pa dang mkhal ma dang / glo ba lta bu dag kyang slong ba dag la dgos pa
221a8(phal chen): ltas sbyin par bya'o zhes de lta bur yid la byed cing dga' ba'i rgyud dang / de ltar chos nyid shes pa'i bsam pa dang / slong ba mthong ba de dge ba'i bshes su 'du shes pa'i byin gyis rlabs
221b1(phal chen): kyis lus snying po myed pa de las snying po slang bar 'dod de/ de lta bu'i yid la byed cing rab tu rtogs pa dang ldan pa'i sems kyis rgyu ma dang mchin pa dang / mkhal ma dang glo ba de dag yongs su gtang ba'i
221b2(phal chen): dge ba'i rtsa ba de dag sems can thams cad la 'di ltar yongs su bsngo ste/ rgyu ma dang mchin pa dang mkhal ma dang glo ba yongs su btang bas yang dag par bsdus pa'i dge ba'i rtsa ba 'dis sems can
221b3(phal chen): thams cad ye shes kyi snying po'i lus dang ldan zhing lus kyi phyi nang shin tu gtsang zhing dag par gyur cig / sems can thams cad thams cad mkhyen pa'i smon lam yang dag par 'dzin pa'i phyir ye
221b4(phal chen): shes kyi lto dang yang dag par ldan par gyur cig / sems can thams cad nang spos zhim po'i mchog thams cad dang ldan zhing phyi rol tu 'od gzer rab tu 'gyed pas/ lta na bzang ba'i lus
221b5(phal chen): dang ldan par gyur cig / sems can thams cad rims gyis gzhol zhing mnyam pa'i lus kyi yan lag dang ldan te/ gzhu lta bu'i lto dang ldan pa'i lus su gyur cig /sems can
221b6(phal chen): thams cad sangs rgyas kyi chos kyi dga' bas lus shin tu bskyed pas lus chos kyi zas dang ye shes kyis gso bar gyur cig / sems can thams cad dga' ba'i lus dang chos kyi
221b7(phal chen): lus kyis yang dag par spyod pas zad myi shes pa'i lus dang ldan par gyur cig / sems can thams cad tha dad pa yang dag par shes pa'i chos snang ba dang ldan pas gzungs kyi snying
221b8(phal chen): pos lus kyi nang rnam par dag par gyur cig / sems can thams cad nang gis bsam pa'i rgyud shin tu sbyangs pas lus yongs su dag pa dang ldan par gyur cig /sems can
222a1(phal chen): thams cad ye shes kyis ngoms par byed pa'i chos kyi sprin gyi char rab tu 'bebs pa de bzhin gshegs pa'i sku dang ye shes kyi rnal 'byor khong du chud par gyur cig / sems can
222a2(phal chen): thams cad phyi rol gyi lus 'gro ba thams cad la ye shes kyi rgyal mtshan mdzes shing snang bar gyur pas nang gi lus dag cing zhi bar gyur cig ces/ de ltar byang chub sems dpa' sems dpa'
222a3(phal chen): chen po rgyu ma dang mchin pa dang / mkhal ma dang / glo ba de dag rang gi lus las slong ba rnams la yongasu gtong ba'i tshe/ dge ba'i rtsa ba de dag sems can thams cad kyi lus phyi nang yongs su dag cing
222a4(phal chen): sgrib pa myed pa'i ye shes la rab tu 'khod pa thob par bya ba'i phyir yongs su bsngo'o/ /'di ltar yang byang chub sems dpa' sems dpa' chen pos ji ltar byang chub sems dpa' chos kyi 'byung
222a5(phal chen): gnas dang / rgyal po skar ma'i 'od dang / de ma yin pa'i byang chub sems dpa' sems dpa' chen po gzhan dag gis kyang yan lag dang nying lag dang / rus pa slong ba rnams la yongs su
222a6(phal chen): gtang bar gyur pa de ltar yan lag dang / nying lag dang / rus pa slangs pa na/ slong ba rnams la yongs su gtong ba'i tshe/ slong ba mthong ba thag tu sems dga' ba dang / sems mos pa
222a7(phal chen): dang / sems dad pa dang / sems rab tu spro ba dang / sems 'thar ba dang / byams pa'i sems dang / chags pa myed pa'i sems dang / dag pa'i sems dang / slong ba rnam la
222a8(phal chen): rim 'gro bya ba'i sems rab tu 'thob ste/ yan lag dang nying lag dang / rus pa de dag bslangs pas slong ba la yongs su gtong ba'i tshe/ dge ba'i rtsa ba de dag sems can
222b1(phal chen): thams cad la 'di ltar yongs su bsngo ste/ rang gi lus kyi yan lag dang nying lag dang / rus pa yongs su btang bas yang dag par bsdus pa'i dge ba'i rtsa ba 'dis sems can thams cad
222b2(phal chen): rus pa dang sha dang / khrag myed pa'i lus dang ldan zhing sprul pa lta bu'i lus can du gyur cig /sems can thams cad lus la thub pa myed cing zil gyis myi non pas rdo rje lta bu'i stobs kyi
222b3(phal chen): lus dang ldan par gyur cig / sems can thams cad chags pa myed cing grol ba dang / bcings pa myed pa'i ye shes kyi lus kyis byung ste/ thams cad mkhyen pa nyid kyi stobs dang /
222b4(phal chen): chos su ldan pa'i lus phun sum tshogs par gyur cig /sems can thams cad dbang po tha myi dad cing gcad du myed pa rab tu thob pas ye shes kyi stobs kyi lus dang ldan par gyur cig /
222b5(phal chen): sems can thams cad ye shes kyi stobs dang dbang gi pha rol tu phyin pa thob pas chos kyi stobs kyi lus dang ldan par gyur cig /sems can thams cad lus shig shig po myed pas
222b6(phal chen): yan lag shin tu brtan pa'i lus dang ldan par gyur cig / sems can thams cad 'gro ba kun yongs su smyin par byed cing 'dul ba la zhugs pas 'gro ba thams cad ji ltar mos pa'i lus
222b7(phal chen): dang yan lag gi byin gyi brlab dang ldan par gyur cig / sems can thams cad mthu bo che'i yan lag dang nying lag yang dag par zin par stobs chen po dang ldan zhing ye shes la gnas pa'i
222b8(phal chen): lus dang ldan par gyur cig / sems can thams cad chad cing dub pa myed pa'i lus rab tu thob pas shin tu brtan par lus kyi rgyud 'brel ba dang ldan par gyur cig /sems can
223a1(phal chen): thams cad mthu dang brtson 'grus chen po dang ldan pa'i lus kyis shin tu brtan zhing stobs dang ldan par gyur cig / sems can thams cad mtha' yas pa'i ye shes kyi khyu mchog
223a2(phal chen): gi mthu 'byin pa'i lus dang ldan zhing chos kyi lus kyis 'gro ba thams cad du rnam par brgyan pa'i lus dang ldan par gyur cig / sems can thams cad kha na ma tho ba myed cing blta na don yod pa dang
223a3(phal chen): ldan te/ bsod nams kyi stobs kyi lus dang ldan par gyur cig /sems can thams cad gnas myed pa'i ye shes kyi mthar thug ste/ gnas pa'i lus dang ldan par gyur cig /
223a4(phal chen): sems can thams cad sangs rgyas thams cad kyis bsam pa byin gyis brlabs dang ldan zhing sangs rgyas kyis yongs su bzung ba'i lus dang ldan par gyur cig /sems can thams cad
223a5(phal chen): du 'gro ba'i lam gyi lus kyi rjes su song ba'i 'gro ba thams cad la phan 'dogs pa'i lus dang ldan par gyur cig / sems can thams cad sangs rgyas kyi chos thams cad la phyir phyogs pa
223a6(phal chen): myed cing mngon par lta ba'i snang bas sgo kun nas blta ba'i lus dang ldan par gyur cig / sems can thams cad thams cad mkhyen pa'i theg pa la spyod pa brtsams pa mthar phyin par bya ba
223a7(phal chen): la brtson pa'i brtson 'grus dang ldan pa'i lus phun sum tshogs par gyur cig / sems can thams cad ye shes brtan par gnas pa thob pas nga rgyal dang rlom pa dang / dregs pa thams
223a8(phal chen): cad rgyun chad cing rnam par dag pa'i lus dang ldan par gyur cig / sems can thams cad thams cad mkhyen pa'i theg pa la yang dag par ji lta ba bzhin du lus grub par gyur pas brtul
223b1(phal chen): zhugs dam pa'i lus dang ldan par gyur cig / sems can thams cad 'jig rten du skyes pa'i lus thams cad las rnam par 'das shing de bzhin gshegs pa'i dge bas byung ba'i lus su
223b2(phal chen): gyur cig ces/ de ltar byang chub sems dpa' sems dpa' chen po yan lag dang nying lag dang rus pa de dag slong ba rnams la yongs su gtong ba'i tshe/ dge ba'i rtsa ba de dag sems can thams
223b3(phal chen): cad kyis thams cad mkhyen pa'i ye shes grub par bya ba dang / shin tu rnam par dag pa'i phyir yongs su bsngo'o/ /'di ltar byang chub sems dpa' sems dpa' chen po rang gi lus las
223b4(phal chen): slong ba dag gis mdog dang ldan pa'i pags pa bslangs pa'i tshe/ mtshon cha thogs pa'i slong ba mthong yang dga' bar byed pa'i dbang pos slong ba la lta zhing slong ba rnams la drin du gzo ba'i
223b5(phal chen): 'du shes nye bar bzhag nas legs par gting ba'i stan la slong ba rnams bkod de/ slong ba rnams la rim gro'i 'du shes nye bar gzhog pa dang / len pa rnams la shin tu dkon pa'i
223b6(phal chen): 'du shes yang dag par skyed pa dang / thams cad mkhyen pa'i gzhir gyur pa smon par bya ba yang dag par mthong bar sems shing slong ba rnams la phan 'dogs pa'i sems kyis rtog
223b7(phal chen): cing 'dzum pa dang ldan par lta bas slong ba rnams la lta zhing tshur sheg / long shig ces bya ba'i tshig brjod pa dang / slong ba rnams la bdag nyid ji ltar dga' bar bya ba gtong ba de ji ltar byang
223b8(phal chen): chub sems dpa' dag pa'i snying po dang / ri dgas kyi rgyal po gser gyi rtsib logs ltar mdog dang ldan par pags pa slong ba rnams la yongs su gtong ba'i tshe/ dge ba'i rtsa ba de dag
224a1(phal chen): sems can thams cad la 'di ltar yongs su bsngo ste/ sems can thams cad de bzhin gshegs pa'i yon tan gyis myi ngoms shing rnam par dag pas shin tu 'jam pa'i mdog
224a2(phal chen): dang ldan par gyur cig / sems can thams cad rdo rje'i mdog thub par dka' ba'i kha dog dang ldan zhing ma 'dres pa'i kha dog dang ldan par gyur cig /sems can thams cad 'dzam bu chu klang gi
224a3(phal chen): gser gyi snying po ltar dag cing gser gyi mdog dang ldan par gyur cig / sems can thams cad bsam pa ji lta ba bzhin du kha dog rnam par sbyang bas dag cing kha dog mtha' yas pa'i mdog dang
224a4(phal chen): ldan par gyur cig / sems can thams cad dge sbyong de bzhin gshegs pa shin tu gzhon pa'i kha dog gis rnam par dag cing rnyog pa myed cing dang ba'i kha dog dang / mdog gi mchog dang ldan
224a5(phal chen): par gyur cig / sems can thams cad rang bzhin gyis kha dog rnam par dag cing kha dog dang mdog gi dam pa dang ldan par gyur cig /sems can thams cad mtshan dang dpe byad bzang pos
224a6(phal chen): rnam par bris shing sangs rgyas kyi kha dog rnam par dag pas mdog dang kha dog shin tu dag par gyur cig / sems can thams cad kha dog dang mdog bzang po phun sum tshogs shing 'gro ba
224a7(phal chen): kun tu mdog gi snang ba rab tu 'gyed par gyur cig / sems can thams cad 'jig rten gyi khams thams cad du 'od gzer gyi dkyil 'khor brjod du myed pa rnam par 'gyed pa'i rgyal mtshan dang
224a8(phal chen): ldan zhing mdog 'od gzer gyi dra ba can dang ldan par gyur cig / sems can thams cad gzugs thams cad kyi kha dog rnam par dag ste/ mdog dang kha dog shin tu bsnum pa dang ldan par
224b1(phal chen): gyur cig ces/ de ltar byang chub sems dpa' sems dpa' chen po rang gi lus las mdog dang ldan pa'i pags pa slong ba rnams la yongs su gtong ba'i tshe/ dge ba'i rtsa ba de dag sems can thams cad kyi sangs
224b2(phal chen): rgyas kyi zhing rnam par dag par 'gyur ba dang / de bzhin gshegs pa'i yon tan thams cad dang ldan par bya ba'i phyir yongs su bsngo'o/ /'di ltar yang byang chub sems dpa' sems dpa' chen po
224b3(phal chen): sems la phyin ci log myed pa/ bzhin 'dzum pa can yid bde ba thob pa/ theg pa chen po la legs par gnas pa/ grags pa 'dod pa myed pa'i sbyin pa can/ snying thag pa nas sbyin
224b4(phal chen): pa la gnas pa/ gtong ba dang / gtong ba chen po'i yid la zhugs pa/ 'jungs pa'i dri ma la myi gnas pa'i sems dang ldan pa/ phrag dog dang 'jungs pa'i dri ma dang bral ba/ de bzhin
224b5(phal chen): gshegs pa'i gsung la rab tu zhugs pa/ de ji ltar byang chub sems dpa' lta ba'i brtson 'grus dang 'dzam bu'i gling gi bdag po gser gyi 'od dang / de ma yin pa'i byang chub sems dpa'
224b6(phal chen): tshad myed pa gzhan de dag gis kyang sor mo rnams yongs su btang bar gyur pa ltar slong ba la rkang lag gi sor mo yongs su gtong ba'i tshe/ dge ba'i rtsa ba de dag sems can thams cad la 'di
224b7(phal chen): ltar bsngo ste/ sor mo byin pa dang / ci blangs pa'i dngos po btang bas yang dag par bsdus pa'i dge ba'i rtsa ba 'dis sems can thams cad sangs rgyas kyi phyag sor mo thob par gyur te/
224b8(phal chen): sor mo ring bar gyur cig /sems can thams cad sor mo rim gyis gzhol bar legs par grub pas sor mo zlum pa dang ldan par gyur cig /sems can thams cad sen mo gang
225a1(phal chen): ba'i sor mo rnam par dag pa dang ldan zhing sen mo zangs kyi kha dog lta bu'i sor mo dang ldan par gyur cig / sems can thams cad chos thams cad 'dzin par brtson pa'i sor
225a2(phal chen): mo dpe byad bzang po dang ldan zhing skyes bu dpa' bo thams cad mkhyen pa'i sor mo dang ldan par gyur cig / sems can thams cad stobs bcu'i phyag sor dang ldan par gyur cig /
225a3(phal chen): dpe byad bzang pos grub pa'i sor mo dang ldan par gyur cig /sems can thams cad shin tu sbyangs pa'i sor mo tshul dang 'thun par skyes pas sor mo'i dam pa dang ldan par gyur cig /
225a4(phal chen): sems can thams cad sor mo'i chos nyid kyi yan lag dang bum pa gang ba dang / bkra shis kyis rnam par mdzes pa dang ldan zhing sor mo'i rtse mo la 'khor lo yod pa'i sor mo dang ldan par gyur
225a5(phal chen): cig / sems can thams cad stobs bcu'i phyag sor 'phrin las kyi rnam par smyin pa'i rgyu mthun pas byung ba lta bu dang ldan zhing pad mo bzang po dang / dga' ba 'khyil pas sor mo thams
225a6(phal chen): cad kyi tshigs dang yan lag shin tu brgyan cing dpe byad bzang pos mdzes par rnam par phye ba'i rgyan gyis brgyan pa'i sor mo dang ldan par gyur cig / sems can thams cad
225a7(phal chen): sangs rgyas kyi zhing brjod du myed pa snang bar bya ba la brtson zhing 'od gzer gyi dra ba'i mdzod rab tu 'gyed pa'i sor mo dang ldan par gyur cig / sems can thams cad sor mo
225a8(phal chen): shin tu mdzes pa dra bas legs par 'brel pa dang ldan zhing sor mo legs pa dang ldan par gyur cig ces/ de ltar byang chub sems dpa' sems dpa' chen po sor mo slong ba rnams
225b1(phal chen): la sor mo yongs su gtong ba'i tshe/ sems can thams cad rnam par dag par bya ba'i sems kyis dge ba'i rtsa ba de dag thams cad sems can rnams la yongs su bsngo'o/ /
225b2(phal chen): gzhan yang byang chub sems dpa' sems dpa' chen po chos 'dod pa la la zhig gis chos thos par bya bar sems te/ des 'di skad du gal te khyod kyi sha dang bcas pa'i
225b3(phal chen): sen mo nga la byin na ni/ ngas khyod la chos bstan par bya'o/ /zer ba zhig yod na/ de la 'di skad du smras te/ bdag gi sha dang bcas pa'i sen mo ci bder khyer la bdag la chos
225b4(phal chen): bstan par mdzod cig ces nas/ ji ltar rgyal po dbang phyug du gyur pa legs par bshad pa tshol ba dang / byang chub sems dpa' zad myi shes pa dang / de ma yin pa'i byang chub sems
225b5(phal chen): dpa' sems dpa' chen po gzhan tshad myed pa chos kyi chos bzang po nyid la brtson pa/ 'gro ba kun tu chos kyi lo shin tu legs pa yang dag par bstan pa'i phyir sha dang / bcas
225b6(phal chen): pa'i sen mo yongs su btang bar gyur pa de ltar slong ba rnams la rang gi sha dang bcas pa'i sen mo yongs su gtong ba'i tshe/ dge ba'i rtsa ba de dag sems can thams cad la 'di ltar yongs su
225b7(phal chen): bsngo ste/ sems can thams cad sangs rgyas kyi phyag sen rab tu grub cing zangs kyi kha dog lta bu'i sen mo dang ldan par gyur cig /sems can thams cad dpe byad bzang po
225b8(phal chen): sen mo rab tu thob cing mdog snum pa'i sen mo dang ldan par gyur cig / sems can thams cad sen mo'i dam pa dang ldan zhing 'od 'tsher ba'i sen mo dang ldan par gyur cig /sems can
226a1(phal chen): thams cad sen mo bzang po dang ldan zhing thams cad mkhyen pa'i phyag sem rab tu thob par gyur cig / sems can thams cad 'jig rten thams cad kyis mi gos shing
226a2(phal chen): mtshungs pa myed pa'i sen mo dang ldan par gyur cig / sems can thams cad 'od kyis snang bar bya ba la brtson zhing shin tu brgyan pa'i sen mo dang ldan par gyur cig /sems can thams
226a3(phal chen): cad nyams pa myed cing rnam par dag pa'i sen mo gang ba dang ldan par gyur cig / sems can thams cad ye shes che zhing yangs pa rnam par dag pa dang ldan zhing sangs rgyas kyi chos
226a4(phal chen): thams cad kyi rjes su song ba'i mtshan dang ldan par gyur cig / sems can thams cad byang chub sems dpa'i las rnam par smyin pas rnam par dag cing mdzes par skyes pa'i sen
226a5(phal chen): mo dang ldan par gyur cig / sems can thams cad 'od gzer kha dog mtha' yas pa rab tu 'gyed pa'i mdzod dang ldan zhing mgon po thams cad mkhyen pa'i phyag sen dang ldan par gyur
226a6(phal chen): cig / de ltar byang chub sems dpa' sems dpa' chen po chos 'dod pa'i phyir sen mo dang shar bcas pa yongs su gtong ba'i tshe/ dge ba'i rtsa ba de dag sangs rgyas thams cad
226a7(phal chen): kyi sku dang phyag sen gyi rgyan yongs su rdzogs par bya ba dang / thogs pa myed pa'i stobs kyi mthar phyin par bya ba'i phyir yongs su bsngo'o// //
226a8(phal chen): sangs rgyas rmad ga cad ces bya ba shin tu rgyas pa chen po'i mdo/ bam po bcu bdun pa/ 'di ltar yang byang chub sems dpa' sems dpa'
226b1(phal chen): chen po chos kyi don du chos tshol ba lhur len pa shin tu dkon pa'i chos tshol ba la zhugs pa la/ chos gtong ba'i gang zag la me'i rlubs su lus zhugs par byas te/
226b2(phal chen): 'di skad du gal te khyod myi 'dreng bdun du brkos pa'i me'i rlums su 'chong phod na/ ngas khyod la chos kyi sbyin pa bya'o zhes nas de la byang chub sems dpa' sems dpa' chen
226b3(phal chen): po sgra de thos nas/ shin tu dga' zhing yid bde ba dang rab tu 'thun pa'i yid skyes nas 'di snyam du sems te/ ngan song thams cad mnar myed pa'i sdug bsngal
226b4(phal chen): nyams su blang ba dang / yang bsngo zhing bdag gi dam pa'i chos btsal dgos na/ 'di ltar me'i rlums su mchong ba tsam gyis dam pa'i chos rnyed par 'gyur na lta/
226b5(phal chen): kye ma de ltar dkon pa'i sangs rgyas kyi chos de dag sems can dmyal ba'i sdug bsngal lta bu myed par myi'i rlubs tsam du mthong bas rnyed pa 'di ni ngo mtshar che'o snyam nas/
226b6(phal chen): 'di ltar bdag gis myi 'dreng bdun du brkos pa'i mye'i rlubs su mchong bar gyis/ khyod kyi bdag la sangs rgyas kyi chos bshad du gsol zhes nas de ji ltar rgyal
226b7(phal chen): po legs par bshad pa tshol ba dang / byang chub sems dpa' rdo rje sems pa dang / de ma yin pa'i byang chub sems dpa' sems dpa' chen po
226b8(phal chen): g zhan grangs myed pa dag kyang me'i rlubs su mchong bar byas pa de ltar chos kyi don du sdug bsngal gyi tshor ba thams cad dang sngo
227a1(phal chen): ba'i lus kyis me'i rlubs su mchong ba'i tshe/ dge ba'i rtsa ba de dag sems can thams cad la 'di ltar yongs su bsngo ste/ dge ba'i rtsa ba 'dis sems can thams cad bla na med pa yang dag
227a2(phal chen): par rdzogs pa'i byang chub las shin tu phyir mi ldog pa'i chos can du gyur te/ thams cad mkhyen pa'i gnas dang ldan par gyur cig /sems can thams cad sangs rgyas kyi bde ba thams cad myong bar gyur te/
227a3(phal chen): g.yang sa thams cad las phyir ldog par gyur cig /sems can thams cad 'jigs shing skrag pa thams cad dang bral zhing bag tsha ba med pa'i sems dang ldan par gyur cig /sems can thams
227a4(phal chen): cad bde ba dang yid bde ba dang / chos thams cad kyi rgyan rab tu thob cing chos tshol ba la brtson par gyur cig /sems can thams cad me gsum rab tu zhi bas gnas pa'i sems dang ldan zhing ngan song
227a5(phal chen): gi lam thams cad dang shin tu bral bar gyur cig / sems can thams cad sangs rgyas kyi bde ba'i rnam pa rab tu thob ste/ yid bde ba thams cad dang ldan par gyur cig /sems can thams cad
227a6(phal chen): me gsum dang bral zhing byang chub kyi sems kyis 'dod chags dang zhe sdang dang gti mug zhi bar gyur cig / sems can thams cad sangs rgyas thams cad mthong ba'i dga' bas yang dag par spyod
227a7(phal chen): cing byang chub sems dpa'i ting nge 'dzin gyi bde ba rab tu thob par gyur cig / sems can thams cad sangs rgyas kyi chos thams cad mnyam pa med pa la rab tu gzhol zhing shin tu thob pa'i chos
227a8(phal chen): can du gyur cig / sems can thams cad thams cad mkhyen pa nyid kyi rjes su song ba'i chos dang ldan zhing byang chub sems dpa'i mngon par shes pa'i rnam par rol pa'i bde ba rab tu thob par
227b1(phal chen): gyur cig ces/ de ltar byang chub sems dpa' sems dpa' chen po chos tshol zhing me'i rlungs su 'chongs bas yang dag par bzung ba'i dge ba'i rtsa ba de dag sems can thams cad kyi sgrib pa'i las dang
227b2(phal chen): spyod pa'i mthar phyin cing ye shes kyi me shin tu rdzogs par bya ba'i phyir yongs su bsngo'o/ /'di ltar yang byang chub sems dpa' sems dpa' chen po dam pa'i chos kyi phyir sdug bsngal gyi tshor ba thams
227b3(phal chen): cad bdag gi lus kyis bzod par byed cing dam pa'i chos brjod pa dang / byang chub sems dpa' lam ston pa dang / sangs rgyas kyi byang chub la gsal bar byed pa dang / bla na
227b4(phal chen): med pa'i ye shes kyi phung po tshogs yang dag par stsogs pa dang / stobs bcu la brtson par byed cing thams cad mkhyen par sems bskyed pa yangs par byed pa dang / chags pa med
227b5(phal chen): pa'i ye shes kyi phung po la bdag mngon du 'thun par yang dag par lta zhing sems can thams cad kyi rnam par dag pa dang / rnam par byang ba yang dag par sgrub pa dang / byang chub sems
227b6(phal chen): dpa'i spyod yul thams cad la rab tu 'jug pa dang / ye shes chen po la brtson zhing sangs rgyas kyi byang chub yongs su bsrung ba'i tshe/ ji ltar byang chub sems dpa' chos bzang
227b7(phal chen): po tshol ba dang / rgyal po shugs chen po 'dzin pa dang / de ma yin pa'i byang chub sems dpa' gzhan tshad med pa dag gis kyang ji ltar spyad pa bzhin du de sdug bsngal gyi rnam pa
227b8(phal chen): cig ma yin pa nyams su 'bab pa dang / sdug bsngal tshor ba'i gnod pa rnam pa sna tshogs myong ba dang / sdug bsngal gyi gnod pa thams cad dang phrad pa dang /
228a1(phal chen): rang gi lus kyis nye bar len cing bzod par byed pa dang / dam pa'i chos spong ba'i gang zag sems can gtum pa can sdig pa'i las kyis sgrib pa/ bdud kyi las kyis byin gyis
228a2(phal chen): brlabs pa dag las sdug bsngal gyi gnod pa de dag thams cad nye bar len cing bzod par byed pa'i tshe/ dge ba'i rtsa ba de dag 'di ltar dam pa'i chos shes par bya ba'i phyir yongs su
228a3(phal chen): bsngo ste/ dge ba'i rtsa ba 'dis sems can thams cad bde ba'i nan tan gyis mngon par shes pa myur ba dang ldan zhing sdug bsngal dang mi bde ba yongs su spangs par gyur cig /
228a4(phal chen): sems can thams cad bde ba'i rnam pa thams cad rab tu thob pa la gnas pa/ sdug bsngal gyi tshor ba thams cad dang bral bar gyur cig /sems can thams cad mig yor
228a5(phal chen): lta bu'i bde ba rab tu thob cing sdug bsngal gyi phung po thams cad 'gag par gyur cig / sems can thams cad ye shes kyi spyod pa'i mthar phyin te sdug bsngal gyi brtson ra nas
228a6(phal chen): phyir log par gyur cig / sems can thams cad sdug bsngal gyi rgyud dang / gtse ba thams cad las phyir log cing bde ba'i lam mthong bar gyur cig /sems can
228a7(phal chen): thams cad sdug bsngal thams cad shin tu rnam par chad pas chos kyi dga' ba dang bde ba'i rnam pas shin tu brtan par gyur cig / sems can thams cad phan tshun du zhe
228a8(phal chen): mi sdang zhing byams pa rab tu thob par sdug bsngal las grol bar gyur cig / sems can thams cad 'khor ba thams cad na yod pa'i sdug bsngal rab tu byang zhing sangs rgyas
228b1(phal chen): thams cad kyi bde ba'i don mthong bar gyur cig / sems can thams cad sdug bsngal gyi tshor ba thams cad kyis lus la gnod par 'gyur ba med cing 'dra ba med pa'i bde
228b2(phal chen): ba rnam par dag pa dang ldan par gyur cig / sems can thams cad sangs rgyas kyi bde ba sgrib pa med pa'i mthar phyin te/ bde ba'i khyad par thams cad rab tu thob par
228b3(phal chen): gyur cig ces/ de ltar byang chub sems dpa' sems dpa' chen po thams cad mkhyen pa'i chos kyi phyir sdug bsngal gyi rnam pa thams cad bzod par byed cing nyams su len
228b4(phal chen): pa'i tshe/ dge ba'i rtsa ba de dag 'gro ba thams cad g.yang sa las bsrung zhing thams cad mkhyen pa'i rnam par thar pa sgrib pa med pa la rab tu dgod pa'i phyir yongs su bsngo'o/ /
228b5(phal chen): 'di ltar yang byang chub sems dpa' sems dpa' chen po dam pa'i chos brtsal ba la shin tu brtson pa/ chos kyi tshig dang yi ge 'khor lngas yang dag par len pa dang /
228b6(phal chen): 'das pa dang / ma byon pa dang / da ltar byung ba'i sangs rgyas kyi chos yongs su btsal ba dang / rjes su dran pa la gnas pa/ chos kyi dga' bas
228b7(phal chen): spro zhing mos pa'i sems dang ldan pa/ zang zing med pa'i chos rab tu btsal ba la brtson pa/ 'jig rten pa'i rgyal po'i srid dang / skyid pa'i ljan ljin thams cad las
228b8(phal chen): rnam par 'das pa sangs rgyas kyi rgyal srid dang chos kyi sgyid pa la mngon par mos pa/ 'jig rten gyi dga' ba thams cad kyis ma gos pa'i yid la byed pa dang
229a1(phal chen): ldan pa/ 'jig rten las 'das pa'i dga' bas sems shin tu spel ba/ 'jig rten gyi skyid pa zang zing dang bral ba'i yid dang ldan pa/ spros pa myed pa'i sangs rgyas kyi chos la gnas pa/
229a2(phal chen): rab tu 'thob par mngon par zhugs pa des rgya mtsho'i mthar thug pa'i sa chen po grong rdal bye ba khrag khrig brgya stong dang / yul dang yul gru bye ba khrag khrig brgya stong dang skye bo du mas yongs su gang
229a3(phal chen): ba/ bde ba'i rnam pa thams cad dang / skye bos rgyas pa'i khyim gyis gang ba/ bza' shing gi ra ba bye ba khrag khrig brgya stong rtse zhing dga' bar byed pa'i gzhi dang ldan pa/ chu klung yid du
229a4(phal chen): 'ong ba sna tshogs dang / grib shing dang bza' shing mdangs dga' bas shin tu brgyan pa 'khrug long med cing shin tu bde ba/ gzhan gyi khams shin tu bde ba/ gzhan gyi khams shin
229a5(phal chen): tu bcom pa/ bdag gi khams la nyams pa med pa/ gser dang rin po che'i mdzod dang bang ba bye ba khrag khrig brgya stong gis brgyan pa/ bu dang bu mo dang chung ma dang 'khor
229a6(phal chen): sna tshogs dang / chung ma'i 'khor sna tshogs yod pa/ grong khyer bye ba khrag khrig brgya stong dang / rgyal po'i pho brang 'khor dang / pho brang chen po yod pa de lta bu chos kyi don yod
229a7(phal chen): pa de lta bu chos kyi don dang chos btsal ba'i phyir tshig dang / yi ge'i 'bru gcig gi don du yang rgyal po'i srid snying po med pa las snying po bskyed cing chos la dkon pa'i 'du shes rab tu
229a8(phal chen): bskyed nas/ 'gro ba thams cad kyi don du sangs rgyas kyi rnam par thar pa dang / sgrib pa myed pa dang / thams cad mkhyen pa'i lam rnam par dag pa tshol zhing ji ltar
229b1(phal chen): byang chub sems dpa' mthu chen dpal dang / rgyal po khyad par dpal dang / de ma yin pa'i byang chub sems dpa' sems dpa' chen po gzhan gyis kyang ji ltar spyad par gyur pa de bzhin
229b2(phal chen): du yongs su gtang bar bya ba'i tshe/ sa chen po rgya mtsho'i mthar thug pa yongs su btang ste chos btsal bas yang dag par bsdus pa'i dge ba'i rtsa ba de dag 'di ltar yongs su bsngo ste/
229b3(phal chen): dge ba'i rtsa ba 'dis sems can thams cad lag shin tu che bar gtong ba la mngon par mos shing shin tu yangs pa'i gtong ba dang ldan par gyur cig /sems can thams cad 'gyod pa
229b4(phal chen): med par sbyin pa'i bdag por gyur te/ gtang ba thams cad yongs su gtong bar gyur cig /sems can thams cad lus dang srog dang yo byad la myi lta bas chos tshol ba la shin tu
229b5(phal chen): brtson par gyur cig / sems can thams cad 'gro ba thams cad kyi the tsom gcad pas tshim par bya ba la brtson cing chos thob par bya bas shin tu dga' bar gyur cig /sems
229b6(phal chen): can thams cad sangs rgyas kyi chos la yid dga' ba rab tu thob cing chos la mngon par dga' bar gyur cig / sems can thams cad sangs rgyas kyi chos tshol ba'i sems chen pos spyod pa dang / byang chub tshad med
229b7(phal chen): pa rnyed pas lus dang srog dang 'jig rten gyi skyid pa yongs su gtong bar gyur cig / sems can thams cad lus dang srog la myi lta zhing chos kyis dga' ba'i mthar thug pa
229b8(phal chen): chos kyi rim gro dang sri zhu rab tu thob par gyur cig / sems can thams cad sangs rgyas kyi chos shin tu dkon pa mnyan pa la brtson zhing sangs rgyas kyi bstan
230a1(phal chen): pa yang dag par 'dzin par gyur cig / sems can thams cad byang chub sems dpa'i spyod pa gzhan gyi dring mi 'jog pa'i mthar phyin cing sangs rgyas kyi byang chub snang ba rab tu thob par gyur cig /
230a2(phal chen): sems can thams cad rab tu shes pa'i yid kyis the tsom gyi zug rngu dang bral zhing sangs rgyas kyi chos thams cad nges par rtogs pa mang bar gyur cig ces/ de ltar byang chub sems
230a3(phal chen): dpa' sems dpa' chen po dge ba'i rtsa ba de dag thams cad sems can thams cad kyi don du chos brtsal ba dang / chos thams cad kyi don dang bde ba'i lam gyi ye shes mthong ba yongs su rdzogs par bya ba'i phyir yongs su bsngo'o/ /
230a4(phal chen): gzhan yang byang chub sems dpa' sems dpa' chen po chos kyi dbang phyug byed cing srog gcod pa spang ba la sems can rnams rab tu gzhog pa dang / 'dzam bu'i gling gi grong dang / grong
230a5(phal chen): khyer dang / ljongs dang / pho brang 'khor dang / rgyal po'i gnas thams cad kyi shan pa dang / gsad pa'i gnas thams cad rnam par gcod pa dang / rkang gnyis pa dang / rkang bzhi pa dang /
230a6(phal chen): ri dgas mang po la mi 'jigs pa'i sbyin pa byed pa dang / ltos pa myed pa'i sems kyis byang chub sems dpa'i spyod pa la gnas pa dang / khon med pa'i sems kyis rgyal po'i srid thams cad la
230a7(phal chen): gnas pa dang / sems can mi bde ba dang / sdug bsngal thams cad sel ba dang / 'gro ba thams cad la bde bar byed pa'i sems rin po che bskyed pa dang / 'gro ba thams cad ni rin po che dang 'dra ba'i
230a8(phal chen): bsam pa rin po che rab tu bsgrub pa dang / sdom pa gsum rnam par dag pa la bdag gnas shing gzhan rab tu 'jog pa'i tshe/ srog gcod pa spangs pa dang / bslab pa lnga la sems can
230b1(phal chen): rab tu gzhag pas yang dag par bsdus pa'i dge ba'i rtsa ba de dag 'di ltar yongs su bsngo ste/ dge ba'i rtsa ba 'dis sems can thams cad byang chub sems dpa' sems so sor thob cing srog
230b2(phal chen): gi dbang po bcad du med pa dang / tshe ring zhing shes rab rab tu thob par gyur cig /sems can thams cad sangs rgyas thams cad la rim gro byed pa'i cha dang ldan zhing tshe dpag tu myed par gyur cig /
230b3(phal chen): sems can thams cad gzhan gyi gnod pas srog 'gag par mi 'gyur zhing rga shi myed pa'i chos la rab tu brtson par gyur cig /sems can thams cad tshe ji srid 'dod cing bsams par gnas pa la
230b4(phal chen): mkhas shing nad med pa'i lus dang ldan par gyur cig / sems can thams cad phyi ma'i mtha'i bskal pa bye ba brgyar byang chub sems dpa'i spyod pa la gnas shing / sems can thams cad yongs su
230b5(phal chen): smyin par bya ba dang / gdul ba la zhugs te/ tshe 'gag pa myed par gyur cig /sems can thams cad stobs bcu'i dge ba'i rtsa ba yang dag par bstsags pa'i 'byung gnas su gyur cing tshe'i
230b6(phal chen): dngos 'dzin par gyur cig / sems can thams cad tshe'i tshad 'gag pa myed pa'i dge ba'i rtsa ba dang / smon lam yongs su rdzogs pas dge ba'i bsam pa thams cad yongs su rdzogs par gyur cig /
230b7(phal chen): sems can thams cad tshe'i tshad zad mi shes pa'i dge ba'i rtsa ba la brtson zhing sangs rgyas thams cad mthong ba dang mnyes par bya ba'i dus dang mnyam par gyur cig /sems can thams cad 'phags pa'i
230b8(phal chen): chos la dga' ba rab tu thob cing srog gi dbang po med pa dang / 'phags pa'i skye mched la bslab par bya ba shin tu bslab par gyur cig /sems can thams cad mthu stobs dang / brtson
231a1(phal chen): 'grus zad myi shes pa rab tu thob ste/ sangs rgyas kyis ye shes kyis dbang bsgyur ba la rab tu 'jog pa dang / rga ba dang na ba myed pa'i tshe phun sum tshogs par gyur cig ces/ de ltar
231a2(phal chen): byang chub sems dpa' sems dpa' chen po dge ba'i rtsa ba de dag sems can thams cad kyis de bzhin gshegs pa'i stobs bcu'i ye shes shin tu rdzogs par 'gyur ba'i phyir srog gcod pa spangs ba dang / sdom
231a3(phal chen): pa gsum rnam par dag pa la rab tu dgod pa'i phyir yongs su bsngo'o/ /gzhan yang byang chub sems dpa' sems dpa' chen pos byol song gi skye gnas su gyur pa rkang bzhi pa dang / myir 'gyur ba rnams kyi pho mtshan gcad
231a4(phal chen): par gyur cing skyes pa'i rang bzhin dang bral bar gyur pa/ skyes bu'i dngos po gzhig par gyur pa/ rnyug rum gyi dngos po la gzhag par gyur pa/ lus la gnod pa shin tu mi zad par gyur pa/ mthong bar gyur
231a5(phal chen): pa'i dngos po las bzlog par gyur pa/ pho mos gnyis ka ma yin pa'i skye gnas su gzhag par gyur pa/ sdug bsngal gyi tshor bas mnar bar gyur pa/ lus mi bde bas shin tu gzir bar gyur pa skyes pa'i
231a6(phal chen): tshul gyis dpag pa tsam du gyur pa rten pa'i lus 'gag par gyur pa dang / sems can rnams kyi gnod pa'i rnam pa de lta bu dag byang chub sems dpa' sems dpa' chen pos mthong na/ byams pa chen pos
231a7(phal chen): sems can rnams yongs su skyob cing snying rje chen po sngon du btang ste/ 'gro ba thams cad la phan 'dogs pas 'dzam bu'i gling gi skyes pa las nyams par 'gyur ba thams cad rnam par bzlog go/ /rab tu
231a8(phal chen): rgyun gcod do/ /yongs su skyob bo/ /rnam par chad par byed do/ /chos dang mthun pa'i mdzod dang / bde ba bye ba khrag khrig brgya stong dag kyang gtong zhing tshig 'di skad du brjod do/ khyed kyis gang gi phyir sdig
231b1(phal chen): pa'i las rnam pa 'di lta bu bya bar gyur pa de'i bde ba dang / phan pa'i rnam pa thams cad ngas sbyar gyis/ sdig pa'i las kyi rnam pa 'di lta bu dag tshul bzhin ma yin pa la 'jug par sems bskyed pas bde
231b2(phal chen): ba myong ba'i don du khyed ma byed cig / de ltar pha rol la sdig pa'i las 'di lta bu dag byas shing bdag gis bde ba'i tshor ba myong bar 'gyur ba 'di ni gnas ma yin te/ de'i gnas med do/ /'di ltar sdig pa'i rnam pa 'di
231b3(phal chen): lta bu la spyod pa 'di sangs rgyas thams cad kyis smad pa'o zhes nas/ de ma yin pa'i mi dge ba'i chos gzhan dag byed pa mthong na yang rnam par bzlog par byed cing / sems can thams cad sbyin pa thams cad yongs su gtang
231b4(phal chen): bas yang dag par sdud do/ /yo byad thams cad kyis kyang mngon par bsdud par byed do/ /'di lta ste dben pa'i chos la yid ches par byed pa dang / dge ba'i las shin tu bstsags pa dang / mi dge ba'i las
231b5(phal chen): phan tshun du byams pa'i sems kyis spyad pa dang / phan tshun du mi gnod cing mi 'tshe ba'i phyir legs par bshad pas kyang shin tu mos par byed do/ /sems can de dag kyang byang chub sems dpa'i tshig
231b6(phal chen): thos nas sdig pa'i las de las ldang ngo / /rnam par ldog go/ myi spyod do/ /des de ltar sgrib pa'i dge ba'i rtsa ba de dag yongs su bsngo ste/ sems can thams cad sangs rgyas kyi mtshan gsang ba sbugs nas
231b7(phal chen): 'dug pa dang ldan zhing skyes bu'i mtshan rab tu thob par gyur cig / sems can thams cad brtson 'grus dang lhag pa'i bsam pa dang / tshangs pa'i spyod pa rnam par dag pas spyod cing skyes bu'i
231b8(phal chen): mtshan dang ldan par gyur cig / sems can thams cad chags pa med pa'i ye shes la yang dag par gnas pa las mi ldog cing shin tu brtan pas dbang bsgyur ba rab tu thob par gyur cig /sems can
232a1(phal chen): thams cad 'dod pa'i dga' bas mi bzlogs mi 'chags pa sems dang ldan par gyur cig / sems can thams cad smad pa med par thams cad mkhyen par 'byung ba'i ye shes bzang po dang ldan
232a2(phal chen): zhing skyes bu dang ldan par gyur cig / sems can thams cad stobs bcu'i byung ba'i dge ba'i rtsa ba dang ldan zhing skyes bu chen po'i stobs dang ldan par gyur cig /sems can thams cad rmad du byung ba'i tshogs la
232a3(phal chen): gnas pa rab tu thob cing dus thams cad du skyes bu'i dbang po nyams pa med par gyur cig / sems can thams cad khams gsum thams cad kyi 'dod chags dang bral bas dbang sgyur zhing byang chub sems dpa'i
232a4(phal chen): spyod pa la gnas pa dang / 'dod pa lnga'i yon tan gyi dga' ba la ma chags pa dang grol zhing bcings pa med pa'i sems dang ldan par gyur cig /sems can thams cad 'gro ba kun kyi shes shing yid ches pa'i dul
232a5(phal chen): ba dang ldan zhing skyes bu mkhas pa'i dam par gyur cig / sems can thams cad skyes bu dam pa sangs rgyas kyi mkhyen pa la zhugs pa'i ye shes dang ldan zhing byang chub sems dpa'i mthu rtsal dang ldan par gyur
232a6(phal chen): cig ces/ de ltar byang chub sems dpa' sems dpa' chen po skyes bu dam pa yongs su bsrung ba la zhugs pa skal ba dang ldan pa 'phags pa'i skye gnas su skyes pa dang / 'thob pa'i ye shes kyi skye gnas
232a7(phal chen): dang / rigs la yang dag par brtson pa skyes bu khyad par du 'phags pa'i tshul shes pas yang dag par spyod pa/ skyes bu'i tshul bdun yang dag par mthong zhing rtogs pa/ skyes bu chen po'i mthu rtsal
232a8(phal chen): dam pa dang / skyes bu'i mthu rtsal ma nor ba dang / sangs rgyas kyi bstan pa'i skyes bu'i mthu rtsal dang / dpa' ba'i skyes bu'i mthu rtsal dang / brtan pa'i skyes bu'i mthu rtsal gyis yang dag par bzung ba de
232b1(phal chen): skyes bu'i dbang po gcad pa myed par byas pa dang / skyes bu'i dbang po brtan par byas pas yang dag par bzung ba'i dge ba'i rtsa ba de dag sems can thams cad gang gis de bzhin
232b2(phal chen): gshegs pa'i rab kyi mthu rtsal yongs su dag pa rab tu thob par 'gyur ba dang / mkhyen pa dang ldan pa'i skyes bur grub par yongs su bsngo'o/ /gzhan yang byang chub sems dpa'
232b3(phal chen): sems dpa' chen po de bzhin gshegs pa mngon par sangs rgyas pa 'jig rten gyi khams thams cad du grags par byed pa dang / kye ma sangs rgyas 'jig rten du byung ngo / /kye ma sangs
232b4(phal chen): rgyas 'jig rten du byung ngo zhes/ sangs rgyas kyi sgra sgrog cing / sangs rgyas kyi dbyangs kun tu grags par byed pa dang / sems can gyi nga rgyal dang / bag med pa dang / spros pa
232b5(phal chen): thams cad rnam par bzlog pa dang / sangs rgyas mthong bar sems can rnams yang dag par stob pa dang / sangs rgyas rjes su dran pa la sems can rnams rab tu gzhog pa dang / sems can
232b6(phal chen): thams cad sangs rgyas la gzhol bar byed pa dang / sangs rgyas dmyigs pa la brtson pa'i sems dang ldan pa'i sems can thams cad la rim 'gro byed pa dang / sangs rgyas
232b7(phal chen): rnam par rtogs pa'i sems can rnams la ston pa dang / sangs rgyas la gzhol bar byed pa dang / sangs rgyas brjod pa la sems can rnams yang dag par 'dzud pa dang /
232b8(phal chen): bskal pa bye bar yang sangs rgyas bcom ldan 'das skye ba ni shin tu dkon no zhes bya ba'i tshig sems can rnams la brjod pa dang / sems can de dag gis kyang de'i phyir/ sangs rgyas mthong bar gyur pa dang /
233a1(phal chen): sangs rgyas la rim 'gro dang zhe sa byed pa dang / dga' ba dang spro ba bskyed pa dang / de bzhin gshegs pa las sangs rgyas thams cad kyi mtshan nyan pa dang / sangs rgyas grangs myed pa la shin tu bskyed
233a2(phal chen): pa'i dge ba'i rtsa ba stsogs pa dang / srog chags bye ba khrag khrig brgya stong grangs myed pa'i sangs rgyas kyi gter rnam par spyod pa dang / srog chags bye ba khrag khrig brgya stong grangs myed pa de bzhin gshegs pa
233a3(phal chen): rnams kyi drung du yongs su smyin par byed pa dang / sems can de dag kyang byang chub sems dpa'i dge ba'i bshes gnyen dam pa rab tu shes pa dang / byang chub sems dpa' la yid ches pas sangs rgyas kyi chos la
233a4(phal chen): gnas par gyur pa dang / 'jig rten thams cad du bskal pa grangs myed par bskyed cing spel ba'i dge ba'i rtsa bas sangs rgyas kyi phrin las yang dag par bsgrag pa'i tshe/ dge ba'i rtsa ba de dag 'di ltar yongs su
233a5(phal chen): bsngo ste/ dge ba'i rtsa ba 'dis sems can thams cad kyis sangs rgyas thams cad mnyes par byas te/ myi mnyes par mi byed pa dang / sangs rgyas lta ba dang mi 'bral bar gyur cig /sems can thams
233a6(phal chen): cad sangs rgyas lta ba yid la bya ba dang / ma bral zhing sangs rgyas blta bar brtson pa'i yid dang ldan par gyur cig /sems can thams cad sangs rgyas kyi gsung dang / chos kyi mdzod yang dag par 'dzin cing
233a7(phal chen): ye shes sgom pa shin tu mang bar gyur cig / sems can thams cad chos nyan pa dang mi 'bral zhing bskal pa thams cad du byang chub sems dpa'i spyod pa la yang dag par gnas pa'i phyir/ sangs rgyas kyi chos
233a8(phal chen): kyi sgra 'byin par gyur cig / sems can thams cad sangs rgyas 'byung ba thams cad mthong zhing ye shes yang dag par gzung ba'i phyir/ dran pa nye bar gzhag par gyur cig /sems can thams cad sangs rgyas
233b1(phal chen): yid la bya ba dang / mthong ba'i mthu la brtson zhing yid la bya ba las gzhan myed par gyur cig /sems can thams cad nam mkha'i dbyings kun tu sangs rgyas mthong ba'i 'byung gnas la zhugs shing / phyogs kun
233b2(phal chen): tu sangs rgyas mthong ba rab tu thob par gyur cig / sems can thams cad 'jig rten gyi khams kun tu sangs rgyas byung ba brjod pa la brtson zhing / sangs rgyas kyi skus byin gyis brlabs par gyur cig /
233b3(phal chen): sems can thams cad mos pa dang / dad pa myi shigs pa dang / snying thag pa bsam pas sangs rgyas thams cad dang 'grogs par gyur te/ dge ba'i bshes gnyen gyis sangs rgyas kyi chos rdzogs par thob
233b4(phal chen): par gyur cig / sems can thams cad sangs rgyas skye ba don yod pas 'gro ba thams cad rnam par sbyong ba'i phyir sangs rgyas skye ba thams cad rab tu brjod par gyur cig ces/ de ltar byang chub sems dpa' sems
233b5(phal chen): dpa' chen po sangs rgyas skye ba brjod pas yang dag par bzung ba'i dge ba'i rtsa ba de dag sems can thams cad kyis sangs rgyas mthong ba dang / mnyes par byed pa dang mi mnyes par myi byed cing / sangs rgyas kyi chos bla na
233b6(phal chen): myed pa thams cad yongs su dag pa'i mthar phyin par yongs su bsngo'o/ /gzhan yang byang chub sems dpa' sems dpa' chen pos sangs rgyas bcom ldan 'das rnams kyi pho brang gi longs spyod dam/ byang chub sems
233b7(phal chen): dpa' dge ba'i bshes gnyen rnams ci dga' ba'i longs spyod dam/ 'phags pa'i dge 'dun gyi gtsug lag khang gi longs spyod dam/ pha ma gnas pa'i gnas sam/ nyan thos dang rang sangs rgyas sam/ gang zag
233b8(phal chen): gi rnam pa sbyin pa'i gnas dag gam/ de ma yin pa'i phongs pa dang / bkren pa slong zhing len pa dag gam/ 'khor bzhi phongs pa myed par gnas pas gnas sam/ de bzhin gshegs pa'i mchod rten brtsigs pa'i gnas
234a1(phal chen): sam/ yo byad sna tshogs gzhag pa'i gnas ci 'dod pa'i longs spyod du bya ba 'am/ 'jigs pa dang dogs pa myed cing dgra dang bral ba skyi g.ya' ba myed pa'i gnas kyi sa dag 'bul ba'i tshe/ sa'i sbyin pa yongs
234a2(phal chen): su btang bas yul ci 'dod par byin pas yang dag par bzung ba'i dge ba'i rtsa ba de dag 'di ltar yongs su bsngo ste/ dge ba'i rtsa ba 'dis sems can thams cad byang chub sems dpa' kun tu bzang po'i spyod pa'i pha rol tu
234a3(phal chen): phyin pa thob cing thams cad mkhyen pa'i sa yongs su dag par gyur cig / sems can thams cad sangs rgyas kyi chos thams cad yang dag par 'dzin pa la dran pa'i dbang po rmongs pa myed pas sa lta bur dag par gyur cig /
234a4(phal chen): sems can thams cad sangs rgyas kyi bstan pa bsrung ba la zhugs shing yang dag par 'dzin par gyur cig /sems can thams cad 'gro ba thams cad la zhe sdang ba myed cing dge ba'i rtsa ba bsam pa rnam par sbyang ba la
234a5(phal chen): brtson pas sems dang mnyam par gyur cig / sems can thams cad sangs rgyas gcig nas gcig tu brgyud pa thams cad du byang chub sems dpa'i sa thams cad yang dag par bsgrub pa la mkhas shing sangs rgyas
234a6(phal chen): thams cad kyi rigs yang dag par 'dzin pa la zhugs par gyur cig / sems can thams cad 'gro ba kun yongs su smyin par bya ba dang / gdul ba rnam par dag pa'i lam la zhugs te gnas su red par gyur cig /
234a7(phal chen): sems can thams cad sangs rgyas kyi stobs la rab tu dgod par brtson zhing sangs rgyas lta bur 'gro ba thams cad la phan 'dogs par gyur cig /sems can thams cad sangs rgyas kyi dga' ba bla na med par
234a8(phal chen): 'gro ba thams cad kyi dga' bar red par gyur cig / sems can thams cad sangs rgyas kyi stobs dang / myi 'jigs pa'i chos kyi 'byung gnas su gyur te/ rab tu 'god pa la mkhas par gyur cig /
234b1(phal chen): sems can thams cad sangs rgyas thams cad kyi chos kyis rnam par brtse zhing yongs su spyod pa thob ste/ sa lta bu'i ye shes dang ldan par gyur cig ces/ de ltar byang chub sems dpa' sems dpa' chen pos sa'i
234b2(phal chen): s byin pa yongs su btang bas yang dag par bzung ba'i dge ba'i rtsa ba de dag ci nas kyang sems can gyi khams thams cad kyis de bzhin gshegs pa'i sa yongs su dag pas thams cad rab tu thob par bya ba'i phyir sems
234b3(phal chen): can thams cad la yongs su bsngo'o/ /gzhan yang byang chub sems dpa' sems dpa' chen po sangs rgyas bcom ldan 'das byung ba rnams la rim 'gro'i don du bdag gi bran dang las byed pa rnams 'bul ba 'am/
234b4(phal chen): byang chub sems dpa' dge ba'i bshes gnyen sangs rgyas kyi chos thams cad yang dag par spel ba'i brtson pa rnams sam/ 'phags pa'i dge 'dun dkon mchog gam/ pha dang ma dang / slob dpon dang /
234b5(phal chen): bla ma'i sbyin pa'i gnas la bran dang / las byed pa'i mi 'bul ba dang / sems can nad pa rnams la rim gro byed pa med pas 'chi bar mi 'gyur ba'i rim gro bya ba'i phyir bran dang / las byed pa'i mi sbyin pa'am/
234b6(phal chen): de ma yin pa'i sems can g.yog med pa la bran dang las byed pa'i mi gtong ba'am/ phongs pa dang bkren pa slong zhing len pa gzhan dang / gzhan dag la bran dang las byed pa'i mi gtong ba 'am/ de bzhin
234b7(phal chen): gshegs pa mya ngan las 'das pa'i sangs rgyas kyi mchod rten bsrung ba'i phyir 'bul ba dang / dam pa'i chos yongs su bsrung ba'i phyir yi ge dang grangs la shin tu bslabs pa'i mi bye ba khrag khrig brgya stong mang
234b8(phal chen): po 'bul ba byed cing rim gro byed pa de dag kyang mkhas pa/ tshul shes pa/ cang shes pa/ brtson pa le lo med pa dran pa/ drang po dang ldan pa/ phan par sems pa/ bde bar sems pa/ byams par
235a1(phal chen): sems pa/ rim gro byed pa'i ngang tshul can/ khon med pa/ gtsugs med par yongs su spyod pa/ bzo dang sgyu rtsal sna tshogs dang / grangs la shin tu bslabs pa'i shes pa gsal ba can/
235a2(phal chen): rim pa'i tshul shes pa/ dga' bar byed cing rim gro byed pa la brtson zhing stong ba/ byang chub sems dpa'i las las byung ba/ yid du 'thad pa/ rim gro byed pa/ sems shin tu dang ba/ de lta bu'i rim gro pa dag gnas gang 'os pa dang /
235a3(phal chen): ci rigs pa'i dang / phan 'dog pa de dang de dag la 'bul zhing yongs su gtong ba dang / sbyin pa byed pa'i tshe dge ba'i rtsa ba de dag sems can thams cad la 'di ltar yongs su bsngo ste/ rim gro pa yang dag par gtong ba dang
235a4(phal chen): ldan pa'i dge ba'i rtsa ba 'dis/ sems can thams cad sangs rgyas thams cad bsnyen bkur ba dang rim gro bya ba la mkhas shing brtson te/ cang shes kyi sems dang ldan par gyur cig /sems can thams
235a5(phal chen): cad sangs rgyas thams cad kyi bka' yang dag par len cing sangs rgyas thams cad dang 'thun pa'i rim gro par gyur cig / sems can thams cad yid la bya ba dang bsam pa dang rnam par rtog pa gzhan med cing
235a6(phal chen): sangs rgyas thams cad la rtag du skabs phye bar gyur cig / sems can thams cad dge ba'i rtsa ba thams cad yang dag par sdud pa la brtson zhing sangs rgyas thams cad kyi rigs las mi nyam pa dang / sangs rgyas
235a7(phal chen): kyi rjes su snyeg par gyur cig / sems can thams cad don yod par dus thams cad du 'phrad cing sangs rgyas thams cad la dus dang 'thun par rim gro dang bsnyen bkur byed par gyur cig /sems can
235a8(phal chen): thams cad yi ge/ rnam par dag pas mi 'jigs pas spyod cing / sangs rgyas kyi chos kyi don 'dzin par gyur cig /sems can thams cad sangs rgyas thams cad la lus dang srog phul zhing /
235b1(phal chen): sangs rgyas thams cad la ngoms mi shes par lta bar gyur cig /sems can thams cad 'jig rten gyi gnas thams cad yang dag par 'joms pas/ sangs rgyas thams cad lta ba dang ldan par gyur cig /sems can
235b2(phal chen): thams cad ngo mtshar du 'dzin pa dang / de ma yin pa'i gnas gzhan med cing sangs rgyas thams cad la rten par gyur cig /sems can thams cad sangs rgyas kyi chos/ bla na myed pa la mngon du gyur
235b3(phal chen): pa'i sems dang ldan par gyur cig / sangs rgyas kyi rjes su 'brang ba'i blo gros dang ldan par gyur cig ces/ de ltar byang chub sems dpa' sems dpa' chen po rim gro pa yongs su btang bas yang dag
235b4(phal chen): par bsdus pa'i dge ba'i rtsa ba de dag sems can thams cad kyi rdul med cing / rdul dang bral ba dri ma myed pa rnyog pa med par sangs rgyas kyi chos rnam par dag pa dang / sangs rgyas kyi sku gzhan la rag
235b5(phal chen): lus pa med pa'i rten gyi tshul rab tu thob par bya ba'i phyir yongs su bsngo'o/ /'di ltar yang byang chub sems dpa' sems dpa' chen po sems dma' bar byas shing sa la 'ding ba'i rdog lam
235b6(phal chen): dang 'dra ba'i sems su byas te sa dang 'dra bar sdug bsngal thams cad bzod pa/ mi 'gyur ba mi skyo ba/ sems can thams cad rim gro byed pas ngal ba med pa'i yid dang ldan pa/ sems can
235b7(phal chen): thams cad kyi sbyin bdag dge ba'i rtsa ba thams cad nye bar stobs pa'i sems dang ldan pa/ 'gro ba byis pas nye bar byas pa/ nyams su len cing rna la gzon pa'i ngang tshul can/ dge ba shin tu
235b8(phal chen): brtan pa la brtson pa yid la byed pa/ bzang pos gnas pa la brtson pa/ sems can rnams thams cad bsnyen bkur ba'i sems kyis bdag nyid rim gro par 'bul ba'i tshe/ dge ba'i rtsa ba 'di
236a1(phal chen): dag 'di ltar yongasu bsngo ste/ ci nas kyang sems can thams cad shin tu rim gro byas pa dang / ci nas kyang byang chub sems dpa'i spyod pa rgyun mi 'chad pa dang / ci nas kyang byang chub sems
236a2(phal chen): dpa'i don nyams pa myed pa dang / ci nas kyang byang chub sems dpa'i lam du legs par zhugs par 'gyur ba dang / ci nas kyang byang chub sems dpa'i mnyam pa nyid khong du chud par 'gyur ba dang /
236a3(phal chen): ci nas kyang de bzhin gshegs pa'i rigs su bdag nyid bgrang bar 'gyur ba dang / ci nas kyang byang chub sems dpa'i spyod pa'i bden pa'i tshig dang 'grogs pa rjes su bsrung bar 'gyur ba dang / ci nas
236a4(phal chen): kyang khams gsum thams cad sangs rgyas kyi chos kyi rnam par dag par 'gyur ba dang / ci nas kyang lhag pa'i bsam pas rtog par sangs rgyas kyi chos thams cad khong du chud par 'gyur ba dang /
236a5(phal chen): ci nas kyang sems can thams cad kyi dge ba'i rtsa ba skyon myed cing rnam par dag par 'gyur ba dang / ci nas kyang sems can de dag thams cad yon tan chen po la rab tu zhugs te/ thams cad
236a6(phal chen): mkhyen pa'i mthar shin tu thug par 'gyur ba de ltar yongs su bsngo'o/ /de 'di ltar yongs su bsngo ste/ 'di ltar lus kyi rim gro sems can thams cad la yongs su btang ba'i dge ba'i rtsa ba gang
236a7(phal chen): bstsags pa des sems can thams cad yongs su rtogs pa'i chos can rab tu 'dzin pa'i chos can/ yang dag par len pa'i chos can/ myi 'khrul pa'i chos can/
236a8(phal chen): chud myi za ba'i chos can/ mi nyams pa'i chos can/ mi 'bral ba'i chos can/ yid shin tu dul ba'i chos can/ ma dul ba dul ba'i chos can/ chos kyis nye bar dul ba'i chos can gyi rim gro pa/ sangs rgyas
236b1(phal chen): thams cad la shin tu nye bar sems pa'i sems dang ldan par gyur cig ces/ de ltar byang chub sems dpa' sangs rgyas thams cad la rim gro nan tan du byas te/ sems can de dag thams cad dge ba'i rtsa ba
236b2(phal chen): des mchod rten gyi dam par 'gyur ba dang / 'gro ba thams cad bsnyen bkur bar 'os par 'gyur ba dang sems can thams cad sangs rgyas kyi ye shes rtogs par 'gyur ba'i phyir/ sems can sbyin
236b3(phal chen): pa'i gnas kyi dam par 'gyur ba dang / 'gro ba thams cad la snying brtse ba'i phyir len pa'i dam par 'gyur ba dang / dge ba'i rtsa ba thams cad la 'jug pa'i phyir/ bsod nams kyi don dam pa dang
236b4(phal chen): ldan par 'gyur ba dang / sbyin pa tshad med pa'i phyir srog gi dam pa dang ldan pa dang / khams gsum thams cad nas byang chub pa'i dam par 'gyur ba dang / lam ji lta ba bzhin du yang dag par
236b5(phal chen): ston par bya ba'i phyir ded dpon dam par 'gyur ba dang / sangs rgyas kyi chos thams cad yang dag par bzung ba'i phyir gzungs kyi dam pa rab tu thob par 'gyur ba dang / nam mkha'i dbyings ltar chags
236b6(phal chen): pa med pa'i lam gyis 'byung ba'i chos dbyings tshad myed pa dam par 'gyur ba'i phyir yongs su bsngo ste/ de ltar byang chub sems dpa' sems dpa' chen po bdag rim gro bar phul bas yang dag par bzung
236b7(phal chen): ba'i dge ba'i rtsa ba de dag sems can gyi khams thams cad phyag byar 'os pa'i ye shes kyi phung po dang ldan par bya ba'i phyir sems can thams cad la yongs su bsngo'o/ /'di ltar yang byang chub sems
236b8(phal chen): dpa' sems dpa' chen po chos la dga' ba dang / dad pa dang rab tu dga' zhing dang ba'i sems kyis sangs rgyas bcom ldan 'das rnams la chos dkon mchog bla na med pa la mos pa'i bsam pa dang /
237a1(phal chen): sangs rgyas thams cad la phar sems pa'i sems bskyed pa dang / chos bye ba grangs med pa tshad med pa'i chos kyi khong du chud cing yang dag par bzung ba dang / shes rab chen po'i rin po
237a2(phal chen): che la yang dag par gzhol ba'i dge ba'i rtsa ba mngon du gyur pa dang / de bzhin gshegs pa'i spyod pa mtha' yas pa rjes su dran pa'i sangs rgyas kyi yul dang / don gyi rjes su 'brang bas
237a3(phal chen): de bzhin gshegs pa'i ldem po dag khong du chud pa dang / de bzhin gshegs pa'i chos kyi sprin las sangs rgyas thams cad kyi chos kyi char mngon par bab pa dang / rtul phod pas dbang bsgyur
237a4(phal chen): ba sems can kyi dpa' bas thob pa dang / thams cad mkhyen pa'i theg pa'i phun sum tshogs pa thams cad mkhyen pa gang zag gi mchog gi sar shin tu bstan pa dang / chos chen po bye ba brgya
237a5(phal chen): stong tshad med pas shin tu brtan pa'i dbang pos bdag gi lus 'bul zhing de ltar byang chub sems dpa' sems dpa' chen po chos de lta bur nyan pas/ de bzhin gshegs pa la dga' ba
237a6(phal chen): tshad myed pa rnam par 'phel ba'i sems dang ldan pa/ chos spyod pa la yang dag par gnas pa'i sems can dam pa rang gi the tsom chad pa/ gzhan gyi the tsom gcod pa la rab tu zhugs pa/
237a7(phal chen): rab tu dga' ba'i mtshan mas sems nyams pa myed pa dge ba'i rtsa ba thams cad dang / yon tan gyi 'byung gnas rab tu thob pa/ bsam pa tshad med pa'i spyod pa'i rjes su zhugs pa/
237a8(phal chen): sems can thams cad kyi don la brtson pa'i sems dang ldan pa/ rdo rje'i snying po lta bu'i ye shes dam pa'i khyad par khong du chud pa'i sems brtan zhing shin tu gnas pa sangs rgyas
237b1(phal chen): thams cad kyi zhabs kyi drung na gnas shing rnam par dag par byed pa/ de bzhin gshegs pa thams cad kyi zhabs kyi drung na gnas pa las mi 'bral ba de chos kyi rnam pa 'di lta bu dag la rab tu gnas te/ rang gi lus de bzhin
237b2(phal chen): gshegs pa la mngon par 'bul ba'i tshe/ dge ba'i rtsa ba de dag sems can thams cad la 'di ltar yongs su bsngo ste/ dge ba'i rtsa ba 'dis sems can thams cad sangs rgyas thams cad kyi yangs dag par bzung ba'i lus dang ldan zhing
237b3(phal chen): myi dma' ba'i lus yongs su rdzogs pa rab tu thob par gyur cig / sems can thams cad sangs rgyas thams cad blta ba dang mi 'bral ba'i rjes su song ba'i sems dang ldan pas sangs rgyas thams cad la nye
237b4(phal chen): bar rten cing spyod par gyur cig / sems can thams cad ye shes kyi yon tan dang ldan zhing nyams pa myed pa'i lus dang ldan par gyur cig /sems can thams cad sangs rgyas thams cad mnyes par
237b5(phal chen): bya ba la brtson zhing myi dmigs par tshangs par spyad pa spyod par gyur cig / sems can thams cad bdag du bya ba dang / bdag gir bya ba las gyen du 'phags shing bdag gi myed pa'i lus rab tu thob par
237b6(phal chen): gyur cig / sems can thams cad lus 'phangs pa med par lus yang dag par ston cing / sangs rgyas kyi zhing thams cad du lus rnam par bkram par gyur cig /sems can thams cad bdag myed cing
237b7(phal chen): yongs su 'dzin pa myed par 'gro bas gzhan la rag las pa med pa'i lus dang ldan par gyur cig / sems can thams cad bla na myed pa'i lus kyi rigs dang ldan zhing sangs rgyas kyi sku rab tu mngon par
237b8(phal chen): skyes par gyur cig / sems can thams cad bzod pa'i stobs kyi sems la thug pa med cing chos kyi stobs dang ldan pa'i lus can du gyur cig /sems can thams cad de bzhin gshegs pa'i sku
238a1(phal chen): rnam par dag par yongs su rdzogs pas 'dra ba med pa'i lus dang ldan par gyur cig / sems can thams cad dmyigs pa med pa'i dbyings su byung bas 'jig rten las 'das pa'i bsod nams
238a2(phal chen): kyi lus dang ldan par gyur cig ces/ de ltar byang chub sems dpa' sems dpa' chen pos de bzhin gshegs pa la rang gi lus phul bas yang dag par bsdus pa'i dge ba'i rtsa ba de dag ci nas kyang sems
238a3(phal chen): can gyi khams thams cad dus gsum gyi de bzhin gshegs pa'i rigs dang rgyud du yang dag par 'grub par bya ba'i phyir sems can thams cad la yongs su bsngo'o/ /'di ltar byang chub sems dpa' sems
238a4(phal chen): dpa' chen po/ sems can thams cad la 'gro ba kun kyi dge ba'i rtsa ba ltar phan 'dogs pa bdag nyid yongs su gtong ba dang / sems can thams cad kyi dge ba'i rtsa ba la yang dag par sems pa dang /
238a5(phal chen): mar me lta bur bdag sems can rnams la bsnyen pa dang / bde ba lta bur bdag sems can rnams la byin gyis rlob pa dang / chos kyi gzhi lta bur bdag 'gro ba thams cad yang dag par 'dzin pa dang /
238a6(phal chen): snang ba lta bur bdag sems can thams cad la yongs su gtong ba dang / 'gro ba thams cad kyi mig yor lta bur bdag sems can thams cad la snang bar byed pa dang / dge ba'i rtsa ba'i rgyu lta bur bdag 'gro
238a7(phal chen): ba thams cad la ston pa dang / dge ba'i bshes gnyen lta bur sems can thams cad la stob pa dang / lam lta bur bdag sems can thams cad la yang dag par ston pa/ bla na med pa'i bde ba'i
238a8(phal chen): rnam pa rab tu thob pa lta bur bdag sems can thams cad la yongs su spyod pa dang / nyi ma lta bur bdag 'gro ba thams cad la snyoms par byed pa dang / de lta bu'i chos dang ldan par bdag sems
238b1(phal chen): can thams cad la yongs su gtong ba'i tshe/ bdag btang ba las byung ba'i dge ba'i rtsa ba de dag sems can thams cad la 'di ltar yongs su bsngo ste/ dge ba'i rtsa ba de dag sems can thams cad la sangs rgyas
238b2(phal chen): kyi ye shes kyi sar rab tu phyin par gyur cig / sems can thams cad bla na med pa yang dag par rdzogs pa'i byang chub kyi ye shes dang ldan par gyur cig /sems can thams cad de bzhin gshegs
238b3(phal chen): pa'i 'khor gyi dkyil 'khor du dul bar thob par gyur cig / sems can thams cad sangs rgyas kyi phyir spyod pa la mkhas shing spyod pa/ phun sum tshogs pa dang ldan par gyur cig /sems can thams cad
238b4(phal chen): don dang ye shes dang mngon par shes pa dang ldan zhing mya ngan las 'da' ba'i mthu yod par gyur cig / sems can thams cad de bzhin gshegs pa'i rigs su 'byung bas rab tu tshim par gyur cig /
238b5(phal chen): sems can thams cad de bzhin gshegs pas dgongs pa'i dge bas ma rigs pa'i bsam pa spang bar gyur cig /sems can thams cad byang chub kyi shing drung du dge ba'i rtsa ba dang ldan pas
238b6(phal chen): shin tu byung bar cig / sems can thams cad 'tshe ba'i sems bskyed pa dang bral zhing nyon mongs pa'i dgra shin tu choms par gyur cig /sems can thams cad sangs rgyas kyi bstan pa
238b7(phal chen): yang dag par 'dzin pa'i phyir yongs su bsrung ba thob par gyur cig / ci de ltar byang chub sems dpa' sems dpa' chen po sems can thams cad la bdag yongs su btang bas yang dag par bsdus
238b8(phal chen): pa'i dge ba'i rtsa ba de dag 'gro ba thams cad la phan pa dang / sems can thams cad kyis bla na med pa'i bde ba dang ldan pa thob par bya ba'i phyir yongs su bsngo'o/ /'di ltar yang byang chub sems dpa'
239a1(phal chen): sems dpa' chen po sangs rgyas thams cad la drin du bzo ba'i sems bskyed pas sangs rgyas thams cad kyi rim gro bya ba dang / bu ltar bsam pa dang de bzhin gshegs pa thams cad
239a2(phal chen): kyi byang chub tu lhag pa'i bsam pa rnam par sbyang ba dang / sangs rgyas kyi chos thams cad la sems 'od snang zhing dang bar byin kyis brlab pa dang / 'jig rten gyi 'du shes las bdag phyir log par bya ba dang /
239a3(phal chen): bdag gi sangs rgyas kyi rigs su gtogs par bgrang ba dang / bdag sangs rgyas thams cad dang 'thun par bzung ba dang / bdag bdud kyi yul las ring du bya ba dang / bdag sangs rgyas kyi yul la mos par bya ba
239a4(phal chen): dang / bdag sangs rgyas kyi chos thams cad kyi snod du byin kyis brlab pa dang / de lta bu'i chos la brtson par byed pa'i byang chub sems dpa' sems dpa' chen po sangs rgyas thams cad la rim gro byed pa'i
239a5(phal chen): tshe/ dge ba'i rtsa ba de sems can thams cad la 'di ltar yongs su bsngo ste/ de dge ba'i rtsa ba 'dis sems can thams cad thams cad mkhyen pa'i ye shes rin po che'i 'byung gnas su gyur te/ sems nye bar
239a6(phal chen): brtan pa rnam par dag par rab tu thob par gyur cig / sems can thams cad sdig to'i las thams cad la zhe sdang zhing cang shes dang yang dag par 'grogs par gyur cig /sems can thams cad shin
239a7(phal chen): tu 'thun ba'i chos can du gyur te/ mi phyed pa'i g.yog dang ldan par gyur cig /sems can thams cad dbang bskur ba'i byang chub sems dpa'i sa thob ste/ de bzhin gshegs pa thams cad kyi slob
239a8(phal chen): mar gyur cig / sems can thams cad mi dge ba thams cad las shin tu 'das te/ sangs rgyas thams cad kyis yongs su bzung bar gyur cig /sems can thams cad byang chub sems dpa'i
239b1(phal chen): chos skyon med pa la yang dag par spyod cing / sangs rgyas thams cad dang 'thun par gyur cig /sems can thams cad thams cad mkhyen pa'i ye shes su lung bstan pa'i phyir sangs rgyas la dmyigs
239b2(phal chen): pa dang ldan par gyur cig / sems can thams cad sangs rgyas kyi chos thams cad la dbang sgyur zhing sangs rgyas thams cad la rag lus par gyur cig /sems can thams cad lan med pa'i las
239b3(phal chen): mngon par 'du byed cing / de bzhin gshegs pa thams cad kyis nye bar bzung bar gyur cig /sems can thams cad ye shes kyi spyod pas sangs rgyas thams cad mnyes par bya ba la brtson zhing
239b4(phal chen): sangs rgyas thams cad la/ bsnyen bkur byed pa'i dam par gyur cig ces/ de ltar byang chub sems dpa' sems dpa' chen po/ de bzhin gshegs pa'i rim gro byed pas/ yang dag par
239b5(phal chen): bzung ba'i dge ba'i rtsa ba/ de dag sangs rgyas thams cad kyi byang chub mngon du gyur pas yongs su bsngo'o/ /'jig rten thams cad yongs su bskyab pa'i sems kyis yongs su bsngo'o/ /khams
239b6(phal chen): gsum pa thams cad las byung ba'i sems kyis yongs su bsngo'o/ /gnod pa med pa'i rgyud kyi yongs su bsngo'o/ /tshad med pa'i byang chub yangs pa thob pas yongs su bsngo'o/ /sangs rgyas kyi chos
239b7(phal chen): kyis snang bar byas pa'i shes pas yongs su bsngo'o/ /sangs rgyas thams cad kyis shin tu bzung bas yongs su bsngo'o/ /de bzhin gshegs pa thams cad kyis byin gyis brlabs pas
239b8(phal chen): yongs su bsngo'o/ /sangs rgyas thams cad kyi chos la mos pas yongs su bsngo'o/ /'das pa dang ma byon pa dang / da ltar byung ba'i sangs rgyas thams cad dang / dge ba'i rtsa ba gcig
240a1(phal chen): tu byas te yongs su bsngo'o/ /ci nas kyang sangs rgyas kyi chos thams cad khong du chud par bya ba'i phyir 'gyod pa med pa'i phyir sems shin tu rdzogs par 'gyur ba dge ba'i rtsa ba de dag yongs su
240a2(phal chen): bsngo'o/ / //sangs rgyas rmad ga cad ces bya ba shin tu rgyas pa chen po'i mdo/ bam po bco brgyad pa/ 'di ltar yang byang chub sems dpa' sems dpa' chen po yongs
240a3(phal chen): su 'dzin pa thams cad las rnam par 'das pa/ rgyal po'i srid la zhen pa'i bsam pa med pa/ ma chags pa'i sems dang ldan pa/ skyid pas ma bcings pa/ rgyal po srid la yongs su 'dzin
240a4(phal chen): pa med pa yongs su bzung ba la mi gnas pa/ ma btang ba gtong ba/ dbang phyug la ma chags pa/ gnod pa med pa'i las dang ldan pa/ sems can thams cad la phan pa dang bde bar sems pa de
240a5(phal chen): rgyal po'i srid yongs su gtong ba'i tshe/ rgyal po'i srid byin pas yang dag par bzung ba'i dge ba'i rtsa ba de dag 'di ltar yongs su bsngo ste/ ci nas kyang las kyi rnam par smyin pa la ye rngam pa myed par
240a6(phal chen): de ltar dge ba'i rtsa ba de dag yongs su bsngo'o/ /ci nas kyang 'jig rten gyi chos la dga' ba mi skye ba de ltar dge ba'i rtsa ba de dag yongs su bsngo'o/ /ci nas kyang srid par skye ba'i skye mched la mngon par
240a7(phal chen): zhen par byed pa med par de ltar dge ba'i rtsa ba de dag yongs su bsngo'o/ /ci nas kyang 'jig rten gyis khams thams cad kyi gnas la gnas kyi 'du shes mi bskyed pa de ltar dge ba'i rtsa ba de dag
240a8(phal chen): yongs su bsngo'o/ /ci nas kyang phung po dang khams dang / skye mched la mngon par zhen pa med pa de ltar dge ba'i rtsa ba yongs su bsngo'o/ /ci nas kyang phyi nang gi chos thams cad du
240b1(phal chen): lus la gnas pa'i sems mi skye ba de ltar dge ba'i rtsa ba de dag yongasu bsngo'o/ /ci nas kyang byang chub sems dpa'i spyod pa thams cad la rmongs par mi 'gyur ba de ltar dge ba'i rtsa ba de dag yongasu bsngo'o/ /ci nas kyang dge ba'i bshes gnyen thams cad
240b2(phal chen): dang ring du mi 'gyur ba de ltar dge ba'i rtsa ba de dag yongasu bsngo'o/ /ci nas kyang byang chub sems dpa'i spyod pa chen po'-i smon lam nyams par mi 'gyur ba de ltar dge ba'i rtsa ba de dag yongasu bsngo'o/ /ci nas kyang dge ba'i bshes gnyen thams
240b3(phal chen): cad mngon par mnyes par 'gyur ba de ltar dge ba'i rtsa ba de dag yongasu bsngo'o/ /gzhan yang 'di ltar yongasu bsngo'o/ rgyal po'i srid byin pas yang dag par bsdus pa'i dge ba'i rtsa ba 'dis/ sems can thams cad chos kyi dbang phyug
240b4(phal chen): gi dam pa thob ste/ chos kyi rgyal po'i srid la dbang sgyur ba rab tu thob par gyur cig /sems can thams cad rgyal po'i bkrug ma dang dgra thams cad rab tu gzhom pa'i phyir sangs rgyas kyi rgyal srid rab tu thob par gyur cig /sems
240b5(phal chen): can thams cad de bzhin gshegs pa'i ye shes kyis sangs rgyas kyi chos rab tu brjod pa'i phyir/ sangs rgyas kyi rgyal srid chen po la rab tu gnas par gyur cig /sems can thams cad bla na med pa'i chos kyi 'khor lo thogs pa med
240b6(phal chen): par bskor ba'i phyir sangs rgyas thams cad kyi yul kyi rgyal srid la rab tu gzhol bar gyur cig / sems can thams cad chos kyi dbang phyug sangs rgyas kyi rigs rgyun mi 'chad par yang dag par 'dzin pa'i tshul du de bzhin gshegs pa
240b7(phal chen): thams cad kyi dge ba'i rtsa bas mngon par byung bar gyur cig / sems can thams cad byang chub sems dpa'i tshad med pa yang dag par sgrub pa'i phyir sangs rgyas kyi rgyal srid yangs shing tshad med pa rjes su skyong bar gyur cig /
240b8(phal chen): sems can thams cad sangs rgyas 'byung ba rgyun ma chad pa dang ldan zhing chos kyi dbyings la nges pa'i rgyal srid dang ldan par gyur gyur cig /sems can thams cad
241a1(phal chen): 'gro ba kun gdul ba thog pa med par zhugs par sangs rgyas kyi zhing thams cad du ye shes kyi dbang phyug tu gyur cig / sems can thams cad 'jig rten gyi khams kun gyi sems can
241a2(phal chen): theg pa chen po la rab tu gzhog pa'i tshul gyis 'jig rten kyi khams chos kyi dbyings kyis klas pa/ namakha'i mthas gtugs pa thams cad du chos kyi sbyin bdag du gyur cig /sems can
241a3(phal chen): thams cad 'das pa dang / ma byon pa dang / da ltar byung ba'i sangs rgyas thams cad dang / dge ba'i rtsa ba rgyud kyi tshul gcig du bsgyur te/ ltod pa med pa'i rgyal srid rab tu thob par gyur cig /
241a4(phal chen): de ltar byang chub sems dpa' sems dpa' chen po rgyal srid yongs su btang bas yang dag par bsdus pa'i dge ba'i rtsa ba de dag ci nas kyang 'gro ba thams cad du shin tu bde ba dang / legs pa
241a5(phal chen): 'byung ba'i phyir sems can thams cad la yongs su bsngo'o/ /'di ltar yang byang chub sems dpa' sems dpa' chen pos sems ma 'khrugs pa dang / byang chub sems
241a6(phal chen): dpa'i sems rtse gcig pa dang / smon lam tshad med pa byas te/ snying rje chen po bskyed cing byams pa chen po'i stobs nye bar bzhag ste/ bsam pa shin tu tshim par byas nas/ sems can kyi don
241a7(phal chen): la bdag rab tu bzhag ste/ ye shes chen po la shin tu mos par byas nas/ sangs rgyas kyi chos la mnyam pa'i sems su byas te/ dge ba'i chos nyid la rnam par dpyod cing thams cad mkhyen
241a8(phal chen): pa'i rgyal srid rab tu gzhol bar sems bskyed pa dang / chos kyi dbang phyug la shin tu brtson pa'i bsam pa dang / ye shes la dbang bsgyur ba thob pa'i yid kyi dbang po dang / yon tan thams cad
241b1(phal chen): rnam par spyod pa'i rab tu 'jug pa dang / blo brtan pa dang ldan pa'i bsam pa yangs pa dang / tshogs su gyur pa'i dge ba'i rtsa ba thams cad brtsam par skabs phye ba dang ldan pa'i sangs rgyas kyi chos kyi smon lam dang
241b2(phal chen): gzhan la rag las pa med pa'i thams cad mkhyen pa nyid kyi chos dang / shin tu brtan pa'i byang chub tu sems bskyed pa'i stobs dang / brtsams pa thams cad mthar phyin pa'i byang chub sems dpa' thams cad
241b3(phal chen): kyi spyod pa'i smon lam gyis mi dang yul du bcas pa dang / grong khyer dang rgyal po'i pho brang 'khor rgyan thams cad kyi rnam par rgyan pa thams cad btang bar yongs su brtson pas slong ba rnams la yongs su gtong ba'i tshe/
241b4(phal chen): yul dang / mir bcas pa dang / grong dang / grong khyer dang / rgyal po'i pho brang 'khor yongs su btang bas yang dag par bsdus pa'i dge ba'i rtsa ba de dag sems can thams cad la 'di ltar yongs su bsngo ste/ yul dang mir bcas
241b5(phal chen): pa dang / gro khyer dang rgyal po'i gnas rab tu byin pa'i dge ba'i rtsa ba 'dis sems can thams cad kyis 'jig rten gyi khams thams cad rnam par sbyangs te/ sangs rgyas thams cad bzhugs shing / spyod pa'i phyir sangs
241b6(phal chen): rgyas thams cad la 'bul bar gyur cig / sems can thams cad zhi ba'i gnas rab tu thob cing / dgon pa shin tu dben pa la mngon par mos par gyur cig /sems can thams cad bla na med pa'i dben pa'i
241b7(phal chen): mthar thug par grong dang / grong khyer dang / ljongs dang / khams dang / rgyal po'i gnas la gnas med par gyur cig /sems can thams cad 'jig rten gyi smad pa thams cad las rnam par 'das te/ 'du 'dzi med par gyur cig /
241b8(phal chen): sems can thams cad 'gyod pa med pa'i sbyin bdag du gyur te/ gtong ba'i sems dang mi 'bral bar gyur cig /sems can thams cad gnas med pa'i bsam pa rab tu thob cing khyim gyi gnas dang rab tu bral bar gyur cig /sems can
242a1(phal chen): thams cad gtong ba shin tu gtong ba'i sems dang ldan zhing btang bar bya ba la gtong bar gyur cig / sems can thams cad khyim gyi gnas la chags pa las rnam par 'das te gnas pa chud za ba
242a2(phal chen): med par gyur cig / sems can thams cad gnod pa dang / 'tshe ba dang / 'jigs pa thams cad las rnam par 'das te/ gtses pa thams cad kyis yongs su gtang bar gyur cig /sems
242a3(phal chen): can thams cad sangs rgyas thams cad kyi zhing 'bul bas 'jig rten gyi khams thams cad rnam par spyod par gyur cig / ces de ltar byang chub sems dpa' sems dpa' chen po yul dang mir bcas pa
242a4(phal chen): dang / grong khyer dang rgyal po'i pho brang 'khor yongs su gtong ba'i tshe/ dge ba'i rtsa ba de dag sangs rgyas kyi zhing gi gnas yongs su dag par bya ba'i phyir sems can thams cad la yongs su bsngo'o/ /
242a5(phal chen): 'di ltar yang byang chub sems dpa' sems dpa' chen po g.yog dang / 'khor la dga' ba'i mtshan mar 'dzin pa med cing ltos pa med pa'i sems dang ldan pa/ 'khor thams cad la zhen pa med
242a6(phal chen): pa'i rgyud cing 'dod pa'i dga' ba thams cad kyis sems bcings pa med pa/ gzugs kyi rnam pa thams cad la mngon par ma chags pa'i sems dang ldan pa/ 'dod pa'i dga' ba thams cad
242a7(phal chen): la sems mi skams pa/ 'dod pa'i dga' ba sna tshogs su yongs su spyod pa la rtog pa med par gnas pa/ 'dod pa'i sbyor ba thams cad la chags pa med pa'i sems dang ldan pa/ bud med kyi
242a8(phal chen): dga' ba dang / rtsed mo'i dga' ba yongs su spyod pa thams cad la mtshan mar mi 'dzin pa/ bud med rin po che'i yan lag dang nying lag thams cad la ma chags pa/ 'jig rten gyi phun sum
242b1(phal chen): tshogs pa thams cad las phyir log pas g.yog 'khor dang / chung ma'i 'khor dang / rol mor bcas pa'i glu dang / gar dang rnga dang rol mo bkrol ba med cing spyod pa bsnyen bkur zhing rim gro bya ba
242b2(phal chen): shin tu mkhas par gyur pa/ bzo dang sgyu rtsal shin tu bslabs pa/ 'jig rten pa'i yon tan thams cad dang ldan pa/ dga' bar byed pa yid du 'ong ba'i rim gro rtse bar byed pa/ bkur sti'i tshul la mkhas
242b3(phal chen): pa/ rol mo brdung ba'i sgra yid du 'ong ba shin tu phyung ba dang / rol mo bkrol ba dang / glu'i sgra mi 'thun pa med pa dang / gar gyis nye bar spyod pa dang ldan pa/ bud med cang shes kyi tshogs kyis kun nas
242b4(phal chen): bskor ba/ bzhin sdugu dang cha byad sdugu'i bu mo rin po che dang ldan pa phreng ba dang / spos dang gdugs dang / rgyan gyi rim gror byed pa/ gzhad gad dang / rol mos dga' bar byed pa brtse zhing bkur sti
242b5(phal chen): rnam pa sna tshogs yid du 'ong bar ston pa'i bud med rin po che 'grogs pa/ ngag nyan cing 'thun par 'dzin pa nges pa'i tshig gis dga' bar byed cing rim gror byed pa rgyan bzang po rab tu mang bas blta na
242b6(phal chen): yid du 'ong bar brgyan pas shin tu rnam par dag pa/ rol mo brdung ba dang / dkrol ba bye ba khrag khrig brgya stong dang ldan pa/ byang chub sems dpa'i las kyi dge ba'i rtsa ba dang / rgyu mthun par byung ba/
242b7(phal chen): cang shes shing byang chub sems dpa'i dbang gis rjes su 'brang ba/ sems dga' bar byed pa de lta bu'i g.yog 'khor dang / chung ma'i 'khor dang / rol mo'i bcas pa shin tu shes pa de dag thams cad
242b8(phal chen): yongs su gtong zhing sbyin pa byed pa'i tshe/ dge ba'i rtsa ba de dag 'gro ba thams cad nas 'byung ba'i sems kyi yongs su bsngo'o/ /sangs rgyas kyi chos la bdag dga' ba rab tu thob pas yongs su bsngo'o/ /snying po
243a1(phal chen): blangs pa'i sems kyi yongs su bsngo'o/ /ye shes rdo rje'i dbyings mi shigs pa'i sems kyi yongs su bsngo'o/ /de bzhin gshegs pa'i dkyil 'khor rab tu thob pas yongs su bsngo'o/ /snying po len
243a2(phal chen): par byas te yongs su bsngo'o/ /bla na med pa'i sems dang ldan pas yongs su bsngo'o/ /ye shes kyis khong du chud pa'i sems dang ldan pas yongs su bsngo'o/ /dge ba'i rtsa ba thams cad kyi 'byung gnas su red par
243a3(phal chen): byas te yongs su bsngo'o/ /dus gsum gyi sangs rgyas thams cad dang mi 'gal bar byas te yongs su bsngo'o/ /de lta bu'i chos la rnam par dpyod cing / byang chub sems dpa' sems dpa' chen po
243a4(phal chen): de bzhin gshegs pa'i rigs dang ldan pa'i rigs kyi rgyud du byung ba/ sangs rgyas kyi rigs rnam par dag pas rab tu skyes pa/ thams cad mkhyen pa'i lam du sems mngon par skyes
243a5(phal chen): pa/ byang chub sems dpa'i las dang ye shes 'byam klas pa la zhugs pa/ 'jig rten gyi dri ma thams cad rab tu sbyong ba/ sbyin pa byed pa/ sbyin pa'i sems dang ldan pa/ yon tan chen po 'di
243a6(phal chen): 'khor gyi sbyin pa'i gnas su gyur pa/ 'jig rten thams cad kyi gnas dang 'gro ba thams cad kyi rten du gyur pa/ sems can thams cad rnam par dag par bya ba la yang dag par zhugs pa/ dge ba'i rtsa ba
243a7(phal chen): thams cad gzung ba la yang dag par brtson pa de 'khor thams cad yongasu btang bar yang dag par bzung ba'i dge ba'i rtsa ba de dag 'di ltar yongs su bsngo ste/ sems can thams cad byang chub sems dpa'i
243a8(phal chen): ting nge 'dzin mi 'phrogs pa rab tu thob ste/ ting nge 'dzin tshad med pa'i 'khor gyis bskor bar gyur cig /sems can thams cad sangs rgyas mngon par spro ba dang dga' ba rab tu thob ste/ sangs rgyas
243b1(phal chen): thams cad kyi ting nge 'dzin gyi rgyan la mnyam par gzhog par gyur cig / sems can thams cad tshad med pa'i ting nge 'dzin gyi rnam par 'phrul pa la gnas shing byang chub sems dpa'i ting nge 'dzin gyi rnam par
243b2(phal chen): brtse zhing spyod par gyur cig / sems can thams cad sems la 'khrug pa med cing chos dang 'thun pa'i ting nge 'dzin rab tu thob par gyur cig /sems can thams cad ting nge 'dzin thams cad la dbang bsgyur
243b3(phal chen): zhing byang chub sems dpa'i ting nge 'dzin zab mo rab tu thob par gyur cig / sems can thams cad yang dag par bral ba'i yid rab tu thob ste/ ting nge 'dzin gyi 'khor dang ldan par gyur cig /sems
243b4(phal chen): can thams cad ting nge 'dzin gyi mtshan ma 'dzin pa shin tu thob ste/ ting nge 'dzin sna tshogs la mkhas par gyur cig /sems can thams cad ting nge 'dzin thams cad bsgom pa la gnas shing ting nge
243b5(phal chen): 'dzin gyi khyab par shes par gyur cig ces/ /sems can thams cad rtag tu rgyun mi 'chad pa'i sems kyis mi gnyis pa'i ting nge 'dzin la yang dag par spyod cing chags pa med pa'i ting nge
243b6(phal chen): 'dzin rab tu thob par gyur cig ces/ de ltar byang chub sems dpa' sems dpa' chen po 'khor thams cad yongs su btang bas yang dag par bzung ba'i dge ba'i rtsa ba de dag sems can thams cad
243b7(phal chen): kyi 'khor gzhan gyis mi phyed cing rnam par dag pa dang / byang chub sems dpa'i 'khor gyi tshogs rab tu thob par bya ba'i phyir yongs su bsngo'o/ /byang chub tu sems bskyed pa shin tu
243b8(phal chen): rnam par dag par 'gyur ba dang / sangs rgyas kyi chos yongs su rdzogs par 'gyur ba'i phyir sems can thams cad la yongs su bsngo'o/ /thams cad mkhyen pa'i ye shes khong du chud pa dang /
244a1(phal chen): thams cad mkhyen pa nyid kyi stobs yongs su rdzogs par 'gyur ba'i phyir sems can thams cad la yongs su bsngo'o/ /bskal pa mnyam pa'i sems dang 'grogs pa dang 'thun pa'i
244a2(phal chen): g.yog 'khor rab tu 'thob par bya ba'i phyir sems can thams cad la yongs su bsngo'o/ /kha na ma tho ba med pa'i dge ba'i rtsa ba rab tu 'grub pa dang / thams cad mkhyen pa'i bsod nams yongs su
244a3(phal chen): rdzogs par 'gyur ba'i phyir sems can thams cad la yongs su bsngo'o/ /sangs rgyas kyi sku rnam par dag pa 'thob pa dang g.yog des pa dang ldan par bya ba'i phyir sems can thams cad la yongs su
244a4(phal chen): bsngo'o/ /sangs rgyas kyi chos mi zad pa thams cad kyi mdzod shin tu rig pa la zhugs pas rab tu ston pa dang / tha dad pa yang dag par shes pa cig nas cig tu brgyud pa thams cad 'thob par bya
244a5(phal chen): ba'i phyir sems can thams cad la yongs su bsngo'o/ /'gro ba thams cad kyi dge ba'i rtsa ba las rnam par 'das pa dang / sems can thams cad grogs su 'gyur ba'i dge ba'i rtsa ba yongs su rdzogs
244a6(phal chen): par bya ba'i phyir/ sems can thams cad la yongs su bsngo'o/ /rnam par dag pa'i chos thams cad yongs su rdzogs par 'gyur ba dang / kha na ma tho ba med pa'i las yongs su rdzogs par bya ba'i
244a7(phal chen): phyir/ sems can thams cad la yongs su bsngo'o/ /chos snang ba thams cad kyi rgyan yongs su dag par bya ba dang / sangs rgyas kyi chos thams cad mngon sum du rdzogs par bya ba'i phyir/ sems can thams
244a8(phal chen): cad la yongs su bsngo'o/ /gzhan yang byang chub sems dpa' sems dpa' chen po bu dang bu mo dang / chung ma yongs su gtong zhing ji ltar gzhon nu shin tu sbyong ba dang / rgyal po rgyan thams cad ston
244b1(phal chen): pa dang de ma yin pa'i byang chub sems dpa' sems dpa' chen po gzhan dag kyang thams cad mkhyen pa'i lam la mngon par gnas pa gtong ba dang / yongs su btang ba thams cad rnam par 'phel bar byed pa
244b2(phal chen): dang / byang chub sems dpa'i gtong ba'i lam rnam par spyod pa/ phyis 'gyod pa med par gtong ba'i rnam par spyod pa/ gtong ba rin po che thams cad kyis thams cad mkhyen par sems bskyed pa la mnyam
244b3(phal chen): par gzhog pa/ 'gro ba thams cad rnam par dag par byed pa'i lhag pa'i bsam pa rab tu bsgrub pa/ lhag pa'i bsam pas dag pa'i byang chub rnam pa thams cad du yongs su rdzogs par byed pa/
244b4(phal chen): byang chub sems dpa'i lam gyis bdag mngon par bskyab par yang dag par lta ba/ sangs rgyas thams cad kyi byang chub tu sems mngon du gyur par byin gyis brlob pa/ de bzhin gshegs pa thams
244b5(phal chen): cad kyi rigs la gnas pa'i sems bskyed pa/ yongs su bsgyur ba rnams kyis bu dang bu mo dang chung ma yongs su btang ba de lta bu dang / bu mo dang / chung ma de dag bsam pa stobs dang ldan par byas te
244b6(phal chen): gtong ba dang / bdag de bzhin nyid du mos par byas te/ gtong ba dang / bdag de bzhin nyid du mos par byas te sbyin par byed pa dang / bdag nyid 'jig rten thams cad kyis ci 'dod par spyod par yang dag
244b7(phal chen): par lta ba dang / bdag sems can thams cad sbyin pa kun kyi 'byung gnas su gyur par byin gyis rlob pa dang / gang gis sems can dma' bar gyur pa de dag gis yongs su rgyas par byed pa dang /
244b8(phal chen): de lta bu'i tshul gyi bdag yang dag par 'dzin pa dang / mchod rten dam par 'gyur ro zhes 'gro ba thams cad du bdag spro bar byed pa dang / thams cad mkhyen pa'i sems nyid 'gro ba thams cad du shin
245a1(phal chen): tu sgrub pa dang / bdag 'gro ba thams cad la phan pa'i mu stegs su lta ba dang / bdag 'jig rten thams cad kyi 'babs pa bde bar rab tu rtogs pa dang / bdag 'gro ba thams cad kyi sbyin
245a2(phal chen): bdag du mos par byed pa dang / bdag ye shes kyi yid dang ldan par byas shing / bdag byang chub sems dpa'i spyod pa la rab tu brtson par yang dag par shes pa dang / bdag ji ltar smras pa de
245a3(phal chen): ltar byed pa la sbyor ba dang / bdag gis thams cad mkhyen pa'i go ca bgos par rab tu rtog cing ye shes dang bsod nams kyi zhing tshol ba dang / 'gro ba thams cad la dam bcas pa'i sems rjes
245a4(phal chen): su bsrung ba dang / rab tu nan tan byed pa la bdag shin du gzhog pa dang / 'gro ba thams cad du snang ba'i ye shes yang dag par skyed pa dang / byang chub sems dpa' thams cad kyi gtong ba'i sems
245a5(phal chen): yid la byed pa dang / de bzhin gshegs pa thams cad mngon sum du dmigs par byed pa'i tshe/ chags pa med pa dang / grol zhing bcings pa med pa'i sems dang ldan pa/ sems can thams cad
245a6(phal chen): kyi don du ye shes dang bsod nams kyi tshogs bsags pa de dge ba'i rtsa ba 'di ltar yongs su bsngo'o/ bu dang bu mo dang chung ma yongs su btang bas yang dag par bsdus pa'i dge ba'i rtsa ba 'dis
245a7(phal chen): sems can thams cad chos thams cad kyis 'jig rten gyi khams rgyas par 'gengs pa'i chos kyi 'khor lo phyir mi ldog pa yang dag par bskor bas sangs rgyas kyi byang chub la gzhog par byed cing / bdag lus kyi sprul pa rab tu 'gyed par gyur cig /
245a8(phal chen): sems can thams cad sangs rgyas kyi zhing thams cad du smon lam gyi 'dong zhing lus la mngon par chags pa med par gyur cig /sems can thams
245b1(phal chen): cad kyi chags pa dang / khong khro spangs shing sdug pa dang / mi sdug pa'i sems dang bral bar gyur cig /sems can thams cad sangs rgyas kyi rigs kyi rjes su spyod cing de bzhin gshegs pa'i sras su
245b2(phal chen): red par gyur cig / sems can thams cad tha dad pa med pa'i sems kyis byung zhing / sangs rgyas thams cad la rab tu 'du shes thob par gyur cig /sems can thams cad sangs rgyas thams cad
245b3(phal chen): kyi chos kyi sku las byung ba/ gsung las skye bar gyur te/ nges par sangs rgyas kyi sras su gyur cig /sems can thams cad de bzhin gshegs pa'i ye shes khong du chud par 'gyur ba'i phyir/ go skabs
245b4(phal chen): rab tu thob par gyur cig / sems can thams cad yang dag par bral ba'i mthar phyin te/ sangs rgyas kyi byang chub dang ldan par gyur cig /sems can thams cad bla na med pa'i chos gtang ba la brtson
245b5(phal chen): zhing sangs rgyas kyi byang chub yang dag par 'god pa dang ldan par gyur cig / sems can thams cad rkyen thams cad kyis zad par mi nus shing shin tu rtogs par gzhag pa'i sems dang ldan par gyur cig /
245b6(phal chen): sems can thams cad byang chub kyi shing drung du rnam pa'i mchog thams cad ldan pa/ bla na med pa yang dag par rdzogs pa'i byang chub du rnam par sangs rgyas te/ chos las skyes pa dang / chos las byung
245b7(phal chen): ba'i bu dang / bu mo dang chung ma rab tu 'phro bar byed par gyur cig ces/ de ltar byang chub sems dpa' sems dpa' chen po bu dang / bu mo dang / chung ma yongs su btang ba las byung ba'i dge ba'i rtsa ba de dag
245b8(phal chen): sgrib pa med pa'i ye shes rab tu thob pa dang / khams gsum pa thams cad la chags pa med pa'i rnam par thar pa khong du chud par bya ba'i phyir yongs su bsngo'o/ /'di ltar yang byang chub sems
246a1(phal chen): dpa' sems dpa' chen po khyim gyi dngos po la chags par gnas pa'i rnam pa la mos pa med pa/ khyim gyi rnam par rtog pas yongs su rtog pa med pa khyim gyi yo byad thams cad la don du gnyer ba
246a2(phal chen): med pa/ khyim gyi chags pa thams cad kyis 'dod par gyur pa med pa/ khyim gyi longs spyod thams cad la ro myong bar lta ba med pa/ khyim gyi longs spyod thams cad khong du chud pa'i sems dang ldan pa/ khyim gyi dngos
246a3(phal chen): po la mngon par chags pa thams cad las gyen du 'phags pa'i sems dang ldan pa/ khyim dang gnas la rten pa thams cad mngon par mos pa med par gyur pa khyim dang / gnas la rten pa thams cad yud
246a4(phal chen): tsam gyi 'du shes kyi byin kyis brlab pa/ sangs rgyas kyi bstan pa la shin tu 'byung ba'i bsam pa dang ldan pa/ byang chub sems dpa'i gnas thams cad la zhugs pa'i sems dang ldan pa/ sangs rgyas
246a5(phal chen): kyi chos thams cad kyis brgyan pa'i sems dang ldan pa/ gcig nas gcig tu rjes su 'gyod pa med par gtong ba/ dmigs pa med pa'i dngos po thams cad kyi sgo nas sangs rgyas thams cad kyis
246a6(phal chen): yang dag par bsngags pa 'gyod pa med pa'i gtong ba'i sems dang ldan pa/ khyim yongs su gzung ba shin tu btang ba la mngon par chags pa med pa'i yid dang ldan pa/ phyogs dang yul thams cad la
246a7(phal chen): gnas pa med par gnas pa/ khyim dang gnas la chags pas brtsom pa med pa yongs su bzung ba thams cad sbyin par shin tu gtong bas gtong ba/ slong ba thams cad mthong na rab tu dga' ba dang /
246a8(phal chen): spro ba dang / yid dga' ba skye bas slong ba rnams la tshul dang ldan pa'i sems kyis khyim dang khyim gyi yo byad dang / rgyan thams cad yongs su btang ba'i tshe/ khyim sbyin pa yongs su btang bas yang dag
246b1(phal chen): par bsdus pa'i dge ba'i rtsa ba de dag 'di ltar yongs su bsngo ste/ sems can thams cad dkon mchog dam par 'byung ba la mngon par mos shing bu dang / bu mo shin tu btang bar gyur cig /sems can thams
246b2(phal chen): cad khyim med par rab tu byung zhing khyim las rnam par grol te yang dag par rdzogs pa'i sangs rgyas kyi bstan pa la tshangs pa'i spyad pa spyod par gyur cig / sems can thams cad phyir mi ldog pa'i sems kyis
246b3(phal chen): 'jungs pa med par gnas shing thams cad yongs su gtong ba la mngon par mos par gyur cig / sems can thams cad stsogs pa med cing chog shes pa la brtson pa/ khyim kyi chos dang rab tu bral bar
246b4(phal chen): gyur cig / sems can thams cad sangs rgyas kyi pho brang dang gnas la yang dag par gnas shing khyim dang / gnas la gnas med par gyur cig /sems can thams cad bar du gcod pa'i nan tan thams
246b5(phal chen): cad 'gag par gyur te/ sgrib pa'i chos thams cad shin tu spangs par gyur cig /sems can thams cad la gos pa med pa'i sems kyis gnas la rten pas ljan ljin med pa'i khyim dang ldan par gyur cig /
246b6(phal chen): sems can thams cad khyim na gnas pas mngon par rdzogs par sangs rgyas pa mthong ba'i ye shes dang ldan zhing yongs su smyin par bya ba la mkhas par gyur cig /sems can thams cad sangs rgyas thams cad kyi
246b7(phal chen): gnas kyi rjes su song ba'i/ sems kyi ye shes dang ldan zhing / khyim gyi gnas rnam par rig pa rab tu mthong bar gyur cig /sems can thams cad khyim gyis sangs rgyas gyi rnam par spyod pa rab tu
246b8(phal chen): mthong zhing / sems can mtha' yas pa tshim par gyur cig ces/ de ltar byang chub sems dpa' sems dpa' chen po khyim gyi sbyin pa yongs su btang bas/ yang dag par bsdus pa'i dge ba'i rtsa
247a1(phal chen): ba de dag sems can thams cad kyis/ byang chub sems dpa'i spyod pa dang / smon lam dang / rnam par 'phrul pa sna tshogs rab tu thob par bya ba'i phyir yongs su bsngo'o/ /'di ltar byang chub sems
247a2(phal chen): dpa' sems dpa' chen po bza' shing gi ra ba dga' ba dang rtsa ba longs spyod mang po sna tshogs kyis gnas yongs su sbyong zhing sbyin pa dang / stob pa dang bdag sems can thams cad bza' shing gi ra bar gyur pa zhes
247a3(phal chen): yang dag par blta ba dang / bdag chos kyi dpa' bar gyur par 'jig rten thams cad la yongs su ston pa dang / bdag sems can thams cad la yid bde ba dang / phan pa byed par byin gyis rlob pa dang / bdag 'gro ba
247a4(phal chen): thams cad du dga' ba mtha' yas pa yang dag par skyes par shin tu ston pa dang / bdag khams gsum thams cad na chos dkar po skye ba'i sgor gyur par yang dag par 'dzin pa dang / bdag 'gro ba thams cad kyi sems
247a5(phal chen): dga' ba rtag tu skye bar byed par 'jig rten thams cad du gnas par byed pa dang / bdag sems can thams cad la sangs rgyas kyi byang chub stob par smon lam 'debs pa dang / bdag skye dgu thams cad kyi pha dang
247a6(phal chen): 'dra bar nan tan byed pa/ bdag khams gsum thams cad na ye shes kyi 'byung gnas su gyur par rab tu rtog pa dang / bdag sems can kyi khams thams cad na yo byad gyis mi 'brel bar byed pa rab tu
247a7(phal chen): gzhog pa dang / bdag smon lam thams cad kyis dge ba'i rtsa ba thams cad na ma dang 'dra bar skyed par yang dag par skyed pa'i tshe/ dge ba'i rtsa ba de dag sems can thams cad skyon gyi skyo ba med par
247a8(phal chen): yongs su bsngo'o/ /sems can thams cad kyi gnas pas 'khrul pa med pa'i sems kyis yongs su bsngo'o/ /'jig rten gyi gnas drin mi bzo bas yongs su btang bas yongs su yi chad pa med par
247b1(phal chen): yongs su bsngo'o/ /sems can thams cad las 'thob par bya ba la re ba med pas yongs su bsngo'o/ /'jig rten thams cad la smon pa med pa'i sems kyis yongs su bsngo'o/ /'jig rten thams cad kyi
247b2(phal chen): sdug bsngal stsal ba'i sems kyis 'gro ba thams cad la yongs su bsngo'o/ /bar snang dang mnyam pa'i sems kyis 'gro ba thams cad gos pa med par bya ba'i phyir yongs su bsngo'o/ /dge ba'i rtsa ba
247b3(phal chen): thams cad sngon du 'gro ba'i sems yang dag par ji lta ba bzhin du rab tu rtogs pa'i phyir yongs su bsngo'o/ /sems can thams cad kyi sdug bsngal bzlog par go cha bgos pa'i sems skye dgu thams
247b4(phal chen): cad la yongs su bsngo'o/ /lta ba'i rnam pa thams cad shin tu bzlog pa'i byang chub sems dpa'i spyod pa chen po dang smon lam mnyam pa med pa la rab tu brtson pa dang / theg pa chen po'i smon lam gyis
247b5(phal chen): skyo ba med par yongs su bsngo'o/ de ltar byang chub sems dpa' sems dpa' chen po bza' shing gi ra ba yongs su btang bas yang dag par bsdus pa'i dge ba'i rtsa ba de dag yongs su bsngo'o/ /de de ltar yid
247b6(phal chen): la byed pas rab tu rtog pa'i sems dang ldan par byas shing 'di ltar yang yongs su bsngo ste/ sems can thams cad kyis gong nas gong du ye shes kyi bza' shing gi ra ba rab tu thob te/ dge ba'i rtsa ba
247b7(phal chen): gsar pa dang / gsar pa yang dag par 'byung ba dang ldan par gyur cig /sems can thams cad sangs rgyas thams cad la lta zhing bsnyen bkur ba dang / rim gro byed pa'i phyir 'khrug pa med pa'i chos can
247b8(phal chen): du gyur cig / sems can thams cad sangs rgyas kyi shing gi ra ba la dga' ba rab tu thob ste/ chos la yongs su dga' bas dga' bar gyur cig /sems can thams cad mngon par dga' ba'i bza'
248a1(phal chen): shing gi ra bar sangs rgyas kyi cho 'phrul yang dag par mthong ba'i phyir dga' ba'i sems dang ldan par gyur cig / sems can thams cad ye shes kyi yul la rnam par rtse zhing / spyod pas sangs rgyas kyi dgyes pa
248a2(phal chen): dang / rol pa la rab tu brtson par gyur cig /sems can thams cad sangs rgyas kyi zhing dang / de bzhin gshegs pa'i 'khor gyi dkyil 'khor dang 'dul bar 'dod pas dga' ba dang / rtse ba dang longs spyod
248a3(phal chen): la rab tu brtson par gyi cig / sems can thams cad byang chub sems dpa'i rnam par thar pas phyi ma'i mthar thug pa'i bskal par byang chub sems dpa'i spyod pas yongs su mi skyo ba'i sems kyi gnas
248a4(phal chen): pa'i byang chub sems dpa'i rtse ba dang longs spyod dang / dga' ba la mos par gyur cig /sems can thams cad sangs rgyas kyi bza' shing gi ra ba sems chen po bskyed pas dga' ba la sten cing chos kyi dbyings
248a5(phal chen): thams cad/ sangs rgyas kyi gang bar chud par gyur cig /sems can thams cad sangs rgyas kyi zhing sna tshogs su sangs rgyas mchod pa dang rim gro bya ba la dga' zhing sangs rgyas kyi zhing thams cad du 'gro ba la
248a6(phal chen): brtson par gyur cig / sems can thams cad sangs rgyas kyi zhing thams cad rab tu brgyan par bya ba la rnam par dag par 'gyur ba'i phyir dga' zhing mos pa'i sems dang ldan par gyur cig ces/
248a7(phal chen): de ltar byang chub sems dpa' sems dpa' chen po bza' shing gi ra bar rtse ba dang / dga' ba dang / longs spyod kyi gnas yongs su gtong ba'i tshe/ dge ba'i rtsa ba de dag sems can thams cad
248a8(phal chen): sangs rgyas thams cad kyi bza' shing gi ra ba la rol pa'i gnas su 'dong zhing sangs rgyas thams cad mthong bar 'grub par 'gyur bar bya ba'i phyir yongs su bsngo'o/ /gzhan yang byang chub sems dpa'
248b1(phal chen): sems dpa' chen po mchod sbyin bye ba khrag khrig brgya stong grangs med pa du ma rung ba/ sangs rgyas thams cad kyis bsngags pa/ sems can thams cad la mi 'tshe bar gzhol ba/ 'gro ba thams cad rnam par
248b2(phal chen): dag par bya ba la brtson pa/ gtan pa med pa'i las kyi lam gsum shin tu dag pa ye shes kyis grub pa'i mchod sbyin yo byad grangs med par bstsogs pa dmigs pa med pa bye ba khrag khrig brgya stong grangs
248b3(phal chen): med pas rnam par dag pa/ sbyin pa rnam pa tha dad pa'i tshul gyis yang dag par bzung ba/ yo byad kyi rnam pa du ma dang ldan pa sbyin pa'i tshogs sna tshogs bye ba khrag khrig brgya stong grangs med pa can gyi
248b4(phal chen): mchod sbyin du byed pa'i tshe/ mchod sbyin byas pa'i sbyin pa chen pos yang dag par bzung ba'i dge ba'i rtsa ba de dag byang chub kyi sems dkon pa sbyin pa'i tshogs tshad med pas sems can thams cad rnam
248b5(phal chen): par dag pa la zhugs pa/ dge ba brtsams pa thog ma dang / bar ma tha mar rnam par dag pas sna tshogs dang ldan pa/ mos pa bye ba khrag khrig brgya stong gi bsam pa can/ sems can grangs med pa
248b6(phal chen): mngon par mgu bar byed pa/ byams pa tshad med pa/ bsgom pa dang / yang dag spyod pas nye bar gnas pa/ 'gro ba thams cad snying rje chen pos yongs su bskyab pa shin tu grub pa/ 'das pa dang ma
248b7(phal chen): byon pa dang da ltar byung ba'i de bzhin gshegs pa mngon par mnyes par byed pa/ sangs rgyas thams cad kyi rigs kyi rjes su 'gyod pa med par gtong ba'i sems dang ldan pa/ phyir mya ngan du bya ba med par
248b8(phal chen): yang dag par spyod pas khyad par rnam par 'phel bar byed pa/ dad pa'i dbang po sems skad cig gis tshad med par rnam par 'phel bar byed pas/ gtong ba dang ldan pa'i de 'di ltar yongs su bsngo ste/ theg
248b9(phal chen): pa chen pos sems bskyed pas grub pa'i mchod sbyin byas pa'i dge ba'i rtsa ba 'dis sems can thams cad gtong ba chen po dang shin tu gtong ba dang / rab du gtong ba dang / mchog du gtong ba dang / gya nom par
249a1(phal chen): gtong ba dang phul du gtong ba dang / bla na med par gtong ba dang / mnyam pa med par gtong ba dang / 'jig rten thams cad las 'phags pa'i gtong ba dang / sangs rgyas thams cad kyis bsngags pa'i chos
249a2(phal chen): gtong ba dang ldan zhing sbyin bdag gi dam pa sems can gyi khams thams cad ngan song nas 'don pa ye shes kyi lam la rab tu gzhog pa'i smon lam mnyam pa med pa dang ldan pa/ dge ba'i rtsa ba nor ba med pa
249a3(phal chen): dang ldan pa/ bdag mnyam pa med pa'i ye shes rjes su sangs rgyas pa dang ldan zhing sems can thams cad zhi ba'i ye shes la rab tu gzhog pa dang / mngon par shes pa'i ye shes nyams
249a4(phal chen): pa med pas 'gro ba thams cad shin tu mkhas par byas pa/ ye shes kyi sa dang sangs rgyas kyi chos la gzhol ba/ sangs rgyas thams cad kyi rgyan gyis pha rol tu phyin pa dang ldan pa/ sangs rgyas kyi chos
249a5(phal chen): thams cad phyir mi ldog pas rgyun chad pa med par gyur te/ mchod sbyin shin tu byas par gyur cig /sems can thams cad 'gro ba kun la rim gro byed cing bla na med pa'i ye shes kyi mthar thug par
249a6(phal chen): rgyun chad pa med pas phyir mi ldog pa'i mchod sbyin byed par gyur cig / sems can thams cad tshad med mtha' yas pa'i bsod nams bstsags pa'i pha rol tu phyin cing dge ba'i rtsa ba legs pa skyed pa
249a7(phal chen): dang ldan par gyur cig / sems can thams cad bsod nams kyi dkyil 'khor gyi chos kyi dbyings tshad med par bla na med par snang ba'i bde ba yongs su gtong zhing sangs rgyas thams cad kyis bsngags
249a8(phal chen): par 'gro ba thams cad kyi sbyin bdag du gyur cig / sems can thams cad sems can gyi khams su snyoms par dge ba'i rtsa bas yang dag par 'dzin pa'i pha rol tu phyin pa thob cing mnyam pa'i
249b1(phal chen): sems kyi mchod sbyin byed par gyur cig / sems can thams cad theg pa'i mchog la 'gro ba thams cad rab tu 'god par brtson zhing mchod sbyin gyi dam pa byed par gyur cig /sems can thams cad dus
249b2(phal chen): ma yin pa thams cad las 'das shing dus thams cad la bab pa'i mchod sbyin gyi mthar phyin par 'gro ba thams cad mtshan nyid cig tu gyur pa'i mchod sbyin byed par gyur cig / sems can thams
249b3(phal chen): cad skyes bu dam pa'i mchod sbyin phun sum tshogs pa'i pha rol tu phyin pa dang ldan zhing mchod sbyin legs pa dang ldan par gyur cig / sems can thams cad sangs rgyas thams cad kyis nye bar bstan
249b4(phal chen): te/ thams cad mkhyen pa nyid kyi mthar phyin pa la bkod de mchod sbyin gyi rgyan mtha' las rgal ba rnam pa sna tshogs kyis mchod sbyin byed par gyur cig /sems can thams cad chos kyi dbyings
249b5(phal chen): t shad med par bsod nams kyi mchod sbyin byed pa'i mtha' dang dbus med pa'i bsod nams bstsags pa'i pha rol tu phyin pa yang dag par bsgrub cing thams cad mkhyen pa'i rnam par
249b6(phal chen): dag pa dang ldan par gyur cig / sems can thams cad smon lam chen pos sems can gyi khams thams cad sgral zhing de bzhin gshegs pa'i gnas su gzhog pas 'gro ba kun gyi mchod sbyin bdag
249b7(phal chen): por gyur cig ces/ de ltar byang chub sems dpa' sems dpa' chen pos mchod sbyin byas pa'i bsod nams chen po byin pas yang dag par bsdus pa'i dge ba'i rtsa ba de dag ci nas kyang sems can gyi khams
249b8(phal chen): thams cad kyis mchod sbyin legs par byas par 'gyur ba dang / mchod sbyin chud mi za bar gyur ba dang / sangs rgyas thams cad mngon par mnyes pa'i mchod sbyin dang ldan par 'gyur ba dang / sems can
250a1(phal chen): thams cad la zhe sdang med pa'i mig gis mchod sbyin du 'gyur ba dang / 'gro ba thams cad yongs su skyob pa'i mchod sbyin du 'gyur ba dang / thams cad mkhyen pa'i ye shes kyis grub pa'i
250a2(phal chen): mchod sbyin byas par 'gyur ba dang / sangs rgyas thams cad lta ba dang mi 'bral ba'i mchod sbyin du 'gyur ba dang / cho ga shin tu ldan pa'i mchod sbyin du 'gyur ba dang / byang chub sems dpa'i yon tan thams
250a3(phal chen): cad kyis yongs su grub pa'i sangs rgyas kyi ye shes kyi mchod sbyin du 'gyur ba dang / sems can thams cad bla na med pa'i mchod sbyin byed cing de bzhin gshegs pa'i mchod sbyin gyi mthar
250a4(phal chen): thug par 'gyur ba'i phyir yongs su bsngo'o/ /gzhan yang byang chub sems dpa' sems dpa' chen po yo byad kyi tshogs dang / dngos po la chags pa med pa'i sems dang ldan pa/ mngon par
250a5(phal chen): ma chags pa'i sems dang ldan pa/ rnam par smyin pa la mi re ba'i sems dang ldan pa/ 'jig rten phun sum tshogs pa thams cad re zhing 'dod pa med pa'i sems dang / skyon med pa'i sems dang / rmongs pa med pa'i
250a6(phal chen): sems dang / chos la rtog pa shin tu bstsal ba'i sems dang / sems can thams cad don la gzhag par yongs su bsngo'o/ /chos thams cad kyi rang bzhin yang dag pa ji lta ba bzhin du rab
250a7(phal chen): tu rtog pa'i sems dang ldan pa/ longs spyod mtha' yas pa sna tshogs thams cad la dmigs pa tshad med pa'i rim gro byed pa'i tshul can sems can la phan pa rnam pa tha dad pas rnam pa sna tshogs
250a8(phal chen): du mar yang dag par spyod pa/ dngos po'-i rnam pa tshad med pa brjod du med pa dang / mngon par 'du bya ba'i rgyan mtshan nyid sna tshogs can thams cad sbyin pa'i tshogs la rab tu brtson pa/ gtang bar
250b1(phal chen): bya ba mtha' yas pa stob pas gtong ba thams cad yang dag par gtong ba la gzhol ba/ phyi nang gi yul zad mi shes pa'i dmigs pa thams cad shin tu ston pas de dag gtong
250b2(phal chen): ba dang / yongs su gtang ba dang / stob pa dang / sbyin par byed pa dang / 'bul ba dang / bsam pa'i stobs rnam par 'phel bar byed pa dang / 'gro ba thams cad du yon tan chen po thob pa sems rin po che dang / 'grogs
250b3(phal chen): pa dang / lan la re ba med par 'gro ba thams cad snying rjes rjes su skyong ba dang / 'gro ba rin po che thams cad kyi bsam pa rin po che shin tu bsgrub pa dang / 'das pa dang ma byon pa dang da ltar byung ba'i
250b4(phal chen): sangs rgyas thams cad dang / cig tu bgrang ba'i dge ba'i rtsa ba thams cad mkhyen pa nyid rnam par 'phel bar byed pa'i tshe/ yo byad thams cad kyi sbyin pa yongs su gtang bas yang dag par bsdus pa'i
250b5(phal chen): dge ba'i rtsa ba de dag sems can gyi khams thams cad ma lus par yongs su smyin par bya ba dang / 'dul ba gcig nas gcig tu brgyud pa rnam par dag par bya ba'i phyir yongs su bsngo'o/ /zhing thams cad
250b6(phal chen): ma lus par gcig nas gcig tu brgyud pa nye ba'i nyon mongs pa med cing rgyan rnam par dag pas rnam par bye ba dang / rab tu brgyan pa yongs su rdzogs par bya ba'i phyir yongs su bsngo'o/ /chos kyi dbyings
250b7(phal chen): thams cad ma lus par sems gcig gis rgyas par 'gengs pa'i rnam par dag par bya ba'i phyir yongs su bsngo'o/ /nam mkha'i khams thams cad ma lus pa'i mthar thug par yongs su rgyas
250b8(phal chen): par bya ba'i phyir yongs su bsngo'o/ /dus mtha' dang dbus med pa thams cad ma lus pa la 'jug cing thams cad mkhyen pas 'dul bas dus thams cad du chos kyi 'khor lo rab tu bskor ba'i phyir yongs su
251a1(phal chen): bsngo'o/ /ye shes kyi byin brlabs thams cad ma lus pa la mkhas pa'i yang dag par bstan pa'i 'gro ba thams cad la phan gdags pa'i phyir yongs su bsngo'o/ /sangs rgyas kyi byang chub thams cad
251a2(phal chen): ma lus par mngon par 'tshang rgya bar bya bas/ phyi ma'i mtha'i mur thug pa'i skal bar bstan pa/ 'jig rten gyi khams 'byam klas pa thams cad du rgyun mi 'chad pas sems can kun kyi sangs rgyas kyi chos shes
251a3(phal chen): par bya ba'i phyir yongs su bsngo'o/ /bskal pa'i grangs thams cad ma lus pa byang chub sems dpa'i spyod pas rgyas par dgang ba'i phyir yongasu bsngo'o/ /'jig rten gyi khams kyi grangs dang 'jig rten gyi khams kyi rgyud dang 'jig rten gyi khams
251a4(phal chen): 'byam klas pa kun nas nyon mongs pa dang / rnam par dag pa che ba dang chung ba dang / phra ba dang yangs pa dang / snrel gzhi'i rgyu dang / spyi'u tshugs su bstan pa dang / rgyan gcig pa dang / rgyan tha dad pa dang / 'jig rten
251a5(phal chen): gyi khams sna tshogs su bgrang zhing bstan pa thams cad ma lus par byang chub sems dpa'i spyod pas yongs su rgyas par gang ba'i phyir yongs su bsngo'o/ /sangs rgyas kyi 'phrin las thams cad ma lus pa la
251a6(phal chen): dus gsum du brtson pas sems skad cig re re zhing thams cad mkhyen par 'dul ba dang / rab tu 'god par bya ba'i phyir yongs su bsngo'o/ de ltar byang chub sems dpa' sems dpa' chen po sems can
251a7(phal chen): gyi khams grangs med pa thams cad gzung bar bya ba'i phyir sangs rgyas kyi lam gyi rgyun mi 'chad pa la zhugs pa snying rje chen pos 'gro ba thams cad yongs su skyob cing byams pa chen po tshad med pa la gnas pa/ byang chub sems dpa'i spyod pa thams cad kyi rjes su slob par zhugs pa/
251a8(phal chen): de bzhin gshegs pa'i gdams ngag thams cad kyi tshul la gnas pa/ sangs rgyas thams cad la dge ba'i rtsa ba rgyun mi 'chad
251b1(phal chen): par skyes pas/ dus thams cad du slong ba la skyo ba med par rim 'gror byed pa'i sems dang ldan pa/ sbyin pa btang ba thams cad btang bas 'gyod pa med pa'i sems dang ldan pa bstsags pa thams cad thams cad
251b2(phal chen): m khyen par yongs su bsngo ba la brtson pa des slong ba de dang de dag 'ongs shing yo byad kyi dngos po mtha' yas pa slong ba dang slong ba thams cad kyi bsam pa yongs su rdzogs par byed pa'i byang chub sems dpa'i spyod
251b3(phal chen): pas dus gzhan dang gzhan du slong ba 'ongs pa dang / slong ba de dang de dag yul der 'ongs shing dus gzhan dang gzhan du phyin pa/ dmigs pa'i dngos po rnam pa tha dad pa slong ba dang slong ba'i sems can sna tshogs/
251b4(phal chen): bsam pa 'thun pas gdong du lta ba dang / sems can slong ba grangs med par 'dus shing / byang chub sems dpas skabs phye ba la gnas pa dang / sbyin pa thob pa la sdod pa'i slong ba sna tshogs dang / len pa sna tshogs
251b5(phal chen): dang / sems can sna tshogs dang / gang zag gzhan dang gzhan sems sna tshogs dang ldan pa phyogs gzhan dang gzhan nas 'ongs pa'i mi rnam pa tha dad pa gzhan dang gzhan du gyur pa/ sa gnas tha dad pas
251b6(phal chen): zin pa'i sbyin pa'i gnas gzhan dang gzhan du gyur pa/ de lta bu'i slong ba'i tshogs chen po srogs chags bye ba khrag khrig brgya stong grangs med pa kun nas 'dus pa mthong na slong ba de dag thams cad la sems
251b7(phal chen): dga' ba dang / sems dad pa dang / slong ba la byams pa dang / dge ba'i bshes gnyen mthong ba'i 'du shes kyi snying rje chen pos rim gro byed pa'i sems dang / yid rab tu spro ba dang / sems shin tu tshim
251b8(phal chen): pa rab tu thob ste/ phyir mi ldog pa'i dad pas gtong ba rgyun mi 'chad par bya ba'i sems dang / skyo ba med cing khyad par du 'phel bar gtang ba'i sems kyis slong ba rnams 'ongs pa dang / dngos po ji slong ba
252a1(phal chen): de dag yongs su tshim pa dang / yongs su rgyas pa dang / lag gang ba dang / snod gang ba dang / bsam pa gang ba dang / ci 'dod pa'i dngos po thob pa dang / yid bde ba mtha' yas pas rgyas pa dang / dbul bor
252a2(phal chen): ba dang / nor dang yo byad thams cad bsdud pas bstan pa dang / dngos po yongs su gtang ba thams cad kyis shin tu bstan pa dang / ci slangs pa'i dngos po thams cad thob pas yid bde ste/ sgra che zhing mthong ba
252a3(phal chen): 'byin pa dang / ji bder 'dong zhing spyod pa dang / bsam pa ji bzhin du tshim pa dang / nyon mongs pa med par sbyin pa thob pa dang / chad cing dub pa med pa'i sems dang ldan par byed de/ slong ba de dag mthong
252a4(phal chen): ba tsam gyis byang chub sems dpa' sems dpa' chen po shin tu dga' bar 'gyur gyi/ brgya byin gyi stan la 'dug pas bskal pa bye ba khrag khrig brgya stong du gnas pas ni ma yin no/ /rab mtshe ma'i
252a5(phal chen): dbang phyug la bskal pa bye ba khrag khrig brgya stong grangs med par gnas pas ma yin no/ /dga' ldan du skyes te skye ba dang / 'chi 'pho las rnam par 'das pas ma yin no/ /rab 'phrul dga'i dbang
252a6(phal chen): phyug la bskal pa grangs med par bde ba'i rnam pa thob pas ma yin no/ /dbang sgyur ba'i dbang gis bskal pa bsam gyis mi khyab par yid du 'ong ba'i bud med gyi bde ba la gnas pas ma yin no/ /tshangs pa'i
252a7(phal chen): bstan la gnas pas bskal pa brjod du med par tshangs pa'i bde ba la gnas pas spyod pa ma yin no/ /mir gyur cing 'khor lo sgyur ba'i rgyal srid stong gsum gyi mthar thug pa'i bde ba'i rnam pas
252a8(phal chen): bskal pa sa mtshams med cing tshad med par dga' ba dang / rtse ba dang longs spyod thob par gyur pas ni ma yin no/ /dge rgyas kyi lha'i bde ba la bskal pa mtshungs pa med par bde ba'i rnam pa zad mi
252b1(phal chen): shes pa dang / 'grogs pas ma yin no/ /gnas gartsang ma'i gnas na gnas pas bskal pa med par bde ba dang / 'grogs pa gyur pas ma yin te/ de ltar byang chub sems dpa' sems dpa' chen
252b2(phal chen): po slong ba sna tshogs mthong na dga' bar 'gyur ro/ /spro ba skye'o/ /mos par 'byung ngo / /rab tu dga' ba 'grub po/ /dad pa 'phel lo/ /bsam pa 'byung ngo / /dbang po las su rung bar 'gyur ro/ /
252b3(phal chen): dga' ba'i sems yongs su rdzogs par 'gyur ro/ /mos pa chen pos bskyed pa'i sems kyis shugs rnam par 'phel lo/ /sangs rgyas kyi byang chub rtsa ba brtan zhing rnam par 'phel lo/ /
252b4(phal chen): de dge ba'i rtsa ba de dag slong ba de dag dang / sems can thams cad la phan pa'i phyir yongs su bsngo'o/ /bde ba'i phyir yongs su bsngo'o/ /don gyi phyir yongs su bsngo'o/ /rnam par dag pa'i phyir yongs su
252b5(phal chen): bsngo'o/ byang chub kyi phyir yongs su bsngo'o/ /mnyam pa nyid kyi phyir yongs su bsngo'o/ /yid bzang po'i 'byung gnas su 'gyur ba'i phyir yongs su bsngo'o/ /theg pa chen po'i bzang
252b6(phal chen): ba nyid kyi phyir yongs su bsngo'o/ /brtsams pa bzang po thams cad shes pa dang 'byor bar bya ba'i phyir yongs su bsngo'o/ /byang chub sems dpa' kun tu bzang po'i spyod pa dang smon lam yongs su rdzogs
252b7(phal chen): pas stobs bcu'i ye shes mngon par 'tshang rgya bar bya ba'i phyir yongs su bsngo'o/ /de yang sems chags pa med pa dang grol zhing bcings pa med pa'i lus kyi las kyi phyir yongs su bsngo'o/ /
252b8(phal chen): sems chags pa med pa dang grol zhing bcings pa med pa'i ngag gi las yongs su bsngo'o/ /sems chags pa med pa dang grol zhing bcings pa med pa'i yid kyi las kyi phyir yongs su bsngo'o/ /de yang sems
253a1(phal chen): can kyi 'du shes kyis yongs su bsngo ba ma yin/ gzhung de bzhin du srog gi 'du shes kyis ma yin/ gang zag gi 'du shes kyis ma yin/ shed las skyes pa'i 'du shes kyis ma yin/ shed bdag gi
253a2(phal chen): 'du shes kyi ma yin/ skye ba po'i 'du shes kyis ma yin/ byed pa po'i 'du shes kyis ma yin/ tshor ba po'i 'du shes kyis ma yin/ yod pa dang med pa'i 'du shes kyis yongs su bsngo ba ma yin/
253a3(phal chen): 'jig rten gyi 'du shes kyis ma yin/ 'jig rten pha rol gyi 'du shes kyis ma yin/ shi 'pho ba'i 'du shes kyis ma yin/ skye ba'i 'du shes kyis ma yin/ rtag pa'i 'du shes kyis ma yin/ mi rtag pa'i
253a4(phal chen): 'du shes kyis ma yin/ sred pa'i 'du shes kyis ma yin/ srid pa med pa'i 'du shes kyis ma yin/ 'du shes med pas yongs su bsngo' ba ma yin/ 'du shes med pa ma yin pas yongs su bsngo' ba ma yin/
253a5(phal chen): de chags pa med pa'i sems gyis yongs su bsngo'o/ /bcings pa med pa'i sems kyis yongs su bsngo'o/ /grol ba med pa'i sems kyis yongs su bsngo ste/ de ni las yongs su mi bsngo'o/ /rnam par
253a6(phal chen): smin pa yongs su mi bsngo'o/ /rtog pa yongs su mi bsngo'o/ /rnam par rtog pa yongs su mi bsngo'o/ /sems dpa' yongs su mi bsngo'o/ /bsam pa yongs su mi bsngo'o/ /sems yongs su mi bsngo'o/ /
253a7(phal chen): sems med pa yongs su mi bsngo'o/ /de de ltar yongs su bsngo ba'i tshe/ nang la mngon par chags pa med do/ /phyi rol la mngon par chags pa med do/ /rkyen la mngon par chags pa med do/ /dmigs pa la
253a8(phal chen): mngon par chags pa med do/ /rgyu la mngon par chags pa med do/ /rgyu 'dus pa la mngon par chags pa med do/ /chos la mngon par chags pa med do/ /chos nyid la mngon par chags pa med do/ /sems pa
253b1(phal chen): la mngon par chags pa med do/ /bsam pa la mngon par chags pa med do/ /de de ltar yongs su bsngo ba'i tshe/ gzugs la mngon par chags pa med do/ /gzugs nye bar len pa la chags pa med do/ /gzugs
253b2(phal chen): 'gog pa la chags pa med do/ /tshor ba la chags pa med do/ /tshor ba nye bar len pa la chags pa med do/ /tshor ba 'gog pa la chags pa med do/ /'du shes la chags pa med do/ /'du shes nye bar len pa
253b3(phal chen): la chags pa med do/ /'du shes 'gog pa la chags pa med do/ /'du byed la chags pa med do/ /'du byed nye bar len pa la chags pa med do/ /'du byed 'gog pa la chags pa med do/ /rnam par shes
253b4(phal chen): pa la chags pa med do/ /rnam par shes pa nye bar len pa la chags pa med do/ /rnam par shes pa 'gog pa la chags pa med do/ /gang de lta bu'i chos la chags pa med pa'i gzugs la chags pa med do/ /
253b5(phal chen): gzugs kyi skye ba la bcings pa med do/ /gzugs 'gog pa la bcings pa med do/ /tshor ba la bcings pa med do/ /tshor ba'i skye ba la bcings pa med do/ /tshor ba'i 'gog pa la bcings pa med do/ /
253b6(phal chen): 'du shes la bcings pa med do/ /'du shes kyi skye ba la bcings pa med do/ /'du shes kyi 'gog pa la bcings pa med do/ /'du byed la bcings pa med do/ /'du byed kyi skye ba la bcings pa med do/ /
253b7(phal chen): 'du byed kyi 'gog pa la bcings pa med do/ /rnam par shes pa la bcings pa med do/ /rnam par shes pa skye ba la bcings pa med do/ /rnam par shes pa'i 'gog pa la bcings pa med do/ /gang chos de dag
253b8(phal chen): la bcings pa med pa de ni chos thams cad la chags pa med pa ste/ de ci'i phyir zhe na/ chos gang la 'dzin pa 'am/ chos gang la chos kyis chags par 'gyur ba'i chos de lta bu mchis pa'am/
254a1(phal chen): skye bar 'gyur ba gang yang med do/ /de yang 'di ltar chos thams cad ni 'du shes dang bral ba'i ngo bo nyid kyis dngos po med pa'i rang bzhin te/ gcig pa ma yin no/ /gnyis pa ma yin no/ /mang po ma
254a2(phal chen): yin no/ /tshad med pa ma yin no/ /chung ngu ma yin no/ nyung ngu ma yin no/ /mang po ma yin no/ /dma' ba ma yin no/ /yangs pa ma yin no/ /zab pa ma yin no/ /gastsal ba ma yin no/ /zhi ba ma yin no/ /spros pa ma yin no/ /
254a3(phal chen): gnas ma yin no/ /gnas med pa ma yin no/ /chos ma yin no/ /chos med pa ma yin no/ /bsgom pa ma yin no/ /sgom pa med pa ma yin no/ /yod pa ma yin no/ /med pa ma yin no/ /de de ltar chos med pa'i
254a4(phal chen): tshul gyis chos rnams la rnam par lta ste/ chos kyi tshig gi lam la gnas pas/ chos ma yin zhes bya bar yang dag par rjes su mi mthong ngo / /de las kyi lam yang rgyun gcod par mi byed do/ /byang chub
254a5(phal chen): sems dpa'i spyod pa yang rnam par thogs par mi byed do/ /thams cad mkhyen pa nyid las phyir mi ldog go/ /rten pa'i lam sgyu ma lta bur yang rab tu shes so/ /chos sgra bsnyan pa dang 'dra ba yang 'jigs par
254a6(phal chen): mi byed do/ /sems can du snang bas kyang rlom sems su mi byed do/ /chos thams cad sgyu ma dang mnyam par yang dag par ji lta ba bzhin du shes te/ las rnams kyi rgyu'i mthu dang 'gal bar mi byed do/ /
254a7(phal chen): las la gzhol bar yang rab tu 'jug ste/ chos rnams mngon par 'du bya ba med pa yang dag pa ji lta ba bzhin du rab tu shes te/ mngon par 'du bya ba med par lam yang rgyun mi gcod do/ /dge ba'i
254a8(phal chen): rtsa ba de dag 'di ltar yongs su bsngo ste/ gang gi phyir thams cad mkhyen pa nyid du thams cad yongs su bsngo zhing thams cad las ldog par mi byed do/ /ci'i phyir yongs su bsngo ba zhes bya zhe na/
254b1(phal chen): 'di ni 'jig rten las pha rol tu gyur pas na de'i phyir pha rol ces bya'o/ /phung po las gzhan du 'gyur bar byed pas de'i phyir yongs su bsngo ba zhes bya'o/ /tshig lam las gzhan du gyur pas na de'i phyir
254b2(phal chen): yongs su bsngo' ba zhes bya'o/ /sems can gyi 'du shes sna tshogs las pha rol tu gyur pas na de'i phyir yongs su bsngo ba zhes bya'o/ /'jig tshogs mang po las gzhan du gyur pas na de'i phyir yongs su
254b3(phal chen): bsngo ba zhes bya'o/ /mngon par 'du byed pa las gzhan du gyur pas na/ de'i phyir yongs su bsngo ba zhes bya'o/ /srid pa las gzhan du gyur pas na de'i phyir yongs su bsngo' ba zhes bya'o/ /nye bar len
254b4(phal chen): pa las gzhan du gyur pas na/ de'i phyir yongs su bsngo ba zhes bya'o/ /'jig rten gyi chos las gzhan du gyur pas na/ de'i phyir yongs su bsngo ba zhes bya'o/ /
254b5(phal chen): de de ltar yongs su bsngo bas sangs rgyas kyi rjes su song ba yin/ chos kyi rjes su song ba yin/ ye shes kyi rjes su song ba yin/ byang chub kyi rjes su song ba yin/
254b6(phal chen): don kyi rjes su song ba yin/ yongs su bsngo ba'i rjes su song ba yin/ spyod yul gyi rjes su song ba yin/ spyod pa'i rjes su song ba yin/ rang bzhin gyi rjes su song ba yin/ rnam par dag
254b7(phal chen): pa'i rjes su song ba yin te/ de de ltar yongs su bsngo bas chos shes par bya ba thams cad khong du chud par byed pa yin/ sangs rgyas thams cad mnyes par bya ba yang yongs su rdzogs par byed
254b8(phal chen): de/ sangs rgyas gang yang thug 'byung bar byed pa med pa yin/ chos gang yang mi 'thun par byas pa med pa yin/ chos gang yang chud gzan pa med pa yin/ chos gang dang yang 'gal bar byed
255a1(phal chen): pa med pa yin/ dngos po gang yang nyams par byed pa med pa yin/ chos gang yang bor ba med pa yin/ rgyu gang yang bshig pa med pa yin/ rkyen gang yang phyi nang gi chos thams cad dang 'gal
255a2(phal chen): bar byas pa med pa yin/ las kyi 'bras bu yang rgyun gcod par mi byed de/ kye rgyal ba'i sras dag 'di ni byang chub sems dpa' sems dpa' chen po rnams kyi yongs su bsngo ba drug pa/ dge ba'i rtsa ba
255a3(phal chen): thams cad dang mnyam pa nyid kyi rjes su song ba zhes bya ba ste/ yongs su bsngo ba des yongs su bsngo ba'i byang chub sems dpa' sems dpa' chen po ni sangs rgyas tshad med pas byin gyi brlabs pa yin no/ /
255a4(phal chen): snying po thob pa yin no/ /chos nyid thob pa yin no/ /thams cad mkhyen pa la brtson pa yin no/ /don kyi chos dang ldan pa yin no/ /chos thams cad kyi rang bzhin gyi rjes su song ba yin no/ /dge ba'i rtsa ba dam
255a5(phal chen): pa thams cad kyi rjes su song ba yin no/ /smon lam chen po yongs su rdzogs par bya ba'i rjes su song ba yin no/ /rdo rje ltar mi shigs pa'i snying po'-i rjes su song ba yin no/ /chos thams cad kyi dbang phyug la
255a6(phal chen): dbang sgyur ba rab tu thob pa dam pa'i rjes su song ba yin no/ / //sangs rgyas rmad ga cad ces bya ba shin tu rgyas pa chen po'-i mdo/ bam po bcu dgu pa/ de nas byang chub sems dpa' sems dpa'
255a7(phal chen): chen po rdo rje rgyal mtshan gyis phyogs bcur bltas te/ 'khor thams cad las bltas nas chos kyi dbyings la lta ba dang / don dang yi ge dang / tshig la 'jug pa dang / sems can mtha' dang dbus med
255a8(phal chen): par yangs pa yongs su bsgom pa dang / 'gro ba thams cad snying rje chen pos rgyas par bya ba dang / dus gsum gyi sangs rgyas kyi rigs kyi sems yang dag par 'brel par bya ba dang / yon thams cad
255b1(phal chen): la 'jug pa dang / sangs rgyas thams cad kyis byin gyis brlabs pa'i lus su yang dag par shes par bya ba dang / sems can thams cad kyi bsam pa rab tu dbye ba dang / dge ba'i rtsa ba ji ltar bskyed pa thob pa
255b2(phal chen): yang dag par mthong ba dang / chos kyi lus kyi rjes su song ba'i gzugs kyi lus yongs su dag pa ston pa dag byed cing / sangs rgyas kyi byin gyi brlabs kyis/ de'i tshe tshigs su bcad pa 'di dag smras so/ /
255b3(phal chen): de dag rgyal po'i rigs dang ldan gyur cing / /'gro ba kun na rgyal po gang yod pa/ /de dag zil non rgyal po 'gro ba'i mchog /phan pa'i don du rgyal po mthu chen 'gyur/ /de dag dang ba'i yid du rab
255b4(phal chen): gyur cing / /'gro ba kun la dbang sgyur rab thob ste/ /chos dang ldan par chos kyi rgyal srid skyong / /'gro ba rnams kyi bde ba rab tu bskyed/ /de dag rgyal po'i rigs rgyud rnam dag pas/ /chos dang ldan
255b5(phal chen): par chos kyi 'khor lo bskor/ /de dag 'khrug med rgyal srid skyong ba byed/ /phyogs rnams kun nas 'khor lo phyir mi ldog /de dag yon tan gzugs dang rab tu ldan/ /mkhas pa'i blo dang shes
255b6(phal chen): rab ye shes ldan/ /de dag zil non mthu la ldog pa med/ /bdud kyi dkrugs ma thams cad rab tu 'joms/ /de dag tshul khrims rnam par dag pa ste/ /bzod pa'i stobs la sdom pa'i sems kyis
255b7(phal chen): gnas/ /khon 'dzin khro ba rnam dag yid bstsal bas/ /rgyal ba rnams kyi chos 'dir rtag tu brtson/ /de dag zas dang skom dag sbyin byed cing / /rgyan dang phreng ba gos dang spos mang dang / /mal dang byug
255b8(phal chen): pa rgyab rten mar me dag / rnam pa mtha' yas ji snyed gtong byed cing / /phan pa'i sems skyes de dag sbyin byed tshe/ /de la shin tu dad pa'i sems bsgyur cing / /bsam pa dag pas dga' ba yangs
256a1(phal chen): bskyed de/ /'jig rten bla ma dag la sbyin pa byed/ /de dag dngos po thams cad gtong byed cing / /phyi dang nang dang gang rnams ji snyed pa/ /kun kyang dang ba'i yid kyis rab tu gtong / /yid la zhum par
256a2(phal chen): byed pa gang yang med/ /mgo yang gtong zhing mig kyang rab tu gtong / /lag pa gtong zhing de bzhin rkang pa gtong / /sha dag gtong zhing de bzhin rkang yang gtong / /thams cad lus kyang mi dga' med par
256a3(phal chen): gtong / /de dag dbang phyug shin tu yangs bsgyur cing / /rigs dang rus ldan 'gro ba mi yi rje/ /kha nas lce 'ang shin tu brkyang byas shing / /slong ba rnams la mi dga' med par gtong / /de dag
256a4(phal chen): dbang phyug shin tu yangs bsgyur cing / /slong ba rnams la lce sbyin byas nas kyang / /'di na 'gro ba yod pa ma lus kun/ /rgyal ba'i ljags yangs ji bzhin thob 'gyur bsngo/ /rab tu spro byas bu yang
256a5(phal chen): sbyin par byed/ /mi dga' med byas chung ma sbyin par byed/ /rab tu dga' byas rgyal srid sbyin par byed/ /bdag dang gzhan gyi bran du sbyin par byed/ /ci 'dod gtong ba thams cad gtong bar byed/ /
256a6(phal chen): mi skyor gtong zhing dus su gtong ba byed/ /ci 'dra'i dngos po bslangs par gyur pa rnams/ /thams cad bsam pa bzhin du rab tu gtong / /chos kyi don du bdag kyang gtong bar byed/ /byang chub
256a7(phal chen): don du dka' ba rab tu spyod/ /sems can don du thams cad bzod par byed/ /ye shes don du phyir ldog mi 'gyur ro/ /rgyal ba rnams las chos rnams mnyan byas shing / /mngon par g.yog
256a8(phal chen): phyir 'bul bar byed pa'i tshe/ /'gro ba thams cad yongs su skyab sems kyis/ /rgyal ba rnams la dga' ba yangs pa bskyed/ /mi yi gtso bo 'dren pa mthong nas kyang / /byams ldan phan pa'i
256b1(phal chen): sems kyis rim gro byed/ /dga' bar byed pa'i yid dang ldan gyur cing / /snod du gyur te chos rnams len par byed/ /ci nas 'jig rten 'di dag bder 'gyur zhing / /ci nas thams cad bskyabs par 'gyur ba dang / /
256b2(phal chen): ci nas 'gro ba thams cad 'grol 'gyur bar/ /de dag 'gro ba kun la yongs su bsngo/ /gzugs mdzes bzhin sdug ngag snyan ldan pa dag /me tog sdug btags spos zhim bskus pa rnams/ /phreng ba lhab lhub
256b3(phal chen): rgyan dang ldan pa yi/ /'khor dang ldan par de dag rab gyur cing / /mkhas shing shes pa'i g.yog 'khor de dag kyang / /phan par sems dpa'i yid kyis gtong ba'i tshe/ /bltos shing re ba'i sems kyang
256b4(phal chen): mi 'gyur bar/ /sems can phan phyir byang chub rab tu tshol/ /dge ba de la rjes su sems byed cing / /sna tshogs yangs shing rgya che snel bzhi las/ /'gro ba kun la brtan pa yongs su bsngo/ /las la
256b5(phal chen): gnas su byed pa gang yang med/ /de dag rgyal srid yangs pa sbyin par byed/ /yul dang mir bcas grong khyer dam pa dang / /rgyal po'i pho brang gnas su gyur pa dang / /khyim dang bza' shing ra ba sbyin par byed/ /
256b6(phal chen): bskal pa brgyar yang sus kyang ma byin pa'i/ /sbyin pa 'jig rten mi yi gtso la 'bul/ /'jig rten rnams kyi pha rol phyin byas shing / /'gro ba kun la pha rol ston par byed/ /de dag phyogs bcu'i slong ba
256b7(phal chen): mang po dag / rnam pa sna tshogs mthong bar gyur nas kyang / /slong ba thams cad shin tu mgur byas shing / /shin tu dga' 'gyur de bzhin spro bar byed/ /dus gsum rgyal ba kun gyis cir
256b8(phal chen): bsngos pa/ /skyes bu 'dul ba de dag spyod yul la/ /rab tu bslabs te pha rol phyin byas shing / /de dag las de yongs su bsngo bar byed/ /chos rnams 'di la kye ma su zhig zhugs/ /gang la
257a1(phal chen): zhugs gyur ji ltar zhugs gyur ces/ /de dag chos dngos 'di la rnam lta yang / /sbyin pa'i sems la rnam thar thogs pa med/ /chos rnams gang la chos kyis chags med par/ /ye shes tshul shes
257a2(phal chen): de dag yongs su bsngo/ /chos kyi tshul la de dag yongs su bsngo/ /don gyi tshul shes de dag yongs su bsngo/ /las la nam yang rnam par rtog pa med/ /rnam par smyin la'ang gnas par mi byed de/ /byang chub
257a3(phal chen): rten par rab tu des shes kyang / /chos nyid dbyings las 'gal bar mi byed do/ /lus la chags par de dag mi byed do/ /sems la'ang de dag gnas par mi byed do/ /las kyis de dag blo 'jug mi byed do/ /las
257a4(phal chen): kyi ye shes rten la'ang 'jug mi byed/ /'das pa'i chos la rtog par mi byed de/ /ma 'ongs chos la'ang blo ni gtang mi byed/ /da ltar yongs la'ang gnas par mi byed de/ /dus gsum kun las rnam
257a5(phal chen): par dben par skyes/ /de dag gzugs kyi pha rol phyin gyur cing / /tshor ba 'du shes 'du byed yid rnams dang / /'jig rten kun gyi pha rol phyin bar te/ /dge ba de dag dma' ba'i yid mi 'gyur/ /phung po rnams
257a6(phal chen): dang khams la yongs brtsal cing / /skye mched de bzhin lus kyi rnam pa dang / /sems kyi rnam pa ma lus rnam bzhigs kyang / /byang chub sems su gang yang mi rnyed do/ /rtag la nam yang chags par mi
257a7(phal chen): byed do/ /chad pa la yang de dag sems mi 'jug /chos nyid yod dang med pa ma yin te/ /gcig nas gcig brgyud las kyang ma lus shes/ /sems kyi rgyu yis byang chub thob mi byed/ /chos nyid la
257a8(phal chen): 'ang de dag mi gnas te/ /zhing la'ang de dag gnas pa ma yin no/ /dus gsum chos rnams kun kyang yod ma yin/ /de ltar spyod pa chos 'di kun rtog cing / /ji ltar rgyal ba kun gyis brtag mdzad pa/ /
257b1(phal chen): de ltar des btsal nam yang rnyed pa med/ /spyod pa rnams la mi shes rmongs pa med/ /bya ba'i lam dang 'gal bar mi byed cing / /las kyi lam rnams yongs su rjogs byed pas/ /sems can lam rnams yongasu spyod
257b2(phal chen): byed cing / /rgyur bcas rkyen dang bcas par de la rtogs/ /ye shes mkhas pa gang rnams brjod mdzad pa'i/ /mkhas pa'i lam la de dag spyod byed cing / /don gyi tshul la rjes su sems byed pas/ /byang chub
257b3(phal chen): tshul la mi yi gtso bos rtogs/ /chos rnams skye med 'jig pa med pa ste/ /'gro ba kun tu gang yang 'pho ba med/ /chos rnams skye dang shi 'pho med par yang / /rgyal ba'i chos kyi tshul rnams rab tu rtogs/ /
257b4(phal chen): chos rnams gang gi rang bzhin rnam shes pa/ /de ni rang bzhin dngos yod mi rtog te/ /dngos med rtog med de dag rab tu shes/ /bde gshegs ye shes de dag rnam par mthong / /'gro ba kun dang chos nyid
257b5(phal chen): thams cad dang / /sems can rnam pa zhing gi rnam pa dang / /chos kyi rnam pa dus rnams ma lus pa'i/ /chos rnams mkhas pas gang yang brjod pa med/ /chos rnams ma lus gzung bar bya ba med/ /ji snyed
257b6(phal chen): sems can rgyal bas sangs rgyas pa/ /de yi chos la'ang chos kyi dngos med de/ /de yang dus dang chos su brjod pa yin/ /chos nyid kun tu 'gro ba ci 'dra ba/ /de bzhin de dag yongs su bsngo ba byed/ /
257b7(phal chen): des kyang 'gro ba kun nas bsgyur byas te/ /de la kun tu dpa' bo yongs su bsngo/ /dge ba'i rtsa ba thams cad dang mnyam pa nyid kyi rjes su song ba zhes bya ba ste/ yongs su bsngo ba drug pa'o// //
257b8(phal chen): kye rgyal ba'i sras dag /byang chub sems dpa' sems dpa' chen po rnams kyi yongs su bsngo ba/ 'gro ba thams cad mnyam pa nyid kyi rjes su song ba zhes bya ba bdun pa gang zhe na/ kye rgyal
258a1(phal chen): ba'i sras dag 'di la byang chub sems dpa' sems dpa' chen po thams cad gtong ba'i dmigs pa la brtsom pa/ tshul khrims rnam par dag pa la rab tu brten pa/ lhag pa'i bsam pas byang chub
258a2(phal chen): sems dpa' yi dam brtan pa phyir mi ldog pa'i brtson 'grus dang ldan pa/ thams cad gtong ba'i bzod pa dang ldan zhing rna ba la bzod pa'i ngang tshul can/ bsam gtan 'byam klas pa rnam pa tha dad pa la
258a3(phal chen): mkhas pa'i rjes su zhugs pa/ shes rab kyi tshul dang sa rnam par dpyod pa la mkhas pa/ 'gro ba thams cad kyi sems kyis rnam par phye ba'i dge ba'i rtsa ba dang ldan pa/ yon tan mtha' yas pa
258a4(phal chen): yang dag par bsdus pa'i dge ba'i rtsa ba dang ldan pa/ byang chub sems dpa'i las la rab tu brtson par yid la byed pa dang ldan pa/ 'gro ba thams cad kyi dge ba'i rtsa ba thams cad kyi phyogs mngon par
258a5(phal chen): skyob pa dge ba'i rtsa ba chung ngu nye bar stsogs kyang rung / dge ba'i rtsa ba chen po nye bar stsogs kyang rung / dge ba'i rtsa ba yangs pa nye bar stsogs kyang rung / dge ba'i rtsa ba rgya chen po nye bar stsogs kyang
258a6(phal chen): rung / dge ba'i rtsa ba tshad med pa nye bar stsogs kyang rung / dge ba'i rtsa ba sna tshogs mang po rdul tsam yan cad nye bar stsogs kyang rung / dge ba'i rtsa ba gzhal du med pa nye bar stsags kyang rung / dge ba'i
258a7(phal chen): rtsa ba bsam gyis mi khyab pa nye bar stsogs kyang rung / dge ba'i rtsa ba grangs med pa nye bar stsogs kyang rung / dge ba'i rtsa ba mu med pa nye bar stsogs kyang rung / sangs rgyas la dmigs pa'i dge ba'i
258a8(phal chen): rtsa ba nye bar stsogs kyang rung / chos la dmigs pa'i dge ba'i rtsa ba nye bar stsogs kyang rung / tshul de bzhin du dge 'dun la dmigs pa dang / dge ba'i bshes gnyen la dmigs pa dang / sems
258b1(phal chen): can thams cad la dmigs pa dang / thabs mkhas pa la dmigs pa dang / legs pa'i dge ba'i rtsa ba'i sems sgom pa la dmyigs pa dang / nang la dmigs pa dang / phyi rol la dmigs pa dang / dge ba'i rtsa
258b2(phal chen): ba'i rnam pa tha dad pa mtha' yas pa'i tshogs la dmigs pa'i dge ba'i rtsa ba nye bar stsogs kyang rung ste/ dge ba'i rtsa ba de dag la yongs su spyod pa dang / nye bar gnas pa dang / 'jug pa dang / yang dag par bsgrub
258b3(phal chen): pa dang / nye bar stsogs pa dang / tshogs su bya ba dang / mos par bya ba dang / rnam par sbyong ba dang / rnam par ston pa dang / rgya cher byed pa'i tshe bzod pa rab tu 'thob pa'i sems
258b4(phal chen): dang ldan pa/ sems can dmyal ba'i sgo shin tu bcad pa dang / dbang po rgyu ba shin tu bsdams pa/ bya ba'i tshul la rab tu zhugs pa/ phyin ci log med par 'gro ba/ sangs rgyas kyi chos thams cad
258b5(phal chen): kyi snod du gyur pa/ 'gro ba thams cad kyi bsod nams kyi zhing du 'byung ba/ sangs rgyas thams cad kyis byin gyis brlabs pa/ de bzhin gshegs pa'i dge ba'i rtsa ba thams cad kyis shin tu gsos pa/ dge ba'i rtsa ba thams cad las byung ba/ sangs rgyas kyi smon lam gyi rjes su song ba/ sangs rgyas kyi chos thams cad yongasu sbyong ba'i sems dang ldan pa/ de bzhin gshegs pa thams cad kyi phrin las rjes su 'brang
258b6(phal chen): ba/ rang gi sems kyi go skabs rnyed pa 'das pa dang ma byon pa dang da ltar byung ba'i sangs rgyas dang 'dra ba/ sangs rgyas kyi 'khor thams cad du yang dag par 'byung ba/ sangs rgyas thams cad kyi
258b7(phal chen): phyag gi stobs gyis phyung ba/ sangs rgyas thams cad kyi yon tan gyi yang dag par 'phags pa/ mtho ris la chags pa med pa/ skyed pa la yongs su 'dzin pa med pa/ mngon par 'du byed pa la
258b8(phal chen): chags pa med pa/ dge ba'i rtsa ba dngos po thams cad yongs su bsngo bar byed pa/ 'gro ba thams cad kyi bsod nams kyi gter du gyur pa/ thams cad dang ldan pa'i nan tan la rab tu zhugs
259a1(phal chen): pa/ 'gro ba thams cad dgab pa'i gdugs su gyur pa/ 'gro ba thams cad rab tu rten pa'i lam gyis mngon par 'don pa/ sems can thams cad kyis dge ba'i rtsa ba brtan par byed pa/ yul
259a2(phal chen): thams cad du yongs su bsngo ba/ thams cad mkhyen pa'i byang chub kyi sgo rgyun mi 'chad par byed pa/ ye shes kyis rgyal mtshan yang dag par gzugs par byed pa/ lam chen po rnam par spyod pa la brtson pa/
259a3(phal chen): 'gro ba thams cad kyis blta na don yod pa la zhugs pa/ 'jig rten thams cad kyi dri ma sbyong ba/ rab tu sbyin pa'i sems dang ldan pa/ de bzhin gshegs pa'i rigs su rigs dang ldan par byung ba/
259a4(phal chen): sangs rgyas rigs rnam par dag par rab tu skyes pa/ don gyi dkyil 'khor chen pos sbyin pa'i gnas su gyur pa/ 'jig rten thams cad kyi rten du gyur pa/ 'gro ba thams cad kyi gnas su gyur pa/
259a5(phal chen): sems can thams cad rnam par dag pa la yang dag par gzhog pa/ dge ba yongs su bsdu ba la yang dag par brtson pa/ byang chub tu sems bskyed pa'i byin gyis brlabs dang lhag pa'i bsam
259a6(phal chen): pa rdul med pas yongs su bzung ba de/ dge ba'i rtsa ba de dag spyod pa'i tshe/ sems 'di ltar bskyed de dge ba'i rtsa ba byang chub du sems bskyed pas yang dag par bzung ba dang / byang chub tu
259a7(phal chen): sems bskyed pas bsam pa dang / byang chub tu sems bskyed pas bstan pa dang / byang chub tu sems bskyed pa'i bsam pa las byung ba dang / byang chub tu sems bskyed pas phan pa
259a8(phal chen): la zhugs pa dang / 'gro ba thams cad ma lus pa la snying brtse byed pa dang / thams cad mkhyen pa'i spyod yul du yang dag par bsgrubs pa dang / stobs bcu la dmigs par brtson pa/
259b1(phal chen): stobs bcu'i dbyings su yang dag par bsgrubs pa dang / dge ba'i rtsa ba'i dbyings su mngon par bsgrubs pa dang / dge ba'i rtsa ba de ltar yang dag par bsgrubs pa dang / de dag las rnam par smin par gang byung ba de phyi ma'i
259b2(phal chen): mtha'i bskal pa'i mur thug par byang chub sems dpa' spyad pa spyod pa'i tshe/ thams cad yongs su btang bar bya ba yongs su btong ba'i phyir sems can thams cad la yongs su bsngo ste/ sems can gyi khams
259b3(phal chen): thams cad las sems can cig kyang ma tshud pa med par byas te/ sems can gcig la ji lta ba de bzhin du sems can thams cad ma lus pa la yang yongs su bsngo bar byed de/ 'di ltar yongs su bsngo'o/
259b4(phal chen): 'jig rten gyi khams grangs med pa rin po ches yongs su rgyas pa dang / rin po che thams cad kyis chal par gang ba dang / 'jig rten gyi khams grang med pa gos kyis rnam par dag cing gos kyis yongs su gang ba dang
259b5(phal chen): 'jig rten gyi khams grangs med pa/ spos thams cad kyis yid du 'ong zhing dri zhim pos rgyas pa dang / 'jig rten gyi khams grangs med pa brgyan thams cad kyis rnam par mdzes shing lha lhub kyis
259b6(phal chen): yongs su rgyas pa dang / 'jig rten gyi khams grangs med pa nor bu rin po che mtha' yas pa khyad par du 'phags zhing nor bu rin po ches yongs su rgyas pa dang / 'jig rten gyi khams grangs med pa
259b7(phal chen): me tog sna tshogs kyis kha dog du ma dang ldan par gyur cing / me rtog thams cad kyis yongs su rgyas pa dang / 'jig rten gyis khams grangs med pa kha zas zhim po sna tshogs rnam pa tha dad pa dang ldan
259b8(phal chen): zhing kha zas zhim po yongs su phun sum tshogs pa dang / 'jig rten gyi khams grangs med pa gser dang dngul dang nor gyi dbyig gis yongs su rgyas pa dang / 'jig rten gyi khams grangs med pa
260a1(phal chen): nor bu rin po che'i ba dan sna tshogs kyis brgyan cing lha rdzas kyi gos thams cad kyis kun nas g.yogs ste/ grags pas yongs su rgyas pa dang / 'jig rten gyi khams grangs med pa rin
260a2(phal chen): po che sna tshogs kyi cod pan gyi rnam pa sna tshogs su brgyan cing rin po che'i cod pan gyis yongs su rgyas pa dge slong re re la phyi ma'i mtha'i bskal pa'i mur thug par/ sbyin pas ngoms par ma gyur cig /
260a3(phal chen): rgyun gcod par ma gyur cig /slong ba cig la ji lta ba de bzhin du slong ba thams cad ma lus pa la yongs su gtong zhing slong ba re re la yang phyi ma'i mtha'i bskal pa'i mur thug par shin tu tshim par
260a4(phal chen): byed kyang yongs su skyo bar ma gyur cig / phyir ldog par ma gyur cig /de yang 'di ltar sgyu ma med pa'i sems dang / 'dod cing sred pa med pa'i sems dang / grags pa 'dod pa med pa'i sems dang /
260a5(phal chen): 'gyod pa med pa'i sems dang / mya ngan med pa'i sems dang / thams cad mkhyen pa'i lam la the tsom med pa'i sems dang / gtong ba shin tu gtong ba'i sems dang snying brtse ba'i sems dang /
260a6(phal chen): yongs su smyin par bya ba'i sems dang / thams cad mkhyen pa'i ye shes la rab tu dgod pa'i sems kyis yongs su gtong bar gyur cig ces/ de ltar byang chub sems dpa' sems dpa' chen
260a7(phal chen): po dge ba'i rtsa ba de dag ma 'ongs pa'i bskal pa'i mthar gtong ba dang / 'dod pa'i sbyin pa gtong ba'i phyir yongs su bsngo'o/ /gzhan yang byang chub sems dpa' sems dpa' chen po dge ba'i rtsa ba de
260a8(phal chen): dag sems can gyi khams las sems can gcig kyang mtshung pa med par byas shing sems can thams cad la 'di ltar yongasu bsngo ste/ 'jig rten gyi khams grang med pa glang po cang shes yan lag
260b1(phal chen): bdun shin tu gnas pa/ gser gyi rgyal mtshan dang / gser gyi rgyan dang / gser gyi dra bas g.yog pa dang / rin po che'i rgyan thams cad kyis rab tu brgyan pas yongs su gang ba'i sbyin par byed par gyur cig /'jig rten gyi khams grangs med
260b2(phal chen): pa/ rta'i rgyal po sprin ces bya ba dang 'dra ba'i rta'i rgyan thams cad kyis brgyan pa/ rin po che'i rgyan sdugu sna tshogs dang yan lag gi rgyan sna tshogs dang / yan lag gi rgyan sna tshogs kyis brgyan pas yongs su gang ba'i sbyin pa
260b3(phal chen): byed par gyur cig / 'jig rten gyi khams grangs med pa bud med dang rol mo brdung ba dang / rol mo dkrol ba yid du 'ong ba'i sgra dbyangs dang ldan pa dang bcas pas yongs su gang ba'i sbyin pa byed par gyur cig /'jig rten gyi
260b4(phal chen): khams grangs med pa bu dang bu mos gang ba byang chub kyi sems la gnas shing phyi ma'i mtha'i bskal pa'i mur thug par slong ba re re la yang yongs su gtong bar gyur cig / 'jig rten gyi khams grangs med pa rang
260b5(phal chen): gi lus kyis yongs su bkang bar byang chub kyi sems kyi stobs shin tu bdo ba'i yid kyis yongs su gtong bar gyur cig / 'jig rten gyi khams grangs med pa rang gi mgos yongs su bskang ste bag yod pa'i sems kyi
260b6(phal chen): yongs su gtong bar gyur cig / 'jig rten gyi khams grangs med par rang gi lus las byung ba'i mig gis yongs su bkang ste/ mig gi sbyin pa byed par gyur cig /'jig rten gyi khams grangs med pa sha dang rkang gis yongasu bkang ste/
260b7(phal chen): sdug bsngal gyi nyams pa med pa'i yid kyi dbang pos yongasu gtong bar gyur cig /'jig rten gyi khams grangs med pa bdag dbang ba'i rgyal po'i srid skyod pas yongs su bkang ste/ srid kyi sbyin pa byed par gyur cig /'jig rten gyi khams
260b8(phal chen): grangs med pa'i bran dang las byed pa'i mis yongasu bkang ste/ btang ba thams cad yongs su gtong ba dang ma 'dres par gtang ba chen po'i sems la gnas pas slong ba re re la yang yongs su gtong bar gyur gcig /
261a1(phal chen): de bzhin du sems can gyi khams thams cad ma lus par yongs su bzung ste/ sems can gyi khams thams cad la gcig kyang ma chud pa med par slong ba gcig la ji ltar slong ba thams cad
261a2(phal chen): la'ang de bzhin du sems can re re zhing phyi ma'i mtha'i bskal pa'i mur thug par tshim par byed par gyur cig / 'jig rten gyi khams gcig tu phyi ma'i mtha'i bskal pa'i mur thug par byang chub
261a3(phal chen): sems dpa'i spyad pa spyod cing / 'jig rten gyi khams gcig tu ji lta ba de bzhin du 'jig rten gyi khams chos kyi dbyings kyi klas pa/ nam mkha' dbyings kyi mthas gtugs pa thams cad du
261a4(phal chen): snying rje chen po yangs pas yongs su rgyas pa'i sems dang sems can thams cad la snying brtse bas sems can thams cad la rim 'gro byed pa'i tshe/ de'i rgyus bdag gi sems sbyin pa la phyir ldog
261a5(phal chen): par ma gyur cig / gtong ba'i sems kyi se gol gtogs pa tsam yang skyo bar ma gyur cig /de yang 'di ltar chags pa med pa'i sems dang shin tu gtong ba'i sems dang / bdag nyid yangs pa'i
261a6(phal chen): sems dang / zab pa'i sems dang / legs par yongs su sdud pa'i sems dang / mngon par ma zhen pa'i sems dang / chos la srog med pa'i sems dang / yid shin tu thul ba'i sems
261a7(phal chen): dang / ma 'khrugs pa'i sems dang / g.yeng ba med pa'i sems dang / rin po che'i rigs sna tshogs thob pa'i sems dang / lam gyi rnam par smyin pa'i sems can la re ba med pa'i sems
261a8(phal chen): dang / chos thams cad ma lus pa mngon par 'tshang rgya bar bya ba'i sems dang / bsngo ba chen po'-i rjes su 'brang ba'i sems dang / don gyi chos shin tu rtogs pa'i sems dang / ye shes chen po'i
261b1(phal chen): sa rab tu thob pa'i sems dang / sems can thams cad thams cad mkhyen pa'i ye shes la dgod pa'i sems dang / chos kyi snang ba chen po yang dag par bskyed pa'i sems dang / thams cad mkhyen pa'i
261b2(phal chen): ye shes la 'jug pa yang dag par bsgrubs pa'i sems kyis sbyin par gyur cig ces/ de ltar byang chub sems dpa' sems dpa' chen po sems kyi skad cig re re la nye bar bstsags pa'i dge ba'i rtsa
261b3(phal chen): ba de dag yongs su bsngo ste/ sems can de dag longs spyod kyis 'phongs pa med pa yongs su rdzogs par bya ba'i phyir yongs su bsngo'o/ /de dag gi bsod nams mi zad pa yang dag par bsdus pa'i
261b4(phal chen): phyir yongs su bsngo'o/ /de dag gis bde bar gtogs pa'i bde ba thams cad rab tu thob par bya ba'i phyir yongs su bsngo'o/ /de dag gi byang chub sems dpa' sems dpa' chen po'i las kyi tshogs kyi phyir
261b5(phal chen): yongs su bsngo'o/ /de dag gis chos thams cad kyi phung po yongs su rdzogs par bya ba'i phyir yongs su bsngo'o/ /de dag gis theg pa thams cad las phyir mi ldog par bya ba'i phyir yongs su bsngo'o/ /
261b6(phal chen): de dag gis sangs rgyas thams cad mthong zhing mchod par yongs su bsngo'o/ /de dag sems can gyi khams thams cad du nyams pa med pa'i phyir yongs su bsngo'o/ /de dag sems can thams cad la
261b7(phal chen): sems mnyam pas rnam par 'gyur ba'i phyir yongs su bsngo'o/ /de dag sems can thams cad kyi mi khom pa rnam par spong zhing thams cad mkhyen pa'i ye shes la rab tu dgod par bya ba'i phyir yongs su
261b8(phal chen): bsngo'o/ /de ltar yongs su bsngo ba'i tshe/ yid bde zhing sems rab tu dga' bas yongs su bsngo ste/ 'di ltar sems can thams cad la phan pa dang / bde ba'i phyir yongs su bsngo'o/ /sems can
262a1(phal chen): thams cad la mnyam pa'i sems la gnas te yongs su bsngo'o/ /sems can thams cad la btang ba'i sems las su rung ba la gnas te
262a2(phal chen): yongs su bsngo'o/ /sems can thams cad la btang bas yang dag par bsdu ba'i sems la gnas te yongs su bsngo'o/ /sems can thams cad mngon par mgu bar btang ba'i sems la
262a3(phal chen): gnas te yongs su bsngo'o/ /sems can thams cad kyi dbul ba bzlog pa'i phyir btang ba'i sems la gnas te yongs su bsngo'o/ /sems can thams cad nor thams cad kyis bsdu ba'i sems la
262a4(phal chen): gnas te yongs su bsngo'o/ /sems can thams cad la nor grangs med par btong ba'i sems la gnas te yongs su bsngo'o/ /sems can thams cad la btang ba mtha' yas pa thams cad yongs
262a5(phal chen): su btang ba'i sems la gnas te yongs su bsngo'o/ /sems can thams cad la phyi ma'i mtha'i bskal pa'i mur thug par rgyun chad pa med par btang ba'i sems la rgyun chad pa med par gnas te/ sems can
262a6(phal chen): thams cad la nor thams cad 'gyod pa med pa'i sbyin pa dang / mdzod thams cad skyo ba med par btong ba'i sems la gnas te yongs su bsngo'o/ /sems can thams cad la dngos po
262a7(phal chen): thams cad sbyin zhing gtong ba'i sems la gnas te yongs su bsngo'o/ /sems can thams cad kyi rjes su 'gro ba'i gtong ba'i sems la gnas te yongs su bsngo'o/ /sems can
262a8(phal chen): thams cad la phan gdags pa'i phyir gtong ba'i sems la gnas te/ yongs su bsngo'o/ /sems can thams cad la nor mang po rgya che ba/ yangs pa gtong ba'i sems la gnas
262b1(phal chen): te yongs su bsngo'o/ /sems can thams cad rgyan du mas rim gro bya ba'i phyir btang ba'i sems la gnas te yongs su bsngo'o/ /sems can thog ma nas med par gtong ba'i sems la gnas te yongs su
262b2(phal chen): bsngo'o/ /sems can thams cad la tha ba med par gtang ba'i sems la gnas te yongs su bsngo'o/ /sems can thams cad la stobs chen po shin tu bde ba rdo rjes gtang ba'i sems la gnas te yongs
262b3(phal chen): su bsngo'o/ /sems can thams cad la nyi ma ltar snyoms pa'i 'od gzer gyi gtang ba'i sems la gnas te yongs su bsngo'o/ /sems can thams cad la sangs rgyas kyi ye shes bsgrub pa'i phyir btang
262b4(phal chen): ba'i sems la gnas te yongs su bsngo'o/ /sems can thams cad kyis theg pa chen po'i dge ba'i rtsa ba yongs su rdzogs par bya ba la gnas te yongs su bsngo'o/ /sems can thams cad la
262b5(phal chen): sangs rgyas kyi ye shes bsgrub pa'i dge ba'i rtsa ba mngon du gyur pa la gnas te yongs su bsngo'o/ /sems can thams cad dang bsam pa tha dad pa med pa yongs su rdzogs par bya ba la gnas te yongs
262b6(phal chen): su bsngo'o/ /sems can thams cad kyis dge ba'i rtsa ba shin tu rnam par dag par bya ba la gnas te yongs su bsngo'o/ /sems can thams cad kyis the rtsom bstsal zhing dag pa la gnas te yongs su
262b7(phal chen): bsngo'o/ /sems can thams cad ye shes dang / yon tan mnyam pas rnam par dag par 'gyur bar bya ba la gnas te yongs su bsngo'o/ /sems can thams cad kyi bsod nams thams cad yongs su rdzogs par bya
262b8(phal chen): ba la mi 'phrog pa la gnas te yongs su bsngo'o/ /sems can thams cad kyis mi g.yo ba'i ting nge 'dzin rnam par dag pa yongs su rdzogs par bya ba la gnas te yongs su bsngo'o/ /sems can
263a1(phal chen): thams cad thams cad mkhyen pa nyid kyi ye shes tha dad pa med pa la yongs su bsngo bar bya ba la gnas te yongs su bsngo'o/ /sems can thams cad kyi byang chub sems dpa'i spyod pa dang /
263a2(phal chen): rnam par 'phrul pa mtha' yas pa yongs su rdzogs par bya ba la gnas te yongs su bsngo'o/ /sems can thams cad kyis dge ba'i rtsa ba gnas med pa/ yang dag par sgrub pa la gnas te yongs su
263a3(phal chen): bsngo'o/ /sems can thams cad 'das pa dang ma byon pa dang / da ltar byung ba'i sangs rgyas thams cad rjes su dran pa rnam par dag par bya ba la gnas te yongs su bsngo'o/ /sems can thams cad
263a4(phal chen): dge ba'i rtsa ba dam pa mngon par skyes pas rnam par dag par bya ba la gnas te yongs su bsngo'o/ /sems can thams cad kyi bdud kyi las dang sgrib pa dang / bar du gcod pa'i chos thams cad bstsal cing
263a5(phal chen): dgag pa la gnas te yongs su bsngo'o/ /sems can thams cad kyi yon tan gyi spyod pa mtha' yas pa mngon par skyes pa mnyam zhing rnam par dag pa yongs su rdzogs par bya ba la gnas te yongs su
263a6(phal chen): bsngo'o/ /sems can thams cad sangs rgyas thams cad kyi thugs rlabs chen po yid la bya ba dang mi 'bral bar bya ba la gnas te yongs su bsngo'o/ /sems can thams cad sangs rgyas thams cad
263a7(phal chen): mnyes par bya ba la brtson pa'i sems dang mi 'bral bar bya ba la gnas te yongs su bsngo'o/ /sems can thams cad kyis go skabs rnyed cing dge ba'i rtsa ba skyon med pa dang / chos dkar po thams cad
263a8(phal chen): mnyam pa nyid rnam par dag pa yongs su rdzogs par bya ba la gnas te yongasu bsngo'o/ /sems can thams cad kyis shin tu rgya che zhing mtha' yas pa'i sems dang / bsam pa brlabs po che
263b1(phal chen): mnyam pa nyid kyi rnam par dag pa la gnas te yongs su bsngo'o/ /sems can thams cad kyis gtong ba'i sems rnam par dag cing mnyam pa nyid du bya ba la gnas te yongs su bsngo'o/ /sems can thams
263b2(phal chen): cad sangs rgyas thams cad kyi tshul khrims dang nan tan mnyam pa nyid kyis rnam par dag par bya ba la gnas te yongs su bsngo'o/ /sems can thams cad la brtson 'grus chen po'i phung po brtson
263b3(phal chen): 'grus thams cad kyis mnyam pa nyid du gyur pa'i rgyud 'tshob par bya ba la gnas te yongs su bsngo'o/ /sems can thams cad bzod pa'i pha rol tu phyin pa chen po rab tu thob par bya ba la gnas te
263b4(phal chen): yongs su bsngo'o/ /sems can thams cad bsam gtan mtha' yas pas rnam par phye ba'i ye shes mngon par shes pa dang ldan par bya ba la gnas te yongs su bsngo'o/ /sems can thams cad chos
263b5(phal chen): kyis sku shes rab kyi pha rol tu phyin pa yongs su rdzogs par bya ba la gnas te yongs su bsngo'o/ /sems can thams cad kyis chos kyi dbyings mtha' yas pa rnam par dag cing mnyam pa nyid du
263b6(phal chen): yongs su rdzogs par bya ba la gnas te yongs su bsngo'o/ /sems can thams cad kyis mngon par shes pa thams cad kyis dge ba'i rtsa ba rnam par dag par yongs su rdzogs par bya ba la
263b7(phal chen): gnas te yongs su bsngo'o/ /sems can thams cad spyod pa 'thun pas yang dag par 'byung zhing chos yang dag par bsgrub pa mnyam pa nyid kyis yongs su rdzogs par 'gyur ba la gnas te yongs su bsngo'o/ /
263b8(phal chen): sems can thams cad sangs rgyas thams cad kyi yul la 'jug pa yongs su rdzogs par bya ba la gnas te yongs su bsngo'o/ /de ltar byang chub sems dpa' sems dpa' chen po dge ba'i rtsa ba de dag 'di ltar
264a1(phal chen): sems can thams cad kyis lus kyi lam mnyam zhing rnam par dag par 'gyur ba dang / sems can thams cad kyi ngag gi lam mnyam zhing rnam par dag par 'gyur ba dang / sems can thams cad
264a2(phal chen): kyis yid kyi lam mnyam zhing rnam par dag par 'gyur ba dang / sems can thams cad kyi dge ba'i las rnam par smyin par dag par 'gyur ba dang / sems can thams cad kyi chos khong du chud pa mnyam
264a3(phal chen): zhing rnam par dag par 'gyur ba dang / sems thams cad kyis don khong du chud pa rnam par dag par 'gyur ba dang / sems can thams cad kyi spyod pa khong du chud pa rnam par dag par 'gyur ba dang / sems
264a4(phal chen): can thams cad kyis byang chub sems dpa'i smon lam khong du chud pa rnam par dag par 'gyur ba dang / sems can thams cad kyis yon tan thams cad thob pa'i ye shes khong du chud pa rnam par
264a5(phal chen): dag par 'gyur ba dang / sems can thams cad kyis rgyud gcig tu gyur pa'i dge ba'i rtsa ba thams cad thams cad mkhyen pa'i theg pa las byung bar yongs su bsngo ba mnyam pa nyid kyis yongs su rdzogs
264a6(phal chen): par bya ba dang / sems can thams cad kyis zhing rnam par dag pa thams cad mthong ba dang / 'jug pa dang nyams su myong ba mnyam pa nyid yongs su rdzogs par bya ba dang / sems can thams cad
264a7(phal chen): kyis sangs rgyas thams cad mthong ba mnyam pa nyid yongs su rdzogs pa skyon med par bya ba dang / sems can thams cad mtshan dang dpe byad bzang po dang / bsod nams kyi rgyan rnam pa sna tshogs thams
264a8(phal chen): cad mnyam pa nyid yongs su rdzogs par bya ba dang / sems can thams cad kyis yan lag drug bcu dang ldan pa'i dbyangs kyi rkyen phun sum tshogs pa'i gsung yan lag brgya stong phrag brgyad kyis brgyan pa
264b1(phal chen): dang / gsung gi tshul mtha' yas pa'i yon tan dang ldan pa'i sangs rgyas kyi dbyangs yang dag par bsgrub pa dang / yongs su rdzogs par bya ba dang / sems can thams cad kyis stobs bcu rgyan chags pa med
264b2(phal chen): pa'i sems kyis mnyam par 'grub par bya ba dang / sangs rgyas kyi chos kyi rgyan mi 'phrogs pa thams cad dang / tha dad pa yang dag par shes pa mnyam pa nyid yongs su rdzogs par bya ba dang / sems
264b3(phal chen): can thams cad bla na med pa'i mi 'jigs pas khyu mchog dang seng ge'i nga ro mnyam pa nyid sgrog par bya ba dang / sems can thams cad chos kyi 'khor lo thogs pa med cing phyir mi ldog pa rab tu
264b4(phal chen): skor bas/ thams cad mkhyen pa'i ye shes thob par bya ba dang / sems can thams cad chos thams cad mngon par bsgrub par 'jug pa mnyam pa nyid yongs su rdzogs par bya ba dang / sems can
264b5(phal chen): thams cad kyi dge ba'i rtsa ba'i las thams cad rnam par dag pas dus mnyam pa nyid yongs su rdzogs par bya ba dang / sems can thams cad kyis bla na med pa'i ded dpon yongs su grub cing rnam par dag
264b6(phal chen): pas mnyam pa nyid du bya ba dang / sems can thams cad kyis rgyan gcig dang / rgyan mtha' yas pa dang / sangs rgyas thams cad kyi rgyan mnyam pa nyid yongs su rdzogs par bya ba dang / sems
264b7(phal chen): can thams cad kyis dus thams cad mnyam pa nyid dus gsum gyi dkyil 'khor gyi rjes su 'gro ba'i yid mnyam pa nyid yongs su rdzogs par bya ba dang / sems can thams cad sangs rgyas kyi zhing
264b8(phal chen): thams cad du 'dong zhing chos bstan pa don du gnyer ba'i skye mched mnyam pa nyid yongs su rdzogs par bya ba dang / sems can thams cad thams cad mkhyen pa la phan pa'i rim gro rtag tu byed pa'i
265a1(phal chen): shes pa'i rjes su 'dong bar bya ba dang / sems can thams cad kyi chos thams cad rnam par mthong ba'i ye shes kyis thams cad mthong ba dang ldan pa'i mnyam pa nyid yongs su rdzogs par bya ba
265a2(phal chen): dang / sems can thams cad kyis mi g.yo ba'i las kyi lam thams cad kyis rnam par smyin pa sgrib pa med pa'i mnyam pa nyid yongs su rdzogs par bya ba dang / sems can thams cad dbang po thams
265a3(phal chen): cad la 'jug pa'i dbang po mngon par shes pa 'gro ba thams cad kyi dbang po shes pa mnyam pa nyid yongs su rdzogs par bya ba dang / sems can thams cad kyis rnam par dbye ba med pa'i ye shes
265a4(phal chen): mnyam pa nyid kyis mnyam pa nyid gcig cing rnam par dag pa yongs su rdzogs par bya ba dang / sems can thams cad kyis dge ba'i rtsa ba mi mthun pa med cing mthun pa thams cad mnyam pa nyid du
265a5(phal chen): rnam par phye ba yongs su rdzogs par bya ba dang / sems can thams cad kyis byang chub sems dpa'i rdzu 'phrul dang / cho 'phrul chen po can/ rdzu 'phrul khong du chud pa rab tu 'thob pa'i mnyam pa
265a6(phal chen): nyid yongs su rdzogs par bya ba dang / sems can thams cad kyis sangs rgyas kyi yon tan zad mi shes pa dang thams cad mkhyen pa'i bsod nams gcig du mnyam pa nyid du 'thob par bya ba dang /
265a7(phal chen): sems can thams cad chos thams cad mnyam pa nyid khong du chud pa dang mi 'bral zhing byang chub tu sems bskyed pa yongs su shes par bya ba dang / sems can thams cad sbyin pa'i gnas kyi dam
265a8(phal chen): par gyur te/ dam pa'i chos mthong ba yongs su rdzogs par bya ba dang / sems can thams cad mthu chen po sbyin pa rnam par dag cing snying rje chen po mnyam pa nyid rab tu thob par bya ba dang /
265b1(phal chen): sems can thams cad kyis zil gyis ma non cing bzod par dka' ba'i gzi brjid mnyam pa nyid yongs su rdzogs par bya ba dang / sems can thams cad kyis thub par dka' zhing blta na don yod pa mnyam pa
265b2(phal chen): nyid yongs su rdzogs par bya ba dang / sems can thams cad kyis pham pa med pa'i sems dang / yid dang bsam pa mnyam pa nyid yongs su rdzogs par bya ba dang / sems can thams cad kyi chos 'byam klas
265b3(phal chen): pa thams cad la dogs pa med par zhugs te khong du chud par bya ba dang / sems can thams cad 'jig rten gyi khams thams cad du 'od dang 'od gzer gcig rab tu btong ba mnyam pa nyid la 'jug par
265b4(phal chen): bya ba dang / sems can thams cad thogs pa med pa'i byang chub sems dpa' thams cad kyi brtson 'grus brtsams pa mthar phyin par bya ba mnyam pa nyid la nan tan byed par bya ba dang / sems
265b5(phal chen): can thams cad kyi spyod pa gcig pa dang / smon lam 'thun pa yongs su rdzogs par bya ba dang / sems can thams cad kyis brjod pa gcig dang / 'byung ba mnyam pa nyid yongs su rdzogs par bya ba dang /
265b6(phal chen): sems can thams cad kyis byang chub sems dpa' thams cad kyi lhag pa'i bsam pa mnyam pa nyid yongs su rdzogs par bya ba dang / sems can thams cad kyis dge ba'i bshes gnyen
265b7(phal chen): thams cad mthong zhing mgu bar bya ba mnyam pa nyid rab tu thob par bya ba dang / sems can thams cad kyis byang chub sems dpa'i spyod pa thams cad dang / sems can gdul ba rgyun mi 'chad
265b8(phal chen): pa mnyam pa nyid yongs su rdzogs par bya ba dang / sems can thams cad kyis thogs pa med par chos bstan pa dbyangs kyi yan lags thams cad du grag pa mnyam pa nyid la 'jug pa yongs su rdzogs
266a1(phal chen): par bya ba dang / sems can thams cad kyis sems dang shes pa thams cad sems dang shes pa gcig tu yongs su bsngo ba'i dge ba'i rtsa ba mnyam pa nyid yongs su rdzogs par bya ba dang / sems can thams
266a2(phal chen): cad kyis rnam par bral ba med pa'i dge ba'i rtsa ba thams cad yang dag par bstsags pa mnyam pa nyid la sems can thams cad rab tu dgod par bya ba dang ldan pa'i ye shes rnam par dag par bya ba dang / sems
266a3(phal chen): can thams cad kyis thams cad mkhyen pa'i bsod nams kyi lhun mnyam pa nyid rnam par dag par bya ba dang / sems can thams cad kyis rmongs pa med par sems can thams cad kyis/ dge ba'i
266a4(phal chen): rtsa ba bstsags shing yongs su bsngo ba shin tu grub par 'gyur ba'i mnyam pa nyid yongs su rdzogs par bya ba dang / sems can thams cad kyis thams cad mkhyen pa nyid du mngon par 'tshang rgya ba mnyam pa
266a5(phal chen): nyid yongs su 'grub cing yongs su rdzogs par bya ba dang / sems can thams cad kyis 'byung ba thams cad mi mnyam pa med pa dang / mngon par shes pa dang / ye shes kyi 'byung ba thams cad mnyam
266a6(phal chen): pa nyid yongs su rdzogs par bya ba dang / sems can thams cad 'khor gcig rnam par dag pas 'khor thams cad rnam par dag par byed pa'i ye shes mnyam pa nyid kyi brgyan par bya ba dang /
266a7(phal chen): sems can thams cad kyis sangs rgyas kyi zhing thams cad sangs rgyas kyi zhing gcig dang / mnyam pa nyid du mthong ba dang ldan par bya ba dang / sems can thams cad kyis lhab lhub thams cad dang /
266a8(phal chen): lhab lhub brjod du med pa dang / lhab lhub mtha' yas pa dang / lhab lhub mu med pa dang / sangs rgyas kyi zhing thams cad rgyan par bya ba'i lhab lhub mnyam pa nyid yongs su rdzogs par bya ba dang / sems can
266b1(phal chen): thams cad kyis chos thams cad rnam par rtogs shing mkhas pa dang / don rnam par rtogs pa mnyam pa nyid yongs su rdzogs par bya ba dang / sems can thams cad kyis sangs rgyas thams cad kyi rnam par
266b2(phal chen): 'phrul pa rnam pa'i mchog rnam pa thams cad dang ldan pa mnyam pa nyid yongs su rdzogs par bya ba dang / sems can thams cad kyis rnam pa tha dad pa med cing rnam pa tha dad pa dang bral zhing mngon par shes pa dang /
266b3(phal chen): bsod nams dang yon tan mnyam pa nyid rab tu thob par bya ba dang / sems can thams cad kyis chos mi mnyam pa med pa'i dge ba'i rtsa ba mnyam pa dang ldan pa'i sangs rgyas thams cad kyi dbang bskur ba cig tu
266b4(phal chen): legs par dbang bskur ba mnyam pa nyid yongs su rdzogs par bya ba dang / sems can thams cad tshur zil gyis mi non cing phar zil gyis ma non pa'i sems can thams cad kyis ye shes dang lus rnam par
266b5(phal chen): dag pa yongs su rdzogs pa thob par bya ba'i phyir yongs su bsngo'o/ /de ltar byang chub sems dpa' sems dpa' chen po snying brtse ba dang ldan pa phan par dga' ba/ snying rje chen po can
266b6(phal chen): sems can thams cad rnam par dag par bya ba la yang dag par zhugs pa/ phrag dog med pa ser sna med pa/ rig pa dang ldan pa/ rab tu dge ba che ba nyid dang ldan pa/ yangs pa la mos pa/ 'khrul pa med pa/
266b7(phal chen): khro ba med pa/ rnyog pa med pa/ rab rib med pa/ khams dang bsam pa shin tu gsal ba'i yid dang ldan pa/ drang po drang ba g.yo med pa/ rmongs pa med pa/ mchog du bya ba mi byed pa/ 'da' ba med par spyod
266b8(phal chen): pa/ phyir mi ldog pa/ sems can thams cad la sems mnyam pa/ chos dkar po'i stobs kyi shugs dang ldan pa/ mdud pa med pa/ nyams pa med pa/ chos dkar po thams cad yongs su bsngo ba
267a1(phal chen): la mkhas pa/ sems can thams cad yongs su smyin par bya ba dang / gdul ba la yang dag par brtson pa las ngan pa thams cad 'gags pa/ dka' thub dang brtul zhugs chen po'i dge ba'i rtsa ba sems
267a2(phal chen): can thams cad la yongs su bsngo ba la mkhas pa/ brtul zhugs dang / dka' thub gyis sems can thams cad kyi dge ba'i rtsa ba shin tu sbyong ba/ sems can thams cad kyi sdug bsngal gyi phung po
267a3(phal chen): rang gi lus kyis len pa/ ye shes chen po'-i mig gis yang dag par lta ba'i dge ba'i rtsa ba dang ldan pa ye shes kyi 'byung gnas dge ba'i rtsa ba rab tu nyan pa/ sems can thams cad la dge ba'i rtsa ba yongs su bsngo ba/
267a4(phal chen): sems can thams cad yon tan rnam par dag pa la rab tu dgod pa'i phyir dge ba'i rtsa ba mnyam par yongs su bsngo ba/ sems can thams cad kyi phyir dge ba'i rtsa ba yongs su bsngo ba la mkhas pa/ don gyi rjes su
267a5(phal chen): song ba'i khams kyi yon tan mngon par shes pa sems can thams cad dang mnyam du dge ba'i rtsa ba rnam par byang ba yongs su bsngo ba/ sems can thams cad kyi bsod nams kyi zhing gi rnam pa la chos dkar po'i
267a6(phal chen): sa bon lta bur gyur pa/ dge ba'i rtsa ba thams cad 'gyod pa med par yongs su bsngo ba dang ldan pa/ sems can kyi khams thams cad thams cad mkhyen pa'i bskal ba yongs su bsngo bas yongs su 'dzin
267a7(phal chen): pa dge ba'i rtsa ba thams cad gyi bskal pa dang / chos kyis char 'bebs pas dbyar gyi dus su gyur pa/ yongs su bsngo ba'i rigs dang ldan pa de dge ba'i rtsa ba de dag 'di ltar yongs su bsngo ste/ ci nas kyang sems can thams
267a8(phal chen): cad shin tu bde zhing skyid pa dang ldan par 'gyur ba dang / ci nas kyang sems can thams cad rnam par dag par 'gyur ba dang / ci nas kyang sems can thams cad shin tu bde bar gyur ba dang /
267b1(phal chen): ci nas kyang sems can thams cad shin tu grol bar 'gyur ba dang / ci nas kyang sems can thams cad mnyam pa nyid du 'gyur ba dang / ci nas kyang sems can thams cad shin tu shes pa dang ldan par 'gyur ba
267b2(phal chen): dang / ci nas kyang sems can thams cad chos dkar po la shin tu bkod par 'gyur ba dang / ci nas kyang sems can thams cad nyams pa med par dmigs pa dang ldan par 'gyur ba dang / ci nas kyang sems can
267b3(phal chen): thams cad shin tu dul ba'i yid dang ldan par 'gyur ba dang / ci nas kyang sems can thams cad stobs bcu'i 'dul ba dang ldan par 'gyur ba'i phyir yongs su bsngo ste/ de ltar yongs su bsngo ba
267b4(phal chen): yang las gyi gnas su mi bsngo'o/ /rnam par smin pa'i gnas su ma yin no/ /lus kyi gnas su ma yin no/ /dngos po'i gnas su ma yin no/ /zhing gi gnas su ma yin no/ /phyogs kyi gnas su ma
267b5(phal chen): yin no/ /sems can thams cad gyi gnas su yongs su mi bsngo'o/ /sems can thams cad kyi gnas las gud du 'phags par yongs su mi bsngo'o/ /sems can thams cad las gud du 'phags
267b6(phal chen): par yongs su mi bsngo ste/ mngon par zhen pa'i chos yongs su shes par bya ba'i phyir yongs su bsngo'o/ /de ltar dge ba'i rtsa ba de dag sems can thams cad la yongs su bsngo zhing stob pa
267b7(phal chen): 'jig rten thams cad nges par byed pa/ sangs rgyas kyi ye shes yongs su rdzogs par byed pa/ bsam pas sems las su rung bar byas pa/ shin tu dag pa/ shin tu brtags pa/ shes rab dang /
267b8(phal chen): ye shes dang ldan pa/ nang mnyam par gzhag pa dang ldan pa/ phyi rol gyi dmigs pa shin tu rtogs pa 'das pa dang / ma 'ongs pa dang / da ltar byung ba'i mthar phyin pa/ sangs rgyas kyi rigs shin tu
268a1(phal chen): gsal ba dang ldan pa de ji ltar yongs su bsngo ba des de ltar yongs su bsngo ba'i tshe/ tshur zil gyis mi non la phar zil gyis non pa'i yon tan mi zad pa yin/ 'gro ba thams cad du byang chub sems dpa' thams cad kyi spyod pa la brtson
268a2(phal chen): pa yin/ zhing thams cad na bzhugs pa'i sangs rgyas kyang tshegs chung ngus mig lam du snang bar mthong ba yin/ 'jig rten gyi khams thams cad na yang byang chub sems dpa'i spyad pa spyod pa'i snang ba yin te/ tshig
268a3(phal chen): rab tu phye ba thams cad la mkhas pa dang ldan pa'i gzungs kyang rab tu thob cing khong du chud do/ /phyi ma'i mtha'i bskal pa'i mur thug par rgyun chad pa med pa'i chos bstan pa'i dkyil 'khor gyis sems can thams cad
268a4(phal chen): dga' bar bya ba yongs su rdzogs par byed pas sangs rgyas kyi zhing yongs su brjod du med pa'i yang brjod du med par yongs su sbyang ba'i don du sems skad cig re re la mig yor snang ba'i tshul du skye ba yin/ 'jig rten
268a5(phal chen): gyi khams thams cad du sangs rgyas kyi zhing yongs su dag pa brjod du med pa'i yang brjod du med pa sems kyi skad cig re re la yongs su rdzogs par byed kyang / sangs rgyas kyi zhing yongs su sbyang bar rnam par
268a6(phal chen): dpyod pa'i ye shes kyis ngoms mi shes pa yin/ sems can bye ba khrag khrig brgya stong brjod du med pa'i yang brjod du med pa mnyam pa nyid gang la bdag nyid gnas pa de la yongs su rdzogs par byed pa yin/
268a7(phal chen): yongs su bsgrub pa yin/ yongs su sbyong ba yin/ pha rol tu phyin pa thams cad la rab tu brtson par byed cing sems can rnams yongs su sdud pa yin/ las ji ltar rnam par dag pa'i tshul bzhin du 'ang
268a8(phal chen): yang dag par 'byung ba yin/ thog pa med pa'i rna ba mngon par bsgrub pa yang rab tu 'thob pa yin/ sangs rgyas kyi zhing brjod du med pa'i yang brjod du med par chos kyi 'khor lo bskor te/ chos mtha'
268b1(phal chen): yas pa bstan cing / brjod pa thos nas de dag thams cad 'dzin pa yin te/ chos bstan pa de la ring ba'i 'du shes nye bar mi gzhog go/ /sems skad cig gis byung ba/ dngos po med pa la rab tu gnas pa de/
268b2(phal chen): rten pa med cing / mngon par 'du bya ba med pa dang / gnas pa med pa'i byang chub sems dpa'i rdzu 'phrul la gnas shing / sangs rgyas kyi zhing brjod du med par 'gro ba dang / sangs rgyas kyi zhing rnam par phye ba thams cad du 'gro bar bya ba la se gol tog
268b3(phal chen): pa tsam yang dus gang du'ang thogs pa med pa yin/ byang chub sems dpa'i spyad pa spyod pa'i tshe/ yang skal ba mnyam pa'i byang chub sems dpa' mthong ba dang ldan pa yin te/ yon tan 'di dag dang / gzhan
268b4(phal chen): d ag kyang rnam par dag cing mtha' dang dbus med pa'i dkyil 'khor byang chub sems dpa'i spyod pa dang 'thun pa brjod du med pa yang brjod du med par zad mi shes pa'i yon tan dang legs pa 'thob par gyur
268b5(phal chen): na bla na med pa yang dag par rdzogs pa'i byang chub tu mngon par 'tshang rgya ba'i tshe/ 'di lta ste/ zhing thams cad rnam par dag pa mnyam pa nyid dang / sems can thams cad rnam par dag pa mnyam pa nyid dang /
268b6(phal chen): lus rnam par dag pa mnyam pa nyid dang / dbang po thams cad rnam par dag pa mnyam pa nyid dang / las kyi rnam par smyin pa thams cad rnam par dag pa mnyam pa nyid dang / 'khor gyi dkyil 'khor thams cad
268b7(phal chen): rnam par dag pa mnyam pa nyid dang / spyod pa yongs su rdzog par bya ba thams cad rnam par dag pa mnyam pa nyid dang / chos thams cad kyi tshul la 'jug pa rnam par dag pa mnyam pa nyid dang / de bzhin gshegs pa
268b8(phal chen): thams cad smon lam yongs su rdzogs par bya ba rnam par dag pa mnyam pa nyid dang / sangs rgyas thams cad yul rnam par 'phrul pa yang dag par bstan pa rnam par dag pa mnyam pa nyid 'thob pa lta ci smos/
269a1(phal chen): sangs rgyas rmad ga cad ces bya ba shin tu rgyas pa chen po'i mdo/ bam po nyi shu pa/ de ltar byang chub sems dpa' sems dpa' chen po yongs su bsngo ba 'dis yongs su bsngo ba'i
269a2(phal chen): tshe/ yon tan gyi rgyud gyi tshul rnam par dag par bya ba dang / yon tan thams cad rab tu brgyan par bya ba yongs su rdzogs par rab tu 'thob ste/ de de ltar yongs su bsngo ba 'dis yongs su bsngo ba'i tshe/ sems
269a3(phal chen): can rnams zhing dang 'gal bar mi byed do/ /zhing rnams sems can dang 'gal bar mi byed do/ /zhing rnams sems can gyi las dang 'gal bar mi byed do/ /sems can gyi las rnams zhing dang 'gal bar mi byed do/ /bsam pa sems dang
269a4(phal chen): 'gal bar mi byed do sems bsam pa dang 'gal bar mi byed do/ /bsam pa dang sems dmigs pa dang 'gal bar mi byed do/ /dmyigs pa bsam pa dang sems dang 'gal bar mi byed do/ /las kyi rnam par smyin
269a5(phal chen): pa brtan pa dang 'gal bar mi byed do/ /brtan pa las kyi rnam par smyin pa dang 'gal bar mi byed do/ /las bya ba lam dang 'gal bar mi byed do/ /lam las bya ba dang 'gal bar mi byed do/ /chos nyid mtshan nyid
269a6(phal chen): dang 'gal bar mi byed do/ /mtshan nyid chos nyid dang 'gal bar mi byed do/ /chos rnams skye ba'i rang bzhin dang 'gal bar mi byed do/ /skye ba'i rang bzhin chos rnams dang 'gal bar mi byed do/ /zhing gi
269a7(phal chen): mnyam pa nyid sems can gyi mnyam pa nyid dang 'gal bar mi byed do/ /sems can gyi mnyam pa nyid zhing gi mnyam pa nyid dang 'gal bar mi byed do/ /sems can gyi mnyam pa nyid chos kyi mnyam pa nyid dang
269a8(phal chen): 'gal bar mi byed do/ /chos thams cad mnyam pa nyid/ sems can thams cad mnyam pa nyid dang 'gal bar mi byed do/ /sems can thams cad mnyam pa nyid chos thams cad mnyam pa nyid dang 'gal
269b1(phal chen): bar mi byed do/ /'dod chags dang bral ba'i mtha' mnyam pa nyid sems can thams cad kyi gnas mnyam pa nyid dang 'gal bar mi byed do/ /sems can thams cad kyi gnas mnyam pa nyid 'dod chags dang bral ba'i
269b2(phal chen): mtha'i mnyam pa nyid dang 'gal bar mi byed do/ /'das pa ma 'ongs pa dang 'gal bar mi byed do/ /ma 'ongs pa 'das pa dang 'gal bar mi byed do/ /ma 'ongs pa dang 'das pa da ltar byung ba dang 'gal bar mi byed do/ /
269b3(phal chen): da ltar byung ba ma 'ongs pa dang 'das pa dang 'gal bar mi byed do/ /dus mnyam pa nyid sangs rgyas mnyam pa nyid dang 'gal bar mi byed do/ /sangs rgyas mnyam pa nyid dus mnyam pa nyid dang 'gal bar mi
269b4(phal chen): byed do/ /byang chub sems dpa'i spyod pa thams cad mkhyen pa nyid dang 'gal bar mi byed do/ /thams cad mkhyen pa nyid byang chub sems dpa'i spyod pa dang 'gal bar mi byed do/ /de de ltar yongs su bsngo ba'i
269b5(phal chen): tshe/ las mnyam pa nyid dang ldan pa yin/ rnam par smyin pa mnyam pa nyid dang ldan pa yin/ lus mnyam pa nyid dang ldan pa yin/ tshul mnyam pa nyid dang ldan pa yin/ smon lam mnyam pa nyid dang ldan
269b6(phal chen): pa yin/ sems can thams cad mnyam pa nyid dang ldan pa yin/ zhing thams cad mnyam pa nyid dang ldan pa yin/ spyod pa thams cad mnyam pa nyid dang ldan pa yin/ ye shes thams cad mnyam pa nyid
269b7(phal chen): dang ldan pa yin/ 'das pa dang / ma 'ongs pa dang / da ltar byung ba'i sangs rgyas thams cad mnyam pa nyid dang ldan pa yin/ sangs rgyas thams cad mngon par mnyes par byed pa yin/ byang chub sems
269b8(phal chen): dpa' thams cad mngon par dga' bar byed pa yin/ dge ba'i rtsa ba thams cad mngon par 'grub par byed pa yin/ smon lam mngon par 'grub par byed pa yin/ sems can thams cad yongs su smyin
270a1(phal chen): par bya ba mngon par 'grub par byed pa yin/ las thams cad rab tu rtogs pa mngon par 'grub par byed pa yin/ dge ba'i bshes gnyen mthong zhing bsnyen bkur byed pa mngon par 'grub
270a2(phal chen): par byed pa yin/ rnam par dag pa thams cad kyi dkyil 'khor dang ldan pa mngon par 'grub par byed pa yin/ chos thams cad kyi tshul la 'jug pa mngon par 'grub par byed pa yin/ chos dkar po thams
270a3(phal chen): cad yongs su bsngo ba rnam par dag pa'i dkyil 'khor mngon par 'grub par byed pa yin te/ kye rgyal ba'i sras dag 'di ni byang chub sems dpa' sems dpa' chen po rnams kyi yongs su bsngo ba 'gro ba
270a4(phal chen): thams cad mnyam pa nyid rjes su song ba ste/ bdun pa'o// //yongs su bsngo ba de dang ldan pa'i byang chub sems dpa' sems dpa' chen po ni 'dod pa thams cad kyi tsher ma dang bral zhing phyir
270a5(phal chen): rgol ba rab tu bcom pa yin/ rgyud gyi tshul gcig tu gyur pas ltod pa med par shin tu byung ba yin/ yon tan gyi rgyal srid dang dbang rab tu thob pas bsod nams kyis bskyob pa'i mthu chen po dang ldan pa yin/
270a6(phal chen): zhing thams cad du 'gro ba la zhugs pas/ chags pa med par spyod pa yin/ lus thams cad dang ldan pas shin tu rnam par phye ba yin/ spyod pa dang / smon lam thams cad kyi rnam par 'phrul pa'i ye shes
270a7(phal chen): dang ldan pas spyod pa chen po byung ba yin/ sangs rgyas kyi zhing thams cad du rna ba'i shes pa thogs pa med par zhugs pas chos thams cad yongs su shes pa dang ldan pa yin/ shes rab kyi mig shin tu
270a8(phal chen): dag pa'i blo rab tu thob pas/ sangs rgyas thams cad mthong ba dang ldan pa yin/ dge ba'i rtsa ba brtsams pa thams cad mthar phyin par bya ba la rgyun mi 'chad pa yin no/ chos 'thob par bya ba la
270b1(phal chen): thams cad thob pas rlom sems med pa yin no/ /de nas byang chub sems dpa' sems dpa' chen po rdo rje rgyal mtshan gyis/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su
270b2(phal chen): bcad pa 'di dag smras so/ /de dag bsod nams rlabs chen byed pa dang / /rgya che zab mo phra dang rags byed cing / /sna tshogs chung ngu'i rnam pa byed kyang rung / /thams cad mtha' yas rnam par yongs su bsngo/ /
270b3(phal chen): de dag dngos po ji snyed gang yod pa/ /rgya che yangs pa gang dang gang yang rung / /glang po shing rta rta yi shing rta dang / /gos dang dbyig dang gser dang dngul dag gis/ /phyogs dang zhing rnams mtha' yas kun bkang zhing / /
270b4(phal chen): de dag mgo dang mig dang lag pa dang / /sha dang rkang dang de bzhin rkang pa dang / /rang gi lus kyis kun bkang sbyin par bsngo/ /de dag de ltar yongs su bsngo byas nas/ /sems can phan phyir yongs su dgrol
270b5(phal chen): sems kyis/ /mtha' dang dbus med bskal par spyod pa byed/ /'gro ba kun nas de dag sems mi ldog /de dag 'gro ba kun la phan pa'i phyir/ /legs pa byas pa'i las kyi srid gsum gyi/ /'gro ba ma
270b6(phal chen): lus thams cad ci nas kyang / /bde bar 'gyur zhing byang chub thob par bsngo/ /de dag mnyam zhing mtshungs par yongs su bsngo/ /las rnams dag la ji ltar yongs bsgrub pa/ /de dag 'gro la phan phyir mnyam
270b7(phal chen): par bsngo/ /de dag smon lam 'ching bar 'gyur ba med/ /'gro ba kun tu ci la'ang thog med par/ /thams cad rjes su smon lam de dag sngo/ /de dag 'gro la phan phyir kun kyang bsngo/ /mkhas pa rnams la
270b8(phal chen): spro ba gang yang med/ /'gro ba kun la de dag gnyis gyur cig /sbyin pas 'phags te tshul khrims rnam dag pa/ /brtson 'grus stobs kyi sems la bcings med pa/ /de dag smon lam phyi ldog med pa yin/
271a1(phal chen): de dag bsngo ba'i pha rol phyin pa dag /chos kyi rgyud la blo gros gnyis mnyam pa/ /de dag don des pha rol phyin bya ba'i phyir/ /rkang gnyis dbang po'i drung du ye shes rkang pas 'dong / /de dag chos kyi rnga yi mthar phyin pas/ /
271a2(phal chen): rtag tu ye shes rnam pa'i snying po 'chang / /tshul bzhin chos la chags pa med par zhugs/ /de bas de dag yid la chags pa med/ /chos la gnyis su byed pa med pa ste/ /gnyis su med par chos la mi byed do/ /
271a3(phal chen): gnyis med gnyis las yongs su grol bas na/ /'gro ba kun kyi tshig lam thams cad shes/ /de dag 'jig rten mnyam nyid khong du chud/ /sems dang sgra dang las rnams thams cad kyang / /sprul pa lta bur
271a4(phal chen): 'gro ba kun shes te/ /kun kyang las kyi rnam smyin tshul du 'jug /'jig rten ji snyed yod pa las rnams kyis/ /byin gyis brlabs yin phyogs rnams sgra kun kyang / /las kyi rnam smyin 'jig rten
271a5(phal chen): 'di shes na/ /las rnams thams cad ma lus 'gag par 'gyur/ /de dag 'gro ba kun dang mnyam nyid du/ /lus dang ngag dang sems rnams mnyam nyid kyis/ /'gro ba kun dang mnyam pa nyid phyir bsngo/ /
271a6(phal chen): mnyam pa nyid phyir gzhung tshul 'di 'dra'o/ /yongs su spyod pas 'gro ba thams cad kyi/ /gzugs rnams sbyangs shing de yi las bsngo ba/ /skyes bu 'dul ba'i bsod nams ci 'dra ba/ /de 'drar 'gro kun bsod
271a7(phal chen): nams gter du bsngo/ /de dag 'gro ba thams cad zil gnon cing / /brtson 'grus lus dang ldan par gyur pa'i rnams/ /skye dgu kun la phan par bya sems kyis/ /bsod nams rgya mtsho yongs su bsngo bar
271a8(phal chen): byed/ /bdag gis bsod nams bsgrub pa gang yod pa/ /de yis 'gro kun rtag tu rnam dag gyur/ /rgyal ba de dag ji ltar rnam dag pa/ /de ltar 'jig rten rnam dag ldan gyur cig /mkhas shing don gyi tshul
271b1(phal chen): la shes gyur nas/ /ye shes mkhyen ldan chos rab bsngags gyur cig /'gro kun sangs rgyas ji bzhin gyur cig ces/ /dge ba de dag mnyam pa nyid du bsngo/ /de dag chos rnams gsog du 'jal byed de/ /'gro ba
271b2(phal chen): thams cad stong par rnam rig nas/ /bya ba med cing byed pa gang yang med/ /'gro ba rnams kyi las kyang chud mi za/ /chos rnams zhi zhing 'jig rten ma zhi bar/ /rtog med sems kyi de ltar 'jal byed cing / /
271b3(phal chen): 'jig rten de dag rnam par rtog shis kyang / /rnam par rtog cing yongs su bsngo mi byed/ /bde gshegs skur bgrang lus dang ldan pa rnams/ /rgyal ba rnams kyi chos la skyes pa'i sras/ /de dag 'jig rten
271b4(phal chen): 'di la the tsom med/ /rgyal sras de dag de ltar yongs su bsngo/ /'gro ba thams cad mnyam pa nyid du rjes su song ba ste/ yongs su bsngo ba bdun pa'o/ /kye rgyal ba'i sras dag /byang chub sems
271b5(phal chen): dpa' sems dpa' chen po rnams kyi yongs su bsngo ba de bzhin nyid kyi mtshan nyid kyi rang bzhin zhes bya ba brgyad pa gang zhe na/ kye rgyal ba'i sras dag /de la byang chub sems dpa' sems dpa' chen po chos
271b6(phal chen): dkar po spyod pa la rab tu brtson pa'i sems dang ldan pa snying rje chen po shin tu gsal ba la rab tu zhugs pa/ lhag pa'i bsam pa chen po rin po che rab tu thob pa/ sangs rgyas thams cad yid la bya ba la brtson
271b7(phal chen): pa/ chos dkar po thams cad yongs su bsngo ba rgyun mi 'chad pa'i sems dang ldan pa/ byang chub sems dpa'i lam gyi bsam pas dge ba'i rtsa ba dam pa bzang po mngon par bsgrub pa la mkhas pa/ yon tan dang ye
271b8(phal chen): shes la rab tu brtson pa'i yid la byed pa can/ kha lo bsgyur ba dge ba'i rtsa ba thams cad ye shes kyi yongs su bsngo ba'i tshul la mkhas pa/ dge ba'i rtsa ba thams cad la yang dag par sems pa'i mig dang ldan pa/
272a1(phal chen): ye shes dang mngon par shes pa shin tu rgya che ba dang ldan pa/ dran pa shes bzhin can brtan zhing mi g.yo ba'i sems dang ldan pa/ rmongs pa med pa dran pa nye bar gzhag pa khong nas snying brtse ba
272a2(phal chen): dang ldan pa/ las la thub pa med pa ye shes la dmigs pa thams cad las phyir mi ldog pa/ theg pa chen po'i sems kyis dpa' ba/ 'gro ba thams cad bde bar bya ba'i dge ba'i rtsa ba rab tu thob pa/
272a3(phal chen): dge ba'i rtsa ba skyon med pa yang dag par bstsogs shing dge ba'i rtsa ba rnam pa tha dad pa mtha' yas pa nye bar bsgrub pa dang / dmigs par byed pa dang / yongs su rdzogs par byed pa dang / yongs su dag par
272a4(phal chen): byed pa dang / nan tan du byed pa dang / mngon par brtson par byed pa dang / yongs su spyod cing sems pa dang / yang dag par sbyor ba dang / rab tu ston pa'i tshe dge ba'i rtsa ba sgo rnam pa tha dad pa gzhan dang gzhan gyi
272a5(phal chen): mtshan nyid sna tshogs dang ldan pa/ dngos po gzhan dang gzhan las byung ba/ rnam pa sna tshogs su bkod par gyur pa yang dag par spyod pa du ma dang / brjod pa mtha' yas pa'i tshul gyis rnam par brtags
272a6(phal chen): pa/ dge ba'i rtsa ba rnam pa sna tshogs su yang dag par spyod cing / tshad med par rnam par 'phel ba las byung ba/ stobs bcur 'gro ba'i sems kyi byin gyis brlabs pa de dag dmigs pa rnam pa sna
272a7(phal chen): tshogs la rab tu brtson pa/ gnyis su med pa'i thams cad mkhyen pa nyid la tshul gyi rgyud gcig tu gyur pas/ 'di ltar yongs su bsngo ste/ dge ba'i rtsa ba 'dis byang chub sems dpa'i spyod pa la brtson pa
272a8(phal chen): rnams kyi chags pa med pa'i lus yongs su rdzogs par gyur cig / byang chub sems dpa'i spyod pa la gnas pa rnams kyi chags pa med pa'i ngag yongs su dag par gyur cig /theg pa chen po la gnas
272b1(phal chen): pa'i spyod pa thob par bya ba'i phyir chags pa med pa'i sems yongs su grub par gyur cig / byang chub sems dpa' thams cad kyi spyod pa rnam par dag pa sgrib pa med pa'i sems yongs su rdzogs par gyur cig /
272b2(phal chen): 'gro ba mtha' dang dbus med pa thams cad rgyas par dgang ba'i phyir sbyin pa chen po mtha' yas pa'i sems bskyed pa rab tu thob par gyur cig /zil gyis mi non pa'i sems rab tu 'thob pa'i phyir/ chos la
272b3(phal chen): dbang sgyur ba'i sems kyi chos kyi snang ba thams cad ston par gyur cig / byang chub tu sems bskyed pa'i snang ba rab tu 'thob pa'i phyir/ ye shes kyi 'byung gnas dang / mngon par shes pa thams cad
272b4(phal chen): rnam par dag par gyur cig / sangs rgyas rjes su dran pa rab tu 'thob pa'i phyir 'das pa dang / ma byon pa dang / da ltar byung ba'i sangs rgyas thams cad rjes su dran pa rnam par dag par gyur cig /ltod pa
272b5(phal chen): med par yongs su 'byung ba'i phyir/ khon med par gnas pa'i lhag pa'i bsam pa yongs su rdzogs par gyur cig /stobs bcu'i ye shes la rab tu dgod pa'i phyir 'gro ba thams cad nye bar blangs pas
272b6(phal chen): khyab par bya ba rgyun chad pa med par gyur cig / gos pa med par 'jig rten gyi khams su gnas par bya ba'i phyir 'jig rten gyi khams thams cad du rgyu ba'i ting nge 'dzin rab tu thob par gyur cig /sems can
272b7(phal chen): mtha' yas pa gdul ba rgyun chad pa med par bya ba'i phyir/ 'jig rten gyi khams thams cad du gnas par bya bas mi skyo bar gyur cig /byang chub sems dpa'i bsam gyis mi khyab pa rab tu bsgrub pa'i phyir
272b8(phal chen): bsam pa'i rang bzhin mtha' dang dbus med pa mngon par bsgrub pa la mkhas par gyur cig / rnam pa tha dad pa'i phyogs su ye shes kyis 'jug pa yongs su rdzogs par bya ba'i phyir/ 'jig rten gyi khams
273a1(phal chen): thams cad la/ rmongs pa med pa'i ye shes dang ldan par gyur cig /ye shes dang mngon par shes pa la dbang sgyur bar bya ba'i phyir sems skad cig gi 'jig rten gyi khams rnam par dag pa thams
273a2(phal chen): cad yongs su rgyas par gyur cig / 'jig rten thams cad mthong ba rnam par dag pa rab tu 'thob par bya ba'i phyir/ chos thams cad la 'jug pa'i rang bzhin yongs su rdzogs par gyur cig /tha dad pa
273a3(phal chen): med pa'i ye shes dam pa 'thob pa'i phyir/ zhing gcig zhing thams cad du rtogs pa'i ye shes dang ldan par gyur cig /sems can brjod du med pa gdul zhing byin gyis brlab pa'i phyir/ zhing thams cad
273a4(phal chen): byin gyis brlob pa'i byang chub sems dpa'i byin gyi rlabs mthong ba yongs su rdzogs par gyur cig / sangs rgyas kyi zhing thams cad tshad med par bya ba'i phyir chos kyi dbyings tshad med pa sangs rgyas kyi zhing gcig tu
273a5(phal chen): mngon par mos par gyur cig / sangs rgyas kyi zhing thams cad ye shes kyi zhing thams cad ye shes mthong ba dam pa thob par bya ba'i phyir sangs rgyas kyi zhing thams cad du 'gro ba'i ye shes kyi byin gyis rlabs rab
273a6(phal chen): tu thob par gyur cig ces de ltar byang chub sems dpa' sems dpa' chen po dge ba'i rtsa ba de dag zhing gi rnam pa'i phyir yongs su bsngo'o/ /'gro ba thams cad rgyas par dgang ba'i phyir yongs su bsngo'o/ /ye shes
273a7(phal chen): kyi rnam par spyod cing byin gyis rlab pa'i phyir yongs su bsngo'o/ /ji ltar bdag gi phyir yongs su bsngo ba/ de ltar sems can thams cad kyi phyir yang yongs su bsngo ste/ 'di ltar sems can dmyal ba'i ngan song dgag
273a8(phal chen): pa'i phyir yongs su bsngo'o/ /byol song gi skye gnas kyi ngan song med par bya ba'i phyir yongs su bsngo'o/ /gshin rje'i 'jig rten gyi ngan song rgyun chad pa'i phyir yongs su bsngo'o/ /sems can thams cad kyi sgrib
273b1(phal chen): pa'i las rgyun gcod pa'i phyir yongs su bsngo'o/ /sems can thams cad la sems mnyam pa'i ye shes thob par bya ba'i phyir yongs su bsngo'o/ /dgra thams cad dang 'dza' ba thams cad bde ba thams cad la gzung ba'i
273b2(phal chen): ye shes rnam par dag par bya ba'i phyir yongs su bsngo'o/ /sems can thams cad mngon du gyur pa'i ye shes kyi snang ba yang dag par bstan pa rnam par dag pa'i phyir yongs su bsngo'o/ /sems can gyi don bsam
273b3(phal chen): gyis mi khyab pa'i ye shes rtogs pa yongs su rdzogs par bya ba'i phyir yongs su bsngo'o/ /lhag pa'i bsam pa rdul med pa'i byang chub kyi sems dang ye shes tshad med pa yongs su rdzogs par bya ba'i phyir yongs
273b4(phal chen): su bsngo'o/ /sems can thams cad bde ba'i lam bstan par mnyam pa nyid du bsngo ba'i phyir yongasu bsngo'o/ /dge ba'i rtsa ba'i sems la brtson pa'i byang chub sems dpa' sems dpa' chen po de 'di ltar yongs su bsngo ste/
273b5(phal chen): sems can thams cad la rnam par byang ba'i sprin kyi char 'bab pa'i tshul dang / sems can thams cad la bsod nams kyi zhing du dmigs pa'i tshul dang / sems can thams cad byang chub kyi sems
273b6(phal chen): kyi khongs su gtogs pa'i yongs su bsngo bas bsrung ba'i byin gyi rlabs kyi sgrib pa thams cad dang mi 'grogs par bya ba'i phyir yongs su bsngo'o/ /sgrib pa med pa'i dbyings la gnas par yongs su bsngo'o/ /
273b7(phal chen): ye shes dang mngon par shes pa chags pa med pas sems can thams cad ye shes mthong ba yongs su rdzogs par bya ba'i phyir yongs su bsngo'o/ /sems can thams cad kyi lus kyi rjes su 'gro ba'i rnam
273b8(phal chen): par 'phrul pa yongs su rdzogs par bya ba'i phyir yongs su bsngo'o/ /sems can thams cad don yod pa'i dge ba'i rtsa ba rnam pa'i mchog thams cad dang ldan pa'i ye shes kyi phan 'dogs par bya ba'i phyir
274a1(phal chen): yongs su bsngo'o/ /'gro ba thams cad yongs su sdud pas 'gro ba thams cad rnam par dag par bya ba'i phyir yongs su bsngo'o/ /thams cad mkhyen pa nyid kyi mthar thug pa ste/ sems can thams cad kyi
274a2(phal chen): sems sgrib pa med cing mi sgul ba rab tu thob par bya ba'i phyir yongs su bsngo'o/ /gang yang byang chub sems dpa' sems dpa' chen pos yul dga' dga' ltar 'dug pa mthong ba 'am/ bza' shing gi ra ba
274a3(phal chen): dga' dga' ltar 'dug pa mthong ba dang / ljang pa dga' dga' ltar 'dug pa dang / me tog dga' dga' ltar 'dug pa dang / spos yid du 'ong ba dang / shing tog dga' dga' ltar 'dug pa dang / gos yid du 'ong ba
274a4(phal chen): dang rin po che dga' dga' ltar 'dug pa dang / rgyan dga' dga' ltar 'dug pa dang / ldum ra dga' dga' ltar 'dug pa dang / gro khyer dga' dga' ltar 'dug pa dang / ljongs dga' dga' ltar 'dug pa dang / rgyal po'i
274a5(phal chen): pho brang 'khor dga' dga' ltar 'dug pa dang / khams dga' dga' ltar 'dug pa dang / yul dga' dga' ltar 'dug pa dang / rgyal po'i srid dga' dga' ltar 'dug pa dang / dbang dga' dga' ltar bsgyur ba
274a6(phal chen): dang / phyogs dga' dga' ltar 'dug pa dang / 'khor dga' dga' ltar 'dug pa dang / 'brog dga' dga' ltar 'dug pa dag mthong na/ byang chub sems dpa' thabs dang ye shes la brtson pa bsod nams dam
274a7(phal chen): pas byung ba/ dge ba'i rtsa ba don du gnyer ba 'gro ba kun tu bag yod par spyod pa/ legs par bstan pa'i dge ba'i rtsa ba la brtson pa rgya mtsho lta bu shin tu dben pa/ dge ba'i rtsa ba zad mi shes pa thams
274a8(phal chen): cad dang ldan pa/ bsod nams kyi 'byung gnas dang ldan pa/ dge ba'i rtsa ba thams cad tha mi dad pa la mkhas pas yongs su bsngo ba/ rnam pa mtha' yas pa'i dge ba'i rtsa ba thams cad bsngo ba mthong ba
274b1(phal chen): dang / rnam par spyod pa'i ye shes dang ldan pa sems can thams cad la sems dpas dmigs pa/ chud mi za ba'i dge ba'i rtsa ba dang ldan pa/ sems can thams cad kyi tshad kyis klas par rgyun mi 'chad cing de bzhin nyid
274b2(phal chen): dang mnyam pa'i dge ba'i rtsa ba dang ldan pa/ dge ba'i rtsa ba de dag 'di ltar yongs su bsngo ste/ sems can thams cad chos nyid ji lta ba bzhin du yongs su 'dzin pa'i chos nyid kyi ngang tshul can du gyur te/ sangs rgyas mthong ba'i
274b3(phal chen): dga' ba rab tu thob cing / sems can grangs med pa thams cad de bzhin nyid dang / mnyam pa nyid rnam par dag par gyur cig ces/ 'di ltar byang chub sems dpa' sems dpa' chen pos dga' dga' ltar 'dug pa
274b4(phal chen): mthong ba de dag thams cad yongs su bsngos nas/ sangs rgyas kyi zhing thams cad kyi sangs rgyas bsnyen bkur ba yongs su rdzogs pas mdangs dga' ba dang / zhing thams cad nye ba'i nyon mongs pa med cing rnam par dag pas
274b5(phal chen): mdangs dga' ba dang / sems can thams cad la sangs rgyas kyi chos thams cad yang dag par ston pas/ mdangs dga' ba dang / zhing byang chub sems dpa'i spyod pa thams cad yongs su bzung ba rab tu thob
274b6(phal chen): pas mdangs dga' ba dang / dge ba'i bshes gnyen thams cad la zhe sdang med pa'i mig gis lta bas dga' ba dang / dngos po thams cad yid du 'thad pa mthong bas mdangs dga' ba dang / sems can thams cad
274b7(phal chen): yang dag par gzung ba rab tu thob pas mdangs dga' ba dang / sangs rgyas kyi chos thams cad la chos kyi snang ba thams cad rab tu thob pas mdangs dga' ba dang / sems can thams cad la gtong ba'i
274b8(phal chen): sems kyis sbyin pa byed pas mdangs dga' ba dang / chos thams cad 'jigs pa med par sems can thams cad la rab tu ston pas mdangs dga' ba dang / byang chub
275a1(phal chen): sems dpa'i ting nge 'dzin thams cad rab tu thob pas mdangs dga' ba dang / byang chub sems dpa' thams cad kyi gzungs 'dzin pas mdangs dga' ba dang / byang chub sems dpa' thams cad kyi ye shes mtha' yas pas rnam
275a2(phal chen): par spyod pas mdangs dga' ba dang / byang chub sems dpa' thams cad kyi rnam par 'phrul pa yang dag par ston pas mdangs dga' ba dang / de bzhin gshegs pa'i dkyil 'khor thams cad kyis shin tu yang dag par
275a3(phal chen): bstan pas mdangs dga' ba dang / tshig rab tu dbye ba thams cad la mkhas pas bstan pa yang dag par sten pas mdangs dga' ba dang / snying rje chen po rab tu thob pas mdangs dga' ba dang byang chub tu sems skye ba sar pa
275a4(phal chen): gsar pas dbang po dga' bar gyur te mdangs dga' ba dang / sangs rgyas thams cad kyi rigs su chud pas mdangs dga' ba dang / sems can gyi khams thams cad 'dul ba rgyun mi 'chad pas mdangs dga' ba dang / byang chub
275a5(phal chen): sems dpa' thams cad kyi spobs pa mi zad pas chos thams cad rab tu ston cing mdangs dga' ba dang / 'jig rten gyi khams re rer yang brjod du med pa'i bskal par gnas pas yongs su mi skyo zhing mdangs dga'
275a6(phal chen): ba dang / sangs rgyas kyi chos mtha' yas pa'i tshul la sgo mnyam pas 'jug pas mdangs dga' ba dang / rtsa ba med pas chos thams cad chags pa med pa'i tshul la rab tu 'jug pas mdangs dga' ba dang / 'dod chags
275a7(phal chen): med pa dang mnyam pa'i chos thams cad kyi sgrib pa yongs su spang ba'i phyir mi gnyis pa'i dbyings su khong du chud pas mdangs dga' ba dang / 'dod chags dang bral ba'i mtha' dang mnyam pa'i chos thams cad la bden pa'i mtha'
275a8(phal chen): ji lta ba bzhin du rab tu 'jug pas mdangs dga' ba dang / byang chub sems dpa' thams cad kyi brtsod pa med pa yongs su rdzogs pas mdangs dga' ba dang / bsam pa rdo rje'i snying po
275b1(phal chen): lta bus thams cad mkhyen pa'i brtson 'grus rnam par dag pa yongs su rdzogs pas mdangs dga' ba dang / dge ba'i rtsa ba thams cad la bar du gcod pa'i dgra rab tu gdul ba yongs su rdzogs pas mdangs
275b2(phal chen): dga' ba dang / 'gro ba thams cad du khyab pa'i thams cad mkhyen pa'i tshul gyis sgo mngon par 'tshang rgya ba yang dag par bstan pa yongs su rdzogs pas mdangs dga' ba'i phyir yongs su bsngo ste/ de ltar byang chub
275b3(phal chen): sems dpa' sems dpa' chen po ye shes kyi snang ba rab tu thob pa/ dge ba'i bshes gnyen gyis yongs su bzung ba/ de bzhin gshegs pa'i nyi mas sems shin tu snang bar byas pas/ rmongs pa med pa'i
275b4(phal chen): chos la rab tu brtson pa/ ye shes kyi las la zhugs pa/ ye shes kyi sa la shin tu bslabs pa/ chos kyi dbyings thams cad du dge ba'i rtsa ba rnam par bkram pa yongs su bsngo ba'i ye shes dang ldan pa/
275b5(phal chen): byang chub sems dpa'i dge ba'i rtsa ba rgya mtsho thams cad kyi gting rnyed pa/ ye shes kyi rigs dam pa la zhugs pa dge ba'i rtsa ba rnam pa tha dad pa 'byam klas pa thams cad kyi ye shes la 'jug pa dang ldan pa de 'jig
275b6(phal chen): rten thams cad du gnas med par 'gro ba'i sems can gyi khams thams cad la mngon par chags pas mi gnas pa'i bsam pa dang / chos thams cad la rlom sems med pa'i yid la byed pa dang / sangs rgyas
275b7(phal chen): thams cad la nyams pa med pa'i ye shes dang / mngon par shes pa dang / 'das pa dang ma byon pa dang da ltar byung ba'i sangs rgyas thams cad dang mi 'gal ba'i yongs su bsngo ba'i sgo dge ba'i rtsa ba nye bar bstsags
275b8(phal chen): pa de dag thams cad kyi mnyam pa nyid dang 'gal ba med cing / de bzhin gshegs pa'i mtshan nyid 'khrug par mi 'gyur ba dang / dus mnyam pa nyid la rnam par dpyod pa dang / sems can med par rtogs
276a1(phal chen): par bya ba dang / de bzhin gshegs pa'i byang chub chen po'i rjes su 'brang ba dang / chos rnam par dgod pa yang dag par brjod pa dang / don shes pa khong du chud par bya ba dang / zil gyis gnon pas thams cad kyi
276a2(phal chen): rjes su 'brang ba dang / chos nyid ji lta ba bzhin du rnam par spyod pa dang / ye shes kyi dkyil 'khor la yang dag par sems dpa' dang / bsam pa shin tu brtan pa yang dag par rdzogs par bya ba dang / las thams
276a3(phal chen): cad yang dag par bstsags pa la 'jug pa dang / chos rnams kyi dben pa nyid yang dag par blta ba dang / chos thams cad kyi skyon med pa nyid dang / chos ji lta ba bzhin du sprul pa'i rgyu dang ldan pa la rab tu
276a4(phal chen): 'jug par bya ba'i phyir chos thams cad kyi rang bzhin dngos po med par khong du chud par bya ba dang / don thams cad rnam pa sna tshogs su 'byung ba la rnam par dpyod pa dang / brjod pa thams cad la gnas med par shin
276a5(phal chen): tu bsgrubs pa dang / gnas thams cad rkyen sna tshogs kyis byung ba yang dag par ji lta ba bzhin du rab tu shes par bya ba dang / yongs su bsngo ba rnam par dben pa la rab tu dpyod pa dang / chos thams cad tshul
276a6(phal chen): gcig tu yang dag par lta ba dang / tshul mtha' yas pa'i chos thams cad dang 'gal ba med par bya ba dang / yongs su bsngo ba la mkhas pa'i byang chub sems dpa' thams cad la 'grogs pas bsnyen pa dang /
276a7(phal chen): dge ba'i rtsa ba thams cad yongs su bsngo bas 'gro ba thams cad yang dag par bzung ba dang / 'das pa dang ma 'ongs pa dang da ltar byung ba'i byang chub sems dpa' thams cad kyi yongs su bsngo ba khong du chud par
276a8(phal chen): byed cing yongs su bsngo ste/ de ltar byang chub sems dpa' sems dpa' chen po 'jigs pa med pa'i sems kyis sangs rgyas kyi chos thams cad la yongs su bsngo'o/ /tshad med pa'i sems kyis
276b1(phal chen): sems can thams cad la yongs su rnam par dag par bya ba'i phyir yongs su bsngo'o/ /bdag gir bya ba med pa'i sems kyis phyogs thams cad la yongs su bsngo'o/ /khyad par med pa'i sems kyis 'jig rten
276b2(phal chen): thams cad la yongs su bsngo ste dge ba'i rtsa ba de yul dang spyod yul thams cad dang / 'jig rten thams cad kyis gos pa med pa'i phyir yongs su bsngo'o/ /dge ba'i rtsa ba de
276b3(phal chen): 'jig rten las 'das pa'i chos la yang dag par spyod pas yongs su bsngo'o/ /dge ba'i rtsa ba de 'gro ba thams cad mi dmyigs shing / mi gnas pas yongs su bsngo'o/ /dge ba'i rtsa ba de thams cad
276b4(phal chen): zil gyis gnon pa'i nan tan bstan pas yang dag par bskyed pas yongs su bsngo'o/ /dge ba'i rtsa ba de chos kyi 'byung gnas rnam par brtags pa med pa mngon par bsgrub pas yongs su bsngo'o/ /dge ba'i
276b5(phal chen): rtsa ba de de bzhin nyid kyi sgo thams cad du 'gro zhing mtha' dang dbus med par 'gro bas yongs su bsngo'o/ /de bzhin nyid ji lta ba de bzhin du dge ba'i rtsa ba de dag chos thams cad kyi de kho na rab tu
276b6(phal chen): rtogs par bya ba'i phyir yongs su bsngo'o/ /de bzhin nyid kyi ngang tshul can gang yin pa de'i ngang tshul du gyur par dge ba'i rtsa ba de dag yongs su bsngo'o/ /de bzhin nyid kyi rang bzhin gang yin pa de bzhin du dge
276b7(phal chen): ba'i rtsa ba de dag chos thams cad rang bzhin med pa'i phyir yongs su bsngo'o/ /de bzhin nyid kyi mtshan nyid gang yin pa de bzhin du dge ba'i rtsa ba de dag mtshan nyid med pa'i chos thams cad mtshan
276b8(phal chen): nyid kyis yang dag par mi dmigs pa'i phyir yongs su bsngo'o/ /chos nyid gang gis de bzhin nyid de rtogs par 'gyur ba de bzhin du dge ba'i rtsa ba de dag sangs rgyas kyi chos las phyir mi ldog pa'i phyir yongs
277a1(phal chen): su bsngo'o/ /de bzhin nyid kyi spyod yul gang yin pa de bzhin du dge ba'i rtsa ba de dag de bzhin gshegs pa'i spyod yul khong du chud par bya ba'i phyir yongs su bsngo'o/ /de bzhin
277a2(phal chen): n yid kyi yul gang yin pa de bzhin du dge ba'i rtsa ba de dag 'das pa dang ma byon pa dang da ltar byung ba'i sangs rgyas thams cad kyi yul med pa'i rang bzhin du khong du chud pa yongs su rdzogs par bya ba'i phyir yongs su
277a3(phal chen): bsngo'o/ /de bzhin nyid gang la gzhog pa de bzhin du dge ba'i rtsa ba de dag 'gro ba thams cad kyi gnas su 'gyur ba'i phyir yongs su bsngo'o/ /de bzhin nyid ji ltar rjes su song ba de bzhin du dge ba'i rtsa ba de dag
277a4(phal chen): phyi ma'i mthar gyur pa'i bskal pa'i rjes su 'brang zhing rgyun 'chad pa med pa'i phyir yongs su bsngo'o/ /de bzhin nyid ji ltar tshad med pa de bzhin du dge ba'i rtsa ba de dag 'gro ba thams cad kyi sems/
277a5(phal chen): nam mkha'i dbyings ltar tshad med par bya ba'i phyir yongs su bsngo'o/ /de bzhin nyid kyis gang du khyab pa de bzhin du dge ba'i rtsa ba de dag 'jig rten gyis khams thams cad sems gcig gis
277a6(phal chen): rgyas par dgang ba'i phyir yongs su bsngo'o/ /de bzhin nyid ji srid du ring bar gnas pa de bzhin du dge ba'i rtsa ba de dag 'jig rten kyi thams cad dga' ba zad mi shes par gnas par bya ba'i
277a7(phal chen): phyir yongs su bsngo'o/ /de bzhin nyid ji ltar rjes su 'gro ba de bzhin du dge ba'i rtsa ba de dag /sangs rgyas kyi chos dpe med pa thams cad yongs su rdzogs par bya ba'i phyir yongs su bsngo'o/ /de bzhin nyid
277a8(phal chen): kyi snying po gang yin pa de bzhin du dge ba'i rtsa ba de dag nye ba'i nyon mongs pa thams cad bstsal ba'i snying po dang ldan par yongs su bsngo'o/ /de bzhin nyid ji ltar mi shigs pa de bzhin du dge ba'i rtsa ba
277b1(phal chen): de dag 'gro ba thams cad mi 'thun pa med par bya ba'i phyir yongs su bsngo'o/ /de bzhin nyid kyi snang ba gang yin pa de bzhin du dge ba'i rtsa ba de dag thams cad du snang bar yongs su bsngo'o/ /de bzhin nyid ji lta ba thams cad
277b2(phal chen): na yod pa de bzhin du dge ba'i rtsa ba de dag thams cad du 'gro bar yongs su bsngo'o/ /de bzhin nyid ji ltar dus thams cad na yod pa de bzhin du dge ba'i rtsa ba de dag dus thams cad kyi rjes su 'brang bar yongs su
277b3(phal chen): bsngo'o/ /de bzhin nyid ji ltar rnam pa thams cad mkhyen pa nyid la yod pa de bzhin du dge ba'i rtsa ba de dag 'gro ba thams cad kyi rjes su 'gro zhing rnam par dag pas yongs su bsngo'o/ /de bzhin nyid ji ltar chos
277b4(phal chen): thams cad la thogs pa med pa de bzhin du dge ba'i rtsa ba de dag spyod pa thams cad la thogs pa med par yongs su bsngo'o/ /de bzhin nyid ji ltar chos thams cad la mig du gyur pa de bzhin du dge ba'i rtsa ba de
277b5(phal chen): dag 'gro ba thams cad kyi mig du gyur par yongs su bsngo'o/ /de bzhin nyid ji ltar dub par 'gyur ba med pa de bzhin du dge ba'i rtsa ba de dag byang chub sems dpa'i spyod pa thams cad la dub pa med par yongs su
277b6(phal chen): bsngo'o/ /de bzhin nyid ji ltar zab pa de bzhin du dge ba'i rtsa ba de dag yongs su bsngo ba zab mo nyid du yongs su bsngo'o/ /de bzhin nyid ji ltar dngos po med pa de bzhin du dge ba'i rtsa ba de dag dngos po med pa khong
277b7(phal chen): du chud par bya ba'i phyir yongs su bsngo'o/ /de bzhin nyid ji ltar 'byung ba med pa de bzhin du dge ba'i rtsa ba de dag bstan du med pa'i tshul gyis yongs su bsngo'o/ /de bzhin nyid ji ltar rab rib med pa de bzhin du
277b8(phal chen): dge ba'i rtsa ba de dag rab rib med pa'i mig 'thob par yongs su bsngo'o/ /de bzhin nyid ji ltar 'dra ba med pa de bzhin du dge ba'i rtsa ba de dag byang chub sems dpa'i spyod pa 'dra ba med par bsgrub
278a1(phal chen): pa'i phyir yongs su bsngo'o/ /de bzhin nyid ji ltar zhi ba de bzhin du dge ba'i rtsa ba de dag rab tu zhi ba la gzhol bar yongs su bsngo'o/ /de bzhin nyid ji ltar rtsa ba med pa de bzhin du dge ba'i rtsa ba de dag rtsa ba med
278a2(phal chen): pa'i chos dam pa thob pa'i phyir yongs su bsngo'o/ /de bzhin nyid ji ltar mtha' dang dbus med pa de bzhin du dge ba'i rtsa ba de dag 'gro ba mtha' dang dbus med pa thams cad rnam par dag par bya ba'i phyir
278a3(phal chen): yongs su bsngo'o/ /de bzhin nyid ji ltar chags pa de bzhin du dge ba'i rtsa ba de dag chags pa med pa'i mtha' dang mur thug par yongs su bsngo'o/ /de bzhin nyid ji ltar bsgrib pa med pa de bzhin du dge ba'i rtsa ba
278a4(phal chen): de dag sgrib pa thams cad rab tu bstsal ba'i phyir yongs su bsngo'o/ /de bzhin nyid ji ltar 'jig rten na rgyu ba med pa de bzhin du dge ba'i rtsa ba de dag 'jig rten gyi chos thams cad rgyu ba med par bya ba'i phyir
278a5(phal chen): yongs su bsngo'o/ /de bzhin nyid ji ltar 'jig rten du ma gtogs pa de bzhin du dge ba'i rtsa ba de dag 'khor ba thams cad du ma gtogs par bya ba'i phyir yongs su bsngo'o/ /de bzhin nyid ji ltar mngon
278a6(phal chen): par 'du bya ba med pa de bzhin du dge ba'i rtsa ba de dag mngon par 'du bya ba thams cad las gyen du 'phags par yongs su bsngo'o/ /de bzhin nyid ji ltar gnas pa de bzhin du dge ba'i rtsa ba de dag de bzhin
278a7(phal chen): nyid la gnas par yongs su bsngo'o/ /de bzhin nyid ji ltar chos thams cad dang 'byor pa de bzhin du dge ba'i rtsa ba de dag sems can thams cad spyod pa thos pa la brtson par bya ba'i phyir yongs su bsngo'o/ /
278a8(phal chen): de bzhin nyid ji ltar chos thams cad la yod pa de bzhin du dge ba'i rtsa ba de dag 'gro ba thams cad dang mnyam pa'i spyod pa yongs su 'grub par bya ba'i phyir yongs su bsngo'o/ /de bzhin nyid ji ltar chos
278b1(phal chen): thams cad dang bral ba med pa de bzhin du dge ba'i rtsa ba de dag 'gro ba thams cad dang phyi ma'i mtha'i mur thug par mi 'bral bar yongs su bsngo'o/ /de bzhin nyid ji ltar chos thams cad la zad pa med pa de
278b2(phal chen): bzhin du dge ba'i rtsa ba de dag 'gro ba thams cad la yongs su bsngo ba mi zad pa'i phyir yongs su bsngo'o/ /de bzhin nyid ji ltar chos thams cad dang 'gal ba med pa de bzhin du/ dge ba'i rtsa ba de dag 'das
278b3(phal chen): pa dang ma byon pa dang / da ltar byung ba'i sangs rgyas thams cad dang 'gal ba med par yongs su bsngo'o/ /de bzhin nyid ji ltar chos thams cad kyi mdo yin pa de bzhin du dge ba'i rtsa ba de dag 'gro ba
278b4(phal chen): thams cad ma lus pa'i dge ba'i rtsa ba yang dag par bsdu ba'i phyir yongs su bsngo'o/ /de bzhin nyid ji ltar chos thams cad la rgyud kyi tshul gcig tu gyur pa de bzhin du dge ba'i rtsa ba de dag 'das pa dang ma
278b5(phal chen): byon pa dang / da ltar byung ba'i sangs rgyas thams cad dang rgyud kyi tshul gcig du 'gyur bar yongs su bsngo'o/ /de bzhin nyid ji ltar chos thams cad las ma 'das pa de bzhin du dge ba'i rtsa ba de dag 'jig rten pa dang 'jig
278b6(phal chen): rten las 'das pa yang dag par bsdu ba'i phyir yongs su bsngo'o/ /de bzhin nyid ji ltar zil gyis mi non pa de bzhin du dge ba'i rtsa ba de dag 'gro ba thams cad kyis zil gyis mi non pa'i phyir yongs su bsngo'o/ /
278b7(phal chen): de bzhin nyid ji ltar yongs su mi sgul ba de bzhin du dge ba'i rtsa ba de dag bdud thams cad kyi las kyis mi sgul ba'i sems dang ldan par yongs su bsngo'o/ /de bzhin nyid ji ltar mi 'khrugs pa de
278b8(phal chen): bzhin du byang chub sems dpa'i spyod pa thams cad ma 'khrugs par spyad pa'i phyir yongs su bsngo'o/ /de bzhin nyid ji ltar g.yo ba med pa de bzhin du dge ba'i rtsa ba de dag sems can thams cad g.yo
279a1(phal chen): med pa'i phyir yongs su bsngo'o/ /de bzhin nyid ji ltar zad pa med pa de bzhin du dge ba'i rtsa ba de dag 'jig rten gyi chos thams cad kyi mi zad par bya ba'i phyir yongs su bsngo'o/ /de bzhin nyid ji ltar
279a2(phal chen): byang chub yin pa de bzhin du dge ba'i rtsa ba de dag chos thams cad rnam par 'tshang rgya ba mthong bar bya ba'i phyir yongs su bsngo'o/ /de bzhin nyid ji ltar zhig pa med pa de bzhin du dge ba'i rtsa ba de dag sems can
279a3(phal chen): thams cad kyi lhag pa'i bsam pa 'jig pa med par bya ba'i phyir yongs su bsngo'o/ /de bzhin nyid ji ltar snang ba yin pa de bzhin du dge ba'i rtsa ba de dag 'gro ba thams cad kyi ye shes kyi snang ba chen po
279a4(phal chen): rab tu thob par bya ba'i yongs su bsngo'o/ /de bzhin nyid ji ltar brjod du med pa de bzhin du dge ba'i rtsa ba de dag brjod pa thams cad brjod du med par shes par bya ba'i phyir yongs su bsngo'o/ /de bzhin
279a5(phal chen): nyid kyis ji ltar 'gro ba thams cad yang dag par bzung ba de bzhin du dge ba'i rtsa ba de dag byang chub sems dpa'i spyod pa thams cad yang dag par bzung ba rab tu thob par bya ba'i phyir yongs su bsngo'o/ /
279a6(phal chen): ji ltar de bzhin nyid spyod pa thams cad kyi rjes su song ba de bzhin du dge ba'i rtsa ba de dag brjod pa dang spyod pa thams cad ma lus par yongs su shes pa'i yi shes kyi phyir yongs su bsngo'o/ /
279a7(phal chen): de bzhin nyid ji ltar chos rnam pa tha dad pa thams cad ma lus pa la 'gro ba de bzhin du dge ba'i rtsa ba de dag sangs rgyas kyi zhing thams cad du mngon par 'tshang rgya bas mngon par sangs rgyas shing rnam par
279a8(phal chen): 'phrul pa yang dag par bstan pa yongs su rdzogs par bya ba'i phyir yongs su bsngo'o/ /de bzhin nyid ji ltar rnam par rtogs pa med pa de bzhin du dge ba'i rtsa ba de dag 'jig rten thams cad kyis yongs
279b1(phal chen): su rtogs pa rnam par rtog pa med par bya ba'i phyir yongs su bsngo'o/ /de bzhin nyid ji ltar lus thams cad la yod pa de bzhin du/ dge ba'i rtsa ba de dag tshad med pa'i lus kyis sangs rgyas kyi zhing thams cad rgyas
279b2(phal chen): par dgang pa'i phyir yongs su bsngo'o/ /de bzhin nyid ji ltar skye ba med pa de bzhin du dge ba'i rtsa ba de dag skye ba med pas skye ba mngon par bsgrub pa la mkhas pa bstan pa'i phyir yongs su bsngo'o/ /de bzhin
279b3(phal chen): n yid ji ltar gang na yang med pa ma yin pa de bzhin du dge ba'i rtsa ba de dag dus gsum du gtogs pa'i lus thams cad kyis thams cad du rnam par 'phrul zhing sangs rgyas kyi zhing byin gyis brlabs pa yang
279b4(phal chen): dag par bstan pa yongs su rdzogs par bya ba'i phyir yongs su bsngo'o/ ji ltar de bzhin nyid mtshan mo la yod pa de bzhin du dge ba'i rtsa ba 'dis dus thams cad du bla na med pa'i snang ba thob cing / sangs
279b5(phal chen): rgyas kyi mdzad pa yongs su rdzogs par gyur cig / ji ltar de bzhin nyid nyin mo la yod pa de bzhin du dge ba'i rtsa ba 'dis 'gro ba kun gyi nyin mor bgrang ba thams cad du sangs rgyas kyi rnam par
279b6(phal chen): 'phrul pa yongs su ston pa/ phyir mi ldog pa'i chos kyi 'khor los rab tu dgod cing 'gro ba thams cad kyis lta na don yod pa rnam par dag par gyur cig /ji ltar zla ba dang yun dang dus la de bzhin nyid yod
279b7(phal chen): pa de bzhin du dge ba'i rtsa ba 'dis 'gro ba thams cad skad gcig gcig du khong du chud par bya ba'i phyir dus la 'jug par mkhas pa la rab tu gnas par gyur cig / ji ltar
279b8(phal chen): d e bzhin nyid dbyar gyi dus la yod pa de bzhin du dge ba'i rtsa ba 'dis dbang po rnam pa tha dad pa rab tu shes par bya ba'i phyir bskal pa'i gnas sna tshogs tha dad du dbang po rnam par dag pa yongs su rdzogs par
280a1(phal chen): gyur cig / ji ltar de bzhin nyid 'du ba dang 'jig pa'i bskal pa la yod pa de bzhin du dge ba'i rtsa ba 'dis/ 'gro ba thams cad rnam par dag par gdul ba'i phyir bskal pa thams cad rnam par
280a2(phal chen): dag par rnam par bkod pas skye ba med cing gos pa med par gnas par gyur cig / ji ltar de bzhin nyid phyi ma'i mtha' la yod pa de bzhin du dge ba'i rtsa ba 'dis smon lam chen po las phyir mi ldog pa'i phyir
280a3(phal chen): phyi ma'i mtha'i bskal pa'i mur thug pa thams cad du byang chub sems dpa'i spyod pa la gnas pa rnam par dag par gyur cig / ji ltar de bzhin nyid 'gro ba'i dus la yod pa de bzhin du dge ba'i rtsa ba 'dis
280a4(phal chen): sems kyi skad cig gcig du yang 'bral ba med par bya ba'i phyir/ sems can thams cad kyi sems skad cig gcig gis sangs rgyas thams cad mthong ba yongs su rdzogs par gyur cig /ji ltar
280a5(phal chen): de bzhin nyid thams cad du 'gro ba de bzhin du dge ba'i rtsa ba 'dis khams gsum thams cad rnam par dag par 'gyur ba'i phyir thams cad zil gyis ma non pa thob par gyur cig / ji ltar de
280a6(phal chen): bzhin nyid dngos po dang dngos po med pa thams cad kyi rjes su song ba de bzhin du dge ba'i rtsa ba 'dis dngos po med pa yongs su shes pa'i phyir dngos po thams cad rnam par dag par gyur cig / ji ltar
280a7(phal chen): de bzhin nyid dag pa de bzhin du dge ba'i rtsa ba 'dis tshogs chen po rgyu chen pos 'byung ba'i phyir byang chub sems dpa' thams cad kyi spyod pa yongs su dag par gyur cig / de bzhin nyid ji ltar 'od dang ba de bzhin
280a8(phal chen): du dge ba'i rtsa ba 'dis sems kyi 'od dang ba'i phyir byang chub sems dpa'i ting nge 'dzin thams cad rab tu thob par gyur cig / de bzhin nyid ji ltar dri ma med pa de bzhin du dge ba'i rtsa ba 'dis dri ma med
280b1(phal chen): pa'i sems yongs su rdzogs shing dri ma thams cad byang bar gyur cig / ji ltar de bzhin nyid bdag gis med pa de bzhin du dge ba'i rtsa ba 'dis sangs rgyas kyi zhing thams cad rgyas par 'gengs pa'i phyir tshad
280b2(phal chen): med pa yongs su gzung bar sems bskyed pa rnam par dag par gyur cig / de bzhin nyid ji ltar mnyam pa nyid yin pa de bzhin du dge ba'i rtsa ba 'dis chos thams cad snang zhing rab rib med pas mnyam par
280b3(phal chen): ye shes kyi 'byung gnas thams cad rab tu thob par gyur cig / ji ltar de bzhin nyid bgrang du med pa de bzhin du dge ba'i rtsa ba 'dis 'jig rten gyi khams thams cad du chos kyi sprin gyis rgyas par dgang
280b4(phal chen): ba'i phyir thams cad nye bar blangs pa'i theg pa dang / stobs kyi mdzod grangs med pa la gnas par gyur cig /ji ltar de bzhin nyid mnyam pa nyid kyi gnas su gyur pa de bzhin du dge ba'i rtsa ba 'dis
280b5(phal chen): byang chub sems dpa'i spyod pa thams cad nye bar blangs pa rab tu thob par bya ba'i phyir thams cad mkhyen pa la rab tu thob pa dgod par gyur cig / de bzhin nyid ji ltar sems can gyi khams rnam
280b6(phal chen): par phye ba thams cad la yod pa de bzhin du dge ba'i rtsa ba 'dis thogs pa med pa'i ye shes yongs su rdzogs pas sems can thams cad mngon du byed par gyur cig / ji ltar de bzhin nyid shes pa dang /
280b7(phal chen): brjod pa dang rnam par brjod pa dang / brda dang gang zag thams cad la yod pa de bzhin du dge ba'i rtsa ba 'dis sgra grag pa thams cad shes pas sems can gyi khams thams cad shes par bya ba'i phyir
280b8(phal chen): s ems can thams cad kyi sgra skad shes pa'i mngon par shes pa yang dag par 'dzin pa la mkhas par gyur cig ji ltar de bzhin nyid 'gro ba thams cad las rnam par 'das shing 'gro ba thams cad yongs su bsdu ba'i
281a1(phal chen): mthar thug pa de bzhin du dge ba'i rtsa ba 'dis sems can thams cad/ dge ba'i rtsa ba la rab tu rten par bya ba'i phyir/ 'gro ba thams cad las 'das par gyur cig /ji ltar de bzhin nyid yangs pa
281a2(phal chen): d e bzhin du dge ba'i rtsa ba 'dis 'khrul ba med par byang chub sems dpa'i spyod pa thams cad la shin tu brtson pas 'das pa dang ma byon pa dang da ltar byung ba'i sangs rgyas thams cad kyi chos bstan pa yang dag
281a3(phal chen): par 'dzin par gyur cig / ji ltar de bzhin nyid nam yang yal ba med pa de bzhin du dge ba'i rtsa ba 'dis ye shes chen po la sems can thams cad rab tu dgod pa'i phyir/ bskal pa thams cad du byang chub
281a4(phal chen): sems dpa'i spyod pa la rab tu brtson par gyur cig / ji ltar de bzhin nyid las 'byam klas pa thams cad la yod pa de bzhin du dge ba'i rtsa ba 'dis chags pa med pa'i dran pa rnam par dag pas bsod nams kyi rgyud
281a5(phal chen): 'byam klas pa gzung bar gyur cig / ji ltar de bzhin nyid bsngags pa mtha' yas pa de bzhin du dge ba'i rtsa ba 'dis byang chub sems dpa'i spyod pa thob pa'i phyir ye shes bsngag pa mtha' yas pa khong
281a6(phal chen): du chud par gyur cig / ji ltar de bzhin nyid nye bar len pa med pa de bzhin du dge ba'i rtsa ba 'dis 'gro ba thams cad nye bar bzung ba rnam par dag cing chos thams cad la len pa med par gyur cig /
281a7(phal chen): ji ltar de bzhin nyid g.yo ba med pa de bzhin du dge ba'i rtsa ba 'dis byang chub sems dpa' kun tu bzang po'i spyod pa dang / smon lam yongs su rdzogs pas mi g.yo zhing brtan pa dang / shin tu gnas
281a8(phal chen): par gyur cig / ji ltar de bzhin nyid sangs rgyas kyi yul du gyur pa de bzhin du dge ba'i rtsa ba 'dis nyon mongs pa thams cad kyi yul zhi bar bya ba'i phyir 'gro ba thams cad kyi ye shes kyi yul yongs su rdzogs par gyur
281b1(phal chen): cig / ji ltar de bzhin nyid mi 'phrogs pa de bzhin du dge ba'i rtsa ba 'dis mu stegs can gzhan dang phas kyi rgol ba thams cad tshar bcod pa'i phyir bdud kyi las thams cad kyis mi 'phrogs par gyur cig /
281b2(phal chen): ji ltar de bzhin nyid bsgom pa yang ma yin/ mi bsgom pa yang ma yin pa de bzhin du dge ba'i rtsa ba 'dis rnam par rtog pa thams cad rab tu spangs ba'i phyir dngos po dang / dngos po med pa thams cad la
281b3(phal chen): rnam par mi rtog par gyur cig / ji ltar de bzhin nyid byang chub med pa de bzhin du dge ba'i rtsa ba 'dis/ byang chub kyi sems kyi rgyan thams cad 'thob par brtson pa'i phyir/ sangs rgyas thams cad mthong
281b4(phal chen): bas dma' ba med par gyur cig / ji ltar de bzhin nyid 'gro ba'i smra ba la yod pa de bzhin du dge ba'i rtsa ba 'dis skad la mkhas pa'i rgyud kyis shin tu 'phags par 'gyur ba'i phyir skad rnam par phye ba
281b5(phal chen): shes pa mngon par shes par gyur cig / ji ltar de bzhin nyid chos thams cad la ltos pa med pa de bzhin du dge ba'i rtsa ba 'dis sems can thams cad kun tu bzang po'i spyod pas byung ba'i phyir sems
281b6(phal chen): can thams cad ltos pa med par gyur cig / ji ltar de bzhin nyid sa nas sar 'gro ba de bzhin du dge ba'i rtsa ba 'dis kun tu bzang po'i rgyan thob par bya ba'i phyir sems can thams cad kyi gnas ye shes
281b7(phal chen): kyi sa thob par gyur cig / ji ltar de bzhin nyid gcad du med pa de bzhin du dge ba 'dis spyod pa'i dkyil 'khor thams cad yang dag par bstan pa'i phyir/ sems can thams cad kyis mi 'jigs pa gcad
281b8(phal chen): du med pa rab tu thob par gyur cig / ji ltar de bzhin nyid zag pa med pa de bzhin du dge ba'i rtsa ba 'dis chos shes pa'i tshul gyi rnam par shes pa'i phyir zag pa med pa'i dge ba'i rtsa ba byang chub kyi sems
282a1(phal chen): yongs su rdzogs par gyur cig / ji ltar de bzhin nyid kyi chos gang la yang 'gag pa med cing chos gang mngon par sangs rgyas pa med pa de bzhin du dge ba'i rtsa ba 'dis chos kyi dbyings mtha' yas
282a2(phal chen): pa sems bskyed pas rgyas par dgang ba'i phyir chos thams cad mngon par 'tshang rgya bar gyur cig / ji ltar de bzhin nyid sngon gyi mthas zad par ma gyur pa dang / phyi ma'i mthas rgyas par 'gyur ba med
282a3(phal chen): cing da ltar byung bas rnam pa tha dad par ma gyur pa de bzhin du dge ba'i rtsa ba 'dis 'khor ba thams cad las rnam par 'das pa'i phyir/ byang chub kyi sems sar pa gsar pa'i smon lam gyis 'gro ba
282a4(phal chen): thams cad rnam par dag pa dang ldan par gyur cig / ji ltar de bzhin nyid dus gsum du rnam par rtog pa med pa de bzhin du dge ba'i rtsa ba 'dis da ltar byung ba'i dus la skad cig rnam par dag pa'i phyir/
282a5(phal chen): sngon gyi mtha' dang phyi ma'i mtha' rnam par dag par gyur cig /ji ltar de bzhin nyid sangs rgyas dang byang chub sems dpa' thams cad yongs su grub pa'i rgyu yin pa de bzhin du dge ba'i rtsa ba 'dis shin
282a6(phal chen): tu brtson pa'i brtson 'grus 'thob pa'i phyir sems can thams cad kyis sangs rgyas kyi ye shes rab tu grub par gyur cig / ji ltar de bzhin nyid nam yang kun nas nyon mongs par mi 'gyur zhing shin tu
282a7(phal chen): r nam par dag par 'gyur ba de bzhin du dge ba'i rtsa ba 'dis thams cad mkhyen pa nyid rnam par dag pa yongs su rdzogs par 'gyur ba'i phyir 'gro ba thams cad kyi kun nas nyon mongs pa shin tu spangs
282a8(phal chen): par gyur cig ces/ de ltar yongs su bsngo ba'i byang chub sems dpa' ni 'jig rten thams cad yongs su dag par bya ba'i phyir zhing thams cad mnyam pa nyid 'thob bo/ /chos kyi 'khor lo thogs
282b1(phal chen): pa med cing phyir mi ldog pa'i phyir 'jig rten thams cad mnyam pa nyid 'thob bo/ /thams cad mkhyen par smon pas shin tu 'byung ba'i phyir byang chub sems dpa' thams cad dang mnyam pa nyid 'thob po/ /dus gsum
282b2(phal chen): gyi sangs rgyas thams cad dang mnyam pa nyid kyi phyir/ sangs rgyas thams cad dang mnyam pa nyid 'thob bo/ /rang bzhin 'khrug pa med pa'i phyir chos thams cad dang mnyam pa nyid 'thob bo/ /tshig gi
282b3(phal chen): tshul thams cad la mkhas pa'i rgyus yongs su shes pa'i phyir dus thams cad mnyam pa nyid 'thob po/ /ji ltar bskyed pa'i dge ba'i rtsa ba yongs su bsngo ba'i phyir/ byang chub sems dpa'i spyod
282b4(phal chen): pa thams cad dang mnyam pa nyid 'thob bo/ /dus ji lta ba bzhin du sbyor ba'i sangs rgyas kyi 'phrin las rgyun mi gcod pa'i phyir dus thams cad mnyam pa nyid 'thob bo/ /'jig rten pa dang 'jig
282b5(phal chen): rten las 'das pa'i dge ba'i rtsa ba gos pa med pa'i mthar thug pa'i phyir/ las kyi rnam par smyin pa thams cad mnyam pa nyid 'thob bo/ /'jig rten thams cad dang mi 'gal bar
282b6(phal chen): sangs rgyas kyi mdzad pa yang dag par bstan pa'i phyir sangs rgyas kyi rnam par 'phrul pa dang byin gyis rlabs mnyam pa nyid thob ste/ kye rgyal ba'i sras dag 'di ni byang chub sems dpa'
282b7(phal chen): sems dpa' chen po rnams kyi yongs su bsngo ba de bzhin nyid kyi mtshan nyid kyi rang bzhin zhes bya ba ste brgyad pa'o/ /de la gnas pa'i byang chub sems dpa' sems dpa' chen po ni sangs rgyas
282b8(phal chen): kyi khyu mchog dang / seng ge'i nga ro 'jigs pa med par bsgrag par bya ba'i phyir chos kyi sgo rnam par dag pa mtha' dang dbus med pa rab tu thob bo/ /dus thams cad du rgyun mi 'chad pa'i tshul du
283a1(phal chen): byang chub sems dpa' thams cad kyi yongs su smyin par bya ba dang gdul ba mtha' dang dbus med pa yongs su rdzogs pa rab tu 'thob po/ /'jig rten gyi khams thams cad lus gcig gis rgyas par dgang
283a2(phal chen): ba'i phyir de bzhin gshegs pa'i sku mtha' dang dbus med pa tshad med pa rab tu 'thob po/ /dbyangs gcig gis sems can gyi khams thams cad shes par bya ba'i phyir/ de bzhin gshegs pa'i gsung
283a3(phal chen): mtha' dang dbus med pa mngon par bsgrub pa yongs su rdzogs pa rab tu 'thob bo/ /'jig rten gyi khams thams cad skra'i sbubs gcig tu yongs su 'du bar bya ba'i phyir/ de bzhin gshegs pa'i
283a4(phal chen): stobs mtha' dang dbus med pa yongs su rdzogs pa rab tu thob bo/ /sems can thams cad kyi lus rdul gcig la rab tu dgod pa'i phyir/ de bzhin gshegs pa rnam par 'phrul pa mtha' dang
283a5(phal chen): dbus med pa yongs su rdzogs pa rab tu 'thob po/ /sems can gcig gi lus la sangs rgyas kyi yul thams cad mngon par 'tshang rgya ba yongs su bstan pa'i phyir de bzhin gshegs pa'i rnam par
283a6(phal chen): thar pa mtha' dang dbus med pa thams cad rab tu 'thob bo/ /ting nge 'dzin gcig la ting nge 'dzin thams cad mngon par bsgrub pa la mkhas pa'i phyir/ de bzhin gshegs pa'i ting nge 'dzin mtha' dang
283a7(phal chen): dbus med pa thams cad yongs su rdzogs pa rab tu 'thob po/ /phyi ma'i mtha'i mur thug pa'i chos gcig gi tshig shin tu bstan pas/ sems can thams cad kyi the tsom gcad pa zad mi shes pa'i
283a8(phal chen): phyir/ de bzhin gshegs pa tha dad pa yang dag par shes pa mtha' dang dbus med pa thams cad yongs su rdzogs pa rab tu 'thob po/ /sems can gyi khams ma lus par stobs bcu'i thams cad
283b1(phal chen): mkhyen pa nyid mngon par rdzogs par 'tshang rgya ba bstan pa'i phyir de bzhin gshigs pa'i dpa' ba'i rlabs po che mtha' dang dbus med pa yongs su rdzogs pa rab tu 'thob bo/ /de nas byang chub sems dpa'
283b2(phal chen): rdo rje rgyal mtshan gyis sangs rgyas gyi byin gyis brlab kyis phyogs bcur rnam par blta ste/ de'i tshe tshigs su bcad pa 'di dag smras so/ /bsam pa brtan pa'i sems ldan pa/ /dran pa gsal bas
283b3(phal chen): rmongs pa med gyur cing / /rtan zhing des la yongs su gzung med pa/ /mtshungs med de dag bsod nams yang dag stsogs/ /de dag mi mthun med pa'i yid ldan zhing / /bsam pa shin tu rnam par dag pa rnams/ /
283b4(phal chen): ji snyed sna tshogs 'jig rten skye ba yi/ /las kyi rnam pa thams cad rmongs med mkhas/ /de dag las kyi rnam pa sna tshogs pa/ /rnam pa tha dad yangs la rjes su sems/ /des ni 'jig rten ma lus bde bar byed/ /
283b5(phal chen): de la yid kyis rtag tu mngon par brtson/ /de dag 'gro ba kun na 'ang 'gal med yid/ /dga' bar byed pa'i sems dang ldan pa de/ /las kyi rnam pa ci 'dra rnam phye ba/ /de dag yang dag bsgrub par mngon par
283b6(phal chen): brtson/ /kha lo bsgyur sar thams cad gzung sems ldan/ /yongs su gdung med chags med yid dang ldan/ /don dang chos nyid de dag rjes su thob/ /'gro la phan phyir de dag mngon par brtson/ /
283b7(phal chen): de dag yid kyis dge ba rtogs gyur cing / /gang dag rnam pa tha dad grangs mang ngo / /de dag rgyu dang tshul yang rab tu shes/ /de dag 'jig rten phan phyir yongs su bsngo/ /shin tu yangs pa'i tshul gyis
283b8(phal chen): dam pa 'di/ /mnyam yang ye shes rtag tu tshul shes pas/ /gnas rnams thams cad ma lus mthong byas shing / /de bzhin nyid ltar yongs su bsngo ba byed/ /gang la de bzhin nyid de yod pa yi/ /
284a1(phal chen): rnam pa thams cad 'jig rten blangs byas shing / /'jig rten rgyud rnams chags pa med pa'i phyir/ /de 'dra'i lus su brtan pa yongs su bsngo/ /de ni kun tu 'gro bar rtogs byas shing / /de bzhin
284a2(phal chen): nyid kyi tshul rgyud gang yin dang / /dmigs pa dag dang 'on tam dmigs med pa/ /de ltar bsod nams yid du 'ong ba bsngo/ /mun la yod dang nyin la yod pa dang / /yud du yin min de bzhin zla yod dang / /lo la
284a3(phal chen): yod dang bskal la yod pa 'am/ /de bzhin ci bzhin de bzhin nyid bzhin bsngo/ /dus la yod pa zhing la yod pa dang / /sems can yod pa 'am chos la yod pa dang / /kun la yod dang yod pa ma yin pa/ /
284a4(phal chen): de bzhin bsod nams ma lus yongs su bsngo/ /de bzhin nyid kyi rang bzhin ci 'dra ba/ /rang bzhin de 'drar sems kyang bsgyur byas shing / /ji ltar de bzhin nyid de rjes 'gro ba/ /de ltar bsod nams
284a5(phal chen): gcig min yongs su bsngo/ /de bzhin ci bzhin de bzhin nyid kyi dngos/ /de la chos nyid gang yang yod med cing / /rang bzhin mi ldan ji ltar de bzhin nyid/ /de ltar las rnams mkhas pa yongs
284a6(phal chen): su bsngo/ /de bzhin nyid kyi mtshan nyid ci 'dra dang / /de bzhin nyid kyi ngang tshul ci 'dra dang / /de bzhin nyid kyi rang bzhin ci 'dra ba/ /de 'drar las rnams kun kyang yongs su bsngo/ /de dag mtha' yas
284a7(phal chen): las la rab zhugs shing / /de bzhin nyid de ji ltar mtha' yas te/ /de la chags dang bcings pa med pa ltar/ /de ltar las rnams shin tu dag par byed/ /de ltar rgyal sras shin tu mkhas pa dag /
284a8(phal chen): bsam pa mi g.yo shin tu brtan thob pa/ /ye shes stobs ldan tshul la mkhas gyur pa/ /de dag rgyal ba'i mdzod kyi tshul la zhugs/ /de dag tshul gyi rgyal po'i tshul shes pas/ /
284b1(phal chen): de la chags dang bcings pa med pa'i phyir/ /chags med sems ni 'jug par mi 'gyur te/ /'jug par byed pa'i dbang yang dmigs pa med/ /chos kyi lus ni rab tu thob byas shing / /
284b2(phal chen): 'gro ba kun las mtshan nyid ji bzhin pa/ /chos nyid de la mtshan nyid med gsungs pa/ /de 'dra'i mtshan nyid chos la rab tu zhugs/ /de ltar de dag 'grogs pa bsam mi khyab/ /de la sems
284b3(phal chen): ni lhag ma med par byed/ /bsam yas chos rnams kun la rab tu zhugs/ /sems ni sems min rnam par dben pa shes/ /de dag chos dben nyid la 'jug byed cing / /de ltar chos
284b4(phal chen): nyid rjes su sems pa byed/ /g.yo dang brlom sems thams cad 'gags pa ste/ /de phyir yon tan rnam par grags pa yin/ /de dag rnam smin thams cad ma lus par/ /ye shes
284b5(phal chen): rgyas btab zad par mi 'gyur te/ /de ni mi zad mi bzad nyid kyi dngos/ /mi zad mtha' yi tshul dang 'gal ba med/ /bsam pa lus kyi phyi rol yod pa min/ /sems ni nang na 'ang yod
284b6(phal chen): pa ma yin te/ /dus rnams gang na 'ang sems ni yod pa min/ /brlom sems rlom chos med pas zhi bar 'gyur/ /de 'dra'i smon lam ldan pa rgyal sras rnams/ /chos kyi
284b7(phal chen): rang bzhin zhi ba stong pa ste/ /chos rnams ma lus thams cad g.yo ba med/ /bdag nyid rgyal bas rnam par sangs rgyas med/ /de bzhin nyid gang 'gro ba kun mnyam pa'i/ /
284b8(phal chen): chos nyid mtshan nyid rjes su shes byas shing / /bsam yas mtshan nyid de dag mthong gyur nas/ /mtshan nyid med pa'i shes la rmongs pa med/ /de ltar zab pa'i spyod la rab
285a1(phal chen): brtson pa/ /de dag byang chub rtag par brtson pa ste/ /de dag smon lam de yang bzlog pa med/ /'gro ba kun gyi don du de dag brtson/ /de dag 'jig rten rnams las 'das gyur cing / /'chi
285a2(phal chen): 'pho yongs su rtog pa med byas te/ /sprul pa 'dra bar sems kyang rig byas nas/ /de dag 'gro ba gdul phyir rab tu 'jug /de dag mthong dang dran pa 'di 'dra ste/ /las kyi smin pas 'jig
285a3(phal chen): rten byung ba yi/ /khams gsum pa yi sems can thams cad la/ /de dag yongs su bskyab par mngon par brtson/ /'gro ba kun kyi 'du shes rgyu ba dang / /rnam par rtog pa ji snyed tha dad pa'i/ /
285a4(phal chen): bskal pa mi mnyam de dag de bzhin shes/ /ngo bo nyid las nam yang phyir mi ldog /shes pas mkhas pa chos rab brtags pa rnams/ /'gro ba kun la snying brtse'i sems ldan pas/ /chos kyi tshul
285a5(phal chen): la rjes su sems byed cing / /tshul mkhas de dag de ltar yongs su bsngo'o/ /de bzhin nyid kyi mtshan nyid kyi rang bzhin zhes bya ba ste yongs su bsngo ba brgyad pa'o// //

