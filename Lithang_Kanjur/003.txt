1a1('dul ba): (ga) @#/ ! /'dul ba lung bzhugs so/ /
1a2('dul ba): (黃) 律師戒行經第三部
1b1('dul ba): 'dul ba gzhi/ bam po lnga bcu lnga pa/ thun mong ma yin pa gang zhe na/ dge slong dag
1b2('dul ba): s ngon byung ba bA rA Na sI'i grong khyer du rgyal po tshangs sbyin zhes bya ba rgyal srid byed du 'jug ste 'byor pa dang zhes
1b3('dul ba): rgyas par bya ste/ de'i tshe smad 'tshong ma bzang mo zhes bya ba dang / skyes bu g.yon can pad ma'i rtsa lag ces
1b4('dul ba): bya ba zhig gnas so/ /des de la dga' mgur spyad pa'i phyir gos dang / rgyan rnams bskur ba dang /
1b5('dul ba): des gos dang rgyan rnams bgos nas song ba las/ skyes pa gzhan zhig kyang dong tshe lnga brgya thogs te 'ongs
1b6('dul ba): nas/ bzang mo dga' mgur spyad kyis tshur shog ces smras so/ /des bsams pa/ gal te song na ni dong
1b7('dul ba): tshe lnga brgya yang mi 'thob la/ khyim du 'ongs pa bor te gzhan du 'gro ba 'di ni gsol ka mi yang bar yang 'gyur ro snyam
1b8('dul ba): nas/ des bu mo mngag gzhug ma la smras pa/ song la pad ma'i rtsa lag la jo bo re shig bdag gis sta gon
2a1('dul ba): ma bgyis kyis slad kyis mchi'o zhes zer ro zhes smros shig / de de'i gan du song nas smras so/ /skyes pa de yang bya ba mang po zhig pas dga' mgur spyad nas srod nyid la phyir song ngo / /des bsams pa/ thun mongs du yod
2a2('dul ba): pas bdag gis de'i sems kyang bsrung nus so snyam nas/ des yang bu mo de la smras pa/ song la pad ma'i rtsa lag la jo bo sta gon bgyis lags na/ bskyed mos tshal gang du mchi shig ces mchi'o zhes smros shig /des de'i
2a3('dul ba): drung du song nas smras pa dang / des smras pa/ khyod kyi jo mo skad gcig gis ni sta gon byas/ skad gcig gis ni sta gon ma byas/ bu mo de yang de dang rigs mi 'phrod pa zhig pas des smras pa/ rje'i sras des sta gon ma
2a4('dul ba): bgyis te/ 'on kyang khyod kyi gos dang rgyan rnams kyis skyes pa gzhan dang lhan gcig dga' mgur spyad do/ /de 'dod chags kyi kun nas dkris pa gang yin pa de dang ni bral/ gnod sems kyis kun nas dkris pa ni skyes
2a5('dul ba): par gyur te/ de mi bzod pa skyes nas smras pa/ bu mo bzang mo'i drung du song la/ pad ma'i rtsa lag na re bskyed mos tshal ga ge mo zhig tu shog shig ces zer ro zhes smros shig /des song nas bzang mo la smras pa dang / de nas de bskyed
2a6('dul ba): mos tshal der song ba dang / skyes bu g.yon can pad ma'i rtsa lag gis smras pa/ khyod kho bo'i gos dang rgyan gyis gzhan dang lhan cig dga' mgur yongs su spyad pa ji ga rigs sam des smras pa/ rje'i sras 'di ni bdag gis nongs lags te/ 'on
2a7('dul ba): kyang bud med ni rtag par skyon can lags kyis bzod pa mdzod cig / de nas des mi bzod pa skyes nas/ ral gri shubs nas phyung ste srog dang phral lo/ /de nas bu mo des jo mo bsad do jo mo bsad do zhes ku co'i sgra chen po bton pa de skye bo'i tshogs chen
2a8('dul ba): pos thos nas brgyugs so/ /de tsam na bskyed mos tshal de na rang sangs rgyas legs smon zhes bya ba bsam gtan byed do/ /de nas skyes bu g.yon can pad ma'i rtsa lag de skrag pas ral gri khrag can rang sangs rgyas legs smon gyi mdun du bor
2b1('dul ba): nas skye bo'i tshogs chen po de nyid kyi nang du zhugs so/ /skye bo'i tshogs chen pos ral gri khrag can mthong nas rab tu byung ba 'dis ni bzang mo'i srog dang phral lo zhes de nas rang sangs rgyas de kun nas bskor nas mi bzod pa bskyed de smras pa/
2b2('dul ba): kye rab tu byung ba drang srong gi rgyal mtshan bsrel nas 'di 'dra ba'i las byed dam/ des smras pa ci zhig byas/ de rnams kyis smras pa/ khyod kyis bzang mo dang lhan cig dga' mgur spyad nas de srog dang phral lo/ /des smras pa/ rnas mi bzod
2b3('dul ba): pa de nga ni las 'di mi byed do/ /des mi bzod pa'i tshig smras kyang / skye bo'i tshogs chen po des lag pa phying ka log tu dam du bcings nas rgyal po la phul te/ lha rab tu byung ba 'dis bzang mo dang lhan cig dga' mgur spyad nas des srog dang phral
2b4('dul ba): lags so/ /rgyal po dag ni mi rtog pa yin pas des smras pa/ gal te de lta na rab tu byung ba 'di ngas spangs kyis deng la sod cig /de nas de'i mgul par me tog ka ra bi ra'i phreng bas btags nas gshed ma gos sngon po gyon pa mtshon thogs
2b5('dul ba): pa rnams kyis yongs su bskor nas lam po che dang / tshong dus dang / bzhi mdo dang / sum mdo rnams su bsgrags te/ grong khyer nas bskyed mos tshal logs su khrid do/ /de nas skyes bu g.yon can pad ma'i rtsa lag gi blo skyes pa rab tu
2b6('dul ba): byung ba dka' thub can skyon med pa nyes pa mi byed pa 'di la yang dag pa ma yin pas bskur pa btab pas da 'di gsad pa la thug na/ bdag gis 'di yal bar dor ba ni bdag gi cha ma yin no snyam du bsams nas slar log ste rgyal po'i drung du song nas
2b7('dul ba): rkang pa gnyis la gtugs te smras pa/ lha rab tu byung ba 'dis ni las 'di ma bgyis te/ sdig pa'i las 'di ni bdag gis bgyis kyis rab tu byung ba 'di gtang bar gsol/ dge slong dag ji snyam du sems/ de'i tshe de'i dus kyi skyes
2b8('dul ba): bu g.yon can pad ma'i rtsa lag gang yin pa de ni nga nyid yin te/ ngas rang sangs rgyas la yang dag par ma yin pas skur pa btab pa gang yin pa de'i las kyi rnam par smin pas nga lo mang po dang zhes bya ba nas/ sems can dmyal ba rnams su btsos
3a1('dul ba): so zhes bya ba'i bar gong ma bzhin du'o/ /las kyi lhag ma de kho nas da ltar nga mngon par rdzogs par byang chub pa na yang bram ze'i bu mo rtswa mis yang dag pa ma yin pas skur pa btab ste 'di ni thun mong ma yin pa'o/ /btsun pa
3a2('dul ba): bcom ldan 'das kyis phrin las ci zhig mdzad na/ phrin las de'i rnam par smin pas yul dgra mthar dge slong gnyis kyis lnga brgyar ma tshang ba'i dge slong rnams dang thabs gcig nas rul gsol ba/ tshe dang ldan pa shA ri'i bu dang / maud
3a3('dul ba): gal gyi bu gnyis ni lha'i zhal zas la longs spyod lags/ bcom ldan 'das kyis bka' stsal pa/ dge slong dag de bzhin gshegs pa nyid kyis sngon gyi tshe rabs gzhan rnams su las rnams byas shing bsags pa zhes bya ba nas/
3a4('dul ba): 'bras bu dag tu 'gyur ba nyid ces bya ba'i bar gong ma bzhin du'o/ /dge slong dag sngon byung ba skye dgu rnams kyi tshe lo brgyad khri thub pa na 'jig rten du ston pa rnam par gzigs zhes bya ba zhig byung nas zhes bya ba nas/ sangs rgyas bcom ldan 'das
3a5('dul ba): shes bya ba'i bar gong ma bzhin du'o/ /de 'khor drug khri dang ljongs rgyu zhing gshegs pa na/ rgyal po'i pho brang bshes ldan du byon to/ /bshes ldan de'i bram ze zhig bram ze'i khye 'u lnga brgya la bram ze rnams kyi gsang tshig klog tu 'jug
3a6('dul ba): go/ /des yang dag par rdzogs pa'i sangs rgyas rnam par gzigs 'khor lnga brgya dang mthong nas/ des bram ze'i khye'u rnams la smras pa/ shes ldan dag dge sbyong mgo reg 'di dag lha'i zhal zas la longs spyad pa'i 'os ma
3a7('dul ba): yin gyi/ nas rul pa za ba'i 'os yin no/ /de rnams kyis kyang rjes su yi rang ba byas te/ mkhan po de mad de/ dge sbyong mgo reg 'di dag ni lha'i zhal zas la longs spyad pa'i 'os ma lags kyi nas rul ba 'tshal ba'i 'os
3a8('dul ba): lags so/ /de na yang bram ze'i khye'u dkar po can gnyis shig gis smras pa/ mkhan pos ni ma legs pa zhig gsungs te/ bdag nyid chen po 'di dag ni lha'i zhal zas la longs spyod pa'i 'os lags so/ /dge slong dag ji snyam du sems/
3b1('dul ba): de'i tshe de'i dus kyi bram ze lnga brgya can gang yin pa de ni nga nyid yin te/ ngas yang dag par rdzogs pa'i sangs rgyas rnam par gzigs nyan thos kyi dge 'dun dang bcas pa la ngag gi las rtsub mo phyung ba gang yin pa de'i las kyi rnam par smin pas nga
3b2('dul ba): lo mang po dang / lo brgya phrag mang po dang / lo stong phrag mang po dang / lo brgya stong phrag mang por nas rul ba zos so/ /las kyi lhag ma de kho nas da ltar mngon par rdzogs par byang chub pa na yang dgra mthar dge slong gnyis kyis lnga brgyar ma tshang
3b3('dul ba): ba'i dge slong rnams dang thabs gcig nas rul ba la longs spyad do/ /bram ze'i khye'u gnyis po gang yin pa de ni dge slong shA ri'i bu dang / maud gal gyi bu 'di dag nyid yin no/ /btsun pa bcom ldan 'das kyis phrin las ci zhig mdzad na
3b4('dul ba): phrin las de'i rnam par smin pas lo drug tu dka' ba spyad par gyur lags/ bcom ldan 'das kyis bka' stsal pa/ dge slong dag de bzhin gshegs pa nyid kyis sngon gyi tshe rabs gzhan rnams su las rnams byas shing bsags pa dag ni zhes bya ba
3b5('dul ba): nas/ /'bras bu dag tu 'gyur ba nyid ces bya ba'i bar gong ma bzhin du'o/ /dge slong dag sngon byung ba ljongs kyi grong rdal be'i b+hi Ting gi zhes bya ba 'byor pa dang rgyas pa/ bde ba dang / lo legs pa/ skye bo dang / mi mang pos rab tu gang ba zhig yod
3b6('dul ba): de/ dge slong dag ljongs kyi grong rdal be'i b+hi Ting gi na rdza mkhan dga' skyong zhes bya ba sangs rgyas la mngon par dad pa/ chos dang dge 'dun la mngon par dad pa/ sangs rgyas la skyabs su song ba/ chos dang dge 'dun la skyabs su song ba/
3b7('dul ba): sangs rgyas la gcig tu byed pa/ chos dang dge 'dun la gcig tu byed pa/ sangs rgyas la yid gnyis dang the tshom med pa/ chos dang dge 'dun la yid gnyis dang the tshom med pa/ sdug bsngal dang kun 'byung dang / 'gog pa dang / lam la
3b8('dul ba): yid gnyis dang the tshom med pa/ bden pa mthong ba/ 'bras bu thob pa/ lo ma dang gtun spangs pa zhig byung ste/ de gang na chus brkos pa 'am/ byi brun ma gtogs pa rang gi lag gis sa mi rko zhing rkor mi 'jug go/ /de nas rang gis sa blangs nas
4a1('dul ba): srog chags med pa'i chus sbrus te snod rnams byas nas mtha' gcig tu bzhag ste/ 'di skad ces 'phags pa 'am/ bzhin bzangs dag 'dir til lam/ 'bras sam/ sran mud ga tshal tshol dag mtha' gcig tu zhog la/ khyed cag las gang zhig
4a2('dul ba): snod gang dgos pa de de long la deng shig ces smras nas/ de nas pha ma long ba gnyis gso zhing dus dus su yang dag par rdzogs pa'i sangs rgyas 'od srung la bsod snyoms 'bul lo/ /bram ze'i khye'u bla ma'i grogs po dang / snying du sdug pa dang / ne'u zla yang yin no/ /
4a3('dul ba): dge slong dag ljongs kyi grong khyer be'i b+hi Ting gi na bram ze shing sA la chen po lta bu n+ya gro d+ha zhes bya ba phyug cing nor mang la longs spyod che ba zhig byung ste/ be'i b+hi Ting gi rgyas pa/ 'du thang dang bcas rtswa shing dang 'bab chur bcas pa/ rgyal po kri kis bram ze'i sbyin
4a4('dul ba): par byin pa la yongs su longs spyod do/ /bram ze shing sA la chen po lta bu n+ya gro d+ha'i slob ma bram ze'i khye'u bla ma zhes bya ba pha dang ma'i rigs dang ldan pa/ mo phyogs nas dag pa/ mes po'i phyogs dang / phyi mo'i phyogs zung bdun rgyud kyi bar gyis
4a5('dul ba): bzung ste/ rigs la gtam gyis ma phog pa/ klog tu 'jug pa/ gsang tshig 'dzin pa/ rig byed gsum po sgra nges par sbyar ba dang / shes gsal dang bcas pa'i yi ge rab tu 'byed pa dang bcas pa dang / lnga pa de lta bu byung ba can
4a6('dul ba): rnams kyis pha rol tu phyin cing lung ston par byed pa/ gzugs bzang ba/ blta na sdug pa/ mdzes pa zhig yod de/ bram ze shing sA la chen po lta bu n+ya gro d+ha'i bram ze'i khye'u lnga brgya tsam la bram ze rnams kyi gsang tshig klog tu 'jug go/ /
4a7('dul ba): rdza mkhan dga' skyong gi grogs po dang / snying du sdug pa dang ne'u zla yang yin no/ /de nas rdza mkhan dga' skyong yang dag par rdzogs pa'i sangs rgyas 'od srung gang na ba der song ste phyin pa dang / yang dag par rdzogs pa'i sangs rgyas 'od srung gi zhabs gnyis
4a8('dul ba): la mgo bos phyag byas te phyogs gcig tu 'dug go/ /phyogs gcig tu 'dug pa dang / yang dag par rdzogs pa'i sangs rgyas 'od srung gis rdza mkhan dga' skyong la chos dang ldan pa'i gtam gyis yang dag par ston par mdzad/ yang dag par
4b1('dul ba): 'dzin du 'jug par mdzad/ yang dag par gzeng bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng
4b2('dul ba): bstod/ yang dag par rab tu dga' bar mdzad nas cang mi gsung ngo / /de nas rdza mkhan dga' skyong yang dag par rdzogs pa'i sangs rgyas 'od srung gis gsungs pa la mngon par dga' ste rjes su yi rang nas/ bcom ldan 'das kyi zhabs gnyis la
4b3('dul ba): mgo bos phyag byas te stan las langs nas song ngo / /de'i tshe bram ze'i khye'u bla ma rta rgod ma dang ldan pa'i shing rta thams cad nas dkar ba'i nang du zhugs te/ gser gyi ril ba dang / dbyug pa thogs nas bram ze'i khye'u yi tshogs kyis yongs su bskor cing / bram
4b4('dul ba): ze'i khye'u yi tshogs kyis mdun du bdar nas/ be'i b+hi Ting gi phyi rol du bram ze rnams klog tu 'jug par 'dod nas/ be'i b+hi Ting gi nas byung ba dang bram ze'i khye'u bla mas rdza mkhan dga' skyong thag ring po kho na nas mthong ngo / /mthong nas kyang
4b5('dul ba): 'di skad ces smras so/ /des pa dga' skyong khyod da gzod ga las 'ongs/ des pa bla ma kho bo ni 'o ni nas yang dag par rdzogs pa'i sangs rgyas 'od srung la bsnyen bkur byed du 'gros des pa bla ma tshur shog /bdag cag yang dag par rdzogs pa'i
4b6('dul ba): sangs rgyas 'od srung la bsnyen bkur byed du dong ngo / /des pa dga' skyong yang dag par rdzogs pa'i sangs rgyas 'od srung la bsnyen bkur byed pa thong shig /dge sbyong mgo reg de la byang chub ga la yod/ byang chub ni mchog tu dka' ba yin no/ /
4b7('dul ba): des pa bla ma dge sbyong mgo reg de la byang chub ga la yod/ byang chub ni mchog tu dka' ba'o zhes de skad ma smra shig /'on kyang bcom ldan 'das de nyid sangs rgyas yin te/ 'dis chos thams cad sangs rgyas so/ /des pa bla ma tshur bdag cag
4b8('dul ba): yang dag par rdzogs pa'i sangs rgyas 'od srung la bsnyen bkur byed du 'dong / bram ze'i khye'u bla mas lan gsum du yang rdza mkhan dga' skyong la 'di skad ces smras so/ /des pa dga' skyong thong shig /sangs rgyas 'od srung zhes bya ba nas/
5a1('dul ba): byang chub ni mchog tu dka' ba'o zhes bya ba'i bar gong ma bzhin du'o/ /rdza mkhan dga' skyong gis kyang lan gnyis lan gsum du bram ze'i khye'u bla ma la 'di skad ces smras so/ /des pa bla ma khyod de skad ma smra bar zhes bya ba nas/ bsnyen bkur
5a2('dul ba): byed du zhes bya ba'i bar du'o/ /de nas rdza mkhan dga' skyong gis bram ze'i khye'u bla ma'i shing rta la 'dzegs nas bram ze'i khye'u bla ma'i co to nas bzung ste/ 'di skad ces smras so/ /des pa bla ma tshur yang dag par rdzogs pa'i sangs rgyas 'od
5a3('dul ba): srung la bsnyen bkur byed du 'dong / de nas bram ze'i khye'u bla ma 'di snyam du sems te/ e ma'o sangs rgyas ni mchog ma yin pa ma yin zhing chos bstan pa yang mchog ma yin pa ma yin pas da ltar rdza mkhan dga' skyong yun ring po nas gtum po ma
5a4('dul ba): yin/ gzu lums can ma yin/ brlang po ma yin bsri ba med pa ma yin pa des bdag gi skra rnams bzung bar gyur to/ /snyam du rig nas rdza mkhan dga' skyong la 'di skad ces smras so/ /des pa dga' skyong de tsam bya ba la thug gam/ des pa de tsam bya ba
5a5('dul ba): la thug ces so/ /des pa dga' skyong de lta na thong shig dang yang dag par rdzogs pa'i sangs rgyas 'od srung la bsnyen bkur byed du 'dong ngo / /de nas rdza mkhan dga' skyong dang bram ze'i khye'u bla ma shing rta gcig gi nang du zhugs nas yang dag par rdzogs pa'i
5a6('dul ba): sangs rgyas 'od srung gang na ba der dong ste/ de gnyis kyis ji tsam bzhon pa'i sa'i rab du bzhon pas song nas bzhon pa las babs te/ rkang pa kho nas kun dga' ra ba'i nang du zhugs te yang dag par rdzogs pa'i sangs rgyas 'od srung gang na ba der phyin pa dang /
5a7('dul ba): de nas rdza mkhan dga' skyong gis yang dag par rdzogs pa'i sangs rgyas 'ong srung gi zhabs gnyis la mgo bos phyag byas te phyogs gcig tu 'dug go/ /bram ze'i khye'u bla mas ni bcom ldan 'das dang lhan cig mngon du yang dag par dga' bar 'gyur ba
5a8('dul ba): dang / yang dag par mgu bar 'gyur ba'i gtam rnam pa sna tshogs byas te phyogs gcig tu 'dug go/ /de nas rdza mkhan dga' skyong gis thal mo sbyar ba btud de yang dag par rdzogs pa'i sangs rgyas 'od srung gang na ba de logs su 'di skad ces
5b1('dul ba): gsol to/ /btsun pa bram ze'i khye'u bla ma 'di sangs rgyas la mngon par ma dad cing chos dang dge 'dun la mngon par ma dad lags na/ bcom ldan 'das kyis ji ltar bram ze'i khye'u bla ma 'di sangs rgyas la mngon par dad cing chos dang dge
5b2('dul ba): 'dun la mngon par dad par 'gyur ba'i chos de lta bu legs par bshad du gsol/ de nas yang dag par rdzogs pa'i sangs rgyas 'od srung gis bram ze'i khye'u bla ma la chos dang ldan pa'i gtam gyis yang dag par ston par mdzad/ yang dag
5b3('dul ba): par 'dzin du 'jug par mdzad/ yang dag par gzeng bstod par mdzad/ yang dag par rab tu dga' bar mdzad de rnam grangs du mar chos dang ldan pa'i gtam gyis yang dag par bstan yang dag par 'dzin du bcug /yang dag par gzeng bstod/ yang dag par
5b4('dul ba): rab tu dga' bar mdzad nas cang mi gsung ngo / /de nas bram ze'i khye'u bla mas rdza mkhan dga' skyong la 'di skad ces smras so/ /des pa dga' skyong khyod chos 'dul ba 'di lta bu thos na ci'i phyir dad pa yang dag pa kho nas khyim nas khyim med par rab tu mi 'byung / des pa bla ma
5b5('dul ba): kho bo 'di ltar pha ma long ba gnyis gso ba dang / yang dag par rdzogs pa'i sangs rgyas 'od srung la dus dus su bsod snyoms 'bul ba khyod kyis mi shes sam/ des pa bla ma khyod rab tu byung shig /kho bo ni re shig rab tu mi 'byung ngo / /de nas
5b6('dul ba): yang dag par rdzogs pa'i sangs rgyas 'od srung la rdza mkhan dga' skyong gis 'di skad ces gsol to/ /btsun pa bram ze'i khye'u bla ma 'di legs par gsungs pa'i chos 'dul ba la rab tu 'byung ba dang bsnyen par rdzogs pa dge
5b7('dul ba): slong gi dngos po 'thob pa lta na/ bcom ldan 'das kyis thugs brtse ba nye bar bzung ste/ rab tu 'byung ba dang bsnyen par rdzogs par mdzad du gsol/ bram ze'i khye'u bla mas legs par gsungs pa'i chos 'dul ba la rab tu 'byung
5b8('dul ba): ba dang bsnyen par rdzogs pa dge slong gi dngos po thob par gyur to/ /de nas yang dag par rdzogs pa'i sangs rgyas 'od srung gis bram ze'i khye'u bla ma rab tu phyung zhing bsnyen par rdzogs par mdzad nas/ be'i b+hi Ting gir ji tsam bzhed kyi
6a1('dul ba): bar du bzhugs nas bA rA Na sI gang na ba der rgyu zhing gshegs te rim gyis rgyu zhing gshegs pa dang bA rA Na sIr byon to/ /rgyal po kri kis yang dag par rdzogs pa'i sangs rgyas 'od srung yul ka shi nas ljongs rgyu zhing gshegs pa dang
6a2('dul ba): bA rA Na sIr gshegs te/ bA rA Na sI'i drang srong smra ba ri dgas kyi nags na bzhugs so zhes thos so/ /thos nas kyang yang dag par rdzogs pa'i sangs rgyas 'od srung gang na ba der song ste/ phyin pa dang yang dag par rdzogs pa'i sangs rgyas 'od srung
6a3('dul ba): gi zhabs gnyis la mgo bos phyag byas te phyogs gcig tu 'dug go/ /phyogs gcig tu 'dug pa dang yang dag par rdzogs pa'i sangs rgyas 'od srung gis rgyal po kri ki la chos dang ldan pa'i gtam gyis yang dag par ston par mdzad/
6a4('dul ba): yang dag par 'dzin du 'jug par mdzad/ yang dag par gzeng bstod par mdzad/ yang dag par rab tu dga' bar mdzad de rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par
6a5('dul ba): gzeng bstod/ yang dag par rab tu dga' bar mdzad nas cang mi gsung ngo / /de nas rgyal po kri ki stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ yang dag par rdzogs pa'i
6a6('dul ba): sangs rgyas 'od srung gang na ba de logs su thal mo sbyar ba btud nas yang dag par rdzogs pa'i sangs rgyas 'od srung la 'di skad ces gsol to/ /bcom ldan 'das dge slong gi dge 'dun dang thabs gcig la sang bdag gis
6a7('dul ba): gdugs tshod sbyor zhing mchis na gnang bar mdzad du gsol/ yang dag par rdzogs pa'i sangs rgyas 'od srung gis rgyal po kri ki la cang mi gsung bas gnang ngo / /de nas rgyal po kri kis yang dag par rdzogs pa'i sangs rgyas 'od
6a8('dul ba): srung cang mi gsung bas gnang bar rig nas/ yang dag par rdzogs pa'i sangs rgyas 'od srung gi zhabs gnyis la mgo bos phyag byas te stan las langs nas song ngo / /de nas rgyal po kri kis de nyid kyi nub mo nas gtsang zhing bsod
6b1('dul ba): pa'i bza' ba dang / bca' ba rnams sta gon byas nas nang par sngar langs te gdan bshams/ nor bu'i chu snod bzhag nas yang dag par rdzogs pa'i sangs rgyas 'od srung la dus tshod gsol pa/ btsun pa gdugs tshod lags shing
6b2('dul ba): mchis na bcom ldan 'das da de'i dus la bab par dgongs su gsol/ de nas yang dag par rdzogs pa'i sangs rgyas 'od srung snga dro na bza' sham thabs mnabs lhung bzed dang chos gos bsnams te/ dge slong gi tshogs kyis
6b3('dul ba): yongs su bskor cing / dge slong gi dge 'dun gyis mdun du bdar te rgyal po kri ki'i bkad sa gang na ba der gshegs te byon nas dge slong gi dge 'dun gyi gung la gdan bshams pa nyid la bzhugs so/ /de nas rgyal po kri kis sangs rgyas la sogs
6b4('dul ba): pa dge slong gi dge 'dun bde bar bzhugs zin par rig nas gtsang zhing bsod pa'i bza' ba dang / bca' ba rnams kyis rang gi lag nas stobs shing tshim par byed de/ gtsang zhing bsod pa'i bza' ba dang bca' ba rnams kyis rang gi lag nas bstabs
6b5('dul ba): shing tshim par byas te/ yang dag par rdzogs pa'i sangs rgyas 'od srung gis gsol zin nas phyag bcabs te lhung bzed gyu bar rig nas stan ches dma' ba zhig blangs te yang dag par rdzogs pa'i sangs rgyas 'od srung gi spyan sngar gsol ba btab pa
6b6('dul ba): b com ldan 'das dge slong gi dge 'dun dang thabs gcig la bdag gis dgung zla gsum du na bza' chos gos dang bsod snyoms dang gzims cha dang snyun dpyad kyi rkyen sman gyi yo byad rnams 'bul zhing bdag gis bcom ldan 'das kyi slad du gtsug
6b7('dul ba): lag khang lnga brgya tsam brtsig cing khri dang khri'u dang / stan nang tshangs can dang / sngas nang tshangs can dang / gor bu lnga brgya tsam dbul zhing 'bras sbubs su smin pa de lta bu 'dis bcom ldan 'das dge slong gi dge 'dun la bsnyen bkur bgyid
6b8('dul ba): lags na gnang bar mdzad du gsol/ rgyal po chen po ji tsam sems mngon par dad par byas pa de tsam gyis byas zin gyis chog go/ /lan gnyis lan gsum du yang dag par rdzogs pa'i sangs rgyas 'od srung la rgyal po kri kis 'di skad ces gsol
7a1('dul ba): to/ /bcom ldan 'das dge slong gi dge 'dun dang thabs gcig la zhes bya ba nas/ bdag la gnang bar mdzad du gsol zhes bya ba'i bar gong ma bzhin du'o/ /lan gnyis lan gsum du yang yang dag par rdzogs pa'i sangs rgyas 'od srung
7a2('dul ba): gis rgyal po kri ki la 'di skad ces bka' stsal to/ /rgyal po chen po ji tsam sems mngon par dad par byas pa de tsam gyis byas zin gyis chog go/ /de nas yang dag par rdzogs pa'i sangs rgyas 'od srung la rgyal po kri kis 'di skad ces gsol to/ /btsun
7a3('dul ba): pa bcom ldan 'das la bsnyen bkur bgyid pa/ dper na da ltar gyi bdag 'dra ba gzhan 'ga' lta mchis lags sam/ rgyal po chen po khyod nyid kyi yul na be'i b+hi Ting gi zhes bya ba'i grong yod de de na rdza mkhan dga' skyong zhes bya ba sangs rgyas la mngon par dad pa
7a4('dul ba): zhes bya ba nas gnas so zhes bya ba'i bar gong ma bzhin du'o/ /des pha ma long ba gnyis gso zhing dus dus su nga la yang bsod snyoms kyis stobs par byed de/ rgyal po chen po dus gcig cig na nga be'i b+hi Ting gi'i ljongs kyi grong rdal na nye bar bsten
7a5('dul ba): cing bzhugs nas snga dro sham thabs mnabs te lhung bzed dang chos gos bsnams nas be'i b+hi Ting gi ljongs kyi grong rdal du bsod snyoms la zhugs te/ ngas be'i b+hi Ting gir bsod snyoms spyod cing rdza mkhan dga' skyong gi khyim gang na ba der gshegs pa
7a6('dul ba): dang / de'i tshe rdza mkhan dga' skyong dgos pa zhig la phyi logs su song nas/ ngas rdza mkhan dga' skyong gi sgo 'phar la rim gyis dal bu dal bus brdungs pa las rdza mkhan dga' skyong gi pha dang mas sgo 'phar la brdungs pa'i sgra thos so/ /
7a7('dul ba): thos nas kyang 'di skad ces smras so/ /'phags pa 'di su zhig bzhin bzangs 'di su zhig rdza mkhan dga' skyong gi sgo 'phar la rdung / de gnyis la ngas 'di skad ces smras te/ nga ni yang dag par rdzogs pa'i sangs rgyas 'od srung yin te
7a8('dul ba): bsod snyoms bzhed do/ /de gnyis kyis 'di skad ces smras so/ /'phags pa nang du spyon cig bzhin bzangs nang du spyon cig /khyod la rim gro bgyid pa ni slad rol du mchis kyis phru ba na zan dron dang rje'u na sran tshod mchis kyis nyid kyis
7b1('dul ba): bzhes te longs spyad du gsol/ rgyal po chen po ngas byang gi sgra mi snyan gyi dus byin gyis brlabs nas phru ba na zan dron dang / rje'u na sran tshod yod pa de nyid kyis blangs nas longs spyad do/ /de nas phyi zhig na rdza mkhan dga' skyong 'ongs nas
7b2('dul ba): phru ba na zan dron dang rje'u na sran tshod yod pa zos par mthong nas pha ma la 'di skad ces smras so/ /yab yum phru ba na zan dron dang rje'u yi sran tshod su zhig gis 'tshal lags/ de gnyis kyis 'di skad ces smras so/ /dga' skyong khyod 'di nas
7b3('dul ba): phyir byung ba na bdag cag gis sgo 'phar la rdung ba'i sgra zhig thos so/ /thos nas 'di skad ces smras so/ /'phags pa 'di su zhig bzhin bzangs 'di su zhig sgo 'phar la rdung / des 'di skad ces gsungs so/ /nga ni yang dag par rdzogs
7b4('dul ba): pa'i sangs rgyas 'od srung yin te bsod snyoms bzhed do/ /de la bdag cag gis 'di skad ces gsol to/ /'phags pa nang du spyon cig /bzhin bzangs nang du spyon cig /khyod la rim gro bgyid pa ni slad rol du mchis kyis phru ba na zan
7b5('dul ba): dron dang / rje'u na sran tshod mchis kyis nyid kyis bzhes la longs spyad du gsol/ des de dag longs spyad par gyur to/ /de nas rdza mkhan dga' skyong 'di snyam du sems te/ yang dag par rdzogs pa'i sangs rgyas 'od srung gis bdag gi
7b6('dul ba): khyim du shin tu bag phab cing 'dris par gyur pa ni bdag gis rnyed pa legs par rnyed do snyam nas dga' ba dang rab tu dga' bas skyil mo dkrung bcas te zhag bdun 'das par byas so/ /zla ba phyed kyi bar du yang de'i lhan cig ldan pa'i
7b7('dul ba): dga' ba lus mi 'dor zhing de rtag tu lus la bar chad med par 'dug go/ /'di ltar sangs rgyas rnams kyi sangs rgyas kyi mthu dang / lha rnams kyi lha'i mthus zhag bdun gyi bar du pha dang ma gnyis kyi phru ba'i zan dron dang rje'u yi sran tshod
7b8('dul ba): kyang de bzhin du 'dug go rgyal po chen po dus gcig na nga be'i b+hi Ting gi ljongs kyi grong rdal du nye bar brten te dbyar gnas par dam bzhes pa dang / nga'i gtsug lag khang du char 'bebs pa'i lhas thog mar char phab par gyur to/ /de'i tshe rdza mkhan
8a1('dul ba): dga' skyong gi las byed pa'i khang pa rtswa sar pas g.yogs so/ /nga'i zham 'bring byed pa dge slong rnams la bka' stsal pa/ dge slong dag khyed cag deng la rdza mkhan dga' skyong gi las byed pa'i khang pa'i g.yogs mas
8a2('dul ba): nga'i gtsug lag khang g.yogs shig / btsun pa bka' bzhin 'tshal zhes dge slong de rnams kyis nga las mnyan nas/ rdza mkhan dga' skyong gi las byed pa'i khang pa'i g.yogs ma 'chu bar byed pa na/ de'i tshe rdza mkhan dga' skyong dgos pa 'ga'
8a3('dul ba): zhig la phyi rol tu song ngo / /rdza mkhan dga' skyong gi pha dang ma gnyis kyis las byed pa'i khang pa'i g.yogs ma 'chu ba'i sgra thos so/ /thos nas kyang 'di skad ces smras so/ /'phags pa 'di su zhig bzhin bzangs 'di su zhig
8a4('dul ba): las byed pa'i khang pa'i g.yogs ma 'chu/ de rnams kyis 'di skad ces smras so/ /kho bo cag ni yang dag par rdzogs pa'i sangs rgyas 'od srung gi zhabs 'bring ba'i dge slong dag yin te/ yang dag par rdzogs pa'i sangs rgyas 'od
8a5('dul ba): srung gi gtsug lag khang du char 'bebs pa'i lhas thog mar char phab pas kho bo cag gis 'di bshus te de g.yog go/ /de gnyis kyis 'di skad ces smras so/ /khyed la rim gro bgyid pa ni slad rol du mchis kyis/ 'phags pa dag snoms
8a6('dul ba): shig / bzhin bzangs dag snoms shig /de nas dge slong de rnams kyis las byed pa'i khang pa bshus nas nga'i gtsug lag khang g.yogs so/ /de nas phyi zhig na rdza mkhan dga' skyong 'ongs nas rdza mkhan dga' skyong gis las byed
8a7('dul ba): pa'i khang pa'i g.yogs ma bshus pa mthong ngo / /mthong nas kyang pha dang ma la 'di skad ces smras so/ /yab yum las byed pa'i khang pa 'di su zhig gis bshus de gnyis kyis 'di skad ces smras so/ /'di nas khyod phyi logs su song ba na bdag
8a8('dul ba): cag gis las byed pa'i khang pa'i g.yogs ma 'chu ba'i sgra thos so/ /thos nas kyang 'di skad ces smras so/ /'phags pa 'di su zhig bzhin bzangs 'di su zhig las byed pa'i khang pa 'chu/ de rnams kyis 'di skad ces smras so/ /kho bo
8b1('dul ba): cag ni yang dag par rdzogs pa'i sangs rgyas 'od srung gi zhabs 'bring ba dge slong dag yin te/ yang dag par rdzogs pa'i sangs rgyas 'od srung gi gtsug lag khang du char 'bebs pa'i lhas thog mar char phab pas kho bo cag gis 'di bshus la de
8b2('dul ba): g.yog go/ /de rnams la bdag cag gis 'di skad ces smras so/ /khyed cag la rim gro bgyid pa ni slad rol du mchis kyis 'phags pa dag snoms shig /bzhin bzangs dag snoms shig /de rnams kyis las byed pa'i khang pa de bshus so/ /de nas
8b3('dul ba): r dza mkhan dga' skyong 'di snyam du sems te yang dag par rdzogs pa'i sangs rgyas 'od srung gis bdag gi khyim du shin tu bag phab cing 'dris par gyur pa ni bdag gis rnyed pa legs par rnyed do zhes bya ba nas zhag bdun du zhes bya ba'i bar gong ma bzhin
8b4('dul ba): du'o/ /'di ltar sangs rgyas rnams kyi sangs rgyas kyi mthu dang lha rnams kyi lha'i mthus rdza mkhan dga' skyong gi pha ma'i dbyar gyi gnas der las byed pa'i khang par char pa thigs pa gcig kyang ma bab bo/ /rgyal po chen po khyod ni yang dag par rdzogs
8b5('dul ba): pa'i sangs rgyas 'od srung zla ba gsum du na bza' chos gos dang / bsod snyoms dang / gzims cha dang / snyun dpyad kyi rkyen sman gyi yo byad rnams 'bul na ma gnang ngo / /zhes khyod kyi sems gzhan du 'gyur gyi/ dga' skyong ni las byed pa'i
8b6('dul ba): khang pa'i g.yogs ma bshus kyang sems gzhan du ma gyur to/ /btsun pa rdza mkhan dga' skyong gis ni thob pa legs par thob lags te/ bcom ldan 'das kyis de'i sdum par shin tu bag phab cing 'dris par gyur lags so/ /
8b7('dul ba): de nas yang dag par rdzogs pa'i sangs rgyas 'od srung gis rgyal po kri ki'i sbyin pa de la rjes su yi rang ba 'dis rjes su yi rang bar mdzad de/ sbyin sreg mchod sbyin rnams kyi mchog /bde sbyar mchog ni nyi ma'i lha/ /mi yi mchog ni
8b8('dul ba): rgyal po ste/ /rgya mtsho chu bo rnams kyi mchog /zla ba rgyu skar rnams kyi gtso/ /nyi ma snang byed rnams kyi gtso/ /steng dang 'og dang thad kar yang / /'gro ba'i 'gro ba ji snyed pa/ /lha dang bcas pa'i 'jig rten na/ /smra ba'i mchog ni
9a1('dul ba): rdzogs sangs rgyas/ /de nas yang dag par rdzogs pa'i sangs rgyas 'od srung gis rgyal po kri ki la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag
9a2('dul ba): par rab tu dga' bar mdzad nas gdan las bzhengs te gshegs so/ /de nas bcom ldan 'das gshegs nas ring po ma lon par rgyal po kri kis mi zhig la smras pa/ kwa'i nang rje khyod song la sbubs su smin pa'i 'bras kyis shing rta lnga brgya tsam
9a3('dul ba): khong la/ rdza mkhan dga' skyong gang na ba der song ste phyin pa dang / de la 'di skad ces des pa dga' skyong rgyal po kri kis khyod la sbubs su smin pa'i 'bras kyis bkang ba'i shing rta lnga brgya tsam po 'di dag bskur gyis 'dis khyod kyi pha ma long ba
9a4('dul ba): gnyis gso ba dang / yang dag par rdzogs pa'i sangs rgyas 'od srung la dus dus su bsod snyoms dbul ba dang / bdag nyid kyang legs par bde bas tshim par byos shig /lha bka' bzhin 'tshal zhes mi des rgyal po kri ki las mnyan
9a5('dul ba): nas sbubs su smin pa'i 'bras kyis shing rta lnga brgya tsam bkang ste/ rdza mkhan dga' skyong gang na ba der song nas phyin pa dang / rdza mkhan dga' skyong la 'di skad ces smras so/ /des pa dga' skyong rgyal po kri kis khyod la sbubs su smin pa'i 'bras
9a6('dul ba): kyis bkang ba'i shing rta lnga brgya tsam po 'di dag bskur gyis/ 'dis khyod kyi pha ma long ba gnyis gso ba dang / yang dag par rdzogs pa'i sangs rgyas 'od srung la bsod snyoms dbul ba dang / bdag nyid kyang legs par bde bas tshim par
9a7('dul ba): byos shig / ces gsung ngo / /kye nang rje rgyal po kri ki ni dgos pa mang zhing bya ba mang ba yin la/ bdag ni dgos pa nyung zhing bya ba nyung ba yin no zhes smras nas ma blangs so/ /dge slong dag ji snyam du sems/ de'i tshe de'i dus kyi bram ze'i khye'u bla ma
9a8('dul ba): gang yin pa de ni nga nyid yin te/ ngas gang zag la skur gyi byang chub la ma yin pa gang yin pa de'i las kyi rnam par smin pas byang chub kyi snying por dka' ba lo drug spyad do/ /gal te ngas byang chub la bskur bar gyur na/ ngas slar yang bskal pa grangs
9b1('dul ba): med pa gsum du byang chub kyi ched du bdag nyid shin du dub par 'gyur ro/ /btsun pa bcom ldan 'das kyis phrin las ci zhig mdzad na/ phrin las de'i rnam par smin pas mngon par rdzogs par byang chub pa na yang bcom ldan 'das la 'khru ba'i
9b2('dul ba): snyun gyis thebs lags/ bcom ldan 'das kyis bka' stsal pa/ dge slong dag de bzhin gshegs pa nyid kyis sngon gyi tshe rabs gzhan rnams su las 'di dag byas shing bsags pa zhes bya ba nas/ 'bras bu dag tu 'gyur ba nyid ces
9b3('dul ba): bya ba'i bar gong ma bzhin no/ /dge slong dag sngon byung ba ri 'or zhig na sman pa zhig yod pa las de na khyim bdag cig gi bu nad kyis thebs nas/ des sman pa de bkug ste dris nas des de la sman byin pas sos par gyur na/ khyim bdag des
9b4('dul ba): de la rngan pa ma byin no/ /khyim bdag gi bu de lan gsum gyi bar du nad kyis thebs te/ sman pa des lan gsum gyi bar du sos par byas kyang des de la rngan pa ma byin nas de nas sman pa de kun nas dkris pa drag pos mi bzod par gyur nas
9b5('dul ba): bsams pa/ khyim bdag gi bu 'di bdag gis lan gsum gyi bar du dpyad byas kyang 'dis cung zad kyang lan du phan ma btags kyis/ da ni brgya la nad kyis thebs par gyur dang / de la sman ma yin pa gang zhig gis de'i nang grol
9b6('dul ba): rnams dum bu dum bur 'dzag par 'gyur ba de lta bu sbyin no snyam pa las ji tsam na khyim bdag de'i bu ma bde ste slar na bar gyur pa dang / sman pa des mi bzod pa skyes pas/ de la sman ma yin pa byin nas des nang grol rnams dum bu dum
9b7('dul ba): bur zags so/ /dge slong dag ji snyam du sems/ de'i tshe de'i dus kyi sman pa gang yin pa de ni nga nyid yin te/ ngas ngan sems kyis khyim bdag gi bu la sman ma yin pa byin pas des nang grol rnams dum bu dum bur zags pa gang
9b8('dul ba): yin pa de'i las de'i rnam par smin pas lo mang po zhes bya ba nas/ sems can dmyal ba rnams su btsos so zhes bya ba'i bar gong ma bzhin du'o/ /las de'i lhag ma de kho nas da ltar mngon par rdzogs par byang chub pa na yang
10a1('dul ba): 'khru ba'i snyun gyis thebs so/ /btsun pa bcom ldan 'das kyis phrin las ci zhig mdzad na/ phrin las de'i rnam par smin pas shAkya rnams bkum pa na/ bcom ldan 'das kyi dbu snyun rab tu drag pos thebs par gyur
10a2('dul ba): lags/ bcom ldan 'das kyis bka' stsal pa/ dge slong dag de bzhin gshegs pa nyid kyis sngon gyi tshe rabs gzhan rnams su 'di dag byas shing bsags pa zhes bya ba nas/ 'bras bu dag du 'gyur ba nyid ces bya ba'i bar gong
10a3('dul ba): ma bzhin du'o/ /dge slong dag sngon byung ba chu bo gnyen ldan gyi 'gram na nya pa lnga brgya rten cing gnas te/ de rnams kyis nya shin tu che ba gnyis shig ji ltar gnyen ldan gyi nang du zhugs te nyal ba zin pa dang / de dag 'di snyam du sems te/ gal
10a4('dul ba): te 'di gnyis bsad na sha lom par mi 'gyur zhing rul bar 'gyur ro snyam nas de rnams kyis de gnyis phur pa la btags nas bzhag go/ /gang gi tshe lan 'ga' zhig nyo bar 'ongs pa de'i tshe bcad cing bcad cing sbyin par byed do/ /de gnyis
10a5('dul ba): kyi lus la gcod pa na sdug bsngal gyi tshor bas nyen pas rang gi ris 'thun pa'i skad 'byin pas 'bo sgra 'don par byed do/ /de na nya pa'i khye'u gcig cig de gnyis kyi sha gcod pa na yang dang yang du 'bo sgra 'don pa la dga' bar gyur to/ /
10a6('dul ba): dge slong dag ji snyam du sems/ de'i tshe de'i dus kyi nya pa'i khye'u gang yin pa de ni nga yin te/ ngas nya gsod par byed pa la dga' ba bskyed pa gang yin pa de'i las kyi rnam par smin pas nga lo mang po zhes bya ba nas/ glad pa na bar gyur to
10a7('dul ba): zhes bya ba'i bar gong ma bzhin du'o/ /las kyi lhag ma de kho nas da ltar mngon par rdzogs par byang chub pa na yang shAkya rnams bsad pa na glad nad rab tu drag pos thebs par gyur to/ /btsun pa bcom ldan 'das kyis phrin las ci zhig
10a8('dul ba): mdzad na/ phrin las de'i rnam par smin pas mngon par rdzogs par byang chub pa na yang bcom ldan 'das kyi sku rgyab bser ma'i snyun gyis thebs par gyur lags/ bcom ldan 'das kyis bka' stsal pa/ dge slong dag de bzhin
10b1('dul ba): gshegs pa nyid kyis sngon gyi tshe rabs gzhan rnams su las 'di dag byas shing bsags pas zhes bya ba nas/ 'bras bu dag tu 'gyur ba nyid ces bya ba'i bar gong ma bzhin du'o/ /dge slong dag sngon byung ba gyad gcig gis yul
10b2('dul ba): ljongs kyi gyad thams cad brdabs nas rgyal po'i pho brang du phyin pa dang / rgyal po'i pho brang de na rgyal po'i gyad stobs dang pha rol gnon pa thub rlag pa zhig yod de/ de de dang lhan cig rgyal mtshan gyi phyir stobs 'gyed pa la zhugs so/ /gyad de dag gi kun tu
10b3('dul ba): spyod pa ni lag pa nas bzung ba kho nas gyad kyis gyad shes pa yin pas/ de nas rgyal po'i gyad des yul ljongs kyi gyad 'di ni bdag pas stobs che'o zhes bya bar shes nas des smras pa/ ne'u zla bdag gi 'di ni rigs kyi rgyud kyis 'ongs pa yin
10b4('dul ba): gyis/ khyod bdag nyid 'gyel bar byos shig dang / bdag la ni grags par zad la ru mtshon ni khyod kyi yin par 'gyur ro/ /des khas blangs pa dang / des de mnan to/ /des ru mtshon blang bar brtsams pa dang / des smras pa/
10b5('dul ba): ne'u zla rgyu 'am mthus rgyal ba don du gnyer ba yin pa las khyod ngas sgyus bslus na/ ci'i phyir ru mtshon sbyin bdag nyid chen po de nga rgyal bcom pa zhig pas lan gsum gyi bar du gyad de dang lhan cig 'gyed par zhugs pa na yang de la bslu
10b6('dul ba): bar brtsams pa na ne'u zla khyod la ru mtshon gyis ci zhig bya bdag gi sring mo phyugs chung ma khyim thab la ma song ba zhig yod pa de khyod la sbyin gyis bdag nyid 'gyel bar byos shig / bslus pa de de'i chung mas thos nas des smras
10b7('dul ba): pa/ rje'i sras snga ma'i gleng gzhi dag dgongs sam/ de nas de'i chung mas nga rgyal bskyed nas kun nas dkris pa drag pos de bteg ste/ brdabs pas de sgal tshigs chag nas shi 'o/ /dge slong dag ji snyam du sems/ de'i tshe
10b8('dul ba): de'i dus kyi yul ljongs kyi gyad gang yin pa de ni nga nyid yin te/ ngas ngan sems bskyed nas kun nas dkris pa drag pos rgyal po'i gyad sgal tshigs bcag pa gang yin pa de'i las kyi rnam par smin pas nga lo mang po dang / lo brgya
11a1('dul ba): phrag mang po dang / lo stong phrag mang po dang / lo brgya stong phrag mang po rnams sems can dmyal ba rnams su btsos so/ /las kyi lhag ma de kho nas da ltar mngon par rdzogs par byang chub pa na yang nga'i sgal tshigs rlung nad kyis thebs
11a2('dul ba): par gyur to/ /dge slong dag de lta bas na las gcig tu gnag pa rnams dang zhes bya ba nas brtsal bar bya ste dge slong dag khyed kyis de lta bu la bslab par bya'o zhes bya ba'i bar gong ma bzhin no// //'dul ba gzhi/
11a3('dul ba): bam po lnga bcu drug pa/ thams cad zil gnon thams cad gzigs/ /thub pa 'jig rten kun la sman/ /sred pa thams cad zad pa brnyes/ /sbyor ba kun gyi mthar phyin mdzad/ /thams cad mkhyen cing thams cad rig /
11a4('dul ba): thub chen thams cad mngon par mkhyen/ /'khon dang 'jigs pa kun las 'das/ /chos kun gyi ni pha rol gshegs/ /bsam pa kun la mkhas pa po/ /sred pa thams cad rab tu bcom/ /sems can kun la phan dgongs pa/ /
11a5('dul ba): mdud pa thams cad rab tu grol/ /bag la nyal kun bcad nas ni/ /'ching ba thams cad yang dag bcad/ /sems can kun gyi mchog rab ste/ thub pa chos rnams ston par mdzad/ /sems can chen po shes rab che/ /brtson 'grus
11a6('dul ba): chen po grags pa che/ /chos chen 'od ni chen po pa/ /chos chen don gyi pha rol gshegs/ /klu chen seng ge chen po pa/ /dge slong chen po drang srong che/ /shes rab chen po ral gri mtshon/ /nyon mongs chen po rab tu bcom/ /stobs dang
11a7('dul ba): brtson 'grus rab tu che/ /brtan pa chen po pha rol gnon/ /byang chub chen po brnyes pa gang / /dgra chen rnams las rnam par rgyal/ /nad chen po yi dpyad mdzad pas/ /bcom ldan sman pa chen po lags/ /'dod chags chen po zil
11a8('dul ba): gnon la/ /sman chen po ni stsol ba po/ /'khor ba chen po'i btson ra na/ /'ching ba chen pos bcings rnams la/ /thugs rje chen po dang ldan pas/ /'ching ba kun las grol bar mdzad/ /skyes bu chen po lha chen po/ /tshogs
11b1('dul ba): rnams kyi ni tshogs chen ldan/ /sbyin pa'i mchog ni sbyin chen po/ /zhi ba chen po'i go 'phang reg /sems can mchog ste drang srong mchog /de bzhin rnam par 'dren mchog brnyes/ /nyan thos mchog ni phun sum tshogs/ /
11b2('dul ba): chos kyi mchog ni rab ston pa/ /shin tu mnyam par bzhag pa'i mchog /yon gnas rnams kyi mchog tu 'os/ /rnam par grol ba rnams kyi mchog /mtshan ni mchog rab kun dang ldan/ /bcom ldan srid las rab tu grol/ /
11b3('dul ba): srid pa'i dga' ba las 'phags pa/ /srid pa'i 'dod chags kun nas bcad/ /srid pa'i sred pa rab tu bcom/ /chos chen po ni bsgoms pas na/ /'jigs dang 'jigs su rung ba spangs/ /klu yi rgyal po rnams kyi gnas/ /
11b4('dul ba): ma dros pa'i mtsho chen du/ /thams cad bya ba byas pa yi/ /nyan thos rnams kyi mdun byas te/ /lnga brgya rnams dang thabs gcig tu/ /rdzu 'phrul gyis ni mkha' las gshegs/ /chu bo de'i 'gram dag tu/ /smra ba'i mchog ni bzhugs nas ni/ /
11b5('dul ba): rjes su brtse ba thugs rje can/ /lus can kun la phan mdzad pas/ /mtsho la gzigs nas dge slong la/ /'di skad ces ni bka' stsal to/ /ngas ni sdig pa gang byas dang / /nga yi tshig 'di mnyan par gyis/ /
11b6('dul ba): ngas ni sngon gyi tshe rabs su/ /g.yon can pad ma'i rtsa lag gyur/ /rang sangs rgyas ni legs smon te/ /skyon med la ni skur btab nas/ /skye bo'i tshogs chen lhags nas su/ /thub pa chos kyi yon tan dga'/ /bcing ba dam pos
11b7('dul ba): de bcings nas/ /grong khyer nas ni phyung ba dang / /dge sbyong bcing bas dam bcings pas/ /sdug bsngal gyur de nga yis mthong / /de la snying rje bskyed nas kyang / /nga nyid kyis ni thar bar byas/ /las kyi rnam par smin pa des/ /
11b8('dul ba): dmyal ba rnams su yun rings 'phangs/ /slar yang mir ni 'ongs pa na/ /ngas ni skur pa thob par gyur/ /de nas las kyi lhag mas kyang / /nga yi yang srid tha ma la/ /mu stegs rnams kyis mdzes ma'i phyir/ /yang
12a1('dul ba): dag ma yin skur pa btab/ /nga sngon bram zer gyur pa na/ /gsang tshig 'dzin cing mang thos pa/ /bram ze lnga brgya rnams la ni/ /tshal na gsang tshig brjod pa'i tshe/ /mngon shes lnga ldan rdzu 'phrul che/ /byin can drang srong
12a2('dul ba): der 'ongs pa/ /bkur sti byed pa ngas mthong nas/ /skyon med la ni skur pa btab/ /drang srong 'di ni 'dod spyod ces/ /ngas ni bram ze'i khye'u la smras/ /bram ze'i khye'u rnams nga'i tshig /thos nas rjes su yi rang
12a3('dul ba): zhing / /de nas bram ze'i khye'u rnams kyis/ /khyim dang khyim du slong ba na/ /drang srong 'di ni 'dod spyod ces/ /skye bo mang po dag la smras/ /las kyi rnam par smin pa des/ /dge slong lnga brgya dag dang yang / /mdzes ma kho na'i
12a4('dul ba): rgyu las ni/ /skur pa dag ni thob par gyur/ /sangs rgyas thams cad zil non gyis/ /nyan thos gyur pa gnas 'jog bu/ /de tshe dge sbyong de la ni/ /ngas ni mi bden skur pa btab/ /sdig pa'i las de byas pas na/ /mi bzad
12a5('dul ba): ngan 'gror song nas ni/ /sems can dmyal ba rnams su skyes/ /sdug bsngal tshor ba nyams su myong / /de nas las kyi lhag mas ni/ /nga la bram ze rtsa mis 'dir/ /skye bo'i tshogs ni 'dus pa na/ /yang dag ma yin
12a6('dul ba): skur pa btab/ /nor gyi phyir ni skyon med par/ /ngas ni g.yas khyim nu bo ni/ /ri yi gseb tu bcug nas su/ /ngas ni rdo ba dag gis bsnun/ /las kyi rnam par smin pa des/ /dmyal ba dag tu yun rings 'phangs/ /
12a7('dul ba): rab tu tsha dang thig nag gi/ /sdug bsngal tshor ba myong bar gyur/ /de nas las kyi lhag mas ni/ /lha sbyin gyis ni rdo 'phangs te/ /nga yi zhabs kyi mthe bo ni/ /rdo ba'i dum bus rma yang phyung / /rgya mtsho yi ni gru bo ches/ /
12a8('dul ba): rgya mtsho la ni 'gro ba na/ /gru na 'dug pa'i tshong pa ni/ /mdung thung rnon pos bsad par gyur/ /las kyi rnam par smin pa des/ /dmyal ba rnams su yun rings 'phangs/ /de yi las kyi lhag mas nga'i/ /zhabs la
12b1('dul ba): tshal pas zug par gyur/ /sngon ni nya pa'i grong khyer gyi/ /nya pa'i bur ni gyur pa na/ /nya rnams gsod par byed pa dang / /yid dga' ba ni skyes par gyur/ /las kyi rnam par smin pa des/ /nga ni dmyal bar yun rings
12b2('dul ba): 'phangs/ /rab tu tsha dang thig nag dang / /sdug bsngal mang po myong bar gyur/ /de nas las kyi lhag mas ni/ /gang gi tshe na 'phags skyes pos/ /shAkya rnams ni gsod pa na/ /glad pa mi bzad nad kyis thebs/ /rnam
12b3('dul ba): par gzigs kyi gsung rab kyi/ /nyan thos yongs su smad byas te/ /khyed ni nas dag za bar 'os/ /khyed la 'bras ni mi rigs shes/ /ngag gis nyes par spyad pa dang / /las kyi rnam par smin pa des/ /dmyal ba thig nag
12b4('dul ba): rnams su ni/ /sdug bsngal mang po nyams su myong / /de nas las kyi lhag mas ni/ /dgra mthar dbyar ni gnas bcas te/ /bram ze yis ni spyan drangs tshe/ /zla ba gsum du nas dag zos/ /nga ni sman par gyur pa na/ /tshong
12b5('dul ba): dpon bu pho 'khrur 'jug tshe/ /nad kyis sdug bsngal gyur pa la/ /sman ma yin pa ngas byin no/ /las kyi rnam par smin pa des/ /sdug bsngal mang po nyams su myong / /de nas las kyi lhag mas ni/ /de 'dra'i 'khru ba'i nad
12b6('dul ba): kyis thebs/ /sngon gyi tshe rabs gzhan rnams su/ /nga ni mthu can gyad gyur tshe/ /stobs dag 'gyed par byed pa na/ /ngas ni gyad kyi bu zhig bsad/ /las kyi rnam par smin pa des/ /sdug bsngal mang po nyams su myong / /
12b7('dul ba): de nas las kyi lhag mas ni/ /'di na nga yi rgyab bsnyung ngo / /sngon ni ngan spong bur gyur pa/ /dga' skyong la ni smras pa ni/ /mgo reg ngas mthong ci zhig bya/ /'di la byang chub yod ma yin/ /ngag gis nyes par spyod pa dang / /las kyi rnam
12b8('dul ba): par smin pa des/ /'dir yang mir ni 'ongs pa na/ /khyim med par ni rab byung nas/ /byang chub mchog ni 'dod pa'i phyir/ /lteng rgyas 'gram du lo drug tu/ /mchog tu dka' ba spyad pa ngas/ /sdug bsngal mang po nyams su myong / /sems
13a1('dul ba): can kun gyi rab mchog gis/ /chos kyi dam pa thugs chud nas/ /sdig pa'i las ni gang mdzad pa/ /tshogs kyi mchog la bka' stsal to/ /thams cad zil gnon stobs brnyes kyis/ /dge slong dge 'dun gung bzhugs
13a2('dul ba): nas/ /ma dros pa yi mtsho chen du/ /nyid kyi phrin las lung bstan to/ /de bzhin gshegs pa'i le'u'o// // sdom ni/ gnas 'jog sbrang rtsi can dang ni/ /rgyu can kauN+Di n+ya nye ba 'khor/ /'od byed dang ni nam gru ste/ /phyi ma bde bar
13a3('dul ba): gshegs pa yin/ /ma dros pa'i tshigs su bcad pa'o/ /de nas bcom ldan 'das dgra bcom pa lnga brgya dang thabs gcig tu mtsho chen po ma dros par phrin las kyi rgyu ba lung bstan nas ma dros pa nas mi snang bar mdzad de/ mnyan yod kyi ri
13a4('dul ba): dgas 'dzin gyi ma'i sngon gyi kun dga' ra ba'i khang bzangs na bzhugs so/ /ri dgas 'dzin gyi ma sa gas bcom ldan 'das mtsho chen po ma dros pa nas mi snang bar mdzad de/ mnyan yod du gshegs nas mnyan yod kyi bdag gi khang
13a5('dul ba): bzangs kho na na bzhugs so zhes thos so/ /thos nas kyang mnyan yod nas byung nas bcom ldan 'das gang na ba der song ste zhes bya ba nas rab tu dga' bar mdzad nas cang mi gsung ngo zhes bya ba'i bar gong ma bzhin no/ /de nas ri dgas
13a6('dul ba): 'dzin gyi ma sa ga stan las langs te bcom ldan 'das gang na ba der logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das mtsho chen po ma dros par rang rang gi las kyi rgyu ba lung bstan pa'i
13a7('dul ba): dgra bcom pa lnga brgya gang dag lags pa dang thabs gcig tu sang bdag gi sdum par gdugs tshod sbyor zhing mchis na/ bcom ldan 'das kyis gnang bar mdzad du gsol/ /ri dgas 'dzin gyi ma sa gas gnang bar rig nas zhes
13a8('dul ba): bya ba nas/ bcom ldan 'das gsol zin nas phyag bcabs te lhung bzed gyu bar rig nas zhes bya ba'i bar gong ma bzhin du ste/ stan ches dma' ba zhig blangs nas chos mnyan pa'i phyir bcom ldan 'das kyi spyan sngar 'dug go/ /
13b1('dul ba): de nas bcom ldan 'das kyis ri dgas 'dzin gyi ma sa ga la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas gdan las
13b2('dul ba): bzhengs te gshegs nas gtsug lag khang du byon pa dang dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag ri dgas
13b3('dul ba): 'dzin gyi ma sa ga la ma rdzogs pa yod de/ des dge slong gi dge 'dun spyan drangs te gdugs tshod gsol na/ 'on kyang dge 'dun gyi ched du yon ma phul lo/ /de nas bcom ldan 'das ko sa la'i ljongs rgyu zhing gshegs pa
13b4('dul ba): na/ grong khyer thigs pa can du byon nas/ grong khyer thigs pa can gyi byang phyogs kyi grong shing sha pa'i tshal na bzhugs so/ /grong khyer thigs pa can gyi bram ze dang khyim bdag rnams kyis bcom ldan 'das ko sa la nas zhes bya ba nas
13b5('dul ba): shing sha pa'i tshal na bzhugs so zhes thos so bya ba'i bar gong ma bzhin du'o/ /thos nas kyang tshogs nas tshogs dang khyu nas khyur phrad cing 'dus te grong khyer thigs pa can nas byung nas/ bcom ldan 'das gang na ba der dong ste lhags
13b6('dul ba): pa dang / bcom ldan 'das kyi zhabs gnyis la mgo bos phyag byas te zhes bya ba nas yang dag par rab tu dga' bar mdzad nas cang mi gsung ngo zhes bya ba'i bar gong ma bzhin du'o/ /de nas grong khyer thigs pa can gyi bram ze dang
13b7('dul ba): khyim bdag rnams stan las langs te bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs gcig tu sang bdag
13b8('dul ba): cag gi sdum par gdugs tshod sbyor zhing mchis na gnang bar mdzad du gsol/ bcom ldan 'das kyis grong khyer thigs pa can gyi bram ze dang khyim bdag rnams la cang mi gsung bas gnang ngo / /de nas grong khyer thigs
14a1('dul ba): pa can gyi bram ze dang khyim bdag rnams kyis bcom ldan 'das cang mi gsung pas gnang bar rig nas/ bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas dong ngo / /de nas yi dags rus
14a2('dul ba): gong sbrel ba bsgreng ba lta bu rang gi skras yog pa lto ri rab tsam/ kha khab kyi mig tsam 'bar rab tu 'bar/ kun tu rab tu 'bar te me lce gcig tu gyur pa lnga brgya bcom ldan 'das ga la ba der dong ste lhags pa dang / bcom ldan 'das
14a3('dul ba): la kun nas yongs su bskor te 'dug nas 'di skad ces gsol to/ /bcom ldan 'das grong khyer thigs pa can gyi bram ze dang khyim bdag 'di dag ni bdag cag gi nye dur gyur pa lags na/ kye ma bcom ldan 'das kyis thugs
14a4('dul ba): brtse ba nye bar bzung ste/ bdag cag kho na'i ming nas yon bsngo ba mdzad du gsol/ /bcom ldan 'das kyis bka' stsal pa/ ngas dam zhig bcas te/ gal te khyed cag cha byad 'di nyid kyis yon bsngo ba byed
14a5('dul ba): pa'i tshe 'ong na ni khyed cag gi ming nas yon bsngo bar bya'o/ /de rnams kyis gsol pa/ bcom ldan 'das g.yar tsha lags na ji ltar mchi lags/ de nas bcom ldan 'das kyis de'i tshe tshigs su bcad pas bka'
14a6('dul ba): stsal pa/ ngo tsha med la ngo tsha byed/ /ngo tsha ba la ngo mi tsha/ /'jigs pa med la 'jigs par lta/ /'jigs pa la ni mi 'jigs lta/ /log pa'i lta ba blangs pas na/ /sems can rnams ni ngan 'gror 'gro/ /ngo tsha ba
14a7('dul ba): la ngo tsha dang / /ngo tsha med la ngo mi tsha/ /mi 'jigs pa la mi 'jigs lta/ /'jigs pa la ni 'jigs lta ba'i/ /yang dag lta ba blangs pa yis/ /sems can rnams ni bde 'gror 'gro/ /de rnams kyis gsol
14a8('dul ba): pa/ bcom ldan 'das gal te de lta na mchi lags so/ /de nas grong khyer thigs pa can gyi bram ze dang khyim bdag rnams kyis de nyid kyi nub mo nas gtsang zhing bsod pa'i bza' ba dang bca' ba dag lta gon byas
14b1('dul ba): nas shes bya ba nas/ stan ches dma' ba zhig blangs te chos mnyan pa'i phyir bcom ldan 'das kyi spyan sngar 'dug go zhes bya ba'i bar gong ma bzhin du'o/ /yi dags lnga brgya po de dag 'ongs pa dang / de nas grong khyer
14b2('dul ba): thigs pa can gyi bram ze dang / khyim bdag rnams kyis yi dags rnams mthong nas 'bros par brtsams pa dang / bcom ldan 'das kyis bka' stsal pa/ shes ldan dag ci'i phyir 'bros/ de rnams kyis gsol
14b3('dul ba): pa/ bcom ldan 'das yi dags 'o ni dag mchis lags so/ /bcom ldan 'das kyis bka' stsal pa/ tshur shog 'di dag ni khyed cag gi nye du yin no/ /gal te khyed cag gis gnang na ngas 'di rnams kyi ming
14b4('dul ba): gis yon bsngo'o/ /de rnams kyis gsol pa/ bcom ldan 'das rung lags so/ /de nas bcom ldan 'das kyis yan lag lnga dang ldan pa'i gsung dbyangs kyis de rnams kyi ming nas yon bsngo ba mdzad de/
14b5('dul ba): sbyin pa 'di yi bsod nams gang / /de ni yi dags rjes 'gro zhing / /'di dag yi dags 'jig rten ni/ /mi bzad pa nas myur ldang shog /'di yis gos dang skom dang zas/ /gnas mal rnam pa sna tshogs
14b6('dul ba): pa/ /dus kun tu ni mi zad par/ /de rnams la ni grub par shog /de nas bcom ldan 'das kyis grong khyer thigs pa can gyi bram ze dang / khyim bdag rnams la chos dang ldan pa'i gtam gyis yang dag par bstan/
14b7('dul ba): yang dag par 'dzin du bcug /yang dag par gzeng bstod/ yang dag par rab tu dga' bar mdzad nas gdan las bzhengs te gshegs so/ /de nas grong khyer thigs pa can gyi bram ze dang / khyim bdag rnams rtog
14b8('dul ba): khang du lhags shing tshogs nas 'di lta bu'i skabs kyi gtam dag gleng bar byed de/ kye dge sbyong gau ta ma ni 'dod zhen che zhing de'i nyan thos rnams kyang 'dod zhen che ba yin no/ /kha cig gis smras pa/ shes ldan dag dge sbyong gau ta
15a1('dul ba): ma ni 'dod zhen chung zhing de'i nyan thos rnams kyang 'dod zhen chung ste/ mu stegs can rnams ni de lta ma yin no/ /de'i tshe bram ze smra 'dod kyi seng ge zhes bya ba 'khor de nyid du 'dus shing 'dug par gyur to/ /
15a2('dul ba): de nas bram ze smra 'dod kyi seng ges grong khyer thigs pa can gyi bram ze dang / khyim bdag rnams la 'di skad ces smras so/ /dge sbyong gau ta ma 'dod zhen che 'am 'dod zhen chung ba dang / de'i nyan thos rnams 'dod zhen che 'am/ 'dod zhen chung
15a3('dul ba): ba ngas khyed cag yid ches par bya'o/ /de nas bram ze smra 'dod kyi seng ges bcom ldan 'das gang na ba der song ste phyin pa dang / bcom ldan 'das la 'di skad ces gsol to/ /shes ldan gau ta ma dge slong gi dge 'dun dang
15a4('dul ba): thabs gcig la bdag gis bca' ba bu ram zhig 'bul zhing mchis na gnang bar mdzad du gsol/ bcom ldan 'das kyis bram ze smra 'dod kyi seng ge la cang mi gsung bas gnang ngo / /de nas bram ze smra 'dod kyi seng ges bcom ldan
15a5('dul ba): 'das cang mi gsung bas gnang bar rig nas/ bcom ldan 'das kyi spyan snga nas song ngo / /de nas bcom ldan 'das kyis dge slong rnams la bka' stsal pa/ dge slong dag bram ze smra 'dod kyi seng ge glan ka tshol bas
15a6('dul ba): sangs rgyas la sogs pa dge slong gi dge 'dun rnams bca' ba bu ram la spyan drangs kyis/ khyed cag las gang gis ji tsam yog pa des de tsam zhig blang bar bya'o/ /bram ze smra 'dod kyi bu seng ge la bu ram 'tshong ba'i khang
15a7('dul ba): pa lnga brgya yod pa nas des bu ram gyi khang pa re re nas bu ram gyi snod blangs te/ bu ram gyi snod lnga brgya khyer nas bcom ldan 'das gang na ba der song ste phyin pa dang bcom ldan 'das la 'di skad ces gsol to/ /shes ldan gau
15a8('dul ba): ta ma bu ram bsdogs lags na/ nyan thos kyi dge 'dun dang thabs gcig tu bzhugs te/ longs spyad du gsol/ de nas bcom ldan 'das phyag dang lhung bzed bcabs nas dge slong gi dge 'dun gyi gung la gdan
15b1('dul ba): bshams pa nyid la bzhugs so/ /de nas bram ze smra 'dod kyi seng ges bu ram gyi snod cig blangs te brim par brtsams pa dang bcom ldan 'das kyis ji ltar dge slong gi dge 'dun gyi bar du brims kyang lhag pas thams cad de kho na
15b2('dul ba): bzhin du 'dug pa de ltar byin gyis brlabs so/ /de nas bram ze smra 'dod kyi seng ge mngon par dad par gyur to/ /de nas de dad pa skyes nas phyogs mtha' dag tu sgra bsgrags pa shes ldan dag dge sbyong gau ta ma ni 'dod zhen chung zhing
15b3('dul ba): de'i nyan thos rnams kyang 'dod zhen chung ba yin no/ /de nas des mu stegs can rnams bu ram la longs spyod du gzhug pa'i phyir 'gron du bos pa dang / de rnams kyis bu ram bag med par blangs nas kha cig gis ni longs
15b4('dul ba): spyod do/ kha cig gis ni snod bkang nas bor zhing khyer te dong ngo / /de nas bram ze smra 'dod kyi seng ges smras pa/ skyes bu blun po khyed cag kho na 'dod zhen che ba yin la dge sbyong gau ta ma ni 'dod zhen chung zhing de'i nyan thos
15b5('dul ba): rnams kyang 'dod zhen chung ba yin no zhes smras nas/ bcom ldan 'das la lhag par yang mngon par dad par gyur te/ bcom ldan 'das gang na ba der song ste phyin pa dang bcom ldan 'das dang lhan cig mngon du zhes bya ba'i
15b6('dul ba): bar gong ma bzhin du ste/ bcom ldan 'das la 'di skad ces gsol to/ /btsun pa legs par gsungs pa'i chos 'dul ba la bdag ces bya ba nas tshangs par spyad par bgyi'o zhes bya ba'i bar gong ma bzhin du 'o/ /de
15b7('dul ba): nas bcom ldan 'das kyis dge slong tshur shog ces bya ba nas dge slong tshur shog tshangs par spyad pa spyod cig ces gsungs pa zhes bya ba nas/ sangs rgyas dgongs pas lus gzugs bkab par gyur ces
15b8('dul ba): bya ba'i bar gong ma bzhin du'o/ /de nas bcom ldan 'das kyis dge slong rnams la bka' stsal pa/ de lta bas na rjes su gnang ste/ dus sam dus ma yin pa 'am/ na ba 'am mi na bas/ bu ram la
16a1('dul ba): longs spyad par bya ste/ 'di la 'gyod par ni mi bya'o/ /tshe dang ldan pa smra 'dod kyi seng ge ro myags pa'i dri mi zhim pas sems rtse gcig pa nyid ma thob nas bcom ldan 'das kyis dgongs pa/
16a2('dul ba): dge slong smra 'dod kyi seng ge ni srid pa tha ma yin na ci'i phyir bden pa ma mthong snyam du dgongs na/ lus rul pa'i dri mi zhim pa las gyur par gzigs so/ /de nas bcom ldan 'das kyis tshe dang ldan pa kun dga' bo la
16a3('dul ba): bka' stsal pa/ kun dga' bo song la dge slong smra 'dod kyi seng ge'i gtsug lag khang dri dang me tog gi phreng ba dang / bdug pa dang / phye ma rnams kyis gtor la gnas mal la yang bdug pas bdug cing me tog dri zhim
16a4('dul ba): pos brgyan pa'i me tog gi gdugs bres shig / btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan to/ /ji tsam na de bsod snyoms la song ba de'i bar du de'i gtsug
16a5('dul ba): lag khang du song nas bcom ldan 'das kyis bka' stsal pa bzhin thams cad byas so/ /de nas tshe dang ldan pa smra 'dod kyi seng ge bsod snyoms la brgyus nas gtsug lag khang du 'ongs pa dang lha'i 'byor pa mthong
16a6('dul ba): nas/ de nas dga' ba'i yid kyis bsod snyoms la longs spyad de zas kyi bya ba byas nas gtsug lag khang gi phyi rol du rkang pa gnyis bkrus te gtsug lag khang du zhugs nas/ skyil mo dkrung bcas te lus
16a7('dul ba): drang por bsrang nas dran pa mngon du phyogs par der bzhag ste 'dug pa dang / dri zhim po mnam nas de'i sems mnyam par bzhag par skyes so/ /de nas des nyon mongs pa thams cad spangs te/ dgra
16a8('dul ba): bcom pa nyid mngon sum du byas nas zhes bya ba nas/ mngon du smra bar gyur to zhes bya ba'i bar gong ma bzhin du'o/ /de nas bcom ldan 'das kyis dge slong rnams la bka' stsal pa/ dge slong dag nga'i
16b1('dul ba): dge slong dang nga'i nyan thos sdug pas rnam par grol ba rnams kyi mchog ni 'di lta ste/ dge slong smra 'dod kyi seng ge 'di yin no/ /dge slong rnams the tshom skyes nas the tshom thams cad gcod pa sangs rgyas bcom ldan
16b2('dul ba): 'das la zhus pa/ btsun pa dge slong gzhan rnams ni mi sdug pas rnam par grol na/ tshe dang ldan pa smra 'dod kyi seng ge sdug pas rnam par grol ba la gzigs/ bcom ldan 'das kyis bka' stsal pa/ dge slong dag
16b3('dul ba): 'di ni tshe rabs lnga brgya btud mar sum bcu rtsa gsum gyi lha rnams nas shi 'phos shing de nyid du skyes te/ da ltar gyi srid pa tha ma mi rnams su skyes pa na lus rul ba'i dri mnam pas sems rtse gcig pa ma grub pa'o/ /dri zhim po'i dri
16b4('dul ba): mnam pa dang / sems mnyam pa thob nas sdug pas rnam par grol bar gyur to/ /gal te 'di la thabs 'di ma byas par gyur na/ dro bar gyur pa yang 'dis bskyed par mi 'gyur ro/ /de lta bas na rjes su gnang ste/ gzhan
16b5('dul ba): gang zhig sdug pa 'di lta bus rnam par grol bar 'gyur ba des rim pa de lta bu bya ste/ 'di la 'gyod par ni mi bya'o/ /de nas bcom ldan 'das yul spong byed nas ljongs rgyu zhing gshegs te yangs pa can du byon nas yangs pa can
16b6('dul ba): gyi spre'u rdzing gi 'gram na khang pa brtsegs pa'i gnas na bzhugs so/ /yangs pa can gyi bram ze dang khyim bdag rnams kyis bcom ldan 'das yul spong byed nas ljongs rgyu zhing gshegs te yangs pa can du byon nas yangs pa can
16b7('dul ba): gyi spre'u rdzing gi 'gram na khang pa brtsegs pa'i gnas na bzhugs so zhes thos so/ /thos nas kyang gcig tu 'dus nas smras pa shes ldan dag bcom ldan 'das yul spong byed nas ljongs rgyu zhing gshegs te yangs pa can du byon
16b8('dul ba): nas yangs pa can gyi spre'u rdzing gi 'gram na khang pa brtsegs pa'i gnas na bzhugs so zhes grag gis/ gal te bdag cag re re nas bcom ldan 'das spyan drangs te gdugs tshod gsol na ni bcom ldan 'das slar gshegs dang /
17a1('dul ba): gzhan gyi skabs mi rnyed par 'gyur bas de la khrims shig bcas te/ ci nas kyang tshogs shing 'dus pa kho nas bcom ldan 'das gdugs tshod gsol gyi mi gcig pus ni ma yin no zhes de rnams kyis khrims su
17a2('dul ba): bca' ba dag byas nas bzhag go/ /de'i tshe yangs pa can gyi bsod nams chen po dang ldan pa bzhi zhig gnas te/ nor can dang / nor can gyi chung ma dang / nor can gyi bu dang / nor can gyi mna' ma'o/ /de dag gi khyim du ni
17a3('dul ba): lha dang mi rnams kyi g.yang babs par gyur to/ /de rnams kyis khrims su bcas pa de ma thos par khyim bdag nor can gyis bcom ldan 'das yul spong byed nas ljongs rgyu zhing gshegs te yangs pa can du byon nas yangs pa
17a4('dul ba): can gyi spre'u rdzing gi 'gram na khang pa brtsegs pa'i gnas na bzhugs so zhes thos so/ /thos nas kyang yangs pa can nas byung nas bcom ldan 'das gang na ba der song ste zhes bya ba nas yang dag par rab tu dga' bar mdzad nas cang mi gsung ngo zhes bya
17a5('dul ba): ba'i bar gong ma bzhin du'o/ /de nas khyim bdag nor can stan las langs te/ bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de/ bcom ldan 'das la 'di
17a6('dul ba): skad ces gsol to/ /bcom ldan 'das dge slong gi dge 'dun dang thabs gcig tu sang bdag gi sdum par gdugs tshod sbyor zhing mchis na gnang bar mdzad du gsol/ bcom ldan 'das kyis cang mi gsung bas
17a7('dul ba): khyim bdag nor can la gnang ngo / /de nas khyim bdag nor can gyis bcom ldan 'das cang mi gsung bas gnang bar rig nas bcom ldan 'das kyi zhabs gnyis la mgo bos phyag byas te/ bcom ldan 'das kyi
17a8('dul ba): spyan snga nas song ngo / /de nas yangs pa can gyi bram ze dang khyim bdag rnams yangs pa can nas byung nas bcom ldan 'das gang na ba der song ste zhes bya ba nas bcom ldan 'das dge slong gi dge 'dun rnams
17b1('dul ba): dang thabs gcig tu sang bdag cag gi sdum par gdugs tshod sbyor zhing mchis na gnang bar mdzad du gsol zhes bya ba'i bar gong ma bzhin du'o/ /bcom ldan 'das kyis bka' stsal pa/ gnas 'jog gi bu dag nga sngar khyim
17b2('dul ba): bdag nor can gyis spyan drangs zin to/ /de rnams kyis smras pa/ shes ldan dag khyim bdag nor can gyis ni tshogs kyi khrims bcas pa las 'das par byas so/ /kha cig dag gis smras pa/ ci ste de 'das par
17b3('dul ba): byed/ gdon mi za bar des khrims bcas pa ma thos so/ /'on kyang bdag cag pas de ni skyes bu dam pa yin pas gdugs tshod gsol du chug bdag cag gis ni gnangs gdugs tshod gsol lo/ /de nas tshe dang
17b4('dul ba): ldan pa kun dga' bo nang par sngar langs te lhung bzed dang chos gos thogs nas khyim bdag nor can gyi khyim gang na ba der song ste phyin nas shar sgo nas zhugs pa dang / ji tsam na gdan ma bshams shing zhal
17b5('dul ba): zas rnams sta gon ma byas pa mthong nas/ de nas khyim bdag nor can la 'di skad ces smras so/ khyim bdag khyod kyis sangs rgyas la sogs pa dge slong gi dge 'dun rnams spyan drangs nas snying las chung
17b6('dul ba): ngus gnas sam/ des smras pa/ 'phags pa kun dga' bo ci ste de skad gsung / khyim bdag gdan ma bshams shing zhal zas rnams sta gon ma byas pa mthong ngo / /'phags pa khyod chab sgo gang
17b7('dul ba): nas zhugs khyim bdag shar nas so/ /'phags pa lho nas zhugs shig /des zhugs pa las ji tsam na lha'i gdan bshams shing lha'i zhal zas rnams sta gon byas pa yang mthong ngo / /
17b8('dul ba): mthong nas kyang shin tu ngo mtshar skyes par gyur to/ /de nas khyim bdag nor can gyi spyan 'dren gyis bcom ldan 'das la dus tshod gsol pa/ btsun pa gdugs tshod bshams lags shing mchis
18a1('dul ba): na/ bcom ldan 'das da de'i dus la bab par mkhyen par mdzad du gsol zhes bya ba nas bcom ldan 'das kyis gsol zin nas phyag bcabs te lhung bzed gyu bar rig nas/ stan ches dma' ba zhig blangs
18a2('dul ba): te chos mnyan pa'i phyir bcom ldan 'das kyi spyan sngar 'dug go zhes bya ba'i bar gong ma bzhin du'o/ /de nas nor can gyi chung ma stan las langs te/ bcom ldan 'das gang na ba de logs su thal mo sbyar ba btud nas
18a3('dul ba): bcom ldan 'das la 'di skad ces gsol to/ /bcom ldan 'das dge slong gi dge 'dun rnams dang thabs gcig tu sangs bdag gi sdum par gdugs tshod sbyor zhing mchis na gnang bar mdzad du gsol/ bcom ldan 'das
18a4('dul ba): kyis cang mi gsung bas nor can gyi chung ma la gnang ngo / /gnang nas kyang khyim bdag nor can la chos bshad pa mdzad nas gdan las bzhengs te gshegs so/ /nor can gyi chung mas kyang zhal zas rnams sta gon byas so/ /de nas
18a5('dul ba): t she dang ldan pa kun dga' bo nang par sngar langs te lhung bzed dang chos gos thogs nas khyim bdag nor can gyi khyim gang na ba der song ste phyin nas lho sgo nas zhugs na gdan ma bshams shing zhal zas rnams kyang sta gon ma byas
18a6('dul ba): par mthong ngo / /mthong nas kyang nor can gyi chung ma la 'di skad ces smras so/ /khyim bdag gi chung ma sangs rgyas la sogs pa dge slong gi dge 'dun spyan drangs nas ci snying las chung ngus gnas sam des smras pa/ 'phags
18a7('dul ba): pa ci ste de skad gsung gdan ma bshams shing zhal zas rnams kyang sta gon ma byas pa mthong ngo / /'phags pa khyod chab sgo gang nas zhugs lho nas so/ /'phags pa shar nas zhugs shig /ji tsam na gdan bzang po bshams
18a8('dul ba): shing zhal zas bsod pa sta gon byas pa yang mthong ngo / /mthong nas kyang shin tu ngo mtshar skyes par gyur to/ /de nas nor can gyi chung ma'i spyan 'dren gyis bcom ldan 'das la dus tshod gsol pa/ btsun pa bcom
18b1('dul ba): ldan 'das gdugs tshod bshams pa lags shing mchis na/ bcom ldan 'das da de'i dus la bab par mkhyen par mdzad du gsol zhes bya ba nas phyag bcabs te lhung bzed gyu bar rig nas stan ches dma' ba zhig blangs te
18b2('dul ba): chos mnyan pa'i phyir bcom ldan 'das kyi spyan sngar 'dug go zhes bya ba'i bar gong ma bzhin du'o/ /de nas nor can gyi bu stan las langs te bla gos phrag pa gcig tu gzar nas/ bcom ldan 'das gang na ba de logs su thal
18b3('dul ba): mo sbyar ba btud de bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs gcig tu sang bdag gi sdum par gdugs tshod sbyor zhing mchis na gnang bar mdzad du gsol/
18b4('dul ba): bcom ldan 'das kyis cang mi gsung bas nor can gyi bu la gnang ngo / /de nas bcom ldan 'das kyis nor can gyi chung ma la chos bshad pa mdzad nas gshegs so/ /nor can gyi bus kyang gtsang zhing bsod pa'i bza' ba dang
18b5('dul ba): bca' ba dag sta gon byas so/ /de nas tshe dang ldan pa kun dga' bo nang par sngar langs te lhung bzed dang chos gos thogs te nor can gyi khyim gang na ba der song ste phyin nas lho sgo nas zhugs na gdan ma
18b6('dul ba): bshams shing zhal zas sta gon ma byas pa mthong ngo / /mthong nas kyang nor can gyi bu la 'di skad ces smras so/ /khyim bdag gi bu sangs rgyas la sogs pa dge slong gi dge 'dun spyan drangs nas ci
18b7('dul ba): snying las chung ngus gnas sam/ des smras pa/ 'phags pa ji ste de skad gsung / gdan ma bshams shing zhal zas sta gon ma byas pa mthong ngo / /'phags pa khyod chab sgo gang nas zhugs lho nas so/ /
18b8('dul ba): 'phags pa nub nas zhugs shig /ji tsam na gdan bzang po bshams shing zhal zas bsod pa sta gon byas pa yang mthong ngo / /mthong nas kyang shin tu ngo mtshar skyes par gyur to/ /de nas nor can gyi bu'i spyan 'dren
19a1('dul ba): gyis bcom ldan 'das la dus tshod gsol pa/ btsun pa gdugs tshod bshams lags shing mchis na bcom ldan 'das da de'i dus la bab par mkhyen par mdzad du gsol zhes bya ba nas phyag bcabs te lhung
19a2('dul ba): bzed gyu bar rig nas stan ches dma' ba zhig blangs te chos mnyan pa'i phyir bcom ldan 'das kyi spyan sngar 'dug go zhes bya ba'i bar gong ma bzhin du'o/ /de nas nor can gyi mna' ma stan las langs te bcom ldan 'das
19a3('dul ba): ga la ba de logs su thal mo sbyar ba btud de/ bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs gcig tu sang bdag gi sdum par gdugs tshod sbyor zhing mchis na gnang
19a4('dul ba): bar mdzad du gsol/ bcom ldan 'das kyis cang mi gsung bas nor can gyi mna' ma la gnang ngo / /de nas bcom ldan 'das kyis nor can gyi bu la chos bshad pa mdzad nas gshegs so/ /de nas yangs pa can gyi bram ze dang
19a5('dul ba): khyim bdag rnams bcom ldan 'das gang na ba der song ste lhags pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go/ /phyogs gcig tu 'dug pa dang / bcom ldan
19a6('dul ba): 'das kyis yangs pa can gyi bram ze dang khyim bdag rnams la chos dang ldan pa'i gtam gyis zhes bya ba nas cang mi gsung ngo zhes bya ba'i bar gong ma bzhin du'o/ /de nas yangs pa can gyi bram ze dang khyim bdag rnams stan
19a7('dul ba): las langs te bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das dge slong gi dge 'dun dang
19a8('dul ba): thabs gcig tu sang bdag cag gi sdum par gdugs tshod sbyor zhing mchis na gnang bar mdzad du gsol/ bcom ldan 'das kyis bka' stsal pa/ gnas 'jog gi bu dag nga sngar nor can gyi
19b1('dul ba): mna' mas spyan drangs zin to/ /de nas yangs pa can gyi bram ze dang khyim bdag rnams rngam nas smras pa/ shes ldan dag nor can gcig pu la nor yod kyi bdag cag la med dam ci na/ des
19b2('dul ba): sangs rgyas la sogs pa dge slong gi dge 'dun nyi ma re re gdugs tshod sbyor zhing bdag cag kho nas skabs ma thob par gyur to/ /de la ji ltar bsgrub par bya/ gzhan dag gis smras pa/ gang gi tshe
19b3('dul ba): sangs rgyas la sogs pa dge slong gi dge 'dun gdugs tshod gsol zin nas gshegs par gyur pa de'i tshe de'i khyim rdo ba re re nas bkogs te gzhig go/ /de nas tshe dang ldan pa kun dga' bo nang par sngar
19b4('dul ba): langs te lhung bzed dang chos gos thogs nas khyim bdag nor can gyi khyim gang na ba der song ste phyin nas nub sgo nas zhugs na gdan ma bshams shing zhal zas kyang sta gon ma byas pa mthong ngo / /mthong nas kyang
19b5('dul ba): nor can gyi mna' ma la 'di skad ces smras so/ /nor can gyi mna' ma sangs rgyas la sogs pa dge slong gi dge 'dun rnams spyan drangs nas ci snying las chung ngus gnas sam/ des smras pa/ 'phags
19b6('dul ba): pa ci ste de skad gsung / gdan ma bshams shing zhal zas rnams kyang sta gon ma byas pa mthong ngo / /'phags pa chab sgo gang nas zhugs nub nas so/ /'phags pa byang nas zhugs shig /
19b7('dul ba): des byang nas zhugs nas ji tsam na lha'i gdan bshams shing lha'i zhal zas sta gon byas pa mthong ngo / /mthong nas kyang shin tu ngo mtshar skyes par gyur to/ /de nas nor can gyi mna' ma'i spyan 'dren
19b8('dul ba): gyis bcom ldan 'das la dus tshod gsol pa/ btsun pa gdugs tshod bshams lags shing mchis na bcom ldan 'das da de'i dus la bab par mkhyen par mdzad du gsol zhes bya ba nas dge slong gi
20a1('dul ba): dge 'dun gyi gung la gdan bshams pa nyid la bzhugs so zhes bya ba'i bar gong ma bzhin du'o/ /de nas yangs pa can gyi bram ze dang khyim bdag thams cad 'dus nas khyim bdag nor can
20a2('dul ba): gyi sgo na 'dug go/ /de nas bcom ldan 'das kyis khyim bdag nor can la 'di skad ces bka' stsal to/ khyim bdag yangs pa can gyi tshogs rngam nas sgo na 'dug ste de dag gis khyed cag la
20a3('dul ba): gnod pa byas par 'gyur du 'ong gis song la bzod par gsol cig / de phyir byung nas bzod par gsol bar brtsams pa dang de rnams kyis smras pa/ khyim bdag ci khyod gcig pu la nor
20a4('dul ba): yod dam/ gang gi phyir khyod kyis nyin re zhing sangs rgyas la sogs pa dge slong gi dge 'dun gdugs tshod gsol te kho bo cag gis skabs mi rnyed par byed/ des smras pa/ shes ldan
20a5('dul ba): dag bdag gis tshogs kyi khrims su bcas pa ma thos kyis/ de bas na tshogs kyis bzod par bya ba'i rigs so/ /gzhan dag gis smras pa/ shes ldan dag skyes bu 'di ni dam pa
20a6('dul ba): yin pas 'di la bzod par bya'o zhes de rnams bzod par gyur pa dang / des smras pa/ gal te de lta na nang du zhugs shig de rnams khyim du zhugs pa dang / gdan bzang po bshams shing zhal
20a7('dul ba): zas bsod pa sta gon byas pa yang mthong ngo / /mthong nas kyang shin tu ngo mtshar skyes par gyur nas smras pa/ khyim bdag khyod 'ba' shig sangs rgyas la sogs pa dge slong gi dge 'dun
20a8('dul ba): gdugs tshod gsol bar 'os kyi/ kho bo cag ni ma yin no/ /des de rnams la rin po che dag byin pa dang de rnams kyis ma blangs so/ /de nas bcom ldan 'das kyis bka'
20b1('dul ba): stsal pa dang / rin po che 'di dag ni rnyed par dka' ba yin gyis long shig /de rnams kyis blangs pa las gang gis ci 'dra ba blangs pa de'i kha dog de 'dra ba kho nar snang bar gyur to/ /de nas nor can
20b2('dul ba): g yi mna' mas sangs rgyas la sogs pa dge slong gi dge 'dun bde bar bzhugs par rig nas gtsang zhing bsod pa'i bza' ba dang bca' ba dag gis zhes bya ba nas phyag bcabs te lhung bzed gyu
20b3('dul ba): bar rig nas stan ches dma' ba zhig blangs te chos mnyan pa'i phyir bcom ldan 'das kyi spyan sngar 'dug go zhes bya ba'i bar gong ma bzhin du'o/ /de nas bcom ldan 'das kyis nor can dang /
20b4('dul ba): nor can gyi chung ma dang / nor can gyi bu dang / nor can gyi mna' ma rnams kyi bsam pa dang / bag la nyal dang / khams dang / rang bzhin mkhyen nas gang thos na nor can dang / nor
20b5('dul ba): can gyi chung ma dang / nor can gyi bu dang / nor can gyi mna' ma rnams kyis 'jig tshogs la lta ba ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas
20b6('dul ba): pa de lta bur 'phags pa'i bden pa rnams so sor rtogs par byed pa'i chos bshad pa mdzad de de rnams kyis bden pa mthong nas lan gsum du ched du brjod pas ched du brjod pa zhes bya ba nas/ bdag
20b7('dul ba): cag ni mngon par 'phags so zhes bya ba'i bar gong ma bzhin du'o/ /bdag cag bcom ldan 'das dang / chos dang dge slong gi dge 'dun la skyabs su mchi lags kyis/ bcom
20b8('dul ba): ldan 'das kyis bdag cag dge bsnyen du gzung du gsol/ ji srid 'tsho ba'i bar du srog dang yang bsdos te skyabs su mchi bar mngon par dad lags so/ /de nas bcom ldan 'das kyis nor
21a1('dul ba): can dang / nor can gyi chung ma dang / nor can gyi bu dang / nor can gyi mna' ma rnams la chos dang ldan pa'i gtam gyis yang dag par bstan/ yang dag par 'dzin du bcug /yang dag
21a2('dul ba): par gzeng bstod/ yang dag par rab tu dga' bar mdzad nas gdan las bzhengs te gshegs so// //'dul ba gzhi/ bam po lnga bcu bdun pa/
21a3('dul ba): dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa btsun pa nor can dang / nor can gyi mchis 'brang dang / nor can gyi bu dang / nor can gyi mna'
21a4('dul ba): ma rnams kyis las ci zhig bgyis na las de'i rnam par smin pas phyug cing nor mang la longs spyod che ba'i rigs su skyes shing lha dang mi rnams kyi dpal nyams su myong bar gyur lags/ bcom ldan 'das
21a5('dul ba): kyis bka' stsal pa/ dge slong dag 'di rnams kho nas las rnams byas shing bsags pa tshogs rnyed pa zhes bya ba nas/ 'bras bu dag tu 'gyur ba nyid ces bya ba'i bar gong ma bzhin no/ /
21a6('dul ba): dge slong dag sngon byung ba bA rA Na sI na me tog phreng rgyud mkhan zhig yod pa des rigs mnyam pa las chung ma blangs te/ de de dang lhan cig rtse bar byed dga' bar byed dga' mgur spyod par byed do/ /
21a7('dul ba): de dang lhan cig rtse bar byed/ dga' bar byed/ dga' mgur spyod par byed pa las khye'u zhig btsas so/ /des de yang rigs mnyam pa las chung ma blangs so/ /de dus phyi zhig na bkren
21a8('dul ba): zhing shin tu bkren par gyur te de dang / bu dang / chung ma dang / mna' mas brtson pa chen pos 'bad pas ras yug gcig cig grub nas/ de nas me tog phreng rgyud mkhan yang de bgos nas/ rgyal po
21b1('dul ba): la me tog 'bul me tog phreng rgyud mkhan gyi chung ma yang de nyid bgos nas btsun mo la 'bul/ me tog phreng rgyud mkhan gyi bu yang de nyid bgos nas gzhon nu rnams la 'bul/ me tog phreng rgyud mkhan
21b2('dul ba): gyi mna' ma yang de nyid bgos nas rgyal po'i mna' ma rnams la me tog phreng 'bul bar byed do/ /sangs rgyas rnams 'byung ba med pa na 'jig rten du rang sangs rgyas dman pa dang / ngan pa la snying brtse ba
21b3('dul ba): dang / gnas mal bas mtha' la brten pa/ 'jig rten gyi yon gnas gcig pu dag 'byung bar 'gyur bas ji tsam na rang sangs rgyas shig ljongs rgyu zhing 'gro ba na nyi ma nub ka'i dus su bA rA Na sIr
21b4('dul ba): phyin nas me tog phreng rgyud mkhan de'i khyim grong khyer gyi sgo na 'dug pa de'i ldum rar nub mo gnas btab ste me'i khams la snyoms par zhugs so/ /de nas me tog phreng rgyud mkhan des me'i phung po 'bar ba lta bur
21b5('dul ba): mthong nas de dad pa skyes te chung ma la smras pa dang de yang dad par gyur to/ /des bu la smras pa dang de yang dad par gyur to/ /des mna' ma la smras pa dang de yang dad par gyur to/ /de nas de rnams kyis gros bya bar
21b6('dul ba): brtsams pa/ bdag cag sang zan ma zos kyang bla 'dus la rab tu byung ba zhi ba'i bdag nyid can 'di bshos gsol lo/ /de nas nam nangs nas de rnams kyis de la bsod snyoms phul lo/ /me tog phreng rgyud mkhan gyis
21b7('dul ba): smras pa/ bzang mo kho bo'i ras kyi bgo bskal gang yin pa de ni rab tu byung ba 'di la 'bul lo/ /des smras pa rje'i sras bdag gi yang dbul lo/ /bus smras pa/ bdag gi yang dbul lo/ /mna' mas smras pa/ bdag gi
21b8('dul ba): yang dbul lo/ /de nas de rnams 'dus nas de la ras bskon to/ /bdag nyid chen po de dag ni lus kyis chos ston gyi tshig gis ma yin pas de nas bdag nyid chen po de de rnams la snying brtse ba'i phyir nam mkha' la 'phags nas
22a1('dul ba): 'bar ba dang / gsal ba dang / char 'bebs pa dang / glog 'byin pa'i cho 'phrul dag bya bar brtsams so/ /so so'i skye bo rnams ni rdzu 'phrul la myur du sems gtod pa yin pas shing rtsa ba nas bcad pa bzhin du rkang pa gnyis la
22a2('dul ba): gtugs te smon lam gdab par brtsams pa/ bdag cag gis yon gnas dam pa 'di lta bu la bya ba byas pa'i dge ba'i rtsa ba 'dis bdag cag phyug cing nor mang la longs spyod che ba'i rigs su skye zhing bdag cag gi khyim du lha dang myi'i g.yang 'bab
22a3('dul ba): par gyur cig / 'di lta bu'i chos rnams kyang thob nas 'di bas khyad par du 'phags pa'i ston pa mnyes par byed kyi mi mnyes par byed par ma gyur cig ces byas so/ /de nas rang sangs rgyas kyis de rnams la snying brtse bar
22a4('dul ba): rdzu 'phrul byas nas rgyal po'i khab kyi steng nas phar chas te song ba dang de'i grib ma rgyal po'i steng du bab pa las de gdong bstod de blta bar brtsams pa dang / bdag nyid chen po de mthong nas des bsams pa/ bdag nyid
22a5('dul ba): chen po 'dis yang su zhig gi bkres pa'i rtsa ba phyung bar 'gyur snyam mo/ /me tog phreng rgyud mkhan de rgyal po la me tog 'bul ba'i dus gang yin pa de las theg gi tsam zhig yol lo/ /rgyal po yang me tog la sdod
22a6('dul ba): cing 'dug go/ /de nas me tog phreng rgyud mkhan de rgyal po'i zho shas 'tsho ba rnams kyis bkug pa dang rgyal pos de la smras pa/ ci'i phyir khyod kyis me tog de ring dus las yol des ji ltar gyur pa rgyas par smras pa dang /
22a7('dul ba): de nas rgyal pos ji snyed gyon pa byin no/ /de bzhin du me tog phreng rgyud mkhan gyi chung ma la ni btsun mo rnams kyis ji snyed gyon pa byin no/ /me tog phreng rgyud mkhan gyi bu la ni gzhon nu rnams kyis so/ /me tog phreng rgyud
22a8('dul ba): mkhan gyi mna' ma la ni rgyal po'i mna' ma rnams kyis te/ de mthong ba'i chos de nyid la nor gyi me tog mngon par grub par gyur te dbul ba med par gyur to/ /dge slong dag ji snyam du sems/ de'i tshe de'i dus kyi
22b1('dul ba): me tog phreng rgyud mkhan gang yin pa de ni nor can 'di nyid yin no/ /me tog phreng rgyud mkhan gyi chung ma ni nor can gyi chung ma yin no/ /me tog phreng rgyud mkhan gyi bu ni nor can gyi bu yin no/ /me tog phreng rgyud mkhan gyi mna' ma ni
22b2('dul ba): nor can gyi mna' ma yin te/ 'di dag gis rang sangs rgyas la bya ba byas shing smon lam btab pa gang yin pa de'i las kyi rnam par smin pas phyug cing nor mang la longs spyod che ba'i rigs su skyes nas/ khyim du lha dang mi'i g.yang
22b3('dul ba): babs par gyur to/ /nga'i spyan snga nas kyang bden pa mthong bar byas te/ nga rang sangs rgyas bye ba brgya stong bas khyad par du 'phags pa'i ston pa 'di dag gis mnyes par byas kyi mi mnyes par ma yin no/ /dge slong dag de lta
22b4('dul ba): bas na las gcig tu gnag pa rnams kyi ni zhes bya ba nas brtsal bar bya ste/ dge slong dag khyed kyis de lta bu la bslab par bya'o zhes bya ba'i bar gong ma bzhin du'o/ /de nas yangs pa can gyi bram ze dang khyim bdag rnams lhag
22b5('dul ba): par yang mngon par dad par gyur nas stan las langs te/ bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das dge slong gi dge 'dun dang
22b6('dul ba): thabs gcig la bdag cag gis dgung zla gsum du na bza' chos gos dang bsod snyoms dang / gzims cha dang / snyun dpyad kyi rkyen sman dang / yo byad rnams 'bul zhing mchis na gnang bar mdzad du gsol/
22b7('dul ba): bcom ldan 'das kyis cang mi gsung bas yangs pa can gyi bram ze dang khyim bdag rnams la gnang ngo / /de nas yangs pa can gyi bram ze dang khyim bdag rnams bcom ldan 'das cang mi gsung bas gnang
22b8('dul ba): bar rig nas/ bcom ldan 'das kyi zhabs gnyis la mgo bos phyag byas nas stan las langs te dong ngo / /de nas yangs pa can gyi bram ze dang khyim bdag rnams kyis de nyid kyi nub mo nas gtsang
23a1('dul ba): zhing bsod pa'i bza' ba dang bca' ba dag sta gon byas te zhes bya ba nas/ phyag bcabs te lhung bzed gyu bar rig nas stan ches dma' ba zhig blangs te chos mnyan pa'i phyir bcom
23a2('dul ba): ldan 'das kyi spyan sngar 'dug go zhes bya ba'i bar gong ma bzhin du'o/ /de nas bcom ldan 'das kyis yangs pa can gyi bram ze dang khyim bdag rnams la chos dang ldan pa'i gtam gyis yang dag par
23a3('dul ba): bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas gdan las bzhengs te gshegs so/ /de bzhin du nyi ma gnyis sam gsum gyi bar du
23a4('dul ba): 'das so/ /yangs pa can gyi bram ze dang khyim bdag rnams kyi 'khor rgya chen po mu ge dang bcas pa'i dus byung nas de rnams kyi nye du dag zas kyi phyir nyi ma re re zhing 'ong bas de dag gis gtses par gyur nas dge slong rnams
23a5('dul ba): la smras pa/ 'phags pa dag mu ge dang bcas pa'i dus byung bas bdag cag gi nye du dag skrur mchis te de rnams la bdag cag gdugs gcig bzhin du stsol bas khyed cag dang de rnams la khyad par rngo mi thog na/ kye
23a6('dul ba): 'phags pa dag bdag cag gis yo byad rnams dbul gyis zhal ta kho na mdzod cig / dge slong rnams kyis smras pa/ bcom ldan 'das la zhus te bya'o zhes dge slong rnams kyis skabs de bcom ldan 'das
23a7('dul ba): la gsol pa dang / bcom ldan 'das kyis bka' stsal pa/ de lta bas na rjes su gnang ste dge slong rnams kyis zhal ta bya'o/ /bcom ldan 'das kyis dge slong rnams kyis zas kyi zhal ta bya'o zhes gsungs pas
23a8('dul ba): de rnams kyis zhal ta bya bar brtsams te ji tsam na steng g.yogs med par thug pa 'tshed pa'i zhal ta byas pa las lhas char phab pas de ma rung bar gyur pa'i skabs de bcom ldan 'das la gsol pa dang / bcom
23b1('dul ba): ldan 'das kyis bka' stsal pa/ steng g.yogs med par btso bar mi bya'o/ /sgo khang dang khyams su 'tshed par byed pa dang bcom ldan 'das kyis bka' stsal pa/ sgo khang dang khyams su btso bar mi bya'o/ /
23b2('dul ba): dge slong dag de lta bas na rung ba'i gnas kyi gzhir mi rung ba ni bcu po 'di dag ste/ 'di rnams su zas kyi zhal ta mi bya'o/ /bcu gang zhe na/ steng g.yogs med pa dang / sgo khang dang / khyams dang / bsro khang dang / khrus
23b3('dul ba): khang dang / rgyal po'i gnas dang / mchod rten gyi gnas dang / mu stegs can gyi gnas dang / khyim bdag gi gnas dang / dge slong ma'i dbyar khang ngo / /gzhi bcu po 'di dag ni rung ba ma yin pa'i gnas
23b4('dul ba): kyi gzhi yin te/ de rnams su dge slong gis zas kyi zhal ta mi bya'o/ /zhal ta byed na 'gal tshabs can du 'gyur ro// // sdom ni/ nad bu can dang zas dag dang / /g.yar tshus lhag pa dag dang yang / /
23b5('dul ba): tshal gyi 'bras bu chu skyes dang / /pad ma'i rtsa dang lug dag go/ /gleng gzhi ni mnyan yod na'o/ /mnyan yod na dge slong nad bu can zhig yod pa des sman pa la dris pa/ bzhin bzangs kho bo la
23b6('dul ba): sman ston cig / des nad kyi gzhi dris nas smras pa/ 'phags pa thug pa gsol cig dang sos par 'gyur ro/ /des smras pa/ bzhin bzangs bcom ldan 'das kyis ma gnang ngo / /sman
23b7('dul ba): pas smras pa/ 'phags pa khyod kyi ston pa thugs rje can yin pas 'di nyid kyis rkyen byas nas gnang bar 'gyur ba'i gnas de yod do/ /des skabs de dge slong rnams la'o/ /dge slong
23b8('dul ba): rnams kyis ni bcom ldan 'das la gsol pa dang / bcom ldan 'das kyis bka' stsal pa/ gal te sman pas thug pa 'thung shig ces zer na sman pas bsgo ba bzhin thug pa btung bar bya ste de la
24a1('dul ba): 'gyod pa mi bya'o/ /bcom ldan 'das kyis sman pas bsgo ba bzhin thug pa btung bar bya'o zhes bka' stsal pa dang / de'i nad g.yog gis thug pa grang mo zhig khyer te byin no/ /de nas sman pas 'ongs nas
24a2('dul ba): dris pa 'phags pa khyod bde 'am/ des smras pa/ bzhin bzangs mi bde'o/ /ci khyod kyis thug pa ma gsol tam/ 'thungs so/ /ci 'dra ba zhig /grang mo'o/ /'phags pa ma legs pa zhig bgyis so/ /
24a3('dul ba): sang ni dron mo gsol cig /de nas nad g.yog gis blangs nas grang mo kho na rnyed nas des de la bsros te byin no/ /de nas sman pa 'ongs te de bzhin du dris pa dang des smras pa/ mi bde'o/ /ci thug pa ma gsol tam/
24a4('dul ba): 'thungs so/ /ci 'dra ba zhig /grang mo zhig bsros nas so/ /'phags pa ma legs pa zhig bgyis so/ /de grangs te bsros pa lags kyis sang ni rang bzhin gyis dron por mdzod la gsol cig /de nas de'i nad
24a5('dul ba): g .yog gis 'bras dang snod sta gon byas nas gtsug lag khang gi phyi rol gyi shing drung zhig tu btso bar brtsams pa las de nas khwa'i rtug pas de ma rung bar byas pas dge slong de phongs par gyur pa'i skabs de dge slong rnams
24a6('dul ba): la'o/ /dge slong rnams kyis ni bcom ldan 'das la gsol pa dang / bcom ldan 'das kyis bka' stsal pa/ dge slong dag de lta bas na rung ba'i gnas bsko bar bya'o/ /bcom ldan 'das kyis rung ba'i gnas
24a7('dul ba): bsko bar bya'o zhes bka' stsal pa dang / dge slong rnams kyis ci 'dra ba dang ji tsam pa ma shes nas bcom ldan 'das kyis bka' stsal pa/ rung ba'i gnas lnga ste/ rtsom pa'i mtha' can dang / sems gtod pa'i mtha'
24a8('dul ba): can dang / ba nyal ba lta bu dang / stong pa'i gnas dang / bskos pa'o/ /de la rtsom pa'i mtha' can ni 'di lta ste/ dge slong lag gi blas gnas rtsom pa na der thog mar gzhi 'di ni dge 'dun gyi rung ba'i gnas
24b1('dul ba): su 'gyur ro zhes sems bskyed cing tshig tu smras pa ste/ 'di ni rung ba'i gnas rtsom pa'i mtha' can zhes bya'o/ /sems gtod pa'i mtha' can gang zhe na/ 'di lta ste/ dge slong lag gi blas der thog mar gzhi rdo
24b2('dul ba): ba 'drin pa na nye 'khor gyi dge slong rnams la smras pa/ tshe dang ldan pa dag gzhi 'di ni dge 'dun gyi rung ba'i gnas su 'gyur bar nges par zung shig nges par zung shig ces bya ste/ 'di ni sems gtod pa'i
24b3('dul ba): mtha' can zhes bya'o/ /ba nyal ba lta bu gang zhe na/ gang la sgo tha dad par gses pa ste/ 'di ni ba nyal ba lta bu zhes bya'o/ /gnas stong pa gang zhe na/ spangs pa'i gnas te 'di ni gnas stong pa zhes bya'o/ /
24b4('dul ba): bskos pa gang zhe na/ gsol ba dang gnyis kyi las kyis bskos pa'o/ /dge slong rnams kyis ji ltar bsko ba ma shes nas bcom ldan 'das kyis bka' stsal pa/ gnas gang zhig thams cad zin par byas
24b5('dul ba): pa nang mtshams dang phyi rol nye 'khor 'dom gang dang bcas pa la dge 'dun gyis 'dod na de bsko bar bya'o/ /bsko ba yang 'di ltar bya ste/ gnas mal bshams la gaN DI brdungs te dris pa'i tshig gis dge
24b6('dul ba): slong rnams la yang dag par bsgo la/ dge 'dun thams cad 'dug cing 'thun par gyur pa dang / dge slong gcig gis gsol ba byas te las bya'o/ /dge 'dun btsun pa rnams gsan du gsol/ gnas
24b7('dul ba): thams cad lags pa nang mtshams dang phyi rol nye 'khor 'dom gang dang bcas pa 'di dge 'dun gyi rung ba'i gnas su bsko na/ gal te dge 'dun gyi dus la bab cing bzod na dge 'dun gyis gnang bar
24b8('dul ba): mdzod cig dang / dge 'dun gyis gnas thams cad lags pa nang mtshams phyi rol nye 'khor 'dom gang dang bcas pa 'di dge 'dun gyi rung ba'i gnas su bsko'o/ /'di ni gsol ba'o/ /las ni 'di ltar bya ste/
25a1('dul ba): dge 'dun btsun pa rnams gsan du gsol/ gnas thams cad lags pa nang mtshams dang phyi rol nye 'khor 'dom gang dang bcas pa 'di dge 'dun gyi rung ba'i gnas su bsko bar bzhed de/
25a2('dul ba): de'i slad du dge 'dun gyis gnas thams cad lags pa nang mtshams dang phyi rol nye 'khor 'dom gang dang bcas pa 'di dge 'dun gyi rung ba'i gnas su bsko na/ tshe dang ldan pa rnams las gang dag gnas thams cad
25a3('dul ba): lags pa nang mtshams dang phyi rol nye 'khor 'dom gang dang bcas pa 'di dge 'dun gyi rung ba'i gnas su bsko bar bzod pa de dag ni cang ma gsung shig / gang dag mi bzod pa de dag ni gsungs shig /dge 'dun gyis bzod
25a4('dul ba): cing gnang nas dge 'dun gyis gnas thams cad bgyis lags pa nang mtshams dang phyi rol nye 'khor 'dom gang dang bcas pa 'di dge 'dun gyi rung ba'i gnas su bskos lags te/ 'di ltar cang mi gsung bas de de
25a5('dul ba): bzhin du 'dzin to/ /gang du dge 'dun gyi rung ba'i gnas su bskos pa der gnyis skabs dbye ste/ mtshams kyi nang du btsos pa dang / mtshams kyi nang du zhag lon pa'o/ /sangs rgyas bcom ldan 'das yangs pa can
25a6('dul ba): gyi spre'u rdzing gi 'gram na khang pa brtsegs pa'i gnas na bzhugs so/ /yangs pa can na sde dpon seng ge zhes bya ba zhig gnas te/ de'i nye 'khor na gnas pa rnams kyis de'i ched du sha khyer te 'ongs nas de yang za bar byed do/ /
25a7('dul ba): gang gi tshe des bcom ldan 'das las bden pa mthong ba de'i tshe mi za bas khyer te 'ongs nas yang dge slong rnams la sbyin par byed do/ /dge slong rnams kyis kyang de dag zos pa dang mu stegs can rnams smod par byed/
25a8('dul ba): gzhogs 'phyas byed/ kha zer bar byed de/ shes ldan dag sde dpon seng ge'i ched du byas te sha khyer te 'ongs na ni des de dag ma zos la/ shAkya'i sras kyi dge sbyong rnams la byin pa dang shAkya'i sras kyi dge sbyong rnams kyi ched
25b1('dul ba): du byas pa'i sha ni zos so zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ ngas gnas gsum gyis rung ba ma yin pa'i sha bza' bar mi bya'o zhes gsungs
25b2('dul ba): pa gsum gang zhe na/ bdag gi ched du byas par mngon du mthong ba rung ba ma yin pa'i sha bza' bar mi bya'o zhes gsungs pa dang / yid ches pa las khyod kyi ched du byas pa yin no zhes thos pa dang / rang nyid kyi blo la rnam par
25b3('dul ba): rtog pa skyes pa tshul las 'di ni bdag gi ched du byas pa yin no snyam du rung ba ma yin pa'i sha bza' bar mi bya'o zhes gsungs pa yin no/ /dge slong dag ngas gnas gsum gyis rung ba'i sha bza' bar bya'o zhes gsungs pa
25b4('dul ba): gsum gang zhe na/ 'dis bdag gi ched du byas par mngon sum du ma mthong ba rung ba'i sha bza' bar bya'o zhes gsungs pa dang / yid ches pa las 'dis khyod kyi ched du byas pa ma yin no zhes thos pa rung ba'i sha bza' bar
25b5('dul ba): bya'o zhes gsungs pa dang / bdag nyid kyi blo la rnam par rtog pa skyes pa tshul las 'di ni bdag gi ched du byas pa yin no snyam pa ma skyes pa rung ba'i sha bza' bar bya'o zhes gsungs pa yin no/ /gleng gzhi ni mnyan yod na'o/ /
25b6('dul ba): mu ge dang bcas pa'i dus byung nas dge slong dag ltogs par gyur pas de rnams glos phab ste 'dug pa dang bram ze dang khyim bdag rnams kyis smras pa/ 'phags pa dag gcig tu brtson par bya ba'i phyir bstan pa la ci'i slad du
25b7('dul ba): glos phab ste bzhugs shing dge ba'i phyogs la brtson par mi mdzad/ de rnams kyis smras pa/ mu ge dang bcas pa'i dus byung bas bsod snyoms lto 'grangs par mi rnyed pas kho bo cag ltogs te nyam chung bas des
25b8('dul ba): na glos phab ste 'dug go/ /de rnams kyis smras pa/ ci ste zhal tshus mi gsol/ bcom ldan 'das kyis ma gnang ngo / /khyod kyi ston pa ni thugs rje can yin pas gnang bar 'gyur ba gang yin pa'i gnas de yod
26a1('dul ba): do zhes bya ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag de'i phyir rjes su gnang ste/ mu ge'i sdug bsngal dgon pa 'di lta
26a2('dul ba): bur dge slong rnams kyis g.yar tshus bza' bar bya ste/ 'di la 'gyod par mi bya'o/ /gleng gzhi ni mnyan yod na'o/ /mu ge dang bcas pa'i dus byung nas dge slong rnams la bram ze dang khyim bdag dad pa can rnams kyis smras
26a3('dul ba): pa/ 'phags pa dag 'di nyid du zas kyi bya ba mdzod cig /de rnams kyis zas kyi bya ba byas nas bsod snyoms sngar rnyed pa khyer nas gtsug lag khang du song ste/ de rnams kyis mu ge'i skyon gyis de yang bza'
26a4('dul ba): bar 'dod na 'on kyang 'gyod pas ma zos pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de'i phyir rjes su gnang ste/ mu ge'i sdug bsngal dgon pa 'di
26a5('dul ba): lta bur 'dod na sngar blangs zin to snyam du soms la sngar rnyed pa yang bza' bar bya ste/ 'di la 'gyod par mi bya'o/ /gleng gzhi ni mnyan yod na'o/ /mu ge dang bcas pa'i dus byung nas bram ze dang khyim bdag dad pa
26a6('dul ba): can rnams kyis dge slong rnams khyim gyi nang du zas la 'gron du bos nas de rnams kyis zos pa dang bca' ba las lhag ma zhig lus so/ /bram ze dang khyim bdag rnams kyis smras pa/ 'phags pa dag khyed
26a7('dul ba): kyi ched du sta gon bgyis pa lags kyis snoms te bzhud la phyis gsol cig / de rnams kyis khyer te dong ngo / /dong nas de yang za bar 'dod na 'gyod pas ma zos pa'i skabs de dge slong rnams kyis
26a8('dul ba): bcom ldan 'das la gsol pa dang / bcom ldan 'das kyis bka' stsal pa/ de'i phyir rjes su gnang ste/ mu ge'i sdug bsngal dgon pa 'di lta bur 'di dag ni byin pa yin no snyam du bsams
26b1('dul ba): nas bza' bar bya ste/ 'di la 'gyod par mi bya'o/ /gleng gzhi ni mnyan yod na'o/ /mu ge dang bcas pa'i dus byung ba na bram ze dang khyim bdag dad pa can rnams kyis dge slong rnams zas la 'gron du bos te de rnams kyis zos nas bca' ba la sogs pa cung
26b2('dul ba): zad cig lhag ste/ dge slong rnams dong ba dang bram ze dang khyim bdag rnams kyis smras pa/ 'di ni bdag cag gis 'phags pa dag kho na la yongs su btang ba lags te/ 'tshal te mchis la khyod kho na la dbul lo zhes de
26b3('dul ba): rnams kyis khyer te 'ongs pa dang / dge slong rnams de la za bar 'dod na 'gyod pas ma zos pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de'i phyir rjes su
26b4('dul ba): gnang ste/ mu ge'i dgon pa sdug bsngal 'di lta bur sngar yongs su btang ba'o snyam du bsams nas bza' bar bya ste/ 'di la 'gyod par mi bya'o/ /gleng gzhi ni mnyan yod na'o/ /bram ze dang khyim bdag dad pa can rnams kyis
26b5('dul ba): nub phyogs kyi tshal na yod pa'i 'bras bu rnams grub nas de rnams kyis bsams pa/ 'di dag ni rnyed dka' ba yin pas 'phags pa rnams la 'bul lo zhes de dag gis dge slong rnams zas zos nas spang ba byas pa
26b6('dul ba): rnams la de dag byin pa dang / dge slong rnams kyis spang ba byas zin no zhes 'gyod pas ma zos pa dang / bram ze dang khyim bdag dad pa can rnams kyis smras pa/ 'phags pa dag gang gi tshe bcom ldan 'das 'jig rten du
26b7('dul ba): ma byung ba de'i tshe mu stegs can rnams la yon gnas bgyid pa las/ da ni bcom ldan 'das 'jig rten du byung nas khyed rnams kyang da ni yon gnas su gyur pa lags na/ gal te khyed kyis ma bzhes na ci bdag cag gi dge ba'i
26b8('dul ba): shul rgyags dang bral te 'jig rten 'di nas 'jig rten pha rol du mchi bar bgyi 'am/ de lta bas na thugs brtse bas bzhes shig pa'i skabs de dge slong rnams kyis bcom ldan 'das la gsol pa dang / bcom ldan 'das
27a1('dul ba): kyis bka' stsal pa/ de'i phyir rjes su gnang ste/ rnyed par dka' ba yin no snyam nas bza' bar bya ste/ 'di la 'gyod par mi bya'o/ /de la tshal na yod pa'i 'bras bu ni 'di dag yin te/ rgun 'brum dang / bal po
27a2('dul ba): se'u dang / 'bra go dang / sta rga dang / yon tshe dang / shing tog u ra ma na dang / shing tog u ru ma yi ka dang / shing tog ni ko tsa dang / shing tog ba b+hu dang / shing tog sin tsi ka'o/ /gleng gzhi ni mnyan yod na'o/ /bram ze dang khyim
27a3('dul ba): bdag dad pa can rnams kyis dge slong rnams zas zos zin pa dang / chu nas skyes pa dag phul ba dang / dge slong rnams 'dod kyang spang ba byas zin to zhes 'gyod pas ma zos pa'i skabs de dge slong rnams kyis bcom
27a4('dul ba): ldan 'das la gsol pa dang / bcom ldan 'das kyis bka' stsal pa/ rnyed par dka' ba yin no snyam du bsams nas bza' bar bya ste/ de la 'gyod par mi bya'o/ /de la chu nas skyes pa ni 'di dag yin te/ ud pa la'i
27a5('dul ba): rtsa ba dang / pad ma'i rtsa ba dang / ku mu da'i sa bon dang / pad ma'i sa bon no/ /gleng gzhi ni mnyan yod na'o/ /tshe dang ldan pa shA ri'i bu khams ma snyoms pas khrag dang bad kan 'khrugs par gyur to/ /de'i rim gro
27a6('dul ba): byed pa tshe dang ldan pa maud gal gyi bu chen pos bsams pa/ bdag rang gi blos ni tshe dang ldan pa shA ri'i bu la lan mang du rim gro byas kyi lan 'ga' yang sman pa la ma dris kyis/ ma la bdag gis dri'o snyam nas des
27a7('dul ba): sman pa la dris pa/ bzhin bzangs tshe dang ldan pa shA ri'i bu khrag dang bad kan 'khrugs par gyur na de'i sman ston cig /des smras pa 'phags pa pad ma'i rtsa ba'i 'o ma stsol cig dang sos par 'gyur ro/ /tshe dang
27a8('dul ba): ldan pa maud gal gyi bu chen pos bsams pa/ gal te bdag gis tshe dang ldan pa shA ri'i bu la pad ma'i rtsa ba phal pa'i 'o mas rim gro bya ba ni bdag gi cha ma yin no snyam du bsams nas ji ltar sems mnyam par
27b1('dul ba): bzhag pas mnyan yod nas mi snang bar gyur te/ dal gyis 'bab ces bya ba'i 'gram du phyin par 'gyur ba de lta bu'i ting nge 'dzin la snyoms par zhugs pa dang / klu'i rgyal po rab brtan gyi gnas dang nye bar gyur pa dang /
27b2('dul ba): de nas klu'i rgyal po rab brtan gyis mthong nas smras pa/ 'phags pa dgos pa ci zhig gi phyir byon/ des smras pa/ tshe dang ldan pa shA ri'i bu khrag dang bad kan 'khrugs nas de la sman pas pad ma'i rtsa ba'i 'o ma bstan to/ /
27b3('dul ba): klu'i rgyal po rab brtan gyis smras pa/ 'phags pa gal te de ltar na re shig gzhes shig /de dal gyis 'bab kyi nang du zhugs nas mi'i tshad tsam gyi pad ma'i rtsa ba dag bton cing pad ma'i rtsa ba'i 'o ma pad ma'i 'dab ma'i
27b4('dul ba): skyo rar gzar nas tshe dang ldan pa maud gal gyi bu chen po'i lhung bzed bkang ngo / /tshe dang ldan pa maud gal gyi bu chen pos pad ma'i rtsa ba gshegs pa la lta bar brtsams pa dang de nas klu'i rgyal po rab brtan gyis smras pa/
27b5('dul ba): 'phags pa ci gzigs pad ma'i rtsa ba dag gsol bar bzhed dam/ de cang mi smra bar 'dug pa dang smras pa/ 'phags pa bzhud cig dang bskur ro/ /de nas tshe dang ldan pa maud gal gyi bu chen pos pad ma'i rtsa ba'i 'o mas
27b6('dul ba): lhung bzed bkang ba khyer nas dal gyis 'bab kyi 'gram nas mi snang bar byas te mnyan yod kyi rgyal bu rgyal byed kyi tshal mgon med zas sbyin gyi kun dga' ra bar phyin to/ /de nas tshe dang ldan pa shA ri'i bus sman
27b7('dul ba): pas bstan pa bzhin pad ma'i rtsa ba'i 'o ma 'thungs pas sos par gyur to/ /klu'i rgyal po rab brtan gyis kyang glang po che nag po'i cha byad 'chang la pad ma'i rtsa ba khur cig bkur nas mnyan yod kyi rgyal bu rgyal
27b8('dul ba): byed kyi tshal du song la gtsug lag khang gi khyams kyi mdun du zhog la shog shig / de rlung gi shugs ltar mgyogs pa'i mthus mnyan yod kyi rgyal bu rgyal byed kyi tshal gyi gtsug lag khang du 'ongs nas pad
28a1('dul ba): ma'i rtsa ba rnams khyams kyi mdun du bzhag nas slar log pa las lam gyi phyed na tshal gyi bal glang mo zhig yod pa dang lhan cig 'dus par gyur to/ /dus gzhan zhig na bal glang mo de las bal glang phrug gu
28a2('dul ba): gcig 'brangs te 'brangs pa'i mod la seng ge'i sgra 'byin to/ /de nas bal glang mo de skrag pas gcin rtug shor nas bal glang phrug gu bor te bros so/ /de nas rgyal po'i khab na gnas pa'i shing mkhan zhig shing gi ched du
28a3('dul ba): tshal du song ba las bal glang phrug gu de mthong nas khyim du blangs te bsnun gsos bskyed de/ nor gyis bskyangs pas ming nor skyong nor skyong zhes bya bar grags so/ /kha cig ni rgyal po gsal rgyal gyis rgyal po gzugs can snying po
28a4('dul ba): la nor skyong skyes su bskur ba la/ de mnyan yod kyi yul na gnas pa'i skye bos nor gyis bskyangs pas na nor skyong zhes 'don to/ /pad ma'i rtsa ba kha cig ni tshe dang ldan pa maud gal gyi bu chen pos zos/ kha cig ni tshe dang ldan pa shA
28a5('dul ba): ri'i bus/ kha cig ni dge 'dun la brims pa las 'on kyang lhag par gyur to/ /de nas dge slong rnams kyis spang bar byas nas kyang za bar 'dod na bdag cag gis spang bar byas so zhes ma zos pa'i skabs de dge
28a6('dul ba): slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag mi rnams kyis lha'i pad ma'i rtsa ba rnyed par dka' bas de'i phyir rjes su gnang ngo / /pad ma'i rtsa ba rnyed par
28a7('dul ba): dka' ba yin no snyam du bsams nas bza' bar bya ste/ de la 'gyod par mi bya'o/ /gleng gzhi ni mnyan yod na'o/ /de'i tshe grong khyer bzang byed na bsod nams chen por shes par bya ba drug gnas te/ khyim bdag lug ces
28a8('dul ba): bya ba dang / lug gi chung ma dang / lug gi bu dang / lug gi mna' ma dang / lug gi bran pho dang / lug gi bran mo'o/ /khyim bdag lug bsod nams che bar ji ltar shes she na/ gal te bang mdzod stong pa rnams la bltas na mthong ma thag kho nar dgang
28b1('dul ba): bar 'gyur te/ de ltar na khyim bdag lug bsod nams che bar shes so/ /lug gi chung ma ji lta bu zhe na/ des gcig gi don du snod du btsos pa ni brgya stong gi bza' ba 'byung ste/ lug gi chung ma ni de lta bu yin no/ /lug gi bu ji lta bu zhe na/ de'i rked pa las lnga
28b2('dul ba): brgya pa'i snod btags te 'dug la/ des gang gi tshe brgya 'am stong yongs su btang ba de'i tshe de bzhin du gang bar 'dug ste/ yongs su zad par mi 'gyur te/ lug gi bu ni de lta bu yin no/ /lug gi mna' ma ji lta bu zhe na/ des gcig gi don du dri sbyar na brgya stong
28b3('dul ba): khyed par 'gyur te/ lug gi mna' ma ni de lta bu yin no/ /lug gi bran pho ji lta bu zhe na/ des gang gi tshe zhing la rol gcig rmos pa de'i tshe zhing la rol bdun rmos par 'gyur te/ lug gi bran pho ni de lta bu yin no/ /lug gi bran mo ni ji ltar bsod nams che bar
28b4('dul ba): shes she na/ de gang gi tshe 'bras gtun gang tsam drus pa de'i tshe bdun tsam du skyes par 'gyur te/ de ltar na lug gi bran mo bsod nams che ba yin no/ /de nas bcom ldan 'das kyis khyim bdag lug gdul ba'i dus mkhyen nas/ tshe dang ldan pa kun dga' bo
28b5('dul ba): la bka' stsal pa/ kun dga' bo song la dge slong rnams la dge slong dag de bzhin gshegs pa ni ljongs rgyu zhing grong khyer bzang byed du gshegs kyis/ khyed cag las gang zhig de bzhin gshegs pa dang thabs gcig tu ljongs rgyu zhing grong khyer bzang byed
28b6('dul ba): du 'dong bar spro ba de ni chos gos rnams long shig ces sgo shig / btsun pa bka' bzhin 'tshal zhes nas tshe dang ldan pa kun dga' bos/ bcom ldan 'das kyi ltar mnyan nas dge slong rnams la smras pa/ tshe dang ldan pa dag bcom ldan 'das
28b7('dul ba): ljongs rgyu zhing grong khyer bzang byed du gshegs kyis/ khyed cag las gang zhig de bzhin gshegs pa dang thabs gcig tu ljongs rgyu zhing grong khyer bzang byed du 'dong bar spro ba de ni chos gos rnams long shig /tshe dang ldan pa bka' bzhin 'tshal zhes
28b8('dul ba): dge slong de rnams kyis tshe dang ldan pa kun dga' bo las mnyan to/ /de nas bcom ldan 'das dul ba/ 'khor dul ba/ zhi ba/ 'khor zhi ba/ dgra bcom pa/ 'khor dgra bcom pa dang ljongs rgyu zhing grong khyer bzang byed du gshegs so/ /gang gi tshe bcom ldan 'das kyis mnyan yod du cho 'phrul chen po bstan pa
29a1('dul ba): de'i tshe mu stegs can rnams mtha' 'khob tu dong ba las de nas kha cig grong khyer bzang byed du dong nas gnas pa de rnams kyis dge sbyong gau ta ma 'ong ngo zhes thos so/ /thos nas kyang rod rod por gyur nas bdag
29a2('dul ba): cag sngon ni dge sbyong gau ta mas yul dbus nas spyugs so/ /de gal te 'dir 'ongs na gdon mi za bar bdag cag 'di nas kyang spyugs par 'gyur gyis de la thabs shig bsham par bya'o snyam mo/ /de rnams rigs kyi khyim
29a3('dul ba): dag tu dong nas smras pa/ chos thob par gyur cig /chos thob par gyur cig /'phags pa dag de ci lags shes ldan dag bltas zin gyis 'gro'o/ /ci'i slad du re shig khyed cag gi 'byor pa phun sum tshogs pa ni kho bo cag gis mthong gis
29a4('dul ba): ji srid rgud pa ma mthong ba de'i bar du 'dong ngo / /'phags pa dag bdag cag la rgud pa ci zhig 'byung bar 'gyur lags/ shes ldan dag dge sbyong gau ta ma spu gri'i ser ba 'bebs shing du ma zhig bu med pa dang / khyim thab med
29a5('dul ba): par byed cing 'ong ngo / /'phags pa dag gal te de lta na gang gi dus kho nar gzhes par bgyi ba de kho na'i dus su bdag cag spang bar bgyi 'am/ bzhugs shig ma bzhud cig /de rnams kyis smras pa/ bdag cag ci ste 'dug
29a6('dul ba): khyed cag kho bo cag gi nyan du mi btub bo/ /'phags pa dag gsungs shig mnyan par bgyi'o/ /de rnams kyis smras pa/ shes ldan dag grong khyer bzang byed kyi nye 'khor gyi skye bo'i tshogs thams cad gnas nas
29a7('dul ba): phyung la grong khyer bzang byed kyi nang du tshud cig rtswa sngon po rnams rngos shig / 'dug gnas rnams ni shig cig /me tog dang 'bras bu'i shing rnams ni chod cig /chu rnams ni dug lhugs shig /de rnams kyis smras pa/
29a8('dul ba): 'phags pa dag bzhugs shig dang thams cad bgyi'o/ /de nas de rnams kyis grong khyer bzang byed kyi nye 'khor gyi skye bo'i tshogs thams cad gnas nas bton nas grong khyer bzang byed kyi nang du btsud de/ rtswa sngon po rnams
29b1('dul ba): ni brngas/ 'dug gnas rnams ni bshig /me tog dang 'bras bu'i shing ni bcad/ chu rnams ni dug blugs so/ /de nas lha rnams kyi dbang po brgya byin gyis bsams pa/ bcom ldan 'das la bkur sti ma
29b2('dul ba): yin pa byed pa yal bar dor ba ni bdag gi cha ma yin te/ 'di ltar bcom ldan 'das kyis bskal pa grangs med pa gsum du dka' ba brgya stong du mas pha rol tu phyin pa drug yongs su rdzogs par mdzad pas bla na med pa'i ye
29b3('dul ba): shes brnyes pa'i bcom ldan 'das de 'jig rten thams cad med pa'i yul stong rgyu zhing gshegs par bya 'am/ ma la bdag gis bcom ldan 'das nyan thos kyi dge 'dun dang thabs gcig tu bde ba la reg par bya ba'i phyir 'bad
29b4('dul ba): par bya'o snyam nas des rlung gtong ba'i lha'i bu la bsgo ba/ song la chu dug can rnams skoms shig /char 'bebs pa'i lha'i bu la bsgo ba/ 'di rnams kyis bskams pa dang / khyod kyis chu yan lag brgyad dang ldan pas
29b5('dul ba): khong shig / rgyal chen bzhi'i ris kyi lha rnams la yang bsko ba/ khyed kyis grong khyer bzang byed kyi nye 'khor du gnas thob shig /de nas rlung gtong ba'i lha'i bus ni chu dug can rnams bskams so/ /char 'bebs pa'i lha'i bus
29b6('dul ba): ni der yang chu yan lag brgyad dang ldan pas bkang ngo / /rgyal chen bzhi'i ris kyi lha rnams kyis kyang grong khyer bzang byed kyi nye 'khor du gnas btab nas ljongs rnams 'byor cing rgyas par gyur to/ /mu stegs can rnams kyis
29b7('dul ba): grong khyer na gnas pa'i skye bo'i tshogs rnams bsogs nas de rnams kyis rtog chen dag mngags te ljongs rnams ci 'dra ltos shig / de rnams dong ba las ljongs rnams lhag par yang 'byor cing rgyas par gyur pa mthong nas slar
29b8('dul ba): 'ongs te smras pa/ shes ldan dag ljongs rnams 'di lta bur 'byor cing rgyas pa ni sngon lan 'ga' yang bdag cag gis ma mthong ngo / /mu stegs can rnams kyis smras pa/ shes ldan dag khyed kyis mthong ngam/ re shig gang
30a1('dul ba): zhig sems med pa'i dngos po rnams kyang sgyur bar byed pa des/ khyed cag sgyur bar mi byed pa de lta srid re skan/ khyed cag rnam pa thams cad du bltas zin te/ blta ba'i tha ma byas nas 'gro'o/ /de rnams kyis smras pa/ 'phags pa
30a2('dul ba): dag bzhugs shig / khyed cag la dge sbyong gau ta mas ci zhig bgyir mchis/ de yang rab tu byung ba lags la/ khyed kyang rab tu byung ba slong zhing 'tsho ba lags na/ ci des khyed cag gi slong ba bkag par 'gyur snyam 'am/ mu stegs can
30a3('dul ba): rnams kyis smras pa/ dam zhig bcas te gal te khyed cag sus kyang dge sbyong gau ta ma la blta bar 'gro bar mi bya zhing gang zhig 'gro ba de la chad par kar Sha pA Na drug bcus gcad par khrims 'cha' na 'dug go/ /de rnams kyis kyang
30a4('dul ba): khas blangs nas khrims su bcas so/ /de nas bcom ldan 'das ljongs rgyu zhing gshegs te rim gyis grong khyer bzang byed du gshegs nas bzang byed kyi lho phyogs kyi gnas shig na bzhugs so/ /de'i tshe ser skya'i gzhi'i bram ze'i bu mo
30a5('dul ba): grong khyer bzang byed du bag mar btang ba de ra ba'i kha na 'dug pas bcom ldan 'das mun khung na bzhugs pa mthong nas des bsams pa/ bcom ldan 'das shAkya'i rigs dga' bar mdzad pa/ shAkya'i rigs kyi rgyal po spangs nas rab
30a6('dul ba): tu byung ba de ni 'di yin te/ gal te 'di la them skas shig yod par gyur na bdag mar me thogs la 'babs pa zhig /de nas bcom ldan 'das kyis de'i bsam pa thugs su chud nas them skas zhig sprul to/ /de nas de snying dga' ba dang
30a7('dul ba): mgu ba dang / rab tu dga' bas mar me thogs te them skas las babs nas bcom ldan 'das gang na ba der song ste phyin pa dang / bcom ldan 'das kyi spyan sngar mar me bzhag nas zhabs gnyis la mgo bos phyag byas te chos mnyan
30a8('dul ba): pa'i phyir 'dug go/ /de nas bcom ldan 'das kyis de'i bsam pa dang / bag la nyal dang / khams dang / rang bzhin mkhyen nas de dang 'thun pa'i 'phags pa'i bden pa bzhi so sor rtogs par 'gyur ba'i chos bshad pa mdzad do zhes bya
30b1('dul ba): ba nas/ skyabs su mchi bar mngon par dad lags so zhes bya ba'i bar gong ma bzhin du'o/ /de nas bcom ldan 'das kyis bu mo de la 'di skad ces bka' stsal to/ /bu mo khyod tshur khyim bdag lug gang na ba der song la phyin pa dang de la nga na re nad med
30b2('dul ba): par gyur cig ces smros la 'di skad ces kyang smros shig / khyim bdag khyod kyi ched kho nar nga 'dir 'ongs na khyod sgo bcad nas 'dug pas glo bur ba la ji ltar khyod byed pa de lta bur bya ba de ci ga rigs sam/ gal te tshogs kyis khrims
30b3('dul ba): su bca' ba byas so zhes smras pa dang / khyod kyi bu'i rked pa la lnga brgya pa'i snod btags te 'dug pa des gal te brgya 'am stong 'ged par btang na yang gang ba nyid du 'dug cing yongs su zad par mi 'gyur na khyod kar Sha pA Na drug bcu byin
30b4('dul ba): nas 'ong mi nus sam zhes smros shig / btsun pa bka' bzhin 'tshal zhes bu mo des bcom ldan 'das kyi ltar mnyan nas chas pa dang / bcom ldan 'das kyis ji ltar sus kyang mi tshor ba de ltar byin gyis brlabs nas khyim bdag
30b5('dul ba): lug gi gan du song ste phyin pa dang smras pa/ khyim bdag bcom ldan 'das khyod la nad med par gyur cig ces gsung ngo / /des smras pa/ bu mo sangs rgyas bcom ldan 'das la phyag 'tshal lo/ /khyim bdag bcom ldan 'das kyis
30b6('dul ba): bka' stsal pa/ khyod kho na'i ched du nga 'dir gshegs na khyod sgo bcad nas 'dug pa glo bur ba la ji ltar khyod byed pa de lta bur bya ba ci ga rigs sam/ des smras pa/ bu mo tshogs kyis khrims su bca' ba sus kyang dge sbyong gau ta ma
30b7('dul ba): la blta bar bya ba'i phyir 'gro bar mi bya'o/ /gang zhig 'gro na de tshogs kyis kAr ShA pa Na drug bcu'i chad pas gcad do zhes dam bcas so/ /khyim bdag bcom ldan 'das kyis bka' stsal pa/ khyod kyi bu'i rked pa la lnga brgya
30b8('dul ba): pa'i snod btags te 'dug pa des gal te brgya 'am stong 'ged par btang na yang gang ba kho nar 'gyur zhing yongs su zad par mi 'gyur na kAr ShA pa Na drug bcu byin nas khyod 'ong bar mi nus sam zhes gsung ngo / /des bsams pa/
31a1('dul ba): 'di ni sus kyang mi shes na bcom ldan 'das de ni thams cad mkhyen pa yin pas 'gro'o snyam nas/ des kAr ShA pa Na drug bcu sgor bzhag nas bram ze'i bu mos bstan pa'i them skas las babs te/ bcom ldan 'das gang na
31a2('dul ba): ba der song ste phyin pa dang / bcom ldan 'das kyi zhabs gnyis la mgo bos phyag byas te/ bcom ldan 'das kyi spyan sngar chos mnyan pa'i phyir 'dug go/ /de nas bcom ldan 'das kyis khyim bdag lug gi bsam pa dang / bag la nyal
31a3('dul ba): dang / khams dang / rang bzhin mkhyen nas 'phags pa'i bden pa bzhi so sor rtogs par 'gyur ba de lta bu'i chos bshad pa mdzad de/ khyim bdag lug gis de thos nas zhes bya ba nas rgyun du zhugs pa'i 'bras bu mngon sum du
31a4('dul ba): byas so zhes bya ba'i bar gong ma bzhin no/ /des bden pa mthong nas gsol pa/ bcom ldan 'das bzang byed na gnas pa'i skye bo'i tshogs 'di dag gis kyang ci ga 'di lta bu'i chos rnam pa sna tshogs 'thob par 'gyur
31a5('dul ba): lags sam/ bcom ldan 'das kyis bka' stsal pa/ khyim bdag khyod las brten nas phal cher kun gyis 'thob pa kho nar 'gyur ro/ /de nas khyim bdag lug gis bcom ldan 'das kyi zhabs gnyis la mgo bos phyag
31a6('dul ba): byas te bcom ldan 'das kyi spyan snga nas song ste/ de khyim du phyin nas grong khyer gyi nang du kAr ShA pa Na'i phung po bcer te tshigs su bcad pas smras pa/ gang zhig rgyal ba 'dod chags skyon bcom rtsod med pa/ /mtshungs pa med pa
31a7('dul ba): gser gyi mdog can lta 'dod pa/ /de ni 'jigs med snying gis shin tu nges byos la/ /myur du dengs shig de yi nor ni kho bos gzhal/ /skye bo'i tshogs kyis smras pa/ khyim bdag dge sbyong gau ta ma mthong na dge bar 'gyur
31a8('dul ba): ram/ des smras pa/ dge bar 'gyur ro/ /de rnams kyis smras pa/ gal te de lta bas na tshogs kho nas khrims su bcas pa tshogs kho nas bshig tu zad mod/ 'di la 'gal ba ci zhig yod de rnams kyis khrims su
31b1('dul ba): bcas pa bshig nas 'byung bar brtsams so/ /de nas phan tshun sdos pas 'byung bar ma nus pa dang gnod sbyin lag na rdo rjes 'dul ba'i skye bo la snying brtse ba'i phyir rdo rje 'phangs pas ra ba dral nas srog chags brgya stong phrag
31b2('dul ba): du ma kha cig ni ya mtshan skyes/ kha cig ni sngon gyi dge ba'i rtsa bas yang dag par bskul nas byung ngo / /de nas skye bo'i tshogs chen po 'dus pas bcom ldan 'das kyi nye 'khor dpag tshad gcig tshun chad 'khor bar 'dug go/ /
31b3('dul ba): de nas bcom ldan 'das kyis 'khor de rnams zil gyis mnan te dge slong gi dge 'dun gyi gung la gdan bshams pa nyid la bzhugs nas sems can du ma dag gi rgyud la dge ba'i rtsa ba bskyed par byed pa'i chos bshad pa mdzad de/
31b4('dul ba): de thos nas kha cig gis ni rgyun tu zhugs pa'i 'bras bu mngon du byas so zhes bya ba nas/ kha cig ni skyabs su 'gro ba dang bslab pa'i gzhi rnams blangs so zhes bya ba'i bar gong ma bzhin du'o// //
31b5('dul ba): 'dul ba gzhi/ bam po lnga bcu brgyad pa/ bcom ldan 'das kyis yun ring po zhig tu chos bshad pas gdugs tshod kyi dus las yol bar gyur to/ /khyim bdag lug gis gsol pa/ bcom ldan
31b6('dul ba): 'das zhal zas kyi mdzad pa mdzad du gsol/ bcom ldan 'das kyis bka' stsal pa/ khyim bdag zas kyi dus las yol bar gyur to/ /des gsol pa/ bcom ldan 'das dus ma lags par rung ba ci lags/ bcom ldan
31b7('dul ba): 'das kyis bka' stsal pa/ mar dang / bu ram dang / hwags dang / sha khar dang / btung ba dag go/ /de nas khyim bdag lug gis g.yos mkhan dag bkug ste smras pa/ shes ldan dag dus ma yin pa'i bca' ba rnams myur
31b8('dul ba): du sta gon gyis shig / de rnams kyis dus ma yin pa'i bca' ba rnams sta gon byas so/ /de nas khyim bdag lug gis sangs rgyas la sogs pa dge slong gi dge 'dun la dus ma yin pa'i bca' ba dang / dus ma yin pa'i
32a1('dul ba): btung ba rnams kyis tshim par byas so/ /de nas bcom ldan 'das kyis khyim bdag lug 'khor dang bcas pa yang bden pa rnams la so sor bkod/ ri 'or na gnas pa'i skye bo'i tshogs de yang skal ba ji
32a2('dul ba): lta ba bzhin du btul te gshegs pa na khyim bdag lug gis gsol pa/ bcom ldan 'das shul gyi snyun rgyags kyi zong kar Sha pA Na dag bzhes shig /bcom ldan 'das kyis bka' stsal pa/ blang bar bya'o/ /bcom ldan
32a3('dul ba): 'das kyis kar Sha pA Na blang bar bya'o zhes bka' stsal pa dang / dge slong rnams kyis su zhig gis blang bar bya ba ma shes nas bcom ldan 'das kyis bka' stsal pa/ rung ba byed pas so/ /rung ba byed pa med nas bcom ldan
32a4('dul ba): 'das kyis bka' stsal pa/ dge tshul gyis so/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa bcom ldan 'das kyis dge tshul gyi bslab pa'i gzhi bcu par gser dngul
32a5('dul ba): len par gsungs la/ bcom ldan 'das kyis dge tshul gyis blang bar bya'o zhes gsungs pa de ji lta bu lags/ bcom ldan 'das kyis bka' stsal pa/ nye ba 'khor ngas 'chang bar byed pa las dgongs te gsungs kyis
32a6('dul ba): mi blang ba ni ma yin te/ de bas na dge tshul gyis blang bar bya'i blangs nas bdag gir ni mi bya'o/ /khyim bdag lug gis gsol pa/ bcom ldan 'das bu ram dag bzhes shig /bcom ldan 'das kyis bka' stsal pa/
32a7('dul ba): blang bar bya'o/ /dge slong rnams kyis su zhig gis ji ltar blang bar bya ba ma shes nas/ bcom ldan 'das kyis bka' stsal pa/ khyim pa 'am dge tshul med na/ dge slong gis zhag bdun par byin gyis brlabs nas
32a8('dul ba): rang nyid kyis bkur bar bya'o/ /dge slong dag gis ji ltar byin gyis brlab par bya ba ma shes nas/ bcom ldan 'das kyis bka' stsal pa/ lag pa gnyis bkrus nas byin len byas te lag pa g.yon pa'i steng du bzhag
32b1('dul ba): la lag pa g.yas pas bkab nas dge slong gi mdun du 'dug nas tshe dang ldan pa dgongs su gsol/ bdag ming 'di zhes bgyi ba'i sman 'di bdag dang tshangs pa mtshungs par spyod pa rnams kyi phyir zhag bdun par byin gyis
32b2('dul ba): brlab bo zhes de skad lan gnyis lan gsum du brjod par bya'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa bcom ldan 'das kyis bu ram zhag bdun par byin gyis brlab
32b3('dul ba): par bya'o zhes gang gsungs pa su zhig gis 'tshal bar bgyi lags/ nye ba 'khor gang zag lnga rnams kyis te/ lam du zhugs pa dang smyung ba byas pa dang / nad pa dang / dge skos dang / lag gi blas so/ /dge slong
32b4('dul ba): ljongs rgyur chas pa rnams kyis 'bras dang phye dag gi nang du bu ram bcug pa las lam gyis ngal nas bza' bar 'dod na 'gyod pas ma zos pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
32b5('dul ba): dge slong dag zas de zas kyi bya ba byed mi nus pas 'bras dag gi nang du bcug pa gang yin pa de sprugs nas bza' bar bya'o/ /phye rnams kyi gang yin pa de ni chus bkrus nas bza'
32b6('dul ba): bar bya'o/ /kha cig zhu bar gyur pa de bkrur ma rung ste zas dang bcas pa nyid du gyur nas bcom ldan 'das kyis bka' stsal pa/ smyug ma'i tshal pas bzhar la chus bkru bar bya'o/ /'on kyang zas med par bya ma nus nas/
32b7('dul ba): bcom ldan 'das kyis bka' stsal pa/ legs par bsal te/ chu'i nang du mnyes la btung bar byas nas de tshags kyis btsags la btung bar bya ste/ de la 'gyod par mi bya'o/ /dge slong rnams the tshom skyes nas
32b8('dul ba): the tshom thams cad gcod pa/ sangs rgyas bcom ldan 'das la zhus pa/ btsun pa khyim bdag lug dang / lug gi mchis 'brang dang / lug gi bu dang / lug gi mna' ma dang / lug gi bran pho dang / lug gi bran
33a1('dul ba): mos las ci zhig bgyis na/ des na de drug bsod nams chen por gyur cing / bcom ldan 'das kyi spyan sngar bden pa mthong nas 'di dag gis bcom ldan 'das mnyes par bgyis kyi ma mnyes par ni ma
33a2('dul ba): lags/ bcom ldan 'das kyis bka' stsal pa/ dge slong dag 'di dag nyid kyis las rnams byas shing bsags pa tshogs rnyed pa zhes bya ba nas 'bras bu dag tu 'gyur ba nyid ces bya ba'i bar gong ma bzhin du'o/ /dge
33a3('dul ba): slong dag sngon byung ba bA rA Na sI'i grong khyer du rgyal po tshangs pas byin zhes bya ba rgyal srid byed du 'jug go/ /de'i tshe bA rA Na sI'i grong khyer du ltas mkhan rnams kyis lo bcu gnyis su char mi 'bab pas thur mas 'tsho ba'i
33a4('dul ba): mu ge chen po 'byung bar 'gyur ro zhes lung bstan to/ /mu ge rnam pa gsum ni za ma tog dang / rus gong dkar po dang / thur mas 'tsho ba'o/ /de la za ma tog ces bya ba ni za ma tog de'i nang du mi rnams kyis 'bru dag
33a5('dul ba): blugs te ma 'ongs pa'i sems can rnams kyi ched du bzhag nas bdag cag shi nas 'bru 'dis mi de dag gi bya ba byed par 'gyur ro snyam pa ste/ 'di ni za ma tog dang 'brel bas za ma tog ces bya'o/ /rus gong dkar
33a6('dul ba): po gang zhe na/ dus de na mi rnams kyi rus pa dag bsdus nas re shig btsos te/ ji tsam na rus pa de dkar por gyur pa dang / de nas de'i khu ba 'thung ba ste/ 'di ni rus gong dkar po dang 'brel bas rus gong dkar po zhes
33a7('dul ba): bya'o/ /thur mas 'tsho ba gang zhe na/ dus de na mi rnams kyis g.yul gyi ser ga nas 'bru'i 'brum bu dag thur mas brus nas chu mang po'i snod du btsos nas 'thung ba ste/ 'di ni thur ma dang 'brel bas thur mas 'tsho ba zhes bya'o/ /de nas rgyal po tshangs
33a8('dul ba): pas byin gyis bA rA Na sIr dril sgrogs su bcug pa/ bA rA Na sI na gnas pa'i shes ldan grong khyer pa dag nyon cig /ltas mkhan rnams kyis lo bcu gnyis su char mi 'bab pas za ma tog dang / rus gong dkar po dang / thur mas 'tsho ba'i mu ge 'byung bar lung bstan
33b1('dul ba): gyis/ khyed las gang dag lo bcu gnyis kyi bza' ba yod pa de rnams ni 'khod cig /gang dag la med pa de dag ni gar dga' bar deng la mu ge med cing lo legs par gyur nas slar gshegs shig /de'i tshe na bA rA Na sI na khyim bdag phyug cing
33b2('dul ba): nor mang ba/ longs spyod che ba/ 'khor yangs shing rgya che ba zhig yod de/ des mngan bkug ste smras pa/ kye nang rje kho bo 'khor dang bcas pa'i lo bcu gnyis kyi bza' ba yod dam/ des smras pa/ dpon po mchis so/ /
33b3('dul ba): de de nyid na gnas pa las mu ge de brgyud ma kho nar byung bas de'i bang mdzod rnams yongs su zad pas 'khor gyi skye bo thams cad shi bar gyur te bdag nyid dang drug cig lus so/ /de nas khyim bdag des bang mdzod rnams phyags
33b4('dul ba): pa las/ 'bras bre'u chung gang zhig byung nas/ de'i chung mas snod du blugs te btsos so/ /sangs rgyas rnams 'byung ba med pa na rang sangs rgyas zhes bya ba nas/ 'jig rten gyi yon gnas gcig pu dag 'jig rten du
33b5('dul ba): 'byung bar 'gyur ba zhes bya ba'i bar gong ma bzhin du'o/ /ji tsam na rang sangs rgyas zhig ljongs rgyu zhing song ba dang bA rA Na sIr phyin nas snga dro sham thabs bgos lhung bzed dang chos gos thogs te bA rA Na sIr bsod snyoms
33b6('dul ba): la zhugs pa na khyim bdag des kyang bza' ba bsdogs pa dang / rang sangs rgyas de yang rim bzhin du bsod snyoms la brgyus nas de'i khyim du phyin to/ /khyim bdag des de lus mdzes shing sems dang ba mthong ngo / /
33b7('dul ba): mthong nas kyang bsams pa/ 'di bdag gis zos kyang gdon mi za bar srog dang 'bral bar 'gyur gyis/ ma la bdag gi skal ba rab tu byung ba 'di la sbyin no snyam nas des chung ma la smras pa/ bzang mo kho bo'i skal
33b8('dul ba): ba ni rab tu byung ba 'di la dbul lo/ /des bsams pa/ bdag gi khyim thab mi za na bdag gis ci ste bza' snyam nas des smras pa/ rje'i sras bdag gi skal ba yang 'di la dbul lo/ /de bzhin du bu dang / mna'
34a1('dul ba): ma dang / bran pho dang / bran mos kyang dpyad nas rang rang gi skal ba yongs su btang ste/ de nas de thams cad 'dus nas rang sangs rgyas la bsod snyoms phul lo/ /bdag nyid chen po de dag ni lus kyis chos ston gyi tshig gis
34a2('dul ba): ni ma yin pas des ngang pa'i rgyal po 'dab ma brkyang ba ltar steng gi nam mkha' la mngon par 'phags nas 'bar ba dang / gsal ba dang / char 'bebs pa dang / glog 'byin pa'i cho 'phrul dag bya bar brtsams so/ /
34a3('dul ba): so so'i skye bo dag ni rdzu 'phrul la myur du sems gtod pa yin pas shing rtsa ba nas bcad de 'gyel ba bzhin du rkang pa gnyis la gtugs nas smon lam ci 'dod pa gdab par rtsom ste/ khyim bdag gis smon lam btab
34a4('dul ba): pa/ bdag gis yon gnas dam pa 'di lta bu la bya ba byas pa'i dge ba'i rtsa ba gang yin pa 'dis bdag gis gal te bang ba dang mdzod stong pa dag la bltas na mthong ba de'i mod la gang bar gyur cig /'di lta bu'i chos rnams
34a5('dul ba): kyang thob nas 'di bas khyad par du 'phags pa'i ston pa rnams mnyes par bgyid cing mi mnyes par mi bgyid par gyur cig / chung mas smon lam btab pa/ bdag gis yon gnas dam pa 'di lta bu la bya ba
34a6('dul ba): b yas pa'i dge ba'i rtsa ba gang yin pa 'dis bdag gis gal te gcig cig gi don du snod du btsos pa de brgya 'am stong gis zos kyang ji srid bdag gis sbyor ba ma btang ba'i bar du yongs su zad par mi 'gyur zhing 'di
34a7('dul ba): lta bu'i chos rnams kyang thob nas 'di bas khyad par du 'phags pa'i ston pa rnams mnyes par bgyid cing mi mnyes par mi bgyid par gyur cig / bus smon lam btab pa/ bdag gis yon gnas dam pa
34a8('dul ba): 'di lta bu la bya ba byas pa'i dge ba'i rtsa ba gang yin pa 'dis bdag gi rked pa la lnga brgya pa'i snod btags te 'dug pa gal te brgya 'am stong 'god par btang yang gang ba nyid du 'dug ste yongs su zad par mi 'gyur zhing / 'di lta bu'i chos rnams kyang thob nas 'di bas khyad par du 'phags pa'i ston pa rnams mnyes par bgyid cing mi mnyes par mi bgyid par gyur cig /
34b1('dul ba): mna' mas smon lam btab pa/ bdag gis yon gnas
34b2('dul ba): dam pa 'di lta bu la bya ba byas pa'i dge ba'i rtsa ba gang yin pa 'dis/ bdag gis gal te gcig gi phyir dri rnams sbyar na des brgya 'am stong byugs kyang ji srid sbyor ba ma btang gi bar du zad par mi 'gyur zhing /
34b3('dul ba): 'di lta bu'i chos rnams kyang thob nas 'di bas khyad par du 'phags pa'i ston pa rnams mnyes par bgyid cing mi mnyes par mi bgyid par gyur cig /bran phos smon lam btab pa/ bdag gis yon
34b4('dul ba): gnas dam pa 'di lta bu la bya ba byas pa'i dge ba'i rtsa ba gang yin pa 'dis bdag gis gal te zhing rol gcig rmos na rol bdun rmos par 'gyur zhing / 'di lta bu'i chos rnams kyang thob nas 'di bas khyad par
34b5('dul ba): du 'phags pa'i ston pa rnams mnyes par bgyid cing mi mnyes par mi bgyid par gyur cig / bran mos smon lam btab pa/ bdag gis yon gnas dam pa 'di lta bu la bya ba byas pa'i dge ba'i rtsa ba
34b6('dul ba): gang yin pa 'dis bdag gis gal te snod gang tsam drus pa gang yin pa des snod bdun tsam du 'phel bar 'gyur zhing / 'di lta bu'i chos rnams kyang thob nas 'di bas khyad par du 'phags pa'i ston pa
34b7('dul ba): rnams mnyes par bgyid cing mi mnyes par mi bgyid par gyur cig / de rnams kyis de lta bu'i smon lam btab nas rang sangs rgyas bdag nyid chen po de de rnams la snying brtse ba'i phyir rdzu 'phrul gyis
34b8('dul ba): chas pa dang ji tsam na rgyal po tshangs byin steng gi khang bzangs kyi gzhir song ste 'dug pa las/ rdzu 'phrul gyis song ba'i grib ma rgyal po tshangs sbyin gyi steng du babs nas/ des gyen du blta bar brtsams
35a1('dul ba): pa las rang sangs rgyas de mthong nas de 'di snyam du bdag nyid chen po 'di'i rdzu 'phrul gyi gshol chen pos yang su zhig gi bkren pa'i drungs phyung bar gyur snyam mo/ /de nas khyim bdag de re ba chen pos mdzod
35a2('dul ba): rnams la bltas pa dang / ji tsam na gang bar mthong ngo / /des chung ma la smras pa/ re shig kho bo'i smon lam ni rdzogs par gyur gyis da khyed cag gi blta'o/ /de nas bran mos 'bras snod gang tsam drus na bdun
35a3('dul ba): tsam du 'phel bar gyur to/ /chung mas gcig gi don du snod du btsos pa la de dag thams cad kyis zos kyang de kho na bzhin du 'dug /nye 'khor gyi srog chags stong phrag du mas zos kyang de kho na bzhin du 'dug go/ /de nas khyim
35a4('dul ba): bdag des bA rA Na sIr dril sgrogs su bcug pa/ shes ldan dag khyed cag las su zhig ci don du gnyer ba de shog shig /bA rA Na sIr sgra gsal ba dang sgra chen por byung ba rgyal pos thos nas des smras pa/ shes ldan
35a5('dul ba): dag sgra gsal ba dang / sgra chen po 'di ci zhig yin/ blon po rnams kyis smras pa/ lha khyim bdag che ge mo zhig ces bya bas mdzod dang bang ba rnams phye ba lags so/ /rgyal pos smras pa/ gang gi tshe 'jig rten thams
35a6('dul ba): cad shi zin pa de'i tshe khyim bdag des mdzod dang bang ba rnams phye 'am/ shes ldan dag khyim bdag de khug shig /de rnams kyis bkug pa dang / de nas rgyal pos smras pa/ khyim bdag gang gi tshe 'jig rten thams cad
35a7('dul ba): shi zin pa de'i tshe khyod kyis mdzod dang bang ba rnams phye 'am/ lha su'i mdzod dang bang ba rnams phye/ 'on kyang de ring kho nar sa bon stsal ba'i 'bras bu de nyid du grub lags so/ /rgyal pos smras pa/ de ji lta bu zhig /des
35a8('dul ba): skabs de rgyas par smras pa dang rgyal pos smras pa/ khyim bdag khyod kyis bdag nyid chen po de la bsod snyoms phul lam/ lha bdag gis phul lo/ /de yang lhag par dad par gyur nas/ tshigs su bcad pas smras pa/
35b1('dul ba): kye ma'o yon tan las byung ba'i/ /skyon kun rnam par spangs pa'i zhing / /de la sa bon btab pa yi/ /'bras bu de nyid thob par gyur/ /dge slong dag ji snyam du sems/ khyim bdag dang / khyim bdag gi chung ma dang /
35b2('dul ba): khyim bdag gi bu dang / khyim bdag gi mna' ma dang / khyim bdag gi bran pho dang / khyim bdag gi bran mo gang yin pa de ni khyim bdag lug dang / lug gi chung ma dang / lug gi bu dang / lug gi mna' ma dang / lug
35b3('dul ba): gi bran pho dang / lug gi bran mo 'di dag nyid yin no/ /'di dag gis rang sangs rgyas la bya ba byas shing smon lam btab pa gang yin pa de'i las kyi rnam par smin pas drug char yang bsod nams chen por gyur
35b4('dul ba): cing nga'i spyan sngar bden pa mthong zhing / rang sangs rgyas bye ba brgya stong bas ches khyad par 'phags pa'i ston pa nga mnyes par byas kyi/ mi mnyes par ni ma yin no/ /dge slong dag de lta bas na/ las gcig tu gnag
35b5('dul ba): pa rnams kyi rnam par smin pa ni gcig tu gnag pa yin la/ gcig tu dkar ba rnams kyi ni gcig tu dkar ba yin pas zhes bya ba nas brtsal bar bya ste/ dge slong dag khyed kyis de lta bu la bslab par bya'o/ /
35b6('dul ba): zhes bya ba'i bar gong ma bzhin du'o// // sdom ni/ ke na'i bu yis btung ba blangs/ /ka shi'i tshong rdal nas thug dang / /sdig can du ni bca' ba dang / /'gyod dang sbyar ba'i zas dag go/ /bcom
35b7('dul ba): ldan 'das yul a du ma'i gnas na bzhugs so/ /de'i tshe drang srong ke na'i bu gnas ni yul a du ma na 'dug go/ /nyin par ni rdzing bu dal gyis 'bab kyi 'gram na gnas so/ /bcom ldan 'das kyis dgongs
35b8('dul ba): pa/ ngas gang du 'jig rten skyong ba bzhi rnams la chos bshad na der ngas tshegs chung ngus drang srong ke na'i bu thul bar 'gyur snyam pa dang / de nas bcom ldan 'das 'di snyam du dgongs te/ ma la ngas rdzing bu
36a1('dul ba): dal gyis 'bab kyi 'gram du bshad na der thul bar 'gyur ro snyam mo/ /de nas bcom ldan 'das kyis 'jig rten pa'i thugs bskyed de chos nyid kyis gang gi tshe sangs rgyas bcom ldan 'das rnams kyis
36a2('dul ba): 'jig rten pa'i thugs bskyed pa de'i tshe brgya byin dang tshangs pa la sogs te lha rnams kyis bcom ldan 'das kyi dgongs pa sems kyis shes par 'gyur bas rgyal po chen po rnam thos kyi bus bsams pa/ bcom ldan 'das kyis ci zhig gi phyir 'jig rten pa'i thugs bskyed pa mdzad pa bltas na/
36a3('dul ba): bdag cag 'jig rten skyong ba bzhi rnams kho na la chos bshad par bzhed do snyam du rig nas/ gnod sbyin gyi sde dpon
36a4('dul ba): chen po lnga rtsen la bsgo ba lnga rtsen song la rdzing bu dal gyi 'bab kyi 'gram du bcom ldan 'das kyi gdan shoms te/ 'dus pa chen po 'dus pa na sus kyang de'i mdangs 'phrogs par mi 'gyur bar drang srong ke na'i bu'i srung ma
36a5('dul ba): gcig kyang skos shig / des rdzing bu dal gyis 'bab kyi 'gram du drang srong ke na'i bu'i srungs ma bzhag nas gnas shom par rtsom pa na de na skye bo'i tshogs chen po'i ca co'i sgra byung ba dang / de nas drang srong ke na'i bu ca
36a6('dul ba): co'i sgras langs nas srungs ma de la dris pa/ ca co'i sgra 'di ci zhig des smras pa/ gdan shom par byed pa'i 'o/ /ci kho bo'i phyir ram/ khyod kyi phyir ni ma yin mod kyi 'on kyang sangs rgyas bcom ldan 'das kyi phyir
36a7('dul ba): yin no/ khyod 'di na ci zhig la sdod/ khyod kho na srung ngo / /ci'i phyir 'byung po mang po 'du bar 'gyur bas so/ /des smras pa/ dge sbyong gau ta ma de su zhig gis srung bar byed par 'gyur des smras pa/ bcom ldan
36a8('dul ba): 'das de la su zhig srung / bcom ldan 'das de nyid ni 'jig rten lha dang bcas pa'i srung ma mdzad do zhes byas pa dang drang srong ke na'i bus thos nas cang mi smra'o/ /de nas bcom ldan 'das snga dro sham thabs
36b1('dul ba): mnabs lhung bzed dang chos gos bsnams nas a du mar bsod snyoms la zhugs te/ a du mar bsod snyoms spyad nas zas kyi bya ba mdzad de/ zas phyi ma'i bsod snyoms spangs nas ji ltar thugs
36b2('dul ba): mnyam par bzhag na dge slong gi dge 'dun dang thabs gcig tu a du ma nas mi snang bar gyur te/ rdzing bu dal gyis 'bab kyi 'gram du byon par 'gyur ba de lta bu'i ting nge 'dzin la snyoms par zhugs so/ /
36b3('dul ba): de nas bcom ldan 'das dge slong gi dge 'dun gyi gung la gdan bshams pa nyid la bzhugs so/ /de nas rgyal po chen po yul 'khor skyong dri za du ma'i 'khor dang / dri za brgya phrag du ma'i 'khor dang / dri za stong phrag
36b4('dul ba): du ma'i 'khor dang / dri za brgya stong phrag du ma'i 'khor dang / lha'i nor bus thu ba bkang ste/ bcom ldan 'das gang na ba der song nas phyin pa dang / bcom ldan 'das la lha'i nor bu rnams kyis gtor nas bcom ldan 'das kyi zhabs
36b5('dul ba): gnyis la mgo bos phyag byas te/ bcom ldan 'das dang dge slong gi dge 'dun la mdun gyis bltas nas shar phyogs su brten te 'dug go/ /rgyal bo chen po 'phags skyes po yang grul bum du ma'i 'khor dang / grul bum
36b6('dul ba): brgya phrag du ma'i 'khor dang / grul bum stong phrag du ma'i 'khor dang / grul bum brgya stong phrag du ma'i 'khor dang / lha'i mu tig gis thu ba bkang ste/ bcom ldan 'das gang na ba der song nas phyin pa dang / bcom ldan
36b7('dul ba): 'das la lha'i mu tig gis gtor nas/ bcom ldan 'das kyi zhabs gnyis la mgo bos phyag byas te/ bcom ldan 'das dang dge slong gi dge 'dun la mdun gyis bltas nas lho phyogs su brten te 'dug go/ /
36b8('dul ba): rgyal po chen po mig mi bzang yang klu du ma'i 'khor dang / klu brgya phrag du ma'i 'khor dang / klu stong phrag du ma'i 'khor dang / klu brgya stong phrag du ma'i 'khor dang lha'i me tog ut+pa la dang / pad ma dang / ku mu ta dang / pad ma
37a1('dul ba): dkar po dang / man dA ra ba rnams kyis thu ba bkang nas bcom ldan 'das gang na ba der song ste phyin pa dang / bcom ldan 'das la lha'i me tog ut+pa la dang / pad ma dang / ku mu da dang / pad ma dkar po dang /
37a2('dul ba): man dA ra ba rnams kyis gtor nas/ bcom ldan 'das kyi zhabs gnyis la mgo bos phyag byas te/ bcom ldan 'das dang dge slong gi dge 'dun la mdun gyis bltas nas nub phyogs su brten te 'dug go/ /rgyal po
37a3('dul ba): chen po rnam thos kyi bu yang gnod sbyin du ma'i 'khor dang / gnod sbyin brgya phrag du ma'i 'khor dang / gnod sbyin stong phrag du ma'i 'khor dang / gnod sbyin brgya stong phrag du ma'i 'khor dang / lha'i dbyig dang / gser gyis thu
37a4('dul ba): ba bkang ste/ bcom ldan 'das gang na ba der song nas phyin pa dang / bcom ldan 'das la lha'i dbyig dang / gser gyis gtor nas bcom ldan 'das kyi zhabs gnyis la mgo bos phyag byas te/ bcom ldan 'das dang dge slong gi
37a5('dul ba): dge 'dun la mdun gyis bltas nas byang phyogs su brten te 'dug go/ /de la dbus pa'i rigs ni gnyis te/ yul 'khor skyong dang / 'phags skyes po'o/ /mtha' 'khob pa'i rigs ni gnyis te/ mig mi bzang dang /
37a6('dul ba): rnam thos kyi bu'o/ /de nas bcom ldan 'das 'di snyam du dgongs te/ gal te ngas dbus pa'i tshig gis chos bshad na gnyis kho nas shes par 'gyur gyi gnyis kyis ni mi shes la/ gal te mtha' 'khob pa'i tshig gis
37a7('dul ba): bshad na gnyis kho nas shes par 'gyur gyi gnyis kyis ni mi shes pas ma la ngas gnyis la ni dbus pa'i tshig gis chos bshad do/ /gnyis la ni mtha' 'khob pa'i tshig gis chos bshad do snyam du dgongs nas rgyal po
37a8('dul ba): chen po yul 'khor skyong la bka' stsal pa/ rgyal po chen po 'di ltar lus zhig pa dang / tshor ba bsil bar gyur pa dang / 'du shes 'gags pa dang / 'du byed rnams nye bar zhi ba dang / rnam par shes pa nub par gyur pa de nyid sdug
37b1('dul ba): bsngal gyi mtha' yin no/ /chos kyi rnam grangs 'di bka' stsal pa na rgyal po chen po yul 'khor skyong dang / de dang skal ba mnyam pa'i dri za brgya stong phrag du ma chos rnams la chos kyi mig rdul med cing dri ma dang bral ba
37b2('dul ba): skyes so/ /de nas bcom ldan 'das kyis rgyal po chen po 'phags skyes po la bka' stsal pa/ rgyal po chen po de la khyod kyis mthong ba la mthong ba tsam dang / thos pa dang / rtogs pa dang / rnam par shes pa la rnam
37b3('dul ba): par shes pa tsam du gyis shig / chos kyi rnam grangs 'di bka' stsal pa na rgyal po chen po 'phags skyes po dang / de dang skal ba mnyam pa'i grul bum brgya stong phrag du ma chos rnams la chos kyi mig rdul med cing dri ma dang
37b4('dul ba): bral ba skyes so/ /de nas bcom ldan 'das kyis rgyal po chen po mig mi bzang la bka' stsal pa/ de ltar na rgyal po chen po e ne me ne/ dab be/ da Dab phe 'di nyid sdug bsngal gyi mtha' yin no/ /chos kyi rnam grangs
37b5('dul ba): 'di bka' stsal pa na rgyal po chen po mig mi bzang dang / de dang skal ba mnyam pa'i klu brgya stong phrag du ma chos rnams la chos kyi mig rdul med cing dri ma dang bral ba skyes so/ /de nas bcom ldan 'das kyis rgyal po chen po
37b6('dul ba): rnam thos kyi bu la bka' stsal pa/ de ltar na rgyal po chen po mA ShA/ tu ShA/ sang shA mA/ sarba tra bi rA DI 'di nyid sdug bsngal gyi mtha' yin no/ /chos kyi rnam grangs 'di bka' stsal pa na/ rgyal po chen po rnam thos kyi bu dang
37b7('dul ba): de dang skal ba mnyam pa'i gnod sbyin brgya stong phrag du ma chos rnams la chos kyi mig rdul med cing dri ma dang bral ba skyes so/ /bcom ldan 'das kyis dgongs pa/ da ni bdag yongs su mya ngan las 'da' ba'i
37b8('dul ba): dus la khad kyis nye na su la bstan pa gtad nas yongs su mya ngan 'da'/ gal te lha rnams la ni lha rnams bag med pa la dga' ba mang bas yun ring du gnas par mi 'gyur ro/ /'on te mi rnams la ni tshe thung ba yin pas
38a1('dul ba): de bzhin du yun ring du gnas par mi 'gyur gyi/ ma la ngas lha dang / mi rnams dang / dge slong 'od srung la gtad nas yongs su mya ngan las 'da'o snyam du dgongs nas rgyal po chen po yul 'khor skyong la bka' stsal pa/
38a2('dul ba): rgyal po chen po khyod kyis nga yongs su mya ngan las 'das pa'i bstan pa shar phyogs nas bsrung ba byos shig /rgyal po chen po 'phags skyes po la bka' stsal pa/ rgyal po chen po khyod kyis kyang lho phyogs nas bsrung ba byos shig /
38a3('dul ba): rgyal po chen po mig mi bzang la bka' stsal pa/ rgyal po chen po khyod kyis kyang nub phyogs nas bsrung ba byos shig /rgyal po chen po rnam thos kyi bu la bka' stsal pa/ rgyal po chen po khyod kyis kyang byang phyogs nas bsrung
38a4('dul ba): bar byos shig / de nas rgyal po chen po bzhi rab tu dga' ba'i yid kyis bcom ldan 'das la 'di skad ces gsol to/ /bcom ldan 'das kyis bka' ji skad stsal pa de bzhin du bgyi'o/ /bcom ldan 'das bdag cag
38a5('dul ba): gis bsrung bar bgyi lags so zhes gsol nas/ bcom ldan 'das las bden pa mthong nas zhabs gnyis la mgo bos phyag byas te bcom ldan 'das kyi spyan snga nas dong ba dang / bcom ldan 'das kyis tshe dang ldan pa 'od
38a6('dul ba): srung chen po la bstan pa mtha' dag gi bya ba rnams gtad nas tshe dang ldan pa kun dga' po la yang bka' stsal pa/ kun dga' bo khyod kyis kyang bstan pa'i don gyi bya ba la brtson par gyis shig /dge slong rnams the tshom skyes
38a7('dul ba): nas the tshom thams cad gcod pa sangs rgyas bcom ldan 'das la zhus pa/ btsun pa rgyal po chen po bzhi rnams kyis las ci zhig bgyis na/ las de'i rnam par smin pas rgyal po chen po bzhir gyur cing / bcom ldan
38a8('dul ba): 'das kyi spyan sngar bden pa mthong bar bgyis lags/ bcom ldan 'das kyis bka' stsal pa/ dge slong dag 'di dag nyid kyis sngon gyi tshe rabs gzhan rnams su las rnams byas shing bsags pa tshogs rnyed pa zhes
38b1('dul ba): bya ba nas/ 'bras bu dag tu 'gyur ba nyid ces bya ba'i bar gong ma bzhin du'o/ /dge slong dag sngon byung ba bskal pa bzang po 'di nyid la skye dgu rnams kyi tshe lo nyi khri thub pa na ston pa zhes bya ba nas/ lha dang mi rnams kyi ston
38b2('dul ba): pa sangs rgyas bcom ldan 'das 'od srung zhes bya ba 'jig rten du byung ngo / /zhes bya ba'i bar gong ma bzhin du'o/ /de'i tshe rgya mtsho chan po na klu gnyis shig gnas te dbugs 'byin dang / dbugs cher 'byin no/ /shing shal
38b3('dul ba): ma brtsegs pa na yang nam mkha' lding gnyis yod pa 'gro ba'i dbang phyug dang / gtsug gi dbang phyug go/ /gang gi tshe dbugs 'byin dang dbugs cher 'byin gnyis la de gnyis gnod pa byed pa de'i tshe de gnyis sa'i 'og
38b4('dul ba): tu 'gro bar byed do/ /ji tsam dus gzhan zhig na dbugs 'byin dang / dbugs cher 'byin gnyis yang dag par rdzogs pa'i sangs rgyas 'od srung gi spyan sngar skyabs su song zhing bslab pa'i gzhi rnams blangs pa dang /
38b5('dul ba): de gnyis la nam mkha' lding gis gnod pa bya bar brtsams pa las/ ri rab la rlung dang chu'i shugs bzhin du rdugs nas slar log pa dang / de gnyis kyis smras pa/ shes ldan dag sngon ni kho bo cag gis khyed
38b6('dul ba): cag gnod pa byas na sa'i 'og tu 'gro na/ da gang gis na kho bo cag khyed dang phrad nas ri rab la rlung dang chu bzhin du rdugs nas phyir ldog pa 'di la rgyu ci zhig yod/ dbugs 'byin dang dbugs cher 'byin gyis
38b7('dul ba): smras pa/ bdag cag gis yang dag par rdzogs pa'i sangs rgyas 'od srung gi spyan sngar skyabs su 'gro ba dang bslab pa'i gzhi rnams blangs so/ /de gnyis kyis smras pa/ gal te de lta na bdag cag gis kyang
38b8('dul ba): blang ngo zhes de gnyis de dag dang lhan cig 'grogs te yang dag par rdzogs pa'i sangs rgyas 'od srung gi spyan sngar dong nas de dag phyin pa dang / yang dag par rdzogs pa'i sangs rgyas 'od srung gi spyan snga nas 'jig rten
39a1('dul ba): skyong ba bzhi po dag gis chos thos nas dong ba de dag de gnyis kyis mthong nas/ nam mkha' lding de gnyis kyis klu dbugs 'byin dang / dbugs cher 'byin gnyis la dris pa/ 'gro ba pha bi dag su
39a2('dul ba): dag yin/ de gnyis kyis rgyas par smras pa dang / nam mkha' lding gnyis kyis smras pa/ gal te de ltar bdag cag gis kyang yang dag par rdzogs pa'i sangs rgyas 'od srung gi spyan sngar skyabs su 'gro ba dang bslab pa'i gzhi
39a3('dul ba): rnams blangs la smon lam gdab bo zhes de gnyis kyis yang dag par rdzogs pa'i sangs rgyas 'od srung las skyabs su 'gro ba dang bslab pa'i gzhi rnams blangs so/ /dbugs 'byin dang dbugs cher 'byin gnyis ni sngar
39a4('dul ba): blangs so/ /de nas lhan cig 'dus nas yang dag par rdzogs pa'i sangs rgyas 'od srung gi zhabs gnyis la gtugs nas smon lam btab pa/ ji ltar 'jig rten skyong ba bzhi po 'di dag gis yang dag par rdzogs pa'i sangs
39a5('dul ba): rgyas 'od srung gi spyan sngar chos mnyan nas bden pa mthong ste rang gi gnas su mchis pa de bzhin du bdag cag kyang dge ba'i rtsa ba 'dis 'jig rten skyong ba bzhir gyur cing / bcom ldan 'das yang dag par rdzogs pa'i sangs
39a6('dul ba): r gyas 'od srung gis bram ze'i khye'u bla ma zhes bgyi ba gang lags pa de la bram ze'i khye'u khyod skye dgu rnams kyi tshe lo brgya thub pa na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar
39a7('dul ba): 'gyur ro zhes lung bstan pa'i bcom ldan 'das des kyang de bzhin du rdzing bu dal gyis 'bab kyi 'gram du bdag cag la chos bshad de bdag cag gis chos de thos nas bden pa mthong ste/ 'di bzhin du rang gi gnas su
39a8('dul ba): mchi bar gyur cig ces byas so/ /dge slong dag ji snyam du sems/ klu dang nam mkha' lding bzhi po gang dag yin pa de dag ni 'jig rten skyong ba bzhi po 'di dag nyid yin te/ de'i tshe de'i dus na dbugs 'byin
39b1('dul ba): gang yin pa de ni yul 'khor skyong 'di nyid yin no/ /dbugs cher 'byin gang yin pa de ni 'phags skyes po yin no/ /'gro ba'i dbang phyug ni mig mi bzang yin no/ /gtsug gi dbang phyug ni rnam thos kyi bu yin te/ de'i
39b2('dul ba): t she de'i dus na 'di dag gis yang dag par rdzogs pa'i sangs rgyas 'od srung gi spyan sngar skyabs su 'gro ba dang bslab pa'i gzhi rnams blangs shing smon lam btab pa gang yin pa de'i las kyi rnam par smin pas 'jig rten skyong ba bzhir
39b3('dul ba): gyur cing nga'i spyan sngar bden pa mthong bar byas nas rang gi gnas su song ngo / /chos bshad pa de drang srong ke na'i bus thos nas mchog tu dga' ba skyes te/ bcom ldan 'das la mngon par dad par gyur to/ /de nas
39b4('dul ba): bcom ldan 'das kyis de'i bsam pa dang / bag la nyal dang / khams dang / rang bzhin mkhyen nas gang thos nas mod la drang srong ke na'i bus 'phags pa'i bden pa rnams mngon par rtogs nas phyir mi 'ong ba'i
39b5('dul ba): 'bras bu mngon sum du byas pa de lta bu'i chos bshad pa mdzad do/ /de nas de rtogs pa'i dad pa dang ldan par gyur nas/ btung ba brgyad po tso tsa'i btung ba dang / chu shing gi 'bras bu'i btung ba dang / rgya shug gi
39b6('dul ba): btung ba dang / a shwad tha'i btung ba dang / u dum ba ra'i btung ba dang / rtsub 'gyur gyi btung ba dang / 'bra go'i btung ba dang / rgun gyi btung ba khyer te bcom ldan 'das gang na ba der song ste phyin pa dang / bcom ldan
39b7('dul ba): 'das la 'di skad ces gsol to/ /btsun pa btung ba brgyad po 'di dag ni sngon gyi drang srong rnams kyis bstod cing bsngags pa lags kyis/ bcom ldan 'das thugs brtse ba nye bar bzung ste bzhes su gsol/
39b8('dul ba): bcom ldan 'das kyis drang srong ke na'i bu la thugs brtse bar dgongs nas btung ba brgyad po dag bzhes so/ /bzhes nas dge slong rnams la bka' stsal pa/ dge slong dag btung ba brgyad po 'di dag dus su byin len
40a1('dul ba): byas/ dus su mnyes/ dus su btsags/ dus su byin gyis brlabs na dus su longs spyad par bya zhing dus ma yin par yang longs spyad par bya la/ nam gyi thun dang po thal nas ni longs spyad
40a2('dul ba): par mi bya'o/ /btung ba brgyad po 'di dag dus su byin len byas la dus ma yin par mnyes/ dus ma yin par btsags/ dus ma yin par byin gyis brlabs pa ni longs spyad par mi bya'o/ /btung ba brgyad po 'di dag
40a3('dul ba): dus su byin len byas/ dus su mnyes la/ dus ma yin par btsags dus ma yin par byin gyis brlabs pa ni longs spyad par mi bya'o/ /btung ba brgyad po 'di dag dus ma yin par byin len byas/ dus ma yin par
40a4('dul ba): mnyes/ dus ma yin par btsags pa ni zas kyi 'og tu yang longs spyad par mi bya la/ nam gyi cha stod 'das na yang longs spyad par mi bya'o/ /de nas drang srong ke na'i bu stan las langs te bla gos phrag pa gcig tu
40a5('dul ba): gzar nas bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs gcig tu sang bdag gis gdugs tshod sbyor zhing
40a6('dul ba): mchis na gnang bar mdzad du gsol/ bcom ldan 'das kyis drang srong ke na'i bu la cang mi gsung bas gnang ngo / /de nas drang srong ke na'i bu bcom ldan 'das cang mi gsung bas gnang bar rig nas stan las langs te
40a7('dul ba): song ngo / /bcom ldan 'das kyang rdzing bu dal gyis 'bab kyi 'gram nas mi snang bar mdzad de dge slong gi dge 'dun dang thabs gcig tu a du mar gshegs so/ /de nas drang srong ke na'i bu nam ma langs par
40a8('dul ba): langs nas nang mi rnams la smras pa/ 'phags pa dag bzhes shig /bzhin bzangs dag longs shig /shing dag gshegs shig /me bus shig /zhal zas dag brim par gyis shig /bkad sa dag byi dor
40b1('dul ba): gyis shig / de'i tshe drang srong ke na'i bu'i sring mo'i bu drang srong ri bo zhes bya ba gnas de nyid du nub mo gnas btab pa las/ drang srong ri bos drang srong ke na'i bu nam ma langs par langs nas nang mi rnams la
40b2('dul ba): smra ba thos so/ /thos nas kyang drang srong ke na'i bu la 'di skad ces smras so/ /drang srong ci khyod tshangs pa mtshungs par spyod pa rnams 'gron du bos sam/ yul ma ga d+ha'i rgyal po bzo sbyangs gzugs can snying
40b3('dul ba): po 'am/ pho brang 'khor na gnas pa'i skye bo'i tshogs sam/ drang srong gi chos ji ltar 'dod pa yongs su rdzogs pa 'am/ des smras pa/ ri bo kho bo ni tshangs pa mtshungs par spyod pa rnams 'gron du bos pa yang ma
40b4('dul ba): yin/ yul ma ga d+ha'i rgyal po bzo sbyangs gzugs can snying po yang ma yin/ pho brang 'khor na gnas pa'i skye bo'i tshogs kyang ma yin/ drang srong gi chos ji ltar 'dod pa yongs su rdzogs pa yang ma yin mod kyi/
40b5('dul ba): 'on kyang kho bos sangs rgyas la sogs pa dge slong gi dge 'dun gdugs tshod la spyan drangs so/ /des sangs rgyas shes bya ba'i sgra sngon ma thos pa thos nas ba spu thams cad zing zhes byed nas gus pa dang bcas pas dris pa/
40b6('dul ba): drang srong sangs rgyas zhes bya ba de ci zhig yin/ ri bo dge sbyong gau ta ma shAkya'i sras shAkya'i rigs las skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung nas de
40b7('dul ba): bla na med pa yang dag par rdzogs pa'i byang chub mngon par rdzogs par sangs rgyas pa zhig yod de/ ri bo sangs rgyas shes bya ba ni de yin no/ /ri bos smras pa/ drang srong dge 'dun zhes bya ba 'di ci zhig yin/
40b8('dul ba): drang srong ke na'i bus smras pa/ ri bo rgyal rigs kyi rigs kyi bu rnams las kyang skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung ba yang yod/
41a1('dul ba): bram ze'i rigs dang / rje'u yi rigs dang / dmangs rigs kyi rigs kyi bu rnams las kyang zhes bya ba nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rab tu byung
41a2('dul ba): ba de nyid kyi rjes su rab tu byung ba yod de zhes bya ba'i bar gong ma bzhin du ste/ ri bo 'di ni dge 'dun zhes bya'o/ /ri bo dge 'dun 'di dang sngar smos pa'i sangs rgyas te sangs rgyas la sogs pa'i dge slong gi dge 'dun 'di
41a3('dul ba): kho bos gdugs tshod la spyan drangs so/ /de nas drang srong ri bos sangs rgyas la dmigs pa'i dran pas sngar langs te 'khor lnga brgya dang bcom ldan 'das gang na ba der song ste phyin pa dang / bcom ldan 'das kyi zhabs gnyis
41a4('dul ba): la mgo bos phyag byas te phyogs gcig tu 'dug go/ /phyogs gcig tu 'dug nas drang srong ri bos bcom ldan 'das la 'di skad ces gsol to/ /btsun pa legs par gsungs pa'i chos 'dul ba la bdag rab tu
41a5('dul ba): 'byung ba dang bsnyen par rdzogs pa dge slong gi dngos po thob pa lta na/ bdag bcom ldan 'das kyi spyan sngar tshangs par spyad par bgyi'o/ /drang srong ri bo dang 'khor lnga brgyas legs par gsungs pa'i chos 'dul ba la rab
41a6('dul ba): tu byung ba dang bsnyen par rdzogs pa dge slong gi dngos po thob par gyur to/ / //'dul ba gzhi/ bam po lnga bcu dgu pa/ de nas drang srong ke na'i bus de nyid kyi nub mo nas gtsang zhing bsod
41a7('dul ba): pa'i bza' ba dang bca' ba dag ces bya ba nas bstabs shing tshim par byas so zhes bya ba'i bar gong ma bzhin du'o/ /des sangs rgyas la sogs pa dge slong gi dge 'dun gdugs tshod gsol ba na ri bo
41a8('dul ba): rab tu byung ba mthong nas des smras pa/ ri bo khyod rab tu byung ngam/ rab tu byung ngo / /legs par byas so/ /shin tu legs par byas so/ /kho bo yang sangs rgyas la sogs pa dge slong gi dge 'dun
41b1('dul ba): gdugs tshod gsol zin nas rab tu 'byung ngo / /de nas drang srong ke na'i bus sangs rgyas la sogs pa dge slong gi dge 'dun la rnam grangs du mar gtsang zhing bsod pa'i bza' ba dang bca' ba dag rang gi lag nas
41b2('dul ba): bstabs shing tshim par byas so/ /bcom ldan 'das kyis gsol zin nas phyag bcabs te/ lhung bzed gyu bar rig nas stan ches dma' ba zhig blangs te/ bcom ldan 'das kyi spyan sngar chos mnyan pa'i phyir
41b3('dul ba): 'dug go/ /de nas bcom ldan 'das kyis de la yon bsngo ba dang chos bshad pa mdzad nas gshegs so/ /de nas drang srong ke na'i bus rgyu lhag de dag thams cad btang ba'i chos byas nas 'khor lnga brgya dang bcom ldan 'das
41b4('dul ba): gang na ba der dong ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go phyogs gcig tu 'dug nas drang srong ke na'i bus bcom ldan 'das la 'di skad ces gsol to/ /
41b5('dul ba): btsun pa legs par gsungs pa'i chos 'dul ba la bdag rab tu 'byung ba dang bsnyen par rdzogs pa dge slong gi dngos po thob pa lta na/ bcom ldan 'das kyi spyan sngar tshangs par spyad par bgyi'o/ /drang srong ke
41b6('dul ba): na'i bu 'khor lnga brgya dang legs par gsungs pa'i chos 'dul ba la rab tu byung ba dang bsnyen par rdzogs pa dge slong gi dngos po thob par gyur to/ /de nas bcom ldan 'das rab tu byung zhing bsnyen par rdzogs pa'i dge slong
41b7('dul ba): stong po de dag dang / 'bab chu rab tu bzang po'i 'gram du a mra'i tshal gdugs lta bur dbyar gnas par zhal gyis bzhes so/ /de nas bcom ldan 'das kyis tshe dang ldan pa bram ze ka phi na la dge slong lnga brgya gtad
41b8('dul ba): do/ /tshe dang ldan pa maud gal gyi bu chen po la nyis brgya lnga bcu gtad do/ /tshe dang ldan pa shA ri'i bu la nyis brgya lnga bcu gtad do/ /de nas tshe dang ldan pa bram ze ka phi nas gdams ngag phog pa gang yin pa de dag ni
42a1('dul ba): nyon mongs pa thams cad spangs te/ dgra bcom pa'i 'bras bu mngon sum du byas so/ tshe dang ldan pa maud gal gyi bu chen po'i gang dag yin pa de dag ni lan cig phyir 'ong ba'i 'bras bu'o/ /tshe dang ldan
42a2('dul ba): pa shA ri'i bu'i gang dag yin pa de dag ni rgyun du zhugs pa'i 'bras bu'o/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ bcom ldan 'das kyis tshe dang
42a3('dul ba): ldan pa shA ri'i bu ni shes rab che ba rnams dang / tshe dang ldan pa maud gal gyi bu chen po ni mthu che ba dang / rdzu 'phrul che ba rnams kyi mchog tu bstan lags na/ 'on kyang tshe dang ldan pa bram ze ka phi nas gdams
42a4('dul ba): ngag phog pa gang dag lags pa de dag ni dgra bcom pa/ tshe dang ldan pa maud gal gyi bu chen po'i gang dag lags pa de dag ni lan cig phyir 'ong ba'i 'bras bu/ tshe dang ldan pa shA ri'i bu'i gang dag
42a5('dul ba): lags pa de dag ni rgyun du zhugs pa'i 'bras bu mngon sum du bgyis pa la gzigs/ bcom ldan 'das kyis bka' stsal pa/ dge slong dag da ltar du ma zad ji ltar 'das pa'i dus na yang ka pi na'i
42a6('dul ba): gdams ngag phog pa gang dag yin pa de dag ni gzugs med pa'i khams la rab tu bkod/ maud gal gyi bu'i gang dag yin pa de dag ni gzugs kyi khams dang / shA ri'i bu'i gang dag yin pa de dag ni mngon
42a7('dul ba): par shes pa lnga la rab tu bkod pa de nyon cig / dge slong dag sngon byung ba dgon pa'i gnas zhig na drang srong gnyis shig gnas te so sor 'khor lnga brgya lnga brgya yod do/ /ji tsam dus gzhan zhig na de
42a8('dul ba): gnyis las gcig shi nas de'i bram ze'i khye'u rnams bla ma dang bral ba'i sdug bsngal ba dang / yid mi bde bas gdungs nas phan tshun 'phyan 'phyan nas drang srong gcig shos de'i drung du 'ongs pa dang / des de rnams
42b1('dul ba): mig mchi mas gang ba mthong nas dris pa/ bram ze'i khye'u dag khyed kyi mkhan po de gar song / gum mo/ /des bsams pa/ bdag 'das na bram ze'i khye'u rnams 'di 'dra ba'i gnas skabs su 'gyur
42b2('dul ba): gyis/ ma la bdag gis 'di dag bsdu bar bya'o snyam nas des de rnams dbugs phyung ste bsdus so/ /ji tsam dus gzhan zhig na drang srong de yang nad kyis thebs par gyur nas/ de'i slob ma mchog
42b3('dul ba): gsum yod pa la des gcig la ni lnga brgya/ gnyis pa la ni nyis brgya lnga bcu/ gsum pa la ni nyis brgya lnga bcu gtad do/ /de ni 'chi ba'i chos dang ldan par gyur to/ /de la lnga brgya gtad pa gang
42b4('dul ba): yin pa des ni ji ltar gzugs med pa'i khams la bkod pa de ltar gdams ngag phog go/ /nyis brgya lnga bcu gtad pa gang yin pa des ni ji ltar gzugs kyi khams la bkod pa de ltar gdams ngag phog go/ /
42b5('dul ba): nyis brgya lnga bcu phog pa gcig shos kyis ni ji ltar mngon par shes pa lnga la bkod pa de ltar gdams ngag phog go/ /dge slong dag ji snyam du sems/ de'i tshe de'i dus kyi drang srong bram ze'i khye'u lnga brgya gzugs
42b6('dul ba): med pa'i khams la 'god pa gang yin pa de ni dge slong ka pi na 'di nyid yin no/ /nyis brgya lnga bcu gzugs kyi khams la rab tu 'god pa gang yin pa de ni dge slong maud gal gyi bu 'di nyid yin no/ /gcig
42b7('dul ba): shos kyis nyis brgya lnga bcu mngon par shes pa lnga la rab tu bkod pa gang yin pa de ni dge slong shA ri'i bu 'di nyid yin no/ /'on kyang dge slong ka phi nas gdams ngag phog pa gang yin pa de ni dbang po rnon po yin no/ /
42b8('dul ba): maud gal gyi bu'i gang yin pa de dag ni dbang po 'bring po yin no/ /shA ri'i bu'i gang yin pa de dag ni dbang po brtul po yin no/ /gal te shA ri'i bus gdams ngag phog par ma gyur na de dag gis dro bar gyur pa
43a1('dul ba): yang rtogs par mi 'gyur ro/ /ke na'i bu ni ral pa can/ /ji ltar sangs rgyas bsngags brjod pa/ /rab tu dang ba'i sems kyis ni/ /thams cad mthun par mnyan par gyis/ /ke na'i bu yi khyim du ni/ /
43a2('dul ba): dus gcig cig na ston pa po/ /dpa' chen nyan thos thabs gcig tu/ /gdugs tshod la ni spyan drangs so/ /ke na'i bu yi khyim du ni/ /zas kyi zhal ta byed pa dag /bram ze ri bos mthong gyur te/ /mthong nas ke na'i
43a3('dul ba): bu la dris/ /bag ma len tam 'on te ci/ /rgyal po yul 'khor mgron bos sam/ /khyod kyi mchod sbyin che dus sam/ /dris pa de ni bdag la smros/ /bdag ni bag ma mi len la/ /rgyal po 'am yul 'khor 'gron ma bos/ /
43a4('dul ba): bdag gis sangs rgyas sems dpa' mchog /gdugs tshod la ni spyan drangs so/ /ri bos sangs rgyas sgra thos nas/ /yid skyo ba ni skyes gyur te/ /sangs rgyas de ci ke na'i bu/ /dris pa de ni bdag la smros/ /shAkya'i rigs las skyes
43a5('dul ba): pa yi/ /ston pa gang zag zla med yod/ /de ni chos kun blo ldan pas/ /de bas sangs rgyas zhes bya'o/ /'dus byas 'jig par 'gyur ba'i chos/ /'das pa sangs rgyas kyis gzigs la/ /de bzhin ma 'ongs pa gzigs shing / /
43a6('dul ba): da ltar byung ba rnams kyang gzigs/ /mngon shes bya ba ji snyed pa/ /de kun rtogs pas thams cad rig /thams cad mkhyen cing thams cad gzigs/ /de bas sangs rgyas zhes bya'o/ /mngon par shes bya mngon shes byas/ /
43a7('dul ba): bsgom par bya ba rnams kyang bsgoms/ /spang bar bya ba spangs pas na/ /de bas sangs rgyas zhes bya'o/ /gang zhig bltam par gyur pa na/ /rgya mtsho ri bor bcas pa yi/ /sa 'di rab tu g.yos mdzad pa/ /de la thal
43a8('dul ba): sbyar phyag 'tshal lo/ /gang gis bdud dang nag po yi/ /rtsa lag bzhon bcas bcom nas ni/ /de bzhin gshegs kyi stobs thob pa/ /de la thal sbyar phyag 'tshal lo/ /bA rA Na sI'i grong bzhud nas/ /gang gis rnam pa bcu gnyis
43b1('dul ba): pa'i/ /chos kyi 'khor lo de bskor ba/ /de la thal sbyar phyag 'tshal lo/ /gang gis 'dod chags bcing bas bcings/ /'dod chags zhe sdang gis gdungs pa'i/ /sems can mang po grol mdzad pa'i/ /de la thal sbyar phyag 'tshal lo/ /
43b2('dul ba): sangs rgyas bcom ldan gang zhig na/ /rnam 'dren de ni ji srid na/ /shA kya'i sras po 'od mdzad la/ /de ring nyid nas skyabs su 'gro/ /tshal sdug yid du 'ong ba de/ /gang na ba ni bram ze'i chos/ /dri za'i rgyal po lta bu yi/ /sangs rgyas bla med mthong
43b3('dul ba): bar gyur/ /na bza' ngur smrig 'od ldan de/ /gser mdog nyi ma'i 'od zer can/ /de bzhin gser ni btso ma yi/ /gser las gzugs ni byas pa bzhin/ /sa la shing gi me tog dang / /kar ni ka ra'i me tog 'dra/ /rin chen sna tshogs spras pa yi/ /
43b4('dul ba): rin chen mchod sdong ji bzhin no/ /n+ya gro d+ha lta bur ni/ /mchu zheng gab par gyur pa dang / /khor yug 'dom gang 'od kyis ni/ /kun nas snang ba dag tu mdzad/ /rgyal srid rgyas dang nye dur bcas/ /'dod pa kun dga' spangs nas ni/ /rab tu byung bar mngon
43b5('dul ba): byung ba'i/ /thub pa dben pa rnams la dgyes/ /spos ngad ldang ba'i seng ge ni/ /nags su 'jigs pa med pa ltar/ /seng ge lta bur bsnyengs med gsung / /bram ze sangs rgyas mthong bar 'gyur/ /zhal 'dzum 'jam pa'i gsung dang ni/ /tshangs pa'i
43b6('dul ba): gsung dang snyan pa'i gsung / /rnga yi sgra yi gsung lta bu'i/ /sangs rgyas bram ze mthong bar 'gyur/ /zla ba dag pa nam mkha' la/ /rgyu skar rnams kyis yongs bskor ba'i/ /zla ba'i dkyil 'khor lta bu yi/ /sangs rgyas bram ze mthong bar 'gyur/ /
43b7('dul ba): nyi ma'i 'od zer dang ldan pa/ /nam mkha'i ngos la mdzes lta yi/ /sangs rgyas mun pa bral gyur cing / /mdzes pa bram ze mthong bar 'gyur/ /ji ltar khyu ba'i khyu mchog ni/ /nog dang ldan pa mi g.yo gnas/ /skyes bu khyu mchog
43b8('dul ba): stobs bcu ldan/ /sangs rgyas bram ze mthong bar 'gyur/ /rgya mtsho dag ni gting zab pa'i/ /chu chen tshad gzung med lta yi/ /sangs rgyas bsam gtan pa yi mchog /bsam gyis mi khyab bla med mthong / /nag po'i phyogs las nges byung ba'i/ /
44a1('dul ba): nyi ma mkha' la gsal ba dang / /me yi phung po 'bar ba lta'i/ /gau tam sangs rgyas mthong bar 'gyur/ /ji ltar 'khor los sgyur rgyal po/ /zhabs 'bring bye bas yongs bskor ltar/ /de bzhin rdzogs pa'i sangs rgyas
44a2('dul ba): ni/ /dgra bcom rnams kyis mdun byas mdzes/ /'dod pa rnams la dbang sgyur dang / /ji ltar tshangs chen dbang phyug ltar/ /stong gsum gyi ni 'jig rten khams/ /thub pa dbang ni sgyur bar mdzad/ /gang thos nye bar zhi 'gyur zhing / /sdug bsngal
44a3('dul ba): mtsho chan las sgrol ba/ /sdug bsngal rnam pa du ma dang / /sdug bsngal kun 'byung gang yin dang / /sdug bsngal nye bar zhi ba dang / /lam ni yan lag bzhi tshan gnyis/ /sbrang rtsi ma bskol ro lta bu'i/ /bden pa dag ni rab tu 'chad/ /nor med rnams la nor
44a4('dul ba): sbyin zhing / /nad pa rnams kyi dpyad kyang mdzad/ /gnod pa rnams kyi skyabs gyur pas/ /skye dgu sdug bsngal grol bar mdzad/ /mun par gyur pa'i sems can dang / /blun po lam gol rgyu ba dang / /bde ba mya ngan 'das 'gro ba'i/ /
44a5('dul ba): lam ni drang po rab tu ston/ /'dod chags zhe sdang kun 'bar zhing / /gti mug rab 'bar skye dgu rnams/ /ji ltar sprin chen char 'bebs ltar/ /thub pa chen pos zhi bar mdzad/ /gzugs dang kha dog stobs ldan pa/ /de dang 'dra ba
44a6('dul ba): yod ma yin/ /sku mkhregs stobs mchog ldan pa ni/ /ri bo bzhin du shin tu gnas/ /rnyed dang ma rnyed bde sdug dang / /smad pa dang ni bstod pa dang / /grags pa dang ni ma grags pas/ /chu yis pad ma bzhin ma gos/ /srog gcod pa ni rnam
44a7('dul ba): spangs te/ /ma byin pa la dga' mi byed/ /bden pa gsung zhing tshangs par spyod/ /de ni phra ma spangs pa yin/ /tshig rtsub dag ni mi gsung zhing / /dus su bab pa 'jam por gsung / /de ni 'dod la brnab sems med/ /skye bo rnams la de
44a8('dul ba): sems byams/ /yang dag lta ba phun sum tshogs/ /ting nge 'dzin stobs spyod yul ba/ /bsam gtan chen po mngon shes drug /rdzu 'phrul gyis ni mkha' la gshegs/ /lha dang mi yi sgra dag ni/ /gang yin rnam pa sna tshogs gsan/ /
44b1('dul ba): nyon mongs can nam dge yang rung / /pha rol gyi ni sems kyang mkhyen/ /gang dang gang du sngon gnas pa/ /sngon gyi gnas la mkhas pa dang / /sems can 'gro dang 'ong ba yi/ /'chi 'pho dang ni skye ba mkhyen/ /zag pa zad cing mi ldan pas/ /
44b2('dul ba): nyer zhi shin tu mya ngan 'das/ /dbang po zhi zhing thugs zhi ba/ /mtsho ni gang ba bzhin du gnas/ /pad ma'i rdzing na glang po che/ /dam pa drug bcu lon pa ltar/ /mthong na ngoms ni mi shes pas/ /bram ze dga' ba thob par 'gyur/ /
44b3('dul ba): ri bo bcom ldan 'di 'dra ste/ /de yi sku ni skyes chen gyi/ /sum bcu rtsa gnyis mtshan mnga' zhing / /gzi brjid me yi phung po bzhin/ /gang gis lo brgya tshang bar ni/ /skyob pa'i bsngags pa brjod byas kyang / /de bzhin gshegs pa tshad
44b4('dul ba): med pas/ /des ni mthar phyin mi 'gyur ro/ /bram ze gang gis de mthong ba/ /de yi rnyed pa bla na med/ /gang gis mthong bas skyabs song ba/ /de yi rnyed pa de bas 'phags/ /bram ze ri bos thub chen gyi/ /bsngags pa thos nas skyo bar
44b5('dul ba): gyur/ /dben pa'i sems kyi rtog pa yis/ /ke na'i bu la 'di skad smras/ /mir gyur pa la bdag gis ni/ /de 'dra'i bsngags pa thos ma myong / /ke na 'chad pa dang sbyar na/ /de ni 'jig rten kun gyi gtso/ /tshong pa nor dag don gnyer
44b6('dul ba): ltar/ /khyod kyis nga rgyal rgyal mtshan spongs/ /de la bkur sti gus byos dang / /bram ze dga' ba thob par 'gyur/ /bram ze khye'u ni lnga brgya yis/ /slob ma dag gis mdun bdar te/ /sangs rgyas bzhugs pa bzang po der/ /bram
44b7('dul ba): ze ri bo song bar gyur/ /lha rnams kyi ni dga' tshal ltar/ /me tog shing ni phun sum tshogs/ /rnam par dben zhing sgra med cing / /bya yi tshogs kyis bsten gyur pa/ /mi min gdug pa mi rgyu ba/ /shA kya'i sras kyis bsten pa
44b8('dul ba): yi/ /chos kyi rgyal po'i gnas su ni/ /de nas bram zes zhugs par gyur/ /ma dul 'dul ba kha lo sgyur/ /skyes bu dam pa mthong nas ni/ /ri bo yis ni tshig gsol pa/ /shes ldan cig snyun mi mnga' 'am/ /
45a1('dul ba): ka la ping ka'i sgra dbyangs can/ /sangs rgyas snyan cing gsal ba'i bkas/ /ri bo la ni slar gsungs pa/ /nga la nad ni yod min te/ /nyes pa med cing sdig pa med/ /the tshom thams cad rnam par
45a2('dul ba): chad/ /rnam par grol zhing mi ldan pa/ /nga ni zag med tha ba med/ /'jig rten na ni rdul med rgyu/ /gtsang zhing dag la dri nga med/ /des na bram ze nga gtsang ste/ /khon dang 'jigs pa kun las rgal/ /ri bo khyod kyang 'ongs
45a3('dul ba): pa legs/ /stan 'di la ni legs par 'dug /bram ze ci ga bde 'am khyod/ /lus ni ngal bar ma gyur mod/ /dpa' bo chen po khyod mthong bas/ /thub pa chen po da ltar bde/ /rgyan rnams kyis ni brgyan pa
45a4('dul ba): ltar/ /yid ni rab tu dga' ba yis/ /de dang rjes su 'tsham pa'i gtam/ /rim pa bzhin du byas nas ni/ /de nas bram ze 'dzem pa dang / /dman pa'i yid kyis 'dug par gyur/ /klog pa dang ni gsang tshig 'dzin/ /
45a5('dul ba): rig byed gsum gyi rig mthar phyin/ /bram ze ri bo 'dug nas ni/ /thub pa'i mtshan la rtog par byed/ /'jig rten gyi ni mgon po yi/ /sku la mtshan ni sum bcu mthong / /ljags srab 'doms sba sbubs nub pa/ /
45a6('dul ba): gnyis la ri bo the tshom za/ /thub pa chen po'i mtshan rnams la/ /the tshom yid gnyis gyur nas ni/ /rdzogs pa'i sangs rgyas nyi ma'i rigs/ /bden pa'i mtshan la yongs zhus pa/ /thub pa chen po'i mtshan rnams ni/ /sum
45a7('dul ba): bcu rtsa gnyis thob pa gang / /gau tam khyod kyis sku dag la/ /gnyis ni g.yar sngar ma bab bo/ /mi yi dam pa 'doms kyi ni/ /sba ba sbubs su nub lags sam/ /ljags bzang zhes ni bgyi ba yang / /ci ga thung ba
45a8('dul ba): ma lags grang / /thub chen bdag gis ci nas kyang / /ljags ring glo bar chud 'gyur ba/ /ljags srab myur du brkyang mdzad de/ /bdag gi the tshom bsal du gsol/ /rnam par 'dren rnams 'jig rten du/ /brgya
45b1('dul ba): lam na ni lan 'ga' 'byung / /u dum ba ra'i me tog bzhin/ /thub pa chen po dkon pa lags/ /sos ka skom pa chab dang ni/ /bkres pa la ni g.yar zas dang / /nad pa sman la ji lta bar/ /ston pa la ni bkur stir bgyid/ /
45b2('dul ba): ka la ping ka'i sgra dbyangs can/ /sangs rgyas snyan cing gsal ba'i bkas/ /ri bo la ni slar gsungs pa/ /bram ze the tshom spang bar gyis/ /ljags kyis spyan dang snyan dag ni/ /rab tu khebs par ljags ring gis/ /
45b3('dul ba): zhal gyi dkyil 'khor khebs par mdzad/ /rdzu 'phrul bzhi la mkhas pa yis/ /rdzu 'phrul gyis kyang bstan mdzad pas/ /thub pa'i 'doms sba sbubs nub pa/ /bram ze ri bos mthong bar gyur/ /thub pa chen pos mtshan rnams
45b4('dul ba): la/ /the tshom med cing zug rngu phyung / /sems kyi rtog pa rab dga' nas/ /ri bo yis ni tshig gsol pa/ /sum bcu gnyis dang dpe byad rnams/ /bdag gis gsang tshig las thos pa/ /de kun khyod kyi sku 'di la/ /yongs su
45b5('dul ba): rdzogs te ma tshang med/ /dge dang ldan pas spyod pa bzang / /legs par 'khrungs pas blta na sdug /nyan thos dge 'dun dbus na ni/ /gdugs bdal ba ni lta bur mdzes/ /dam par bsngags pa khyod la ni/ /dge
45b6('dul ba): sbyong dngos pos ci zhig bgyi/ /mi yi khyu mchog khyod lta bu/ /dpung gi yan lag bzhi dag dang / /rin chen bdun dang ldan pa yi/ /'khor los sgyur ba'i rgyal por 'os/ /sa bdag rgyal po mdzad nas ni/ /sa
45b7('dul ba): steng 'khor los sgyur bar mdzod/ /ri bo nga ni rgyal po ste/ /chos kyi rgyal chen bla na med/ /nga ni sa yi dkyil 'khor 'dir/ /chos kyi 'khor lo skor bar byed/ /nga yi rigs ni rgyal rigs te/ /nga ni dge ba'i rigs
45b8('dul ba): las 'khrungs/ /bdud dpung bcas par bcom nas ni/ /rdzogs pa'i byang chub dam pa thob/ /bram ze nga'i dran 'khor lo ste/ /nga yi shes rab blon po yin/ /brtson 'grus shugs mgyogs rta pho ni/ /
46a1('dul ba): btang na dang la 'byung ba yin/ /nga yi nor bu dam pa ni/ /ting 'dzin mun pa gsal byed yin/ /btang snyoms glang chen dam pa ste/ /bskul na dang la rgyug pa yin/ /chags bcas bud med 'dod pa ltar/ /
46a2('dul ba): bram ze nga'i dga' 'dod pa yin/ /bram ze nga yi khyim bdag ni/ /shin tu sbyangs nor dam pa yin/ /nga yi byang chub yan lag bdun/ /'jig rten kun 'das rin chen des/ /long bar gyur cing gnyid log pa'i/ /skye
46a3('dul ba): dgu 'di dag sad par bya/ /phyogs rnams kun nas nga rgyal bas/ /nga la sdo ba'i dgra yod min/ /nyon mongs tshogs rnams 'joms pa yi/ /'khor bzhi po dag nga yi sras/ /rdzu 'phrul kun dga' phun sum tshogs/ /
46a4('dul ba): lam gyi bzhi mdor sprul pa byas/ /mdo sde skyes pa'i rabs dag bkram/ /skyes bu chen po rnams kyis sten/ /rnam thar gsum gyi sgo mo can/ /dran pa'i srung ma rnams kyis bsrungs/ /ngo tsha khrel yod kyis g.yogs
46a5('dul ba): pa'i/ /grong khyer sngon gyi sangs rgyas kyis/ /bsten pa dag tu de bzhin gshegs/ /rgyal po nga ni bzhugs nas su/ /nga yi chos kyi g.yul sprad de/ /chos kyi rnga bo che brdungs nas/ /bdud rnams mtha' dag bcom
46a6('dul ba): byas te/ /nga ni byang chub phyir dbang bskur/ /tshad med pa dag rab bsgoms pa/ /nga yi rgyan du bdog pa yin/ /tshangs pa'i gnas pa bzhi po yis/ /nyon mongs pa dag rab tu bzlog /pha rol rab tu rgol bcom ste/ /rnam
46a7('dul ba): par bcom zhing rmeg med byas/ /srog chags rnams la 'jig rten 'dir/ /snang ba sbyin zhing yang dag spyad/ /nga ni bde bar gnas bcas nas/ /ye shes kyi ni mtshon gyis bcad/ /rdzu 'phrul rkang pa gnas
46a8('dul ba): yin te/ /zhi gnas dag ni 'dzin stangs yin/ /tshul khrims shing rta sgra snyan la/ /nga yi lhag mthong kha lo sgyur/ /bzod dang des pa'i go bgos nas/ /lam bsgoms pas na g.yul ngor ni/ /gang gis sgrib pa
46b1('dul ba): 'joms pa yi/ /dbang po lnga yi dong ba dang / /gang gi nyon mongs thag 'jud pa'i/ /yang dag spong ba bzhi po yis/ /ngas ni dpa' bo g.yul sprad de/ /chos kyi rnga bo che brdungs nas/ /bdud dpung bcas par bcom
46b2('dul ba): byas te/ /nga ni byang chub dbang bskur ro/ /rig pas ma rig bcom nas ni/ /phung po skye zhing 'jig pa can/ /g.yul gyi rtse mo rgal te nga / /skye dgu byang chub phyir sangs rgyas/ /gang gi skye dgu gnod byed pa/ /
46b3('dul ba): 'jig rten chom rkun chen po gsum/ /'dod chags zhe sdang gti mug rnams/ /de kun nga yis bcom pas na/ /mngon shes kun gyi stobs byung bas/ /nga ni dgra bcom yon gnas 'os/ /zhing gshin pa la zhugs
46b4('dul ba): pa yi/ /sbyin sreg rnams kyang len pa yin/ /brtson 'grus dam pa brtsams nas ni/ /ngas ni zag pa rnams bcom mo/ /chu bo che las rgal nas ni/ /bsgral ba'i phyir ni gnas pa yin/ /ji ltar seng ge mche ba'i stobs/ /
46b5('dul ba): nags su srog chags dang phrad nas/ /chung dang 'bring dang chen po 'ang rung / /de la mtshungs par snun pa ltar/ /mi yi seng ge rnam 'dren pa/ /rdzogs sangs de bzhin 'jig rten ni/ /byis pa 'am 'bring ngam chen po la/ /
46b6('dul ba): mnyam por chos ni ston par mdzad/ /gau tam khyod kyis 'di ru ni/ /nad pa bdag ni the tshom sol/ /zug rngu 'byin pa rnams dang ni/ /mig mkhan rnams kyi mchog khyod lags/ /khyod kyi the tshom bsal bar byas/ /
46b7('dul ba): bram ze khyod ni 'dun par gyis/ /grags ldan rdzogs pa'i sangs rgyas rnams/ /mthong ba rnyed par dka' ba ste/ /gang zhig 'di na rnyed dka' ba/ /brgya lam na ni lan 'ga' 'byung / /bram ze rdzogs pa'i
46b8('dul ba): sangs rgyas nga / /chos kyi rgyal po bla med yin/ /de bzhin gshegs la ris gsol ba/ /rdzogs sangs rgyas shes bka' stsal te/ /ma 'dres 'khor lo skor mdzad na/ /gau tam ji skad gsung ba
47a1('dul ba): bzhin/ /khyod kyis 'khor lo bskor ba gang / /rjes su mkhas par bskor bgyid pa/ /stong pa nyid 'khrungs nyan thos ni/ /sde dpon dag tu su 'gyur lags/ /bram ze nga la nyan thos ni/ /shes rab mtshungs pa'i
47a2('dul ba): sras yod pa/ /nye rgyal zhes ni grags pa po/ /mang du thos pa shA ri'i bu/ /mdud pa kun las rnam grol ba/ /nyer zhi zag pa med yod de/ /ngas ni 'khor lo gang bskor ba/ /mkhas pa rjes su skor bar byed/ /e ma'o sangs rgyas chos dang ni/ /e ma'o
47a3('dul ba): nyan thos phun sum tshogs/ /e ma'o rin chen dam pa gsum/ /'jig rten byung ba ngo mtshar che/ /bzang po khyod kyi nyan thos su/ /bdag gis g.yar gyis blang bgyis la/ /kye ma'o chos kyi bcud 'tshal nas/ /shin tu mya ngan 'das par bgyi/ /
47a4('dul ba): sems rtog rab tu dga' gyur nas/ /de nas bram ze skyo gyur te/ /dben pa 'dod pa'i sems kyis ni/ /'khor la 'di skad ces smras so/ /nags na seng ge sgra 'byin ltar/ /bsam gtan chen po'i zug rngu 'byin/ /spyan dang ldan pas ci gsungs pa/ /
47a5('dul ba): 'di ni shes ldan dag nyon cig /gang dag 'dod pa rjes su song / /gang dag mi 'dod de dag deng / /shes rab mchog gi bstan pa la/ /de ring kho na rab 'byung ngo / /tshangs spyod 'di la legs spyad cing / /lam nyid shin tu goms byas na/ /bag yod pa
47a6('dul ba): la gnas pa yi/ /rab byung 'bras bu bcas par 'gyur/ /gal te khyed cag rab 'byung zhing / /bsnyen par rdzogs par 'dod na ni/ /bram ze ral pa 'di bregs te/ /bdag cag rab tu 'byung bar bya/ /sems rtog rab tu mgu gyur pas/ /sor
47a7('dul ba): mo bcu yi thal sbyar te/ /bla gos phrag pa gcig gzar nas/ /bram ze ri bo des gsol pa/ /bram ze'i khye'u lnga brgya po/ /'di dag thal sbyar 'khod pa ni/ /thub chen rab tu 'byung ba dang / /bsnyen par rdzogs pa thob par 'tshal/ /de nas ston
47a8('dul ba): pa thugs rje can/ /drang srong chen po thugs brtse bas/ /dge slong tshur shog bka' stsal pas/ /de dag bsnyen par rdzogs par gyur/ /shes rab chen po shA ri'i bu/ /rdzu 'phrul ldan pa maud gal dang / /dga' yod gnas brtan ka phi na/ /
47b1('dul ba): spobs pa rtogs par khong du chud/ /chu bo bzang po'i 'gram du ni/ /yid du 'ong ba'i tshal khrod du/ /spobs pa byang ba'i gnas brtan gyis/ /de dag la ni gdams ngag phog /der ni de las chos kyi gtam/ /rjes su mthun pa de shes nas/ /ring po
47b2('dul ba): ma thogs rnam grol te/ /dam pa'i don la rab tu bkod/ /de dag mthong thob bde gyur pas/ /mthong ba'i chos la mya ngan 'das/ /sangs rgyas 'jig rten 'dren pa la/ /rab tu mgu bas phyag byas so/ /dam pa'i chos dang tshogs gtso dang / /
47b3('dul ba): rgyal bas bsngags pa'i bslab pa dang / /ting nge 'dzin dang bged pa dang / /bag yod pa la phyag byas so/ /de bas bdag la phan 'dod pa 'am/ /bdag nyid chen po mngon 'dod pas/ /sangs rgyas chos dang dge 'dun la/ /
47b4('dul ba): bkur bsti byas la skyabs su deng / /'di ni de nyid gzigs pa yis/ /'jig rten na ni skyabs su bsngags/ /gnod pa rnams kyis skrag pa la/ /bde ba kun ni rab sbyin mdzad/ /chos kyi rgyal po nyi ma'i gnyen/ /sangs rgyas
47b5('dul ba): bstan pa chos kyi ni/ /bdag nyid chen por mchog gyur la/ /thar pa 'dod pas rtag tu bsten/ /ke na'i bu'i tshigs su bcad pa rdzogs s+ho// // de nas bcom ldan 'das yul ka shi nas ljongs rgyu zhing gshegs
47b6('dul ba): te/ ka shi'i tshong rdal du byon to/ /ka shi'i tshong rdal de na sngon 'dreg mkhan byed byed pa rab tu byung ba pha spad gnyis yod pa las bus smras pa/ pha bcom ldan 'das nyan thos kyi dge 'dun dang thabs gcig tu yul ka shi'i
47b7('dul ba): ljongs rgyu zhing gshegs nas gtsug lag khang du byon pa bcom ldan 'das dang dge slong gi dge 'dun sku mnyel gyis/ ma la bdag cag gis bcom ldan 'das nyan thos kyi dge 'dun dang bcas pa nas thug la spyan drang na/ de la
47b8('dul ba): ci khyod thug pa sta gon byed dam/ 'on te dge slong gi dge 'dun spyan 'dren/ des smras pa/ khyod song la dge slong gi dge 'dun spyan drongs shig /nga ni thug pa sta gon byed do/ /des dge slong gi dge 'dun spyan drangs so/ /de yang
48a1('dul ba): me long zhig thogs nas tshong dus su song ba las/ des de na tshong dpon zhig skra dang kha spu ring ba mthong nas/ des de la me long bstan pa dang / des smras pa/ 'phags pa 'di lta bu'i mkhyen pa yang mnga' 'am/ des smras pa
48a2('dul ba): yod do/ /gal te mnga' na bregs shig /des breg par brtsams pa dang khyim bdag gnyid log nas bregs zin pa dang sad do/ /des smras pa/ 'phags pa bregs lags sam/ khyim bdag bregs zin to/ /de mgu nas smras
48a3('dul ba): pa/ 'phags pa bdag lhag par glo ba dga' bas khyod mchog ci bzhed pa don to/ /des smras pa/ kho bos sangs rgyas la sogs pa dge slong gi dge 'dun nas thug la spyan drangs kyis nas thug byin cig /des smras pa/
48a4('dul ba): 'phags pa nas thug lta khyod ci rung bza' ba dang bca' ba bsod pa dag 'bul gyis bzhud la spyan drongs shig /nad med par gyur cig ces smras nas de song ngo / /de nas khyim bdag des gtsang zhing bsod pa zhes bya ba nas/ dge slong
48a5('dul ba): gi dge 'dun gyi gung la gdan bshams pa nyid la bzhugs so zhes bya ba'i bar gong ma bzhin du'o/ /de nas bza' ba dang bca' ba bsod pa dag brims pa na/ dge slong rnams kyis bsams pa/ bdag cag ngan pa la mgron du bos na
48a6('dul ba): kha zas bsod pa 'di bdag cag gis ji ltar blang zhes de rnams kyis ma blangs pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gal te ngan pa la mgron du bos la kha
48a7('dul ba): zas bsod pa rnyed na longs spyad par bya ste/ de la 'gyod par mi bya'o/ /bcom ldan 'das kyis dgongs pa/ nyes pa gang byung ba de ni dge slong dag rigs dang 'thun pa'i snod thogs pa las gyur gyis/ de lta bas na dge slong gis rang gi bzo
48a8('dul ba): bstan par mi bya/ rigs dang 'thun pa'i snod kyang bsrel bar mi bya'o/ /srel na 'gal tshabs can du 'gyur ro/ /sngon sman pa yin na gtsa' khab kyi snod srel ba dang / sngon yi ge pa yin na ram phyis srel ba dang / bzo mkhan rab tu byung na khab
48b1('dul ba): ral srel ba ni ma gtogs so/ /bcom ldan 'das gyad yul nas ljongs rgyu zhing gshegs te sdig can du byon nas sdig can na srin bu pad pa'i tshal stug po na bzhugs so/ /sdig can na tshe dang ldan pa kun dga' bo'i zhang po gyad sna
48b2('dul ba): chen po la gtogs pa 'od ldan zhes bya ba zhig gnas pa de shin tu ma dad pa zhig ste/ bcom ldan 'das sdig can gyi gyad yul nas ljongs rgyu zhing gshegs te/ sdig can du byon nas sdig can na srin bu pad pa'i tshal sdug po na
48b3('dul ba): bzhugs so/ /zhes thos so/ /thos nas kyang gros bya bar brtsams pa/ shes ldan dag bcom ldan 'das gyad yul nas ljongs rgyu zhing gshegs pa na sdig can du byon nas/ sdig can na srin bu pad pa'i tshal stug po na bzhugs so/ /
48b4('dul ba): zhes thos kyis/ gal te bdag cag re res sangs rgyas la sogs pa dge slong gi dge 'dun gdugs tshod gsol na gzhan gyis skabs mi rnyed par 'gyur bas ye khrims zhig bca' bar bya ste/ bdag cag sus kyang gcig pus
48b5('dul ba): sangs rgyas la sogs pa dge slong gi dge 'dun gdugs tshod gsol bar mi bya zhing bdag cag 'dus pa kho nas gdugs tshod gsol bar bya'o/ /bdag cag las gang zhig gcig pu kho nas gdugs tshod gsol na/ de la tshogs
48b6('dul ba): kyis kar Sha pA Na drug bcu'i chad pa gcad do/ /de nas sdig can gyi gyad thams cad 'dus nas/ bcom ldan 'das gang na bder dong ste lhags pa dang bcom ldan 'das kyi zhabs gnyis la mgo bos phyag byas te phyogs gcig tu 'dug go/ /
48b7('dul ba): phyogs gcig tu 'dug pa dang / bcom ldan 'das kyis chos dang ldan pa'i gtam gyis sdig can gyi gyad rnams la zhes bya ba nas/ yang dag par rab tu dga' bar mdzad nas cang mi gsung ngo zhes bya ba'i bar gong ma bzhin du'o/ /
48b8('dul ba): de nas sdig can gyi gyad rnams stan las langs te bla gos phrag pa gcig tu gzar nas bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das dge
49a1('dul ba): slong gi dge 'dun dang thabs gcig tu sang bdag cag gi sdum par gdugs tshod sbyor zhing mchis na gnang bar mdzad du gsol/ /bcom ldan 'das kyis sdig can gyi gyad rnams la cang mi gsung bas gnang ngo / /de nas sdig can gyi
49a2('dul ba): gyad rnams kyis/ bcom ldan 'das cang mi gsung bas gnang bar rig nas/ bcom ldan 'das kyis gsungs pa la mngon par dga' ste/ rjes su yi rang nas/ bcom ldan 'das kyi zhabs gnyis la mgo bos phyag byas te stan las
49a3('dul ba): langs te song ngo / /gyad sna chen po la gtogs pa 'od ldan ni de nyid na 'dug pa dang / de la tshe dang ldan pa kun dga' bos smras pa/ 'od ldan ci khyod dad par gyur tam/ des smras pa/ bdag dad par ni ma gyur mod kyi 'on kyang tshogs kyi khrims
49a4('dul ba): su bcas pa zhes bya ba nas/ kar Sha pA Na drug bcu'i chad pas gcad do zhes bya ba'i bar gong ma bzhin du'o/ /khyod chad pas 'jigs nas bcom ldan 'das la blta ba'i phyir 'ongs pa lta zhig /btsun pa de lta lags so/ /de nas tshe dang
49a5('dul ba): ldan pa kun dga' bos gyad sna chen po la gtogs pa 'od ldan khrid de bcom ldan 'das gang na ba der song nas phyin pa dang / bcom ldan 'das la 'di skad ces gsol to/ /btsun pa gyad sna chen po la gtogs pa 'od ldan 'di ni sangs rgyas la
49a6('dul ba): mngon par ma dad/ chos la ma lags/ dge 'dun la ma lags na bcom ldan 'das kyis ji ltar 'di sangs rgyas la mngon par dad cing chos dang dge 'dun la mngon par dad par 'gyur ba de ltar chos legs par bshad du gsol/
49a7('dul ba): bcom ldan 'das kyis tshe dang ldan pa kun dga' po la cang mi gsung bas gnang ngo / /de nas bcom ldan 'das kyis gyad sna chen po la gtogs pa 'od ldan gang thos pas gyad sna chen po la gtogs pa 'od ldan sangs rgyas la mngon par dad/
49a8('dul ba): chos dang dge 'dun la mngon par dad par 'gyur ba de lta bu'i chos bshad pa mdzad do/ /de nas gyad sna chen po la gtogs pa 'od ldan stan las langs te bla gos phrag pa gcig tu gzar nas bcom ldan 'das gang na ba der logs su
49b1('dul ba): thal mo sbyar ba btud de bcom ldan 'das la 'di skad ces gsol to/ /bcom ldan 'das dge slong gi dge 'dun dang thabs gcig tu sang bdag gi sdum par gdugs tshod sbyor zhing mchis na gnang bar mdzad du gsol/ 'od ldan
49b2('dul ba): nga sngar sdig can gyi gyad rnams kyis spyan drangs zin to/ /bcom ldan 'das gnang bar mdzod cig dang / ji ltar sdig can gyi gyad rnams btub pa de ltar bdag bgyid do/ /'od ldan gal te sdig can gyi gyad rnams btub na de bzhin du ngas khyod
49b3('dul ba): la gnang ngo / /de nas gyad sna chen po la gtogs pa 'od ldan gyis bcom ldan 'das kyi zhabs gnyis la mgo bos phyag byas nas stan las langs te chas nas sdig can gyi gyad rnams gang na ba der song ste phyin pa dang /
49b4('dul ba): sdig can gyi gyad rnams la 'di skad ces smras so/ /shes ldan dag re shig sdod cig bdag gis thog mar bcom ldan 'das dang dge slong gi dge 'dun gdugs tshod gsol nas/ de'i 'og tu khyed cag gis kyang bcom ldan
49b5('dul ba): 'das dang / dge slong gi dge 'dun gdugs tshod gsol na dka' bar mi 'gyur ro/ /de rnams kyis smras pa/ kho bo cag gis sngar sangs rgyas la sogs pa dge slong gi dge 'dun spyan drangs zin pas kho bo cag mi nyan to/ /
49b6('dul ba): des smras pa/ ji ste mi btub na bca' ba dang btung ba re re zhing brim mo/ /de na ma dad pa gang yin pa de dag gis smras pa/ mi gnang ngo / /dad pa can gang yin pa de dag gis smras pa/ shes ldan dag 'di dad pa med pa zhig
49b7('dul ba): las/ 'dis dge 'dun mnga' ba'i yon dag 'bul bar 'gyur bas gnang ngo zhes de rnams kyis de la gnang ngo / /de nas des g.yos mkhan dag bkug ste bsgo ba/ shes ldan dag kho bos yo byad thams cad sbyar gyis bca' ba
49b8('dul ba): gcig pu gang kho nas 'drangs par 'gyur ba de lta bur sta gon gyis shig / des dri zhim po sna tshogs kyi rdzas la sogs pa dang ldan pa'i yo byad rnams phog pa dang / de rnams kyis dri zhim po sna tshogs kyis yongs su rgyas
50a1('dul ba): pa re res re re 'drangs par 'gyur ba'i bca' ba gang yin pa dag byas so/ /de nas sdig can gyi gyad rnams kyis de nyid kyi nub mo nas gtsang zhing bsod pa'i zhes bya ba nas/ dge slong gi dge 'dun gyi gung la gdan
50a2('dul ba): bshams pa nyid la bzhugs so zhes bya ba'i bar gong ma bzhin du'o/ /de nas gyad sna chen po la gtogs pa 'od ldan gyis bca' ba dang btung ba brim par brtsams pa dang / dge slong rnams 'gyod pas longs ma spyad do/ /
50a3('dul ba): bcom ldan 'das kyis bka' stsal pa/ yon bdag la blta bar bya'o/ /dge slong rnams kyis sdig can gyi gyad rnams la bltas pa dang de rnams kyis smras pa/ 'phags pa dag gyad sna chen po la gtogs pa 'od
50a4('dul ba): ldan gyis bdag cag bslus lags kyis bzhes shig / de nas gyad sna chen po la gtogs pa 'do ldan gyis bca' ba brims pa dang de kho nas dge slong rnams 'drangs te/ bcom ldan 'das kyis yon bsngo ba mdzad de
50a5('dul ba): gshegs pas sdig can gyi gyad rnams kyi zas de dag longs ma spyad par gyur to/ /nyi ma gzhan zhig la dge slong rnams bsod snyoms la zhugs pa dang bram ze dang khyim bdag rnams kyis smras pa/ sangs rgyas tshur
50a6('dul ba): spyon/ chos tshur spyon/ dge 'dun tshur spyon 'di dag snoms shig /dge slong rnams 'gyod pas ma blangs so/ /bcom ldan 'das kyis bka' stsal pa/ ci kho bo la sbyin nam/ 'on te bcom ldan 'das rkang gnyis
50a7('dul ba): rnams kyi mchog gang yin pa de la dbul zhes dri bar bya'o/ /gal te bcom ldan 'das rkang gnyis rnams kyi mchog gang yin pa de la'o zhes smra na bdag gir mi bya'o/ /'on te bdag cag gi sangs rgyas ni khyod nyid lags
50a8('dul ba): so zhes smra na blang bar bya ste/ 'di la 'gyod par mi bya'o/ /de bzhin du chos 'dod chags dang bral ba rnams kyi mchog gang yin pa de la 'am zhes brjod par bya zhing / dge 'dun tshogs rnams kyi mchog gang yin pa de
50b1('dul ba): la 'am zhes rgyas par sbyar bar bya'o/ /gleng gzhi ni mnyan yod na'o/ /khyim bdag gcig gis sangs rgyas la sogs pa dge slong gi dge 'dun bsro khang la spyan drangs so/ /de'i tshe tshe dang ldan pa sa ri zhes bya ba gzhon nu thor
50b2('dul ba): bu lang tsho la bab pa rab tu byung nas ring po ma lon pa/ bsnyen par rdzogs nas ring po ma lon pa/ chos 'dul ba 'dir 'ongs nas ring po ma lon pa/ des bsams pa/ bcom ldan 'das kyis gang gis nyung ngu byin pa dang
50b3('dul ba): gang gis mang du byin pa dang / gang gis bzang po byin pa dang / gang gis yid dga' bas las byas pa dang / gang gis rab tu dang ba'i sems kyis rjes su yi rang ba de dag thams cad ni bsod nams kyi skal ba can du 'gyur ro
50b4('dul ba): zhes gsungs kyis/ ma la bdag gis kyang las shig bya'o snyam nas des shing gshag par brtsams pa las ji tsam na shing rul pa zhig gi ser ka nas sbrul gdug pa zhig byung nas rkang pa g.yas pa'i mthe bo la zin pa dang /
50b5('dul ba): de dug gi shugs kyis brgyal nas sa la 'gyel te dbu bar skyug cing bzhin yang gyur/ mig kyang gyur te/ de de ltar sdug bsngal ba bram ze dang khyim bdag rnams kyis mthong nas smras pa/ shes ldan dag 'di khyim bdag su zhig gi
50b6('dul ba): bu yin/ gzhan dag gis smras pa/ che ge mo zhig gi 'o/ /de dag gis smras pa/ dge sbyong shAkya'i sras mgon med pa rnams kyi nang du rab tu byung gi gal te rab tu ma byung bar gyur na nye du rnams kyis 'di la dpyad byas
50b7('dul ba): pa zhig ces bya ba'i skabs de dge slong rnams kyis bcom ldan la gsol pa dang / bcom ldan 'das kyis bka' stsal pa/ sman pa la dris la dpyad byos shig /dge slong dag gis sman pa la dris pa dang /
50b8('dul ba): des smras pa/ 'phags pa sbyar ba'i zas gsol cig pa'i skabs de dge slong dag gis bcom ldan 'das la gsol pa dang / bcom ldan 'das kyis bka' stsal pa/ sman pas bstan na sbyin par bya'o/ /dge slong
51a1('dul ba): dag gis zas sbyar ba ji lta bu yin pa ma shes nas/ de rnams kyis sman pa la dris pa dang / des smras pa/ 'phags pa dag khyed nyid kyi ston pa bcom ldan 'das ni thams cad mkhyen pa thams cad
51a2('dul ba): gzigs pa kho na nyid yin te/ de nyid mkhyen to zhes pa dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag zas sbyar ba ni lci ba dang / gcin dang /
51a3('dul ba): thal ba dang / sa'o/ /de la lci ba ni byung nas ring po ma lon pa'i be'u rnams kyi'o/ /gcin yang de dag kho na'o/ /thal ba ni shing lnga po kan tsa na'i dang / ka pa d+hi ka'i dang / a shwa tha'i dang / u dum ba ra'i
51a4('dul ba): dang / n+ya gro d+ha'i 'o/ /sa ni sa las sor bzhi'i 'og nas phyung ba'o/ /'di ni sbyar ba'i zas yin no/ /de nas dge slong rnams kyis tshe dang ldan pas ril zas sbyar ba byin na/ 'on kyang sos par ma gyur pa'i
51a5('dul ba): skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ kun dga' bo khyod kyis nga las rma bya chen mo'i rig sngags bzung nas kun chub par byas te/ dge slong
51a6('dul ba): sa ri la bsrung ba dang / yongs su bskyab pa dang / yongs su gzung ba dang / dug gzhil ba dang / chad pa spang ba dang / dug gsad pa dang / mtshams gcad pa dang / sa bcing bar nus sam/ bcom ldan 'das
51a7('dul ba): kyis bka' stsal du gsol mnyan te bgyi'o/ / //'dul ba gzhi/ bam po drug bcu pa/ de nas bcom ldan 'das kyis de'i tshe rma bya chen mo'i rig sngags 'di bka' stsal to/ /sangs rgyas la phyag
51a8('dul ba): 'tshal lo/ chos la phyag 'tshal lo/ /dge 'dun la phyag 'tshal lo/ /'di lta ste/ a ma le/ bi ma le/ nir ma le/ mang+ga l+ye/ hi ra N+ye/ hi ra N+ye/ gar+b+he/ b+ha dre/ su b+ha dre/ sa man+ta/ b+ha dre/
51b1('dul ba): shrI b+ha dre/ sarba ar+tha sA d+ha ni/ pa ra mA ra tha sA d+ha ni/ sarba a na ra tha pra sha ma ni/ sarba mang ga la pA d+ha ni/ ma na si/ mA na si/ ma hA mA na si/ a ts+yute/ ad b+hu te/ ad d+yan b+hu te/ mu ga te/ mo tsa ni/ mo k+Sha ni/
51b2('dul ba): a ra dze/ bi ra dze/ a ma re/ a mr-i te/ a mar Ni/ brah+me/ brah+me swa re/ sU ra Ni/ sU ra na ma no ra the/ mu ga te/ dzI ban te/ sa ri'i gnod pa dang / 'jigs pa dang / nad thams cad las srungs shig swA hA/ btsun pa
51b3('dul ba): bka' bzhin 'tshal zhes tshe dang ldan pa kun dga' bos bcom ldan 'das kyi spyan snga nas rma bya chen mo'i rig sngags blangs nas/ dge slong sa ri la bde legs su 'gyur ba byas pas dug med nas sngon gyi ji lta ba bzhin du
51b4('dul ba): gyur to/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ bcom ldan 'das ji tsam du bcom ldan 'das kyis rma bya chen mo'i rigs sngags sman pa dang / gces
51b5('dul ba): spras bgyid pa ngo mtshar che lags so/ /dge slong dag da ltar 'ba' zhig tu ma yin te/ ji ltar 'das pa'i dus na yang nga log par ltung ba'i lus mi khom par gyur pa na rig sngags kyi rgyal mo rma bya chen mos phan pa dang
51b6('dul ba): gces spras byas pa de nyon cig / dge slong dag sngon byung ba ri'i rgyal po gangs ri'i lho phyogs kyi ngos la rma bya'i rgyal po gser du snang ba zhes bya ba zhig gnas te/ de nang par rma bya chen mo'i rig sngags 'dis bde legs
51b7('dul ba): su 'gyur ba byas te nyin mo bde legs su gnas/ nub kar bde legs su 'gyur ba byas te mtshan mo bde legs su gnas so/ /de dus gzhan zhig na 'dod pa'i 'dod chags la lhag par chags/ 'dod pa rnams la zhen/
51b8('dul ba): 'chums/ brgyal/ myos/ rab tu rmongs/ rab tu brgyal te/ bag med pas nags kyi rma bya chen mo rab tu mang po rnams dang lhan cig tu kun dga'i ra ba nas kun dga'i ra ba dang / bskyed mos tshal nas bskyed mos
52a1('dul ba): tshal dang / ri'i ngos nas ri'i ngos su rgyu ba las ji tsam na ri'i ser ga zhig tu zhugs pa dang / de der yun ring du phyir rgol ba/ dgrar gyur pa/ 'tshe bar gyur pa/ glags lta ba rnams kyis rma bya'i rnyis bzung ste/
52a2('dul ba): de mi mdza' ba'i nang du son pa dang / rab tu rmongs pa las dran pa rnyed nas rma bya chen mo'i rig sngags 'di kho na yid la byas so/ /a ma le/ bi ma le/ nir ma le/ mang ga l+ye/ hi ra N+ye/ hi ra N+ye/ gar+b+he/ b+ha dre/ su b+ha dre/ sa man
52a3('dul ba): ta b+ha dre/ shrIr b+ha dre/ sarba ar+tha sA d+ha ni/ pa ra mA ra tha sA d+ha ni/ sarba a na ra tha pra sha ma ni/ sarba mang ga la sA d+ha ni/ ma na si/ mA na si/ ma hA mA na si/ a ts+yu te/ ad b+hu te/ ad d+yan b+hu te/ mu ga te/ mo tsa ni/ mo k+Sha ni/
52a4('dul ba): a ra dze/ bi ra dze/ a ma re/ a mr-i te/ a ma ra Ni/ brah+me/ brah+mA+e swa re/ sU ra Ni/ sU ra Na ma no ra the/ mu ga te/ dzI ban te/ bdag gnod pa thams cad las srungs shig swA hA/ des rma bya'i rnyi chad nas bros so/ /
52a5('dul ba): dge slong dag ji snyam du sems/ de'i tshe de'i dus kyi rma bya'i rgyal po gser du snang ba zhes bya ba gang yin pa de ni nga yin te/ de na yang nga la rma bya chen mo'i rig sngags kyis phan pa dang gces spras byas so/ /da ltar na yang
52a6('dul ba): nga'i rma bya chen mo'i rig sngags kyis phan pa dang gces spras byas so/ /btsun pa bcom ldan 'das kyi rig sngags kyis dge slong sa ri la ji tsam pa bde legs su byas par gyur pa la gzigs/ dge slong dag da ltar
52a7('dul ba): 'ba' zhig ma yin gyi ji ltar 'das pa'i de yang nyon cig / dge slong dag sngon byung ba bA rA Na sI'i grong khyer na sbrul sngags mkhan zhig yod do/ /rgyal rigs kyi khye'u zhig sbrul gyis zin nas de shi ba dang / sbrul sngags mkhan
52a8('dul ba): gyis rig sngags kyis de sos par byas so/ /dge slong dag ji snyam du sems/ de'i tshe de'i dus kyi sbrul sngags mkhan gang yin pa de ni nga nyid yin no/ /de'i tshe de'i dus kyi khye'u gang yin pa de ni dge slong sa ri yin no/ /
52b1('dul ba): sman gyi gzhi rdzogs so// // gos kyi gzhi'i bsdus pa'i sdom ni/ /'tsho byed dang ni gso ras dang / /de bzhin kha tshar ring po dang / /dbyar ral bar ni rig bya dang / /shi ba'i dus dang nye dga' dang / /tha ma dag ni nad pa yin/ / sdus
52b2('dul ba): pa'i sdom ni/ 'tsho byed dang ni gsum 'dral dang / /dbyar gyi ras chen gding ba dang / /g.yan pa bde gshegs mon dar dang / /bal dang sha na zar ma'i ras/ /sdom la/ dum bu sa skyong seng ge dang / de bzhin yangs par song ba
52b3('dul ba): dang / /sems 'phrog drang srong sa 'tsho dang / /a mra skyong dang 'jigs med dang / /tshong dpon chung ma rigs skyes dang / /sman pa yi ni lung dang ni/ /rdo 'jog dang ni bzang byed dang / /u dum ba ra gzhal ba dang / /
52b4('dul ba): bskyed dang rgyal rigs bskyed mos tshal/ /bcom brlag gyad dang bud med sprul/ /ya mu na dang dur khrod dang / /yangs pa mig dang srin gyi med/ /rgyal po'i khab bdun bzhi lnga dang / /'tsho byed sde tshan bsdus pa yin/ /
52b5('dul ba): lus 'phags na rgyal po 'phags skyes po zhes bya ba 'byor pa dang / rgyas pa dang / bde ba dang / lo legs pa/ skye bo dang mi mang pos gang ba na rgyal srid byed du 'jug go/ /de'i blon po dum bu la sogs pa lnga brgya yod pa
52b6('dul ba): las blon po'i mchog dum bus chos dang mthun par rgyal srid byed du 'jug ste/ tha snyad du bya ba yang rigs pas lta bar byed do/ /des na skye bo'i tshogs thams cad de'i ngor bltas shing 'dug go/ /des rigs
52b7('dul ba): mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed de de rtse bar byed/ dga' bar byed/ dga' mgur spyod par byed pa las khye'u zhig btsas te/ de'i btsas
52b8('dul ba): ston nyi ma bdun gsum nyi shu gcig tu zhes bya ba nas sa skyong zhes bya bar btags so zhes bya ba'i bar gong ma bzhin du'o/ /de yang rtse bar byed/ dga' bar byed/ dga' mgur spyod par byed pa las khye'u zhig
53a1('dul ba): btsas te gong ma bzhin du rgyas par sbyar te/ de ni seng ge zhes bya bar btags so/ /sa skyong dang seng ge rim gyis gzhon nur gyur na yang blon po'i mchog tu dum bu ni thog ma nyid nas dpa' zhing pha rol gnon pa
53a2('dul ba): gnas lnga la byang ba yin te/ des na blon po rnams kyi mchog tu gyur to/ /gang gi tshe bu'i mthu skyes pa de'i tshe/ lhag par yang blon po thams cad zil gyis mnan te 'dug go/ /de nas blon po de rnams zil gyis non
53a3('dul ba): pas mi bzod pa skyes nas phan tshun du gros byas te rgyal po'i drung du dong ngo / /de nas skabs la bab par rig nas rgyal po la smras pa/ lha rgyal po su lags/ des smras pa/ shes ldan dag gis brtag tu ci yod rgyal po lta
53a4('dul ba): nga yin mod/ gzhan su zhig yin/ de rnams kyis smras pa/ lha rgyal po ni dum bu lags kyis lha ma lags so/ /gal te de 'tshal bar gyur na lha rgyal srid las phyung nas rang nyid cod pan bcings te/ rgyal srid kyi dbang
53a5('dul ba): phyug la dbang bgyid par 'gyur ro/ /rgyal pos bsams pa/ des 'di dag thams cad zil gyis mnan pas des na dbyen byed do snyam mo/ /re shig dus gzhan zhig na rgyal po blon po'i tshogs kyis yongs su bskor te
53a6('dul ba): 'dug pa dang / blon po'i mchog dum bu rgol ba dang phyir rgol ba brgyad stong gis yongs su bskor nas rgyal po'i pho brang du zhugs te/ rgyal po'i pho brang de gang bar byas nas gang gi tshe rgyal srid kyi bya ba byas nas phyir
53a7('dul ba): byung ba de'i tshe yang rgyal po'i pho brang de stong par 'dug go/ /rgyal pos smras pa/ shes ldan dag skye bo'i tshogs thams cad phyir byung bar gyur tam/ blon po rnams kyis glags rnyed nas de rnams kyis smras pa/ lha gang gi
53a8('dul ba): slad du snyan du gsol ba spyan sngar bab lags mod/ gal te dum bu 'tshal bar gyur na lha rgyal srid las phyung nas rang nyid cod pan bcings te rgyal srid kyi dbang phyug la dbang bgyid par 'gyur ro/ /rgyal po rnams khwa ltar khum
53b1('dul ba): phrig za ba yin pas des bsams pa/ 'di rnams kyis ji skad smras pa de bzhin du gdon mi za'o snyam nas de de la glan ka tshol bar gyur to/ /'jig rten na mdza' ba dang / mi mdza' ba dang / bar ma yod pas ji tsam na gzhan dag
53b2('dul ba): gis dum bu la smras pa/ khyod la rgyal po klan ka tshol zhing 'dug gis thabs legs par soms shig /de rtog pa skyes shing de dpyod pa la zhugs pa gang du 'gro/ gal te mnyan yod du song na ni mnyan yod de yang rgyal po'i
53b3('dul ba): mnga' ris yin pas nyen 'di nyid yod do/ /de bzhin du bA rA Na sI dang / rgyal po'i khab dang / tsam pa yang gcig gi dbang du gyur pas nyen 'di nyid yod do/ /yangs pa can ni tshogs kyi dbang yin te/ bcu dga' ba gang yin pa de
53b4('dul ba): la ni nyi shu mi dga' bar 'gyur ba yin pas ye yangs pa can du 'gro'o snyam nas des yangs pa can gyi li tsa bi rnams la bdag ni khyed cag gi dpung gi phag na 'dug par 'dod do zhes pho nya btang ngo / /de rnams kyis gus pa'i tshul
53b5('dul ba): gyis lan spring ba/ yangs pa can 'dir byon pa legs kyis spyon cig /de nas blon po'i mchog dum bus nye du rnams bos te smras pa/ shes ldan dag bdag ni yangs pa can du chas kyis khyed cag las gang dag 'dir dga' ba
53b6('dul ba): de dag ni 'dug shig / gang dag mi 'dod pa de dag ni sta gon gyis shig dang 'dong ngo / /ba lang rdzi dang phyugs rdzi rnams la bsgo ba/ khyed cag gis ba lang dang ma he yangs pa can gang na ba der skyongs shig /zho shas 'tsho ba
53b7('dul ba): rnams la bsgo ba yangs pa can du 'dong gis go gyon cig / de nas skye bo'i tshogs de ltar sta gon byed du bcug nas/ rgyal po'i drung du song ste rkang pa gnyis la gtugs te smras pa/ lha bgyi ba cung zhig mchis te/
53b8('dul ba): bskyed mos tshal du mchi na gzigs su gsol/ /rgyal pos smras pa/ de bzhin byas song shig /des bskyed mos tshal byi dor byas nas nor gces pas shing rta bkang ste/ steng bza' ba dang bca' bas g.yogs nas
54a1('dul ba): song ngo / /blon po rnams kyis dum bu bros so zhes thos nas/ de rnams rings pa rings par rgyal po'i drung du song nas smras pa/ lha dum bu ni bros so/ /rgyal pos smras pa/ deng la slar khug shig /de rnams
54a2('dul ba): kyis dpung gi tshogs yan lag bzhi pa go bskon nas bsnyags te smras pa/ dum bu lhas bka' stsal gyis slar log shig /des smras pa/ shes ldan dag khyed cag gis yun ring mo zhig nas kye ma'o dum bu shi 'am
54a3('dul ba): bros par gyur kyang ci ma rung snyam du bsams pa de tshegs chung ngus grub kyis deng shig / kho bo ni bros pa yin no/ /de rnams kyis rgyal po'i sems bsrung ba'i phyir mda' dang mda' dag 'dres par byas nas log ste rgyal po
54a4('dul ba): la smras pa/ lha blon po'i mchog dum bu ni bros so/ /rgyal pos ma legs so snyam du bsams nas cang mi smra bar 'dug go/ /dum bu yang rim gyis yangs pa can du phyin to/ /de'i tshe yangs pa can na ris gsum du gnas te/
54a5('dul ba): ris dang po na ni khang pa rtseg ma bdun stong ba gam gser las byas pa'o/ /ris bar ma na ni khang pa rtseg ma khri bzhi stong ba gam dngul las byas pa'o/ /ris tha ma na ni khang pa rtseg ma nyi khri chig stong ba gam zangs las byas pa ste/
54a6('dul ba): de rnams na mi dam pa dang / bar ma dang / phal pa rnams ci rigs par gnas so/ /yangs pa can gyi tshogs kyis khrims su bcas te bzhag pa ni ris dang por bu mo btsas pa gang yin pa de ni ris dang po nyid du gtong bar byed
54a7('dul ba): kyi bar mar ma yin/ tha mar ma yin no/ /bar ma'i gang yin pa de ni ris dang po dang bar ma la gtong bar byed do/ /tha ma'i gang yin pa de ni ris gsum char du gtong bar byed do/ /bud med rnams ni yangs pa can ma
54a8('dul ba): gtogs par gzhan du mi gtong zhing mi 'byin to/ /bud med rin po che ni su la yang mi gtong bar tshogs spyi'i yongs su longs spyad pa kho nar byed do/ /dum bu ni skyes bu dam pa yin no zhes te ris dang por khang pa byin nas/
54b1('dul ba): de na gnas par brtsams pa las gang gi tshe tshogs 'dus pa de'i tshe de bos kyang 'dur ma btub nas/ de la yangs pa can gyi li tsa bi rnams kyis smras pa/ dum bu khyod ci'i phyir mi 'du/ des smras pa/ 'du ba kho na las bdag
54b2('dul ba): la nyes dmigs byung bas bdag mi 'du'o/ /yangs pa can pa rnams kyis smras pa/ dum bu 'dus shig /'dir nyes dmigs ci zhig 'byung des 'du bar brtsams nas blo gros ma byin no/ /de rnams kyis smras pa/
54b3('dul ba): dum bu blo gros byin cig /des smras pa/ gang gi phyir blo gros kho nas bdag la nyes dmigs byung bas na blo gros ni mi sbyin no/ /de rnams kyis smras pa/ blo gros byin cig 'dir nyes dmigs ci zhig 'byung / de tshogs
54b4('dul ba): dang lhan cig 'dus nas blo gros kyang byin no/ /sngon yangs pa can gyi li tsa bi rnams gang su la yang rung yi ge spring bar byed na rtsub po dang bcas par yi ge spring bar byed do/ /gang gi tshe dum bus blo gros byin pa de'i tshe 'jam po
54b5('dul ba): dang bcas par yi ge spring bar byed do/ /gang dag la 'jam po dang bcas par yi ge 'ongs par gyur pa de rnams phan tshun du gros byas pa/ shes ldan dag gang gis na yangs pa can gyi tshogs sngon rtsub pa dang bcas
54b6('dul ba): par spring bar byed pa las/ da 'jam po dang bcas par gyur pa la rgyu ci zhig yod/ gzhan dag gis smras pa/ khyad par yod de lus 'phags kyi rgyal po'i blon po'i mchog dum bu der 'ongs nas/ de dag de'i
54b7('dul ba): blo gros bzhin byed de/ des na da ltar 'jam po dang bcas par spring bar byed do/ /dum bus sa skyong dang seng ge khyim phub nas seng ge rtse bar byed/ dga' bar byed/ dga' mgur spyod par byed pa las bu mo zhig
54b8('dul ba): btsas te/ de'i btsas ston rgya cher byas nas gos can zhes bya bar btags so/ /de ltas mkhan rnams kyis mthong nas khye'u zhig btsa' bar 'gyur te/ des pha srog dang phral nas rang nyid cod pan bcings te
55a1('dul ba): rgyal srid byed par 'gyur ro zhes lung bstan to/ /de yang rtse bar byed/ dga' bar byed/ dga' mgur spyod par byed pa las bu mo zhig btsas te/ de'i btsas ston yang rgya cher byas nas nye gos can zhes bya bar
55a2('dul ba): btags so/ /de yang ltas mkhan rnams kyis mthong nas bu mtshan rdzogs pa zhig btsa' bar 'gyur ro zhes lung bstan to/ /sa skyong gdug pa rtsal che ba zhig pas yangs pa can gyi li rtsa bi rnams kyi bskyed mos tshal rnams
55a3('dul ba): ma rung bar byas pa dang / bskyed mos tshal srung ba rnams kyis smras pa/ yangs pa can gyi li rtsa bi rnams ni gdug pa rtsal po che yin gyis de dag gi bskyed mos tshal rnams ma rung bar ma bya shig ces des slar bzlog kyang ma btub
55a4('dul ba): nas bskyed mos tshal srung ba rnams kyis dum bu la smras pa/ khyod kyi bus yangs pa can gyi li rtsa bi rnams kyi bskyed mos tshal rnams ma rung bar byas te/ li rtsa bi 'di dag rnams gdug pa rtsal po che yin pas 'di la gnod pa byas su
55a5('dul ba): 'ong gis 'di slar zlog shig / des de bkug nas smras pa/ bu yangs pa can gyi li tsa bi rnams ni gdug pa rtsal po che yin gyis 'di dag gi bskyed mos tshal ma rung bar ma bya shig /de dag gis gnod par byas sa re/
55a6('dul ba): des smras pa/ yab 'di dag la ni bskyed mos tshal mchis na bdag cag la ni ma mchis so/ /des smras pa/ bu bskyed mos tshal gyi don du tshogs la gsol ba gdab bo/ /des tshogs la gsol ba btab pa/ shes ldan dag bdag
55a7('dul ba): gi bu gnyis la bskyed mos tshal ma mchis kyis bdag la bskyed mos tshal shig thugs dpag mdzad pa'i rigs so/ /de rnams kyis de dag la bskyed mos tshal rnying pa zhig byin pa las/ de na shing sA la chen po zhig yod de/
55a8('dul ba): de la gcig gis bcom ldan 'das kyi sku'i gzugs brnyan byed du bcug go/ /gcig shos kyis ni zhal sros byas so/ /de bzhin du gnas brtan rnams kyis kyang mdo sde'i nang du sangs rgyas bcom ldan 'das yangs pa
55b1('dul ba): can na sa skyong dang seng ge'i shing sa la'i tshal na bzhugs so zhes brjod do/ /sa skyong gis bya ba ma yin pa stong phrag dag byas pas li tsa bi rnams smod par byed/ gzhogs 'phyas byed/ kha zer bar byed do/ /de nas dum bus
55b2('dul ba): bkug ste bsgo ba/ bu khyod tshogs 'khrug par ma byed par ri 'or che ge mo zhig tu song la der rang gi zhing las kyi mtha' rnams la zhal ta byed cing 'dug shig /de der song nas rang gi zhing las kyi mtha' rnams la zhal ta byed par
55b3('dul ba): brtsams so/ /ji tsam dus gzhan zhig na yangs pa can gyi sde dpon shi nas de rnams kyis blon po'i mchog dum bu sde dpon du bcug pa las des kyang dus thung ngu zhig tu chos dang 'thun pas sde dpon byas nas shi'o/ /yangs pa can gyi
55b4('dul ba): tshogs 'dus nas su zhig sde dpon du gzhug ces byas pa dang / de nas kha cig gis smras pa/ blon po'i mchog dum bus tshogs yongs su bskyangs pas na de nyid kyi bu gzhug go/ /kha cig gis smras pa/ de'i bu sa
55b5('dul ba): skyong ni gdug pa rtsal po che zhig ste/ gal te de sde dpon du bcug na gdon mi za bar tshogs phye bar 'gyur ro/ /de'i nu bo seng ge gang yin pa de ni des pa 'grogs na bde ba tshogs kyi sems mgu bar byed nus pa zhig pas/ gal te
55b6('dul ba): tshogs 'dod na de sde dpon du gzhug go/ /thams cad dga' bas de rnams 'dus nas seng ge'i gan du song ste/ seng ge khyod la sde dpon sbyin no/ /des smras pa/ sa skyong ni bdag gi phu bo yin pas de sde dpon du chug
55b7('dul ba): shig / de rnams kyis smras pa/ seng ge sde dpon khyod kyi rigs brgyud kyis rim pas 'ongs pa yin nam ci tshogs gang la 'drang ba des sde dpon bya bar zad mod/ gal te khyod mi 'dod na kho bo cag gis gzhan zhig sde
55b8('dul ba): dpon du gzhug go/ /des bsams pa/ gal te bdag gi khyim nas sde dpon gzhan du shor na de ni ma 'os pas ye bkur ro snyam nas des khas blangs pa dang / de rnams kyis bkur sti chen pos sde dpon du bcug go/ /yangs
56a1('dul ba): pa can pa rnams sngon gang la yi ge spring ba de la dum bu la sogs pa tshogs kyis bka' stsal pa zhes 'dri bar byed pa las/ gang gi tshe seng ge sde dpon du gyur pa de'i tshe seng ge la sogs pa tshogs kyis bka' stsal pa zhes
56a2('dul ba): 'dri bar byed do/ /ji tsam dus gzhan zhig na ri 'or na sa skyong rang gi zhing blas kyi mtha' rnams la zhal ta byed pa'i ri 'or ba gang yin pa der spring ba 'ongs pa dang / sa skyong gis phye ste blags nas des smras pa/ shes ldan dag
56a3('dul ba): sngon ni yangs pa can gyi tshogs dum bu la sogs pa'i tshogs kyis bka' stsal pa zhes 'bri na/ da ni seng ge la sogs pa tshogs kyis bka' stsal pa zhes 'bri na/ ci kho bo'i pha shi 'am/ de rnams kyis smras pa shi'o/ /de mi
56a4('dul ba): bzod pa skyes nas yangs pa can du song ste smras pa/ phu bo nga 'dug bzhin du khyod kyis sde dpon bya ba ci ga rigs sam/ seng ges ji ltar gyur pa de la smras pa dang / de yangs pa can gyi li tsa bi rnams la mi bzod pa skyes nas
56a5('dul ba): bsams pa/ bdag la yangs pa can pa rnams kyis bkur sti ma yin pa byas kyis rgyal po'i khab tu 'gro'o snyam nas/ des rgyal po gzugs can snying po la bdag lha'i btsan phag na mchis par 'tshal lo zhes pho nya btang
56a6('dul ba): ngo / /des de la spring ba 'ong ba legs kyis shog shig ces spring ngo / /de rgyal po'i khab tu 'ongs pa dang / de nas rgyal po gzugs can snying pos blon po'i mchog tu bcug go/ /ji tsam dus gzhan zhig na rgyal po
56a7('dul ba): gzugs can snying po'i btsun mo dam pa shi nas de 'gram pa la lag pa gtad de sems khong du chud cing 'dug pa de sa skyong gis mthong nas smras pa/ lha ci'i slad du zhal la phyag gtad de thugs mi dgyes shing bzhugs/
56a8('dul ba): des smras pa/ nga'i btsun mo dam pa shi na ci'i phyir sems khongs su chud cing mi 'dug /lha thugs ngan ma mdzad cig /bdag gi nu bo la bu mo gzugs dang lang tsho phun sum tshogs pa lha kho na la 'os pa gnyis
56b1('dul ba): mchis na/ de la gcig la ni pha 'gums pa'i bu zhig btsa' bar 'gyur/ gcig shos la ni mtshan phun sum tshogs pa zhig btsa' bar 'gyur ro zhes lung bstan na lha'i ched du de gang khrid de mchi/ bu mtshan
56b2('dul ba): phun sum tshogs pa btsa' bar 'gyur ba zhes lung bstan pa gang yin pa de'o/ /de nas sa skyong gis seng ge la spring ba rgyal po gzugs can snying po'i btsun mo dam pa shi nas khyod kyi nye gos can tshur skri shig dang
56b3('dul ba): btsun mo dam par 'gyur ro/ /des de la yi ge lan spring ba/ gar bskor kyang khyod kho na la bdag 'dri bar zad de/ khyod kyis byas pa gang yin pa de ni tshad ma'i mchog yin pas khyod nyid shes so/ /ji
56b4('dul ba): ltar tshogs kyis khrims su bcas pa yangs pa can las gzhan du bu mo mi gtong ngo zhes bcas mod kyi/ 'on kyang khyod nyid 'ongs te bskyed mos tshal du sdod cig dang / kho bos de bskyed mos tshal du phyung
56b5('dul ba): ba dang khyod kyis khrid de song shig / de nas sa skyong gis rgyal po la mchi phyag byas nas shing rtar zhugs te yangs pa can du song ba las rim gyis phyin nas bskyed mos tshal du bsdad do/ /de'i tshe yangs pa
56b6('dul ba): can gyi sgo srungs shig shi nas mi ma yin pa rnams su skyes pa des yangs pa can pa rnams la bstan pa/ bdag ni mi ma yin pa rnams su skyes kyis bdag gi gnod sbyin gyi gnas byos la mgul pa la dril
56b7('dul ba): sbyongs shig dang gal te yangs pa can rnams la phyir rgol ba 'ga' zhig 'ongs na bdag gis ji tsam du zin pa 'am/ 'bros par gyur pa de srid du dril gyi sgra bsgrags par bya'o/ /de rnams kyis gnod sbyin gyi
56b8('dul ba): gzugs brnyan byas nas mgul pa la dril btags te/ gar dang / glu dang / rol mo'i sgra dang / gtor ma dang / me tog phreng gi yo byad kyis sgo khang du bzhag go/ /sa skyong gis seng ge la spring ba/ kho bo
57a1('dul ba): bskyed mos tshal na sdod kyis byung shig / des yangs pa can gyi tshogs la brtags nas khyim du song ste nye gos can la smras pa/ khyod rgyal po gzugs can snying po la byin gyis rgyan rnams thogs la bskyed
57a2('dul ba): mos tshal du byung shig / des rgyan rnams thogs par brtsams pa dang / gos can gyis mthong nas des smras pa/ ci zhig gi phyir rgyan thogs/ kho mo bag mar btang ngo / /su zhig la/ rgyal po gzugs can
57a3('dul ba): snying po la'o/ /des smras pa/ kho mo phu mo yin na khyod ci ste bag mar gtang / gal te de lta na khyod rgyan thogs shig /de yang smra ba las dril gyi sgra byung ngo / /yangs pa can gyi tshogs rod rod por gyur te/ bdag cag
57a4('dul ba): gi mi mdza' ba zhig yangs pa can du zhugs so/ /seng ge sngangs pas nye gos can yin no snyam nas gos can khrid de myur ba myur bar phyir byung ba dang / sa skyong yang sngangs pas gos can shing rtar bcug ste song ngo / /yangs
57a5('dul ba): pa can gyi tshogs kyis phyi bzhin bsnyags nas/ de dang de rnams su lhan cig 'thab par brtsams pa dang / de gnas lnga rnams la byang ba yin pas des li tsa bi lnga brgya'i gnad du bsnun nas des smras pa/ shes ldan
57a6('dul ba): dag ngas khyed cag las lnga brgya gnad du bsnun zin gyis lhag ma rnams srog bskyab kyis slar deng shig / de rnams kyis smras pa/ nged cag las sems can gcig kyang bsad pa med do/ /go phud cig de rnams kyis go
57a7('dul ba): phud pa dang lnga brgya sa la 'gyel nas srog dang bral bar gyur to/ /de nas de rnams kyis mi 'di ni srin po yin no snyam nas skrag ste bros so/ /yangs pa can du lhags nas gros bya bar brtsams pa/ shes ldan dag bdag
57a8('dul ba): cag gi dgra 'di la gzugs can snying po'i bu rnams lan glon du gzhug gis glegs bu la yi ger bris te sgrom bur bcug nas rgya skyags la rgyas btab nas gzhag go zhes de rnams kyis de bzhin du byas nas bzhag go/ /
57b1('dul ba): sa skyong yang rim gyis rgyal po'i khab tu phyin nas smras pa/ nye gos can bobs shig /des smras pa/ khu gu bdag ni nye gos can ma lags te/ bdag ni gos can lags so/ /khyod kyis ci'i phyir bdag la ma smras/
57b2('dul ba): de cang mi smra bar 'dug go/ /de nas de sdug bsngal zhing yid mi bde bas rgyal po'i drung du song ba rgyal pos mthong nas smras pa/ sa skyong 'ongs sam 'ongs pa legs so/ /lha bdag mchis lags so/ /nye gos can khrid de
57b3('dul ba): 'ongs sam/ lha khrid de mchis kyang mchis la khrid de ma mchis kyang ma mchis so/ /ci zhig zer/ nye gos can lags snyam nas gos can khrid de mchis so/ /bltas khrid de shog shig /de nang du khrid pa dang rgyal
57b4('dul ba): pos lhag par gzugs dang lang tsho phun sum tshogs pa mthong nas bud med kyi yul gyis phrogs pas mthong ma thag kho nar rgyal po chags par gyur nas smras pa/ shes ldan dag bu pha gsod pa gang yin pa de ni rgyal
57b5('dul ba): srid kyi phyir yin pas gal te nga la bu yod par gyur na de btsas ma thag tu ngas cod pan gyis bcing bar bya'o/ /de nas de dpal gyi 'byor pa chen pos bag mar blangs te/ yul lus 'phags nas 'ongs pas na lus
57b6('dul ba): 'phags ma zhes bya bar grags so/ /de de dang lhan cig rtse bar byed/ dga' bar byed/ dga' mgur spyod par byed do/ /re shig dus gzhan zhig na rgyal po gzugs can snying po ri dgas kyi phyir byung ba na bsti
57b7('dul ba): gnas shig na drang srong mngon par shes pa lnga dang ldan pa zhig gnas so/ /ji tsam na ri dgas mda'i long btags pas skrag pa zhig drang srong de'i bsti gnas su zhugs shing byung ba rgyal po'i mdas gnad du bsnun to/ /
57b8('dul ba): de nas drang srong de khros nas smras pa/ 'thab krol can gyi rgyal po bdag gi bsti gnas gcan gzan gdug pas kyang gzem par bya bar ri dgas skyabs su 'ongs pa khyod kyis gsod dam zhes drang srong de rgyal po
58a1('dul ba): la de skad du kha zer ba dang / dpung gi tshogs 'ongs nas smras pa/ lha 'di su la g.yar mchi/ rgyal pos smras pa/ nga la yin na/ shes ldan dag rgyal po la kha tshas zer ba gang yin pa de la chad pa ci yod/
58a2('dul ba): lha de'i chad pa dgum pa lags so/ /gal te de lta na ngas drang srong 'di yongs su spangs so/ /de gsad par brtsams te de gsod pa na smon lam log par btab pa/ rgyal po 'thab krol can 'dis bdag nyes pa med
58a3('dul ba): cing gnod pa mi byed pa gsad par bskris/ gang du skyes pa der 'di srog dang bral bar byed par gyur cig /yang bsams pa/ rgyal po 'di dag ni shin tu sbas pa/ shin tu bsrungs pa/ shin tu btsas pa yin
58a4('dul ba): pas gal te gzhan du skye ba blangs na lan 'ga' yang skabs rnyed par mi 'gyur gyis/ rnam pa thams cad du bdag 'di'i btsun mo dam pa'i mngal du skye bar gyur cig ces byas so/ /de smon lam log par btab pas gos
58a5('dul ba): can gyi mngal du skyes so/ /gang gi tshe nyi ma kho na la nying mtshams sbyor ba blangs pa de nyid kyi nyi ma la khrag gi char bab bo/ /gos can 'dod pa skyes pa/ e ma'o bdag gis lha'i rgyab kyi sha bcad cing bcad cing zos kyang ci
58a6('dul ba): ma rung snyam mo/ /de ltar gyur pa rgyal po la smras pa dang / rgyal pos ltas mkhan rnams bkug nas smras pa las/ de rnams kyis smras pa/ lha 'di ni btsun mo'i rum du sems can zhig zhugs pa gang lags pa de'i
58a7('dul ba): mthu lags so/ /rgyal po sems khongs su chud cing 'dug nas/ 'di'i 'dod pa ci zhig gis sel bar 'gyur snyam mo/ /mkhas pa'i rang bzhin can gzhan dag gis smras pa/ lha ras kyi bar stsang shas bltam par
58a8('dul ba): bgyis te gsol la nyid btsun mo la stobs mdzod cig / de nas rgyal pos ras kyi bar shas gang bar byas pa bgos nas bdag nyid gos can la btabs pa dang / des rgyab kyi sha yin no snyam nas zos so/ /
58b1('dul ba): de nas de'i 'dod pa gang yin pa de dang bral bar gyur to/ /yang de'i 'dod pa skyes pa/ kye ma'o bdag gis lha'i khrag kho na 'thungs kyang ci ma rung snyam pa de yang rgyal po la smras pa dang / de nas rgyal pos yan lag
58b2('dul ba): lnga'i rtsa gtar nas khrag blud pas de 'dod pa de dang bral bar gyur to/ /ji tsam na zla ba dgu tshang ba dang / khye'u gzugs bzang ba/ mdzes pa blta na sdug pa zhig btsas so/ /btsas te gang gi nyi ma la btsas pa de nyid kyi
58b3('dul ba): nyi ma la yang khrag gi char bab bo/ /rgyal pos yang ltas mkhan rnams bkug nas smras pa dang / de rnams kyis smras pa/ lha bstan bcos las ji ltar gda' ba ltar na gdon mi 'tshal bar khye'u 'dis lha sku
58b4('dul ba): tshe dang phral nas rang nyid cod pan bcings te rgyal srid bgyid par 'gyur ro/ /rgyal pos bsams pa/ rnam pa thams cad du rgyal srid kyi ched du 'dis srog dang bral bar byed kyis 'di la bdag nyid kyis rgyal
58b5('dul ba): srid byin na ci'i phyir bdag srog dang bral bar byed snyam mo de'i tshe yangs pa can na li tsa bi ming chen zhes bya ba zhig gnas te/ de'i bskyed mos tshal na a mra'i tshal yod pa las der glo bur du chu shing gi sdong po zhig skyes pa
58b6('dul ba): kun dga'i ra ba srung bas mthong ngo / /de ma thag kho nar me tog chags pa dang / de ngo mtshar skyes nas ming chen la smras pa dang / des ltas mkhan rnams bkug nas dris pa dang de rnams kyis smras pa/ lha de
58b7('dul ba): srung du gsol cig dang dgung bdun gyi nyin par gas par 'gyur te/ de'i nang nas bu mo zhig 'byung bar 'gyur ro/ /khyim bdag ming chen gyis thos nas lhag par yang ngo mtshar skyes par gyur te/ bskyed
58b8('dul ba): mos tshal der kun nas srungs ma'i mi rnams bkod nas nyi ma bgrang ba la zhugs so/ /ji tsam na zhag bdun lon pa dang bskyed mos tshal de rdo ba dang / gseg ma dang / gyo mo rnams bsal nas tsan dan gyi chus
59a1('dul ba): chag chag btab/ shin tu dri zhim po'i pog por dag bshams/ dar gyi chun 'phyang mang po bres/ me tog sil mas bkram/ glu dang rol mo'i sgra rnam pa du ma dag dang / mdza' bo dang / gnyen bshes kyi skye
59a2('dul ba): bos yongs su bskor nas dpal gyi 'byor pa chen pos chung ma dang lhan cig byung nas bskyed mos tshal de na de rtse bar byed/ dga' bar byed dga' mgur spyod par byed pa las chu shing gi sdong po gas nas bu mo gzugs
59a3('dul ba): bzang ba/ mdzes pa blta na sdug pa yan lag thams cad dang ldan pa zhig byung ngo / /de nas ming chen gyis chung ma dam pa la gtad pa dang / des smras pa/ lha 'di'i ming gdags su gsol/ ming chen gyis smras pa/
59a4('dul ba): bu mo 'di ni a mra'i tshal nas rnyed pa yin pas 'di'i ming a mra skyong ma zhes bya'o/ /ji tsam na khyim bdag ming chen bskyed mos tshal nas rang gi khyim du song ste bu mo a mra skyong ma bskyed bsrings te zhes bya ba nas chen mor gyur to
59a5('dul ba): zhes bya bar gong ma bzhin du'o/ /de slong ba'i phyir yul krung krung pa rnams dang / shAkya rnams dang / gzhan yang yul sna tshogs na gnas pa'i rgyal po'i bu dang / blon po'i bu dang / tshong pa dang / tshong dpon dang / ded dpon
59a6('dul ba): du ma dag 'ongs pa dang / khyim bdag ming chen gyis bsams pa gang kho na la ma byin pa de dag kho na sdang bar 'gyur na 'on kyang tshogs kyis khrims su bcas pas re shig tshogs la brtag go snyam nas/ des yangs pa
59a7('dul ba): can gyi tshogs bsdus te/ shes ldan bram ze dang khyim bdag rnams nyon cig /bdag gis bskyed mos tshal nas bu mo zhig rnyed pa de bdag gis bsnun bsnyod de bskyed nas/ de bdag gis rang gi rigs rgyud
59a8('dul ba): dang 'tsham par 'ga' zhig la chung mar byin na tshogs kyis ltos shig / de rnams kyis smras pa/ khyim bdag sngon tshogs kho nas khrims su bcas pa/ bud med rin po che ni mi gtang ste tshogs kyis spyad do/ /
59b1('dul ba): zhes bcas pa yin gyis re shig bu mo de ci 'dra ba zhig bltas khrid de shog shig /des de tshogs kyi nang du khrid de 'ongs pa dang / gzugs dang lang tsho phun sum tshogs pa mthong nas tshogs thams cad ngo mtshar du gyur
59b2('dul ba): pa'i mig bgrad de kun tu brtags par brtsams nas smras pa/ khyim bdag 'di ni bud med rin po che yin pas tshogs kyis spyad kyis su la yang mi sbyin no/ /de nas khyim bdag ming chen yid mi bde zhing rang gi
59b3('dul ba): khyim du song nas de 'gram pa la lag pa gtad nas sems khong du chud cing 'dug pa a mra skyong mas mthong nas dris pa/ yab ci'i slad du thugs mi dgyes/ bu mo khyod bud med rin po che yin no zhes tshogs kyis
59b4('dul ba): spyad par gyur te/ bdag gi yid la re ba ma rdzogs so/ /yab ci khyod gzhan gyi dbang du gyur tam/ bu mo sngon tshogs kyis khrims su bcas pa bud med rin po che ni tshogs kyis spyad do zhes bcas la/ khyod
59b5('dul ba): kyang bud med rin po che yin pas de'i phyir bdag la dbang med do/ /des smras pa/ dam zhig bca' ste gal te bdag la tshogs kyi dam pa lnga zhig stsal na/ bdag tshogs kyis spyad par bgyi ste/ ris dang
59b6('dul ba): po'i khang pa stsal ba dang / skyes pa gcig nang du zhugs pa na gcig shos nang du mi 'jug pa dang / nang du 'jug pa gang yin pa de yang kar Sha pA Na lnga brgya 'tshal te mchi ba dang / gang gi tshe khyim nyul ba de'i tshe
59b7('dul ba): bdag gi khyim zhag bdun na byul ba dang / bdag gi khyim du mchi ba rnams kyi phyir 'byung ba dang / nang du 'jug pa la mi brtag pa'o/ /ming chen gyis a mra skyong ma'i spring pa bzlas pa dang tshogs kyis smras pa/ de bzhin
59b8('dul ba): du byas te/ ris dang po'i khang pa zhes gang smras pa la ris dang po'i khang pa ni bud med rin po che 'di kho na la 'os so/ /gcig nang du zhugs pa na gcig shos nang du mi 'jug par bya'o zhes gang smra ba de yang bden te
60a1('dul ba): sha khon rnams las ni 'di lta ste/ bud med kyi sha khon tha chad yin pas gal te gcig nang du zhugs pa na gcig shos kyang nang du zhugs na gdon ma zos par gcig la gcig gsod par 'gyur ro/ /nang du
60a2('dul ba): 'jug pa des kar Sha pA Na lnga brgya thogs te nang du 'jug par bya'o zhes gang smras pa de yang bden te/ gdon mi za bar de'i gos dang rgyan du dgos so/ /zhag bdun lon pa na khang pa byul bar bya'o zhes gang smras pa de yang
60a3('dul ba): bden te/ sngar ram phyis byas kyang rung de la 'gal ba ci zhig yod/ skyes pa rnams kyi phyir 'byung ba dang nang du 'jug pa la mi brtag go zhes gang smras pa de yang bden te/ 'di smad 'tshong ma yin pas gal te mi rnams
60a4('dul ba): kyi phyir 'byung ba dang nang du 'jug pa brtags na su zhig de'i khyim du 'jug / de nas tshogs kyis de la mchog lnga byin nas tshogs kyis spyad par gyur to/ /yangs pa can gyi li tsa bi rnams kyis dga' mgur spyad pa'i
60a5('dul ba): phyir de'i khyim du 'jug par brtsams pa las/ de na kha cig ni yul la chags ches pa'i phyir mthong ma thag kho nar 'dod chags dang bral bar gyur to/ /kha cig gis ni reg pa kho nas te/ de la 'gas kyang skyes
60a6('dul ba): pa'i bya ba ma byas so/ /des bsams pa/ 'di dag ni skyes pa ma yin gyis thabs shig bshams par bya'o snyam nas/ des yul sna tshogs na gnas pa'i ri mo mkhan rnams bkug nas smras pa/ shes ldan
60a7('dul ba): dag gang na rgyal po 'am blon po'am phyug po 'am/ tshong dpon nam/ tshong pa 'am/ ded dpon ci 'dra ba mthong ba de 'dra ba dag rtsig pa la bris shig /de rnams kyis ji ltar mthong ba bzhin bris pa dang / de nas
60a8('dul ba): a mra skyong ma rgyan sna tshogs kyis brgyan nas ri mo'i las rnams la so sor brtags te dris pa/ shes ldan dag 'di gang zhig 'di ni rgyal po rab snang ngo / /gzhan 'di gang zhig /ko sa la'i rgyal po gsal rgyal lo/ /
60b1('dul ba): gzhan 'di gang zhig bad sa la'i rgyal po 'char byed do/ /gzhan 'di gang zhig /ma ga d+ha'i rgyal po bzo sbyangs gzugs can snying po'o/ /des de bzhin du dris pa dang de rnams kyis kyang thams cad smras so/ /de nas des
60b2('dul ba): thams cad la brtags pa dang gzugs can snying po la mig chags nas des bsams pa/ skyes bu 'di ltar chu zheng gab pas ni bdag dang lhan cig dga' mgur spyad par nus so snyam mo/ /ji tsam dus gzhan zhig na
60b3('dul ba): ma ga d+hA'i rgyal po bzo sbyangs gzugs can snying po steng gi khang bzangs kyi gzhir song nas blon po'i tshogs kyis yongs su bskor te 'dug nas tshul ma yin pa'i gtam smras pa/ shes ldan dag sus smad 'tshong ma
60b4('dul ba): ji lta bu mthong / sa skyong gis smras pa/ lha re zhig gzhan lta zhog /yangs pa can na smad 'tshong ma a mra skyong ma zhes bgyi ba shin tu gzugs dang lang tsho phun sum tshogs pa sgyu rtsal drug bcu rtsa bzhi 'tshal ba
60b5('dul ba): lha kho nas spyad du rung ba zhig mchis so/ /des smras pa/ sa skyong gal te de lta na yangs pa can du 'dong / de dang lhan cig dga' mgur spyad do/ /des smras pa/ yangs pa can gyi li tsa bi rnams ni yun ring po
60b6('dul ba): nas gnod pa bgyid pa slar rgol ba dgra bo lags pas khyod la gnod pa bgyid du mchi 'o/ /rgyal pos smras pa/ shes ldan dag mi rnams ni skyes bu'i dpa' snying can yin pas 'dong ngo / /des smras pa/ lha gal te
60b7('dul ba): don ma mchis pa la gtsigs che bar mdzad na gshegs mod/ de shing rtar zhugs nas sa skyong dang lhan cig yangs pa can du chas te/ rim gyis yangs pa can du phyin nas sa skyong ni bskyed mos tshal na sdod do/ /rgyal
60b8('dul ba): po ni a mra skyong ma'i khyim du zhugs pa dang / ji tsam na dril gyi sgra byung ngo / /yangs pa can gyi li tsa bi rnams rod rod por gyur nas shes ldan dag bdag cag gi mi mdza' ba zhig nang du zhugs pas dril 'khrol lo
61a1('dul ba): zhes sgra gsal ba dang / sgra chen po byung ba dang / rgyal po gzugs can snying pos a mra skyong ma la dris pa/ bzang mo 'di ci zhig yin/ lha sdum pa nyul bar bgyid do/ /ci zhig gi phyir/ lha'i slad du'o/ /ji ltar bya/
61a2('dul ba): ci 'bros sam/ lha mi dgyes pa ma mdzad cig /lha dgung bdun lon pa dang bdag gi sdum pa nyul bar bgyid pas re shig dgung bdun du rol pas dgyes par mdzod/ dgyes dgur mdzod la dgung bdun lags dang dus
61a3('dul ba): mkhyen par bgyi'o/ /de dang lhan cig rtse bar byed/ dga' bar byed/ dga' mgur spyod par byed pa las ji tsam na a mra skyong ma sems can dang ldan par gyur nas des rgyal po gzugs can snying po la smras pa/ lha bdag
61a4('dul ba): la sems can zhugs so/ /des de la seng ras shig dang sor gdub rgya byin nas smras pa/ gal te bu mo zhig yin na khyod nyid kyi yin no/ /'on te khye'u yin na seng ras 'di skon la sor gdub gyi rgya mgul tu thogs te nga'i
61a5('dul ba): drung du skri shig / de byung ste shing rtar zhugs te sa skyong dang lhan cig chas pa dang dril bu 'khrol bar 'dug go/ /de rnams kyis smras pa/ shes ldan dag dgra bo byung gis rjes bzhin du btsal lo zhes li tsa bi skyin 'khor gyi mda'
61a6('dul ba): rtsibs can lnga brgyas rgyal po gzugs can snying po'i phyi bzhin bsnyags pa dang sa skyong gis mthong nas des smras pa/ lha yangs pa can gyi li tsa bi rnams mchi na/ lha ci 'di dag dang lhan cig 'thab mo bgyi 'am/ 'on te shing rta
61a7('dul ba): brda'/ des smras pa/ nga ni dub pas shing rta ded kyis khyod kho nas 'di dag dang lhan cig 'thab mo khye shig /des de rnams dang lhan cig 'thab mo 'gyed par brtsams pa las yangs pa can rnams kyis ngo shes nas de rnams kyis smras pa/
61a8('dul ba): shes ldan dag mi'i srin po de nyid 'di yin gyis slar ldog go/ /de rnams slar log nas yangs pa can du 'ongs te 'dus nas yang khrims su bcas pa/ shes ldan dag bdag cag gi dgra 'di la yang gzugs can snying po'i bu rnams sha glon
61b1('dul ba): du gzhug go zhes bcas so/ /ji tsam na zla ba dgu 'das pa dang a mra skyong ma la khye'u gzugs bzang la mdzes pa blta na sdug pa zhig btsas so/ /btsas nas zhes bya ba nas bsrings bskyed de chen por gyur to zhes bya ba'i bar du'o/ /
61b2('dul ba): de yangs pa can pa'i li tsa bi khye'u rnams dang lhan cig rtse bar byed pa las/ de rnams kyis mi dga' ba'i tshig gis smras pa/ bran mo'i bu khyod brgya stong phrag du ma zhig las ni skyes na pha su yin/ de ngus nas ma'i drung du song ba dang des
61b3('dul ba): smras pa/ bu ci'i phyir du ngu / des thams cad rgyas par smras pa dang / des smras pa/ bu gal te yang 'dri dang nga'i pha lta bu ni khyed cag gcig la yang med do zhes smros shig /gal te su yin zhes smra dang / rgyal po gzugs can
61b4('dul ba): snying po yin no zhes smros shig / ji tsam na de de rnams dang lhan cig yang rtse bar byed pa las de rnams kyis de la de bzhin du smras pa dang / des smras pa/ nga'i pha lta bu ni khyed cag gcig la yang med do/ /su yin/ rgyal po
61b5('dul ba): gzugs can snying po yin no/ /de rnams kyis shes ldan dag bdag cag gi dgra gang yin pa de ni 'di'i pha yin no zhes lhag par yang brdegs so/ /des ngus nas ji ltar gyur pa rnams ma la smras pa dang / des bsams pa/
61b6('dul ba): yangs pa can gyi li tsa bi rnams ni gdug pa rtsal po che yin te/ gal te 'di bsad par 'gyur ba'i gnas de yod do snyam mo/ /de de lta bu sems shing 'dug pa dang tshong pa rab tu mang po zong thogs nas rgyal po'i khab tu 'dong ba
61b7('dul ba): de dag des mthong nas smras pa/ sor gdub kyi rgya 'dis snod rgyas thob la deng shig dang sho gam mi gcod par 'gyur ro/ /khye'u 'di yang rgyal po'i pho brang du khrid la sor gdub kyi rgya 'di 'di'i mgul du thogs te rgyal po'i
61b8('dul ba): khab tu zhog shig / de rnams kyis kyang de bzhin du bya'o zhes khas blangs so/ /bu la yang mu tig gi do shal cig byin nas smras pa/ bu rgyal po dgos pa'i ched du 'dus dang mu tig gi do shal rkang pa'i steng du zhog la 'dzegs
62a1('dul ba): te pang du 'dug shig / gal te 'ga' zhig khye'u 'di 'jigs mi shes pa zhig go zhes smra dang de la yang bu phas 'jigs pa 'ga' yod dam zhes smros shig /de tshong pa rnams dang lhan cig tu rim gyis
62a2('dul ba): rgyal po'i khab tu phyin nas/ de rnams kyis khrus byas te sor gdub kyi rgya btags nas rgyal po'i pho brang gi sgor bzhag pa dang / de rgyal po gang na ba der song ste phyin nas mu tig gi do shal rkang pa la bzhag nas 'dzegs
62a3('dul ba): te pang du 'dug go/ /rgyal pos smras pa/ shes ldan dag khye'u 'di ni 'jigs mi shes pa zhig go/ /des smras pa/ yab bu phas 'jigs pa 'ga' mchis lags sam/ de nas rgyal pos 'jigs pa med pa'i
62a4('dul ba): sgra kun tu smras pas rgyal bu gzhon nu 'jigs med rgyal bu gzhon nu 'jigs med ces bya bar grags so/ / //'dul ba gzhi/ bam po drug bcu gcig pa/ rgyal po gzugs can snying po gzhan gyi bud med la
62a5('dul ba): lhag par chags pas glang po che la zhon nas grong khyer gyi srang rnams su song nas mig phan tshun du lta zhing 'khyam par byed do/ /de'i tshe rgyal po'i khab na tshong dpon phyug pa nor mang ba longs spyod che ba zhig yod pa des rigs
62a6('dul ba): mnyam pa las chung ma blangs nas shes bya ba nas dga' mgur spyod par byed do zhes bya ba'i bar gong ma bzhin du'o/ /de dus gzhan zhig na chung ma la smras pa/ bzang mo zong thogs nas yul gzhan du 'gro'o/ /des
62a7('dul ba): smras pa/ rje'i sras de bzhin du mdzod cig /de zong thogs te yul gyi mthar song ngo / /de yang kha zas zhim po dang gos kyis nyon mongs pas gdungs par gyur pa las/ rgyal po gzugs can snying po glang po che la
62a8('dul ba): zhon nas de'i khyim drung nas song ba dang / des kyang skar khung du 'dug nas rgyal po la me tog gi phreng ba bor ro/ /de nas rgyal pos mthong nas smras pa/ mar shog /des smras pa/ lha g.yar cha lags kyis khyod
62b1('dul ba): nyid nang du gshegs shig / de nas rgyal po nang du zhugs nas de de dang lhan cig dga' mgur spyod par byed pa las/ de yang de'i tshe rung zhing zla mtshan dang ldan pas sems can chags par gyur nas des rgyal po la smras pa/
62b2('dul ba): lha bdag ni sems can dang ldan par gyur to/ /de nas rgyal pos de la yang sor gdub kyi rgya dang seng ras khra bo byin nas smras pa/ gal te re zhig khye'ur gyur na seng ras 'di skon la sor gdub kyi rgya yang mgul du thogs te
62b3('dul ba): nga'i drung du skri shig / 'on te bu mo yin na ni khyod nyid kyi yin no zhes smras nas rgyal po song ngo / /ji tsam na ded dpon de don rnams grub ste rgyal po'i khab dang nye ba zhig tu phyin nas/ des chung ma la bzang mo dga' ba skyed cig /
62b4('dul ba): kho bo don grub nas bde bar 'ongs te/ zhag 'di tsam kho na na phyin par 'ong ngo / /spring ba des thos nas bdag gis ni bya ba ma yin pa 'di lta bu byas la/ de yang 'ong na de la ji ltar bsgrub par bya snyam du phongs par gyur nas/
62b5('dul ba): des de ltar gyur pa rnams rgyal po la rig par byas pa dang / de nas rgyal pos slar spring ba/ bag ma tsha bar 'dug shig ci nas kyang myur du mi 'ong ba de ltar ngas bya'o/ /rgyal pos de la pho nya btang ba/ ded dpon nga
62b6('dul ba): la rin po che che ge mo dang che ge mo dag cig dgos kyis de med par khyod 'dir ma 'ongs shig / de rin po che de rnams kyi phyir lam ring por song ngo / /de yang zla ba dgu 'das nas btsas pa dang khye'u gzugs
62b7('dul ba): bzang ba mdzes pa/ blta na sdug pa zhig btsas so/ /ma bslabs kyang bud med la shes nyen yod pas des mar dang sbrang rtsis de 'grangs par bsnyod nas sor gdub kyi rgya mgul du btags te seng ras kyis bkris nas sgrom bu'i nang
62b8('dul ba): du bcug ste bu mo mngag gzhug ma la bsgo ba/ song la sgrom bu 'di khyer te rgyal po'i pho brang gi sgor khyod kyi dkyil 'khor byos la me mar bus te phyogs gcig tu ji srid 'ga' zhig gis blangs kyi bar du sdod cig /des de bzhin
63a1('dul ba): byas pa dang ji tsam na rgyal po steng gi khang bzangs kyi gzhir song nas rgyal po gzhon nu 'jigs med dang lhan cig 'dug pa las/ des rgyal po'i pho brang gi sgo na mar me mthong ngo / /de nas zho shas 'tsho ba rnams la
63a2('dul ba): bsgo ba/ shes ldan dag rgyal po'i pho brang gi sgo na mar me 'bar ba 'o ni ci yin ltos shig /de dag gis bltas nas smras pa/ lha sgrom bu zhig mchis so/ /des smras pa/ long shig /rgyal bu gzhon nu 'jigs med kyis smras pa/
63a3('dul ba): lha sgrom bu de na ci mchis pa de bdag la stsal bar ci gnang / rgyal pos de bzhin bya'o zhes khas blangs so/ /ji tsam na sgrom bu blangs nas rgyal po la phul ba dang rgyal pos smras pa/ kha phye shig /kha phye ba las khye'u zhig byung ngo / /rgyal
63a4('dul ba): pos smras pa/ 'di ci gson nam/ 'on te shi ba zhig /de rnams kyis smras pa/ lha gson lags so/ /de nas rgyal pos sor gdub kyi rgya dang seng ras ngo shes nas rgyal bu gzhon nu 'jigs med la byin pa dang / des de
63a5('dul ba): bsnun bsnyod bskyed de rgyal pos gson nam zhes tshig tu byung ba dang / rgyal bu gzhon nu 'jigs med kyis gsos pas/ 'tsho byed gzhon nus gsos zhes bya bar grags so/ /ji tsam dus gzhan zhig na 'tsho byed gzhon nus
63a6('dul ba): gsos chen por gyur to/ /de 'jigs med dang lhan cig bre mo gtam zer zhing 'khod pa/ 'jigs med gzhon nu ma skyes sgra ni ma btsas pa kho na nas rgyal po nyid du lung bstan gyis bdag cag gis bzo cung zad bslabs te/
63a7('dul ba): des na bdag cag gi phyi dus kyis 'tsho bar 'gyur ro/ /de gnyis kyis de ltar gros byas pa las/ shing rta mkhan gos dkar po gon pa mi gos dkar po gon pa rnams kyis yongs su bskor nas rgyal po'i pho brang du zhugs
63a8('dul ba): pa dang / de rgyal bu 'jigs med gzhon nus mthong nas/ des rgyal po'i mi gzhan dag la dris pa/ 'di su zhig yin/ de rnams kyis smras pa/ shing rta mkhan lags so/ /'dis ci 'thob/ 'tsho 'o/ /
63b1('dul ba): des bsams pa/ bdag gis kyang lha la brtags nas shing rta mkhan bslab bo snyam nas/ de rgyal po'i drung du song nas smras pa/ lha bdag kyang shing rta mkhan bslab bo/ /rgyal pos smras pa/ bu khyod ci 'dis
63b2('dul ba): 'tsho bar 'gyur ram/ yab rgyal po'i bus ni bzo thams cad la bslab par bgyi ba lags so/ /bu gal te de lta na khyod shing rta mkhan slobs shig /des bslab par brtsams so/ /'tsho byed kyis kyang sman pa gos
63b3('dul ba): dkar po gon pa mi gos dkar po gon pa rnams kyis yongs su bskor nas rgyal po'i pho brang du zhugs pa mthong nas/ des gzhan dag la dris pa/ 'di su zhig yin/ de dag gis smras pa/ sman pa lags so/ /'di ci
63b4('dul ba): zhig byed/ dpyad bgyid do/ /ci thob/ gal te nad pa zhig sos na rngan pa thob bo/ /'on te gum na mi 'tshol mi 'dri'o/ /des bsams pa/ sman dpyad bslab bo snyam nas/ de pha'i gan du song ste smras pa/
63b5('dul ba): lha gnang ba mdzod cig /sman dpyad bslab lags so/ /bu khyod rgyal po'i sras yin no/ /khyod la sman dpyad kyis ci bya/ lha rgyal po'i bus ni bzo thams cad la bslab par bgyi ba lags so/ /bu gal te
63b6('dul ba): de lta na slobs shig / des sman dpyad bslab par brtsams pa dang / des sman dpyad ni lobs na des glad pa'i thod pa dbye ba'i dpyad ma shes nas/ des rdo 'jog na sman pa'i rgyal po rgyun shes kyi bu zhes bya ba yod de/
63b7('dul ba): de glad pa'i thod pa 'byed pa'i dpyad shes so zhes thos nas/ de rgyal po'i drung du song ste smras pa/ lha rdo 'jog tu mchi'o/ /ci zhig gi phyir de na sman pa'i rgyal po rgyun shes kyi bu zhes bgyi ba mchis te/ de glad pa'i thod pa
63b8('dul ba): 'byed pa'i dpyad 'tshal bas de slob tu mchi'o/ /bu khyod 'dis 'tsho 'am/ lha yang na ni dpyad mi bslab/ yang na ni legs par bslab par bgyi'o/ /bu gal te de lta na song shig /des rgyal po pad ma'i snying
64a1('dul ba): po la spring ba/ bdag gi bu 'di sman dpyad slob tu rgyun shes kyi bu'i drung du 'ong gis/ 'di'i dgos pa thams cad khyod kyis sbyor cig /de rim gyis rdo 'jog tu phyin pa dang / pad ma'i snying pos kyang spring
64a2('dul ba): yig blags te rgyun shes kyi bu la gtad nas rgyal po'i bu 'di khyod kyi drung du ched du 'ongs kyis 'di la sman dpyad slobs shig / rgyun shes kyi bus de la ston par byed pa na/ des nyung zad bstan pa dang 'tsho byed kyis khyad
64a3('dul ba): par dang bcas pa lobs so/ /rgyun shes kyi bu'i kun tu spyod pa ni gang gi tshe nad pa la ltar 'gro ba'i tshe bram ze'i khye'u zhig khrid de 'gro ba yin pas de dus gzhan zhig na 'tsho byed khrid de song nas des nad pa'i sman bstan pa
64a4('dul ba): 'di dang 'di dag ni byin cig ces smras nas byung ngo / /'tsho byed kyis bsams pa/ 'di ni mkhan pos nyes te/ gal te 'dis sman 'di zos na 'di deng nyid 'chi bar 'gyur te/ mkhan pos bstan pa ni legs
64a5('dul ba): pa ma yin gyis thabs shig bya'o snyam nas de rgyun shes kyi bu dang lhan cig tu byung nas slar nang du zhugs te smras pa/ mkhan po 'di skad ces gsung ngo / /kho bos sman bstan pa gang yin pa de ma sbyin par 'di
64a6('dul ba): dang 'di dag byin cig ces zer ro/ /des de bzhin du byas pas sos par gyur to/ /ji tsam nyi ma gzhan zhig la rgyun shes kyi bu yang de'i drung du song nas dris pa/ na ba ji lta sos par gyur to/ /sang
64a7('dul ba): yang de nyid byin cig / ci snga ma lags sam/ 'on te slad kyis bstan pa lags/ ci bdag gis sngar bstan tam/ 'on te phyis bstan/ de dag gis smras pa/ 'di dag ni khyod kyis mngon sum
64a8('dul ba): du bstan to/ /'di ni 'tsho byed la phrin du spring ba yin no/ /des bsams pa/ bdag gis nyes kyis 'tsho byed ni shes rab can yin no snyam bsams nas smras pa/ 'tsho byed kyis bstan pa gang
64b1('dul ba): yin pa de byin cig / rgyun shes kyi bu 'tsho byed la dga' ba skyes pas de gang du 'gro bar der 'tsho byed 'khrid do/ /bram ze'i khye'u gzhan rnams kyis smras pa/ mkhan po khyod rgyal po'i bu'o snyam nas
64b2('dul ba): 'di la ni spro bas ston par mdzad kyi/ bdag cag la ni mi mdzad do/ /des smras pa/ 'tsho byed ni shes rab can yin pas ngas bstan pa gang yin pa de rang gis rnam par 'byed nus kyi khyed kyis ni de lta ma yin no/ /
64b3('dul ba): de rnams kyis smras pa/ mkhan pos ji ltar mkhyen/ gal te de lta na ngas khyed cag gi mngon sum du bya'o/ /des bram ze'i khye'u rnams la khyod kyis ni rdzas che ge mo zhig gi rin dris shig /khyod kyis kyang che ge mo zhig gi'o
64b4('dul ba): zhes thams cad tshong dus su btang ngo / /'tsho byed kyang khyod kyis kyang che ge mo zhig gi'o zhes bsgo'o/ /bram ze'i khye'u rnams kyis ji skad bstan pa kho na bzhin byas so/ /'tsho byed kyis kyang ji skad bstan pa bzhin byas nas bsams
64b5('dul ba): pa/ gal te mkhan po rdzas gzhan gyi rin 'dri bar byed na bdag gis ji skad brjod par byas/ thams cad du rdzas thams cad kyi rin dri'o snyam mo/ /de dag thams cad mkhan po'i drung du song nas ji skad bstan pa de bzhin smras so/ /
64b6('dul ba): rgyun shes kyi bus ma bstan pa'i rdzas kyi rin dri bar brtsams te/ bram ze'i khye'u rdzas che ge mo zhig gi rin ji tsam/ des smras pa/ ma 'tshal to/ /gzhan dag la dris pa dang / smras pa/ ma 'tshal lags so/ /'tsho byed la dris
64b7('dul ba): pa dang des rdzas thams cad kyi rin smras so/ /rgyun shes kyi bus smras pa/ bram ze'i khye'u dag khyed kyis thos sam/ thos lags so/ /ngas 'tsho byed ni shes rab can yin te/ cung zad bstan na yang de la rang gis rnam par
64b8('dul ba): 'byed nus so zhes smras pa ni don de yin no/ /gzhan yang mngon sum du bya'o zhes de rnams la smras pa/ thang shing can gyi ri la deng la sman ma yin pa dag khyer te shog shig /de dag dong nas de dag las gang zhig gis
65a1('dul ba): gang sman ma yin par shes pa de de dag gis blangs so/ /'tsho byed kyis bsams pa/ sman ma yin pa ni cung zad kyang med do snyam nas/ des 'dam bu mda' rgyu'i rtsa ba dang / rdo ba'i dum bu zhig blangs so/ /
65a2('dul ba): ji tsam na 'tsho byed kyis lam gyi phyed na phyugs rdzi mo zhig zho'i bum pa dang phrum tshud khyer nas rgyun shes kyi bu'i drung du song ba las de shin tu mig na ba des mthong nas des dris pa gang du 'gro/ des smras pa/ des de la gnas de nyid kyi
65a3('dul ba): drung na yod pa'i sman zhig bstan pa las des byas pa dang mod la sos par gyur to/ /de dga' ba skyes nas smras pa/ zho'i bum pa dang phrum tshud 'di khyod snoms shig /des phrum tshud blangs te/ zho'i bum pa ni de nyid la
65a4('dul ba): byin nas de phrum tshud khyer te song ba las/ ji tsam na bram ze'i khye'u rnams kyis lam gyi dbus na glang po che'i rjes zhig mthong nas/ de rnams kyis de la brtag par brtsams pa dang 'tsho byed kyang 'ongs nas des smras pa/
65a5('dul ba): 'di ci yin/ glang po che'i rjes so/ /'di ni glang po che'i rjes ma yin gyi/ 'di ni bal glang mo'i rjes yin te/ de yang mig g.yas pa zhar ba de ring kho nar glang po che'i phrug gu 'byung bar 'gyur ba zhig yin la/ de la
65a6('dul ba): zhon pa ni bud med yin la/ de yang mig g.yas pa zhar ba sbrum pa de ring nyid du bu pho btsa' bar 'gyur ba zhig yin no/ /ji tsam na rgyun shes kyi bu'i drung du 'ongs nas gang gis gang khyer te 'ongs pa des de bstan to/ /rgyun shes
65a7('dul ba): kyi bus smras pa/ bram ze'i khye'u dag 'di thams cad ni sman yin te/ re shig 'di ni che ge mo zhig gis nad che ge mo zhig yin la de bzhin du gzhan yang gzhan dag kyang yin no/ /'tsho byed la dris pa khyod kyis ci khyer te 'ongs/
65a8('dul ba): des smras pa/ mkhan po thams cad sman lags te/ sman ma lags pa ni ci yang ma mchis so/ /'on kyang bdag gis 'dam bu mda' rgyu'i rtsa ba dang / rdo'i dum bu dang / phrum tshud gcig 'tshal te mchis so/ /'di dag ci dgos
65b1('dul ba): sdig pas zin pa las 'dam bu mda' rgyu'i rtsa ba'i dud pas bdug go/ /phrum tshud kyis ni glan par bgyi'o/ /rdo'i dum bus ni ston ka'i dus na zho'i bum pa 'chag par 'gyur ro/ /rgyun shes kyi bus 'dzum phyung ba dang / bram ze'i khye'u
65b2('dul ba): rnams kyis bsams pa/ mkhan po ni 'di la khros so snyam nas de rnams kyis smras pa/ mkhan po 'di gcig pur bas snyam 'am/ bdag cag mchi ba na lam gyi dbus su glang po che'i rjes shig mthong ba na 'di'i mchid nas 'di ni ban
65b3('dul ba): glang mo'i rjes yin te/ de yang mig g.yas pa zhar ba sbrum pa de ring kho nar glang po che phrug gu 'byung bar 'gyur ba zhig yin la/ de la zhon pa ni bud med yin la de yang mig g.yas pa zhar ba sbrum pa de ring nyid du bu pho btsa' bar 'gyur ro
65b4('dul ba): zhes mchi 'o/ /rgyun shes kyi bus dris pa/ 'tsho byed bden nam/ mkhan po mad do/ de glang po che'i rjes sam/ ba lang mo'i rjes yin pa ji ltar shes/ des smras pa/ mkhan po bdag ni rgyal po'i rigs las chen por gyur pa lags
65b5('dul ba): na ci ste ma 'tshal/ glang po che'i rjes ni zlum mo/ /bal glang mo'i rjes ni chur ring ngo / /mig g.yas pa zhar bar ji ltar shes/ g.yon phyogs su ran 'tshal zhing mchis pa las so/ /sbrum par ji ltar shes/ rkang pa gnyis
65b6('dul ba): gnon cing mchi ba las so/ /deng kho nar 'brang bar 'gyur bar ji ltar shes/ gcin be'u snabs dang bcas par 'byung bas so/ /glang po che'i phrug gu phor 'brang bar 'gyur bar ji ltar shes/ rkang pa g.yas pa lhag par gnon
65b7('dul ba): cing mchi bas so/ /de la bud med zhon par ji ltar shes/ babs nas rkang pa'i bar du gcis pa las so/ /de yang mig g.yas pa zhar bar ji ltar shes/ g.yon phyogs su me tog thu zhing mchi bas so/ /de yang sbrum par ji ltar shes/
65b8('dul ba): de'i rkang pa'i rting pa phal cher gnon cing mchis pas so/ /deng kho nar btsa' bar 'gyur bar ji ltar shes/ gcin ljan ljin dang bcas te 'byung ba las so/ /de lta lags kyis kyang gal te mkhan po thugs mi ches na 'dron pa gnas pa'i
66a1('dul ba): phyogs der bram ze'i khye'u 'ga' zhig mngag tu gsol/ des bram ze'i khye'u zhig btang ba dang / 'tsho byed kyis ji skad smras pa de thams cad de bzhin du gyur to/ /rgyun shes kyi bus bram ze'i khye'u rnams
66a2('dul ba): la smras pa/ bram ze'i khye'u dag khyed kyis thos sam/ 'tsho byed ni de 'dra bar shes rab can no/ /'tsho byed kyis glad pa'i thod pa 'byed pa'i dpyad ma gtogs pa thams cad bslabs so/ /ji tsam na mi zhig glad
66a3('dul ba): nad kyis thebs nas rgyun shes kyi bu'i drung du song ste smras pa/ rgyun shes kyi bu bdag la dpyad mdzod cig /des smras pa/ kye nang rje re shig de ring dong rkos la lci ba dag sta gon gyis shig dang sang bdag gis khyod kyi dpyad bya'o/ /
66a4('dul ba): 'tsho byed kyis thos nas de de'i phyi bzhin song ste/ kye nang rje bdag gis cung zad bslabs pa gang yin pa de thams cad ni sems can la phan pa'i phyir yin na/ bdag gis glad pa'i thod pa dbye ba ma bslabs kyis/ khyod kyis bdag
66a5('dul ba): dben par zhog shig dang / khyed kyi las ji ltar byed pa blta'o/ /des smras pa/ de bzhin du bgyi'o/ /des de phyogs dben pa zhig tu bzhag go/ /de nas rgyun shes kyi bu 'ongs nas mi de dong du bcug ste thod pa dbye ba'i dpyad kyis
66a6('dul ba): thod pa phye nas de skam pas srog chags de blang par brtsams pa dang 'tsho byed kyis smras pa/ mkhan po gzu lums su ma blangs shig /rigs kyi bu 'di deng nyid 'gum par 'gyur ro/ /des smras pa/ 'tsho byed
66a7('dul ba): 'ongs sam/ smras pa/ mkhan po bdag mchis so/ /kho bos srog chags 'di ji ltar blang bar bya/ mkhan po skam pa tsha bar mdzod de rgyab tu reg nas rkang lag 'khums par gyur pa dang de nas 'or cig /des de bzhin du byas nas
66a8('dul ba): sos par gyur to/ /rgyun shes kyi bus smras pa/ 'tsho byed kho bo shin tu mgu bar gyur gyis khyod khrus byos la shog shig dang glad pa'i thod pa 'byed pa'i dpyad sbyin no/ /des khrus byas nas/ 'ongs pa dang des de la glad pa'i thod pa dbye
66b1('dul ba): ba'i dpyad byin nas smras pa/ 'tsho byed bdag cag ni 'dis 'tsho ba yin gyis/ yul 'dir khyod kyis ma bya shig /mkhan po de bzhin bgyi'o zhes 'tsho byed kyis rgyun shes kyi bu la phyag byas nas rgyal po pad ma'i snying po'i drung du song ste
66b2('dul ba): phyag byas nas/ bdag gis sman dpyad bslabs lags kyis mchi'o/ /de'i tshe rgyal po pad ma'i snying po dang mi mthun pa mtha' 'khob pa skya bseng zhes bya ba dag cig yod de/ des smras pa/ 'tsho byed bdag dang mi mthun pa mtha' 'khob
66b3('dul ba): pa skya bseng zhes bya ba dag cig yod kyis 'di ltar khyod ni shes rab can nus pa yin pas re shig de phob la phyis song shig dang / de lta na bdag cag gis 'jig rten gyi tshul byas par 'gyur ro/ /des de la khas blangs pa dang de nas des dpung
66b4('dul ba): gi tshogs yan lag bzhi pa bsdus te btang ba las des mtha' 'khob pa skya bseng de rnams phab nas gte'u bzung dpya blangs te slar bde bar 'ongs nas khyer te 'ongs pa de bzhin du rgyal po la phul ba dang / de shin tu dga' nas de
66b5('dul ba): nyid la rjes su yi rang des kyang rgyun shes kyi bu la byin no/ /de nas 'tsho byed rim gyis grong khyer bzang byed du phyin nas de nyid du dbyar gnas te/ de nas des 'byung po thams cad kyi skad ces bya ba'i bstan bcos bslabs nas grong khyer
66b6('dul ba): bzang byed nas chas pa dang mi zhig shing khur khyer nas grong khyer du 'jug pa/ rus pa dang lpags pa'i lhag ma lus pa/ lus kun nas 'dzag pa 'tsho byed kyis mthong nas de la smras pa/ kye nang rje ci zhig gis gnas skabs
66b7('dul ba): 'di lta bur gyur/ des smras pa/ bdag gis kyang mi shes na 'on kyang bdag gis shing khur 'di khyer nas bdag kyang 'di 'dra ba'i gnas skabs su gyur to/ /de shing brtag pa la byang ba yin pas smras pa/ kye nang rje ci shing khur
66b8('dul ba): 'di 'tshong ngam/ 'tshong ngo / /rin ji tsam/ kAr ShA pa Na lnga brgya'o/ /des de nyos nas de nas bltas na 'byung po thams cad dad par byed pa zhes bya ba'i nor bu mthong nas de'i mthu ni 'di 'dra ste/ gang gi tshe nad pa'i mdun du bzhag
67a1('dul ba): pa de'i tshe mar mes khyim na yod pa'i rdzas bzhin du nad ji lta ba bzhin du snang ngo / /de rim gyis yul u dum 'ba' rar phyin pa dang / de na mi bres 'jal ba zhig yod pa des bre bos gzhal nas bre mgo la snun pa 'tsho byed kyis
67a2('dul ba): mthong nas smras pa/ kye nang rje ci'i phyir de ltar byed/ bdag gi glad pa lhag par g.ya'o/ /tshur shog blta'o zhes des de bsnyal nas glad pa bltas te/ de nas 'tsho byed kyis 'byung po thams cad dad par byed pa'i nor bu de'i glad pa'i steng du
67a3('dul ba): gzhag pa dang / ji tsam na srin gyi med cig snang ngo / /de nas des smras pa/ kye nang rje khyod kyi glad pa la srin gyi med yod do/ /des rkang pa gnyis la gtugs te smras pa/ bdag la dpyad mdzod cig /des khas blangs so/ /'tsho byed kyis
67a4('dul ba): bsams pa/ mkhan pos ji skad bstan pa de bzhin du 'di'i dpyad bya'o snyam nas/ des de la smras pa/ kye nang rje re shig de ring dong rkos la lci ba dag sta gon byos shig dang sang dpyad bya'o/ /des rkang pa gnyis la gtugs nas song ngo / /
67a5('dul ba): 'tsho byed kyis de'i phyi de nyin 'ongs nas de dong du bcug ste glad pa'i thod pa 'byed pa'i dpyad kyis glad pa'i thod pa phye nas skam pa tsha bas srin gyi med kyi rgyab la reg pa byas te des rkang lag 'khums pa dang / de nas des skam pas
67a6('dul ba): blangs te bor bas sos par gyur to/ /des de la kar Sha pA Na lnga brgya byin pa dang des kyang rgyun shes kyi bu la bskur ro/ /de nas 'tsho byed yul ro hi ta ka zhes bya bar phyin pa dang / yul ro hi ta ka na khyim bdag cig la skyed mos
67a7('dul ba): tshal me tog dang / 'bras bu dang / chu phun sum tshogs pa zhig yod de/ de la lhag par chags pa las shi nas de nyid du mi ma yin rnams su skyes so/ /de'i bu ni khyim gyi dpon por gyur nas des skyed mos tshal der srungs ma'i
67a8('dul ba): mi bzhag pa dang / de mi ma yin pa des bsad do/ /gnyis pa bzhag pa dang / de yang bsad nas khyim bdag gi bu des skyed mos tshal de bor ro/ /ji tsam na mi dmu chus gang ba sman pa thams cad kyis spangs pa zhig skyed mos
67b1('dul ba): tshal der song nas nub mo 'brang btab ste 'dug nas/ kye ma'o bdag ni mi ma yin pas bsad kyang ci ma rung snyam mo/ /de nyid du 'tsho byed kyang nub mo 'brang btab ste 'dug go/ /ji tsam na mi ma yin pa des dmu chu
67b2('dul ba): can de bsdigs par brtsams pa dang / dmu chu'i nad de byung nas smras pa/ 'di bdag gis sngar bzung na ci'i phyir 'di bsdigs/ khyod la ra spu'i dud pas bdug pa 'ga' yang med pa lta/ des ni khyod dpag
67b3('dul ba): tshad bcu gnyis su 'bros par 'gyur ro/ /des kyang smras pa/ khyod la yang la phug gi sa bon mar phyung ba'i dar ba dang btags te sbyin pa 'ga' yang med pa lta/ des ni khyod dum bu dum bur 'dzag par 'gyur ro/ /thams cad 'tsho
67b4('dul ba): byed kyis thos nas de nang par sngar langs te khyim bdag de'i drung du song nas des smras pa khyim bdag skyed mos tshal me tog dang / 'bras bu dang / chu phun sum tshogs pa ci'i phyir dor/ khyim bdag gis de la ji ltar
67b5('dul ba): gyur pa rnams smras pa dang / des smras pa/ khyim bdag ra spu'i dud pas bdugs shig /mi ma yin pa dpag tshad bcu gnyis su 'bros par 'gyur ro/ /khyim bdag gis ra spu'i dud pas bdugs pa dang mi ma yin pa de
67b6('dul ba): dpag tshad bcu gnyis su bros par gyur to/ /khyim bdag des kyang 'tsho byed la kAr ShA pa Na lnga brgya byin pa dang / des de yang rgyun shes kyi bu la bskur ro/ /de nas 'tsho byed kyis dmu chu can la dris pa/ nang rje khyod ci'i phyir mi
67b7('dul ba): ma yin pas gnas btab pa'i skyed mos tshal du 'dug / des de la ji ltar gyur pa dag smras pa dang / 'tsho byed kyis smras pa/ la phug gi sa bon mar phyung ba'i dar ba dang btags pa 'thung shig dang sos par 'gyur ro/ /
67b8('dul ba): des 'thungs nas sos par gyur te/ mi des kyang 'tsho byed la kAr Sha pa Na lnga brgya byin pa dang / des kyang rgyun shes kyi bu la bskur ro/ /de nas 'tsho byed rim gyis bcom brlag tu phyin nas bcom brlag gi phyi rol
68a1('dul ba): na shing zhig gi drung du ngal so zhing 'dug go/ /ji tsam na gyad kyis gyad gcig brdabs pas de'i nang grol rnams 'khrugs nas de shi'o zhes phyi rol tu phyung ngo / /shing de la yang bya rgod mo phrug gu dang bcas
68a2('dul ba): pa zhig 'dug pa las de la phrug gu de rnams kyis smras pa/ ma sha byin cig /des smras pa/ bu sha ga la yod/ de rnams kyis smras pa/ ma gyad kyis gyad 'di brdabs te shi nas phyung ba yin no/ /bu 'dir sman pa'i rgyal
68a3('dul ba): po 'tsho byad 'ongs nas des 'di sos par byed pa'i gnas de yod do/ /ma 'di ci zhig gis sos par 'gyur/ gal te de'i nang grol rnams phye mas reg par byas na'o/ /de thams cad 'tsho byed kyis thos so/ /de nas de
68a4('dul ba): langs te ro'i drung du song nas dris pa shes ldan dag 'di ci zhig / de rnams kyis smras pa/ gyad kyis gyad brdabs pas shi ba yin no/ /'tsho byed kyis smras pa/ zhog zhig dang blta'o/ /de rnams kyis bzhag pa dang de
68a5('dul ba): nas 'tsho byed kyis 'byung po thams cad dang bar byed pa'i nor bu glad par bzhag nas brtags na/ ji tsam na nang grol rnams 'khrugs par byas pa mthong nas des smyug ma'i sbubs su phye ma blugs te khas bus pa dang
68a6('dul ba): phye mas nang grol rnams la reg nas sos par gyur to/ /des kyang 'tsho byed la kAr ShA pa Na lnga brgya byin pa dang / des kyang de rgyun shes kyi bu la bskur ro/ /bcom brlag na khyim bdag cig yod pa de'i chung ma gzugs
68a7('dul ba): dang lang tsho phun sum tshogs pa yin pas de de la lhag par chags shing 'dug pa las shi nas de nyid kyi mo mtshan gyi srin bur skyes par gyur te/ de gang dang lhan cig dga' mgur spyod pa de shi bar byed do/ /de nas de dang 'ga' yang lhan
68a8('dul ba): cig dga' mgur spyod par mi byed do/ /des sman pa 'tsho byed der 'ongs so zhes thos nas de de'i drung du song ste smras pa/ 'tsho byed bdag la bro nad mchis kyis dpyad mdzod cig /'tsho byed kyis de mthong zhing smra ba'i tshig
68b1('dul ba): thos nas chags pas smras pa/ dam zhig bca' ste/ gal te bdag dang lhan cig dga' mgur spyad pa lta na dpyad bya'o/ /des smras pa/ g.yar tsha lags so/ /des smras pa/ khyod kyis dpyad gzhan ni med do/ /
68b2('dul ba): bdag las phangs pa gzhan med pas des khas blangs so/ /de nas des sgren mor phyung ste bzo bcos byas nas mo mtshan gyi sgor sha'i dum bu zhig bzhag pa las/ de nas srin bu de de la chags pa dang des de blangs
68b3('dul ba): nas bor te sos par gyur to/ /de 'dod pa'i 'dod chags la lhag par zhen pas brda zhig byas pa dang des rna ba gnyis bkag ste smras pa/ khyod kho bo'i sring mo dang 'dra ste khyod kyi dpyad de yin pas kho bos de ltar byas par
68b4('dul ba): zad do/ /des kyang de la kAr ShA pa Na lnga brgya byin pa dang / des de yang rgyun shes kyi bu la bskur ro/ /de nas 'tsho byed rim gyis chu bo ya mu na'i 'gram du phyin pa dang / des de na mi ro zhig yod pa de'i bting pa'i phyogs na
68b5('dul ba): rgyus pa'i breng yod pa nya rnams kyis drangs pa las de'i mig 'byed pa dang 'dzums pa mthong nas/ 'tsho byed kyis de thams cad brtags te/ ji ltar rgyus pa dang long mo la sogs pa'i tshigs kyi 'brel thabs ni de kho na ltar
68b6('dul ba): 'dug go snyam nas/ de rim gyis yangs pa can du phyin pa dang / ji tsam na gyad kyis gyad gcig thal mos bsnun pas mig gi 'bras bu 'phags pa dang / 'tsho byed de'i drung du song nas/ des rting pa'i rgyus pa'i breng
68b7('dul ba): nas drangs pa dang slar chud par gyur to/ /des de la kAr ShA pa Na lnga brgya byin pa dang / des 'jigs med kyi ma la byin no/ /yangs pa can na mi zhig yod pa de'i rna bar srin gyi med zhugs te/ der de las phrug gu bdun brgya
68b8('dul ba): byung bas de rna ba'i nad kyis nyen par gyur nas 'tsho byed kyi drung du song ste smras pa/ dpyad mdzod cig /'tsho byed kyis bsams pa/ sngar ni bdag gis mkhan pos bstan pas las byas kyis da ni rang gi blos las bya'o snyam nas/
69a1('dul ba): des mi de la bsgo ba/ kye nang rje song la lo ma'i spyil po byos te ras sngon pos g.yogs la de'i 'og tu rnga zhig zhog ste sa yang dron por gyis shig /des ji skad bstan pa bzhin du thams cad byas so/ /
69a2('dul ba): de nas 'tsho byed kyis mi de sa la bsnyal nas sa de chus chag chag btab nas de nas rnga brdungs pa dang srin gyi med kyis dbyar gyi dus la bab bo snyam nas phyir byung ngo / /de nas 'tsho byed kyis rna ba'i drung du sha'i dum bu cig
69a3('dul ba): bzhag pa dang / de yang slar zhugs te phru gu rnams khrid de byung nas phru gu rnams dang lhan cig sha'i dum bu la chags pa dang / de nas 'tsho byed kyis de'i mod la sha'i bum bu bor ba dang mi de sos par gyur to/ /des
69a4('dul ba): kAr ShA pa Na lnga brgya byin pa dang des 'jigs med kyi ma la byin no/ /de rim gyis rgyal po'i khab tu phyin pa dang / rgyal po gzugs can snying pos 'tsho byed ji ltar 'ongs pa thos nas/ des gzhon nu ma skyes dgra la
69a5('dul ba): bsgo ba/ bu khyod kyi phu bo 'ongs kyis bsur song shig /de bsur song ba dang 'tsho byed kyis gzhon nu ma skyes dgra ji ltar bsur 'ong ba thos nas des bsams pa/ gal te bdag gis des bsu ba rang gir byas pa ni
69a6('dul ba): nam rgyal por gyur pa de'i tshe bdag la gnod pa byed par 'gyur ro snyam nas/ de slar log ste sgo gzhan zhig nas zhugs so/ /dus gzhan zhig na 'tsho byed skye bo'i tshogs chen pos yongs su bskor te sems g.yeng
69a7('dul ba): zhing song ba dang / ji tsam na bram ze zhig mig nad kyis thebs nas 'tsho byed kyi drung du song ste bdag la sman ston cig /tshig pa zos nas smras pa/ thal bas thob shig /de drang po zhig pas thal bas btab
69a8('dul ba): pa dang sos par gyur to/ /mig nad kyis thebs pa gzhan zhig yod pa de yang 'tsho byed kyi drung du song ba de bram ze des mthong nas dris pa/ kye nang rje gang du 'gro/ /des ji ltar gyur pa smras pa dang des smras pa/ khyod la
69b1('dul ba): 'tsho byed ci dgos/ des kho bo la gang bstan pa de byos shig /de yid ches par gyur nas des thal bas btab pa dang long bar gyur to/ /dus gzhan zhig na rgyal po gzugs can snying po'i spyi bor phol mig byung ngo / /
69b2('dul ba): des blon po rnams la bsgo ba/ shes ldan dag sman pa rnams khug shig /blon po rnams kyis sman pa rnams bkug pa dang / rgyal pos smras pa/ shes ldan dag nga'i spyi bor phol mig byung gis dpyad byos shig /
69b3('dul ba): de rnams kyis smras pa/ lha sman pa chen po 'tsho byed mchis na bdag cag gis bgyi ba ci 'tshal/ rgyal pos smras pa/ shes ldan dag 'tsho byed khug shig /de rnams kyis bkug pa dang / rgyal pos smras pa/
69b4('dul ba): 'tsho byed dpyad byos shig /'tsho byed kyis smras pa/ lha dam zhig bca' ste/ gal te lha la bdag nyid kyis khrus bgyid du gnang na bgyi'o/ /de bzhin gyis shig /de nas 'tsho byed kyis skyu ru ras bskus shing smin
69b5('dul ba): par 'gyur ba'i rdzas dag btab nas smin par 'gyur ba'i rdzas rnams dang bsres pa'i chu bum pa lnga brgya blugs pa dang / gang gi tshe smin pa de'i tshe na ma tshor bar spu gris reg par byas pa dang rdol to/ /de nas
69b6('dul ba): 'tsho bar 'gyur ba'i rdzas dag btab ste 'tsho bar 'gyur ba'i rdzas rnams dang bsres pa'i chu bum pa lnga brgya blugs pa dang / rma de sos shing lpags pa dang 'dra ba dang skra yang mnyam par gyur to/ /rgyal pos khrus
69b7('dul ba): byas ma thag tu smras pa/ 'tsho byed dpyad byos shig /des smras pa/ lha re shig bshos gsol cig /rgyal pos zan zos nas 'tsho byed dpyad byos shig lha bgyis lags so/ /de yid ma ches nas
69b8('dul ba): lag pas byugs na phyogs gang na rma yod par ma shes so/ /me long blangs te bltas na 'on kyang ma mthong ngo / /btsun mo la dris na des kyang phyogs gang na rma yod par ma shes so/ /rgyal po mchog tu ngo mtshar skyes
70a1('dul ba): nas blon po rnams la smras pa/ shes ldan dag 'tsho byed sman pa'i rgyal por dbang skur cig /mi long ba des smras pa/ lha ci sras la byams pas sam/ 'on te sman mkhas pas dbang bskur bar mdzad/
70a2('dul ba): rgyal pos smras pa/ sman mkhas pas so/ /des smras pa/ gal te de lta lags na 'dis bdag ni sos par ma bgyis so/ /'tsho byed kyis smras pa/ kye nang rje bdag gis khyod mthong yang ma mthong na sos par lta ga la byas/ des
70a3('dul ba): smras pa/ de ni mad na 'on kyang khyod kyis gang la bstan pa des bdag la bstan to/ /ci zhig bstan/ che ge mo zhig go/ /'tsho byed kyis smras pa/ de'i khams kyang gzhan la khyod kyi khams kyang gzhan yin gyis/ da 'di dang 'di dag byos
70a4('dul ba): shig dang sos par 'gyur ro/ /des byas nas sos par gyur pa dang smras pa/ lha 'di sman pa'i rgyal por dbang bskur bar mdzad du gsol/ de glang po che la bskyon nas dpal gyi 'byor pa chen pos sman pa'i rgyal por dbang bskur to/ /
70a5('dul ba): rgyal po'i khab na khyim bdag cig yod pa skran nad kyis thebs nas/ sman pa thams cad kyis spangs pa dang / des bsams pa/ 'tsho byed kyi drung du 'gro'o/ /gal te dpyad cig byas na ni de lta na legs/ gal te ma byas na bdag
70a6('dul ba): nyid 'chi bar bya'o snyam nas/ de 'tsho byed kyi drung du song nas 'tsho byed bdag gi dpyad mdzod cig /des smras pa/ kye nang rje khyod kyi sman 'di ni rnyed par dka'o/ /des bsams pa/ 'tsho byed kyis kyang bdag spangs na
70a7('dul ba): 'di la ci byar yod/ dus la bab kyis bdag ni 'chi'o snyam nas de dur khrod du song ngo / /de na ro sreg pa'i me 'bar bar ne'u le gdug pa zhig dang srog chags go d+hA tsan dan zhes bya ba 'thabs te lhung ba dang de bkres pas nyen pas
70a8('dul ba): de gnyis ka zos te/ lhas dur khrod du char phab pa'i 'od pa'i chu de la 'thungs nas dur khrod dang ha cang yang mi ring ba zhig na gnag lhas yod pa der song ste/ ko dra'i chan dang mar phyung ba'i zho 'thungs pas skran rdol te yar slon
70b1('dul ba): mar 'khrus nas sngon ji lta ba bzhin du gyur to/ /dus gzhan zhig na lus 'phags mo'i 'doms kyi phyogs su phol mig byung ngo / /des rgyal po la smras pa dang rgyal pos 'tsho byed la bsgo ba/ ma yar mo'i dpyad byos shig /des khas blangs
70b2('dul ba): so/ /de nas zan byas te ma ma la byin nas khyod kyis 'di'i steng du 'dug tu chug shig /des de 'dug tu bcug pa'i zan 'tsho byed kyis mthong nas bsams pa/ phyogs che ge mo zhig na'o snyam mo/ /de nas smin par 'gyur ba'i rdzas dag
70b3('dul ba): btab ste/ smin par shes nas zan gyi nang du gtsags bu sbas te ma ma la bsgo ba/ khyod kyis de 'di la 'dug tu chug la btsun mo 'dug nas slar slong shig /des de bzhin byas pa las gtsags bus reg ma thag tu phol mig rdol bar gyur
70b4('dul ba): to/ /de nas 'tsho bar 'gyur ba'i rdzas dang bsres pa bska ba'i chus bkrus te 'tsho bar 'gyur ba'i rdzas rnams btab pas sos par gyur to/ /'tsho byed rgyal po'i drung du song ba dang rgyal pos smras pa/ 'tsho byed khyod kyis ma yar mo'i dpyad
70b5('dul ba): byas sam/ lha bgyis so/ /khyod kyis sgren mor phud de ma bltas grang / lha ma bltas so/ /ji ltar byas/ des ji ltar gyur pa rnams smras pa dang rgyal po mchog tu ngo mtshar skyes nas/ des blon po rnams la smras pa/ 'tsho
70b6('dul ba): byed la lan gnyis su sman pa'i rgyal por dbang skur cig / mi skran can la 'tsho byed kyis sman rnyed par dka'o zhes smras pa gang yin pa des smras pa/ lha ci sras la sdug pas sam/ 'on te sman mkhas pas dbang bskur bar
70b7('dul ba): mdzad/ rgyal pos smras pa/ sman mkhas pas so/ /gal te de lta lags na 'dis bdag ni sos par ma bgyis so/ /'tsho byed kyis smras pa/ kye nang rje ngas khyod la dpyad ni ma byas kyi/ 'on kyang ngas khyod kyi sman ni rnyed
70b8('dul ba): par dka'o zhes smras so/ /des smras pa/ bdag gi sman ji lta bu dag yin/ 'tsho byed kyis smras pa/ gal te zla ba mar gyi ngo tshes bcu bzhi la mi ser skya cig shi nas de dur khrod du sreg pa na ne'u le gdug pa dang srog chags
71a1('dul ba): go d+hA tsan dan 'thabs nas mer lhung ba dang de gnyis khyod kyis zos la/ dbang phyug chen po'i lhas dur khrod du char phab pa'i 'od pa'i chu de la 'thungs la/ ko dra'i chan zos shing mar phyung ba'i zho 'thungs na de lta na khyod sos
71a2('dul ba): par 'gyur te/ bdag gis de las bsams nas sman rnyed par dka'o zhes smras pa yin no/ /des smras pa/ shin tu legs par shes te/ de bzhin du bdag gis zos so/ /de nas dga' bar gyur nas smras pa/ lha
71a3('dul ba): 'dis sman pa'i rgyal po'i rngo thog gi dbang bskur bas dbang bskur du gsol/ lan gnyis su yang sman pa'i rgyal por dbang bskur to/ /gang gi tshe mi dge ba'i grogs po lhas byin gyis ma skyes dgra bslus nas pha chos kyi
71a4('dul ba): rgyal po chos dang ldan pa srog dang phral ba de'i tshe de la skran gyi nad kyis thebs par gyur to/ /des sman pa rnams la smras pa/ nga la dpyad gyis shig /de rnams kyis smras pa/ lha lha'i gcen sman pa'i rgyal po bla na med pa 'tsho byed
71a5('dul ba): 'di na mchis bzhin du bdag cag gis dpyad bgyid rngo ga la thog / des blon po rnams la smras pa/ shes ldan dag 'tsho byed khug shig /de rnams kyis bkug pa dang / 'tsho byed nga la skran nad byung gis dpyad byos shig /
71a6('dul ba): lha bgyi'o/ /des bsams pa/ rgyu gnyis kyis skran rdol bar 'gyur te/ lhag par dga' ba 'am/ lhag par khros pas yin na sems can sdig pa byed pa 'di lhag par dga' bar ga la 'gyur gyis/ rnam pa thams
71a7('dul ba): cad du khros par bya'o snyam du bsams nas smras pa/ lha dam zhig bca' ste/ gal te gzhon nu 'char byed bzang po'i sha gsol ba lta na dpyad bgyi'o/ /rgyal pos thos nas khros te smras pa/ legs so ngas ni
71a8('dul ba): pha srog dang phral/ khyod kyis kyang 'char byed bzang po srog dang phrol/ nga yang rang nyid nad kyis shi nas khyod ni rgyal por 'gyur mod des smras pa/ lha dpyad ni 'di lags te/ gzhan gyis sos par rngo mi thog lags so/ /
71b1('dul ba): bdag dang 'dra ba'i phangs pa med pas des khas blangs so/ /de nas 'tsho byed kyis gzhon nu 'char byed bzang po rgyan thams cad kyis brgyan nas rgyal po la phul te/ lha gzhon nu 'char byed bzang po la legs par gzigs pa
71b2('dul ba): de ltar mdzad du gsol/ /phyis gzigs par mi 'gyur ro/ /de nas des bstan nas khyim du khrid nas bzhag go/ /de nas 'tsho byed sha'i don du bsil ba'i tshal gyi dur khrod du song ba las bsil ba'i tshal gyi dur khrod ni shi
71b3('dul ba): ba'i ros stong pa ma yin pas de nas ro'i sha blangs te yo byad kyi khyad par dag dang g.yos byas nas rgyal po'i dro la bab pa'i dus su bstabs so/ /de nas rgyal po ma skyes dgras sha khu'i phor ba blangs nas za bar gzas pa dang 'tsho
71b4('dul ba): byed kyis phrogs nas glad du bsnun te sdig pa byed pa khyod kyis pha chos dang ldan pa chos kyi rgyal po srog dang phral la bu'i sha yang za bar byed dam/ des rngams nas smras pa/ gal te de lta na ci'i phyir gsad ces mi bzod pa
71b5('dul ba): skyes pas de'i skran rdol nas yar slon mar 'khrus te/ kha nas khrag dang bcas par byung ba de mthong nas brgyal te sa la 'gyel to/ /de nas chu gtor nas dbugs slar byung ba dang khrus byas te 'phrod pa'i zas byin pas
71b6('dul ba): sngon gyi ji lta ba bzhin gyur to/ /de nas 'tsho byed kyis gzhon nu 'char byed bzang po rgyan thams cad kyis brgyan nas khrid de rgyal po'i drung du song nas rkang pa gnyis la gtugs te smras pa/ lha gzhon nu 'char byed bzang po 'di
71b7('dul ba): lags te/ bdag srog chags grog sbur yang srog dang 'bral bar bgyid mi phod na gzhon nu lta smos kyang ci 'tshal/ 'on kyang thabs 'dis lha 'tsho bar 'gyur bas bdag gis thabs bsham par bgyis par
71b8('dul ba): bas so/ /rgyal po mchog tu ngo mtshar skyes nas des blon po rnams la bsgo ba/ 'tsho byed sman pa'i rgyal por dbang skur cig /blon po rnams kyis glang po che la bskyon nas dpal gyi 'byor pa chen pos lan
72a1('dul ba): gsum du yang sman pa'i rgyal por dbang bskur bas dbang bskur to/ /de nas 'tsho byed dregs pa skyes nas bdag dang mnyam pa'i sman pa 'ga' yang yod pa ma yin te/ bdag ni lus kyi dpyad byed pa rnams kyi
72a2('dul ba): mchog yin la/ bcom ldan 'das ni sems kyi dpyad mdzad pa rnams kyi mchog yin no snyam mo/ /des dus gzhan zhig na bcom ldan 'das kyi spyan sngar song ba las de dregs pa'i snyems pas bden pa rnams ma
72a3('dul ba): mthong ngo / /bcom ldan 'das kyis dgongs pa/ sman pa'i rgyal po 'tsho byed kyis dge ba'i rtsa ba bskyed na ci'i phyir bden pa rnams ma mthong bar gyur snyam na/ dregs pa'i snyems pa las gyur par gzigs nas
72a4('dul ba): de'i dregs pa spang bar bya'o snyam nas/ de nas bcom ldan 'das kyis sman pa'i rgyal po 'tsho byed la bka' stsal pa/ 'tsho byed khyod kyis ri'i rgyal po gangs can mthong ngam/ btsun pa ma mthong lags so/ /de bzhin
72a5('dul ba): gshegs pa'i na bza' chos gos kyi mtha' nas zung shig / des bzung ba dang de nas bcom ldan 'das kyis sman pa'i rgyal po 'tsho byed khrid nas ri'i rgyal po gangs can gang na ba der gshegs pa dang de na sman rnam pa sna tshogs
72a6('dul ba): sgron ma bzhin 'bar ro/ /bcom ldan 'das kyis sman pa'i rgyal po 'tsho byed la 'di skad ces bka' stsal to/ /'tsho byed sman ji tsam 'dod pa long shig /bcom ldan 'das 'jigs lags so/ /de nas bcom ldan 'das kyis
72a7('dul ba): gnod sbyin lag na rdo rje la bka' stsal pa/ lag na rdo rje song la 'tsho byed la bsrung ba byos shig /de dang song nas sman rnam pa sna tshogs dag blangs nas bcom ldan 'das kyis bka' stsal pa 'tsho byed sman 'di'i ming ci yin/
72a8('dul ba): des gsol pa/ bcom ldan 'das che ge mo lags te/ cho ga 'dis nad che ge mo zhig zhi bar 'gyur ro/ /'di ni che ge mo zhig lags te nad che ge mo zhig rab tu zhi bar 'gyur ro/ /gzhan rnams kyi ni ming yang mi shes so/ /ma shes
72b1('dul ba): pa gang yin pa de dag bcom ldan 'das kyis bka' stsal pa/ 'tsho byed 'di ni che ge mo ste cho ga che ge mos nad che ge mo zhig rab tu zhi bar 'gyur ro/ /'di yang che ge mo zhig ces bya'o/ /'tsho byed kyis gsol pa/ bcom ldan
72b2('dul ba): 'das kyis dpyad kyang mkhyen pa lta/ de nas bcom ldan 'das kyis sman pa'i rgyal po 'tsho byed la bka' stsal pa/ 'tsho byed sman pa zug rngu 'byin pa yan lag bzhi dang ldan pa ni rgyal po la 'os pa/ rgyal po la mkho ba/ rgyal
72b3('dul ba): po'i yan lag gi grangs su 'gro'o/ / //'dul ba gzhi/ bam po drug bcu gnyis pa/ bzhi gang dag ce na/ 'di la sman pa zug rngu 'byin pa nad la mkhas pa yin/ nad kun nas slong ba la mkhas pa yin/
72b4('dul ba): nad byung ba spong ba la mkhas pa yin/ spangs pa phyis mi 'byung ba la mkhas pa yin te/ nad la mkhas pa ji lta bu zhe na/ 'di la sman pa zug rngu 'byin pa nad shes shing nad 'di ni 'di lta bu dang 'di lta bu yin no zhes de ltar nad
72b5('dul ba): la mkhas pa yin no/ /nad kun nas slong ba la mkhas pa ji lta bu zhe na/ 'di la sman pa zug rngu 'byin pa nad shes shing nad 'di ni rlung gis kun nas bslang ba 'am/ mkhris pas kun nas bslang ba 'am/ bad kan gyis kun
72b6('dul ba): nas bslang ba 'am/ bdag las gyur pa 'am/ gzhan las gyur pa 'am/ 'dus pa las gyur pa'o zhes de ltar nad kun nas slong ba la mkhas pa yin no/ /nad byung ba spong ba la mkhas pa ji lta bu zhe na/ 'di la sman pa
72b7('dul ba): zug rngu 'byin pa nad shes shing nad 'di ni mig sman nam/ sku mnye 'am/ skyug sman nam/ bkru sman nam/ snar blugs pa 'am/ du bas bdug pa 'am/ nan rtsi'i las kyis spang bar 'gyur ro zhes de ltar nad byung ba spong ba la mkhas
72b8('dul ba): pa yin no/ /nad spangs pa phyis mi 'byung ba la mkhas pa ji lta bu zhe na/ 'di la sman pa zug rngu 'byin pa nad shes shing nad 'di ni 'phrod pa'i cho ga 'di lta bu dang 'di lta bu dag byas te spangs na phyis mi 'byung ngo zhes de ltar nad spangs pa phyis
73a1('dul ba): mi 'byung ba la mkhas pa yin te/ de ltar na sman pa zug rngu 'byin pa yan lag bzhi dang ldan pa rgyal po la 'os pa yin/ rgyal po la mkho ba yin/ rgyal po'i yan lag gi grangs su 'gro ba yin no/ /de bzhin du de
73a2('dul ba): bzhin gshegs pa dgra bcom pa yang dag par rdzogs pa'i sangs rgyas yan lag bzhi dang ldan pa yang sman pa zug rngu 'byin pa bla na med pa zhes bya'o/ /'tsho byed bzhi gang dag ce na/ 'di la de bzhin gshegs pa dgra bcom
73a3('dul ba): pa yang dag par rdzogs pa'i sangs rgyas ni 'di ni sdug bsngal 'phags pa'i bden pa'o zhes yang dag pa ji lta ba bzhin du rab tu mkhyen to/ /'di ni sdug bsngal kun 'byung ba'o/ /'di ni sdug bsngal 'gog pa'o/ /
73a4('dul ba): 'di ni sdug bsngal 'gog par 'gro ba'i lam 'phags pa'i bden pa'o zhes yang dag pa ji lta ba bzhin du rab tu mkhyen to/ /'tsho byed sman pa zug rngu 'byin pas ni skye ba'i rtsa ba can gyi sdug bsngal rnams spang ba'i sman
73a5('dul ba): mi shes so/ /rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i rtsa ba can gyi sdug bsngal rnams spang ba'i sman mi shes so/ /'tsho byed de
73a6('dul ba): bzhin gshegs pas ni skye ba'i rtsa ba can gyi sdug bsngal rnams spang ba'i sman mkhyen to/ /rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i rtsa
73a7('dul ba): ba can gyi sdug bsngal rnams spang ba'i sman mkhyen to/ /de lta bas na de bzhin gshegs pa dgra bcom pa yang dag par rdzogs pa'i sangs rgyas ni sman pa zug rngu 'byin pa bla na med pa zhes bya'o/ /chos kyi rnam grangs 'di
73a8('dul ba): bshad pa na 'tsho byed gzhon nus bskyed chos rnams la chos kyi mig rdul med cing dri ma dang bral ba skyes so/ /de nas 'tsho byed gzhon nus bskyed kyis chos mthong ba dang / chos thob pa dang / chos rig pa dang / chos kyi
73b1('dul ba): gting slebs pa dang / som nyi las rgal ba dang / the tshom las rgal ba dang / gzhan gyi dring mi 'jog pa dang / gzhan gyis mi bkri ba dang / ston pas bstan pa'i chos rnams la mi 'jigs pa thob nas stan las langs nas bla
73b2('dul ba): gos phrag pa gcig tu gzar nas bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /btsun pa bdag ni 'phags so/ /mngon par 'phags so/ /bcom ldan
73b3('dul ba): 'das dang / chos dang / dge slong gi dge 'dun la skyabs su mchi na/ bdag dge bsnyen du gzung du gsol/ deng slan chad ji srid 'tsho ba'i bar du srog dang bsdos te skyabs su mchi bar mngon par dad lags so/ /de nas sman pa'i
73b4('dul ba): rgyal po 'tsho byed kyis zhabs gnyis la mgo bos phyag byas te/ bcom ldan 'das kyi spyan snga nas song ngo / /ri'i rgyal po gangs can kha bas yog ste rtag tu lhags pa che bas bcom ldan 'das grang nad kyi snyun gyis thebs pa dang
73b5('dul ba): sman pa'i rgyal po 'tsho byed kyis bsams pa/ dper na 'khor los sgyur ba'i rgyal po la bya ba bzhin bdag nyid kho nas bcom ldan 'das la rim gro bya'o snyam mo/ /de nas 'tsho byed kyis me tog ut+pa la sum bcu rtsa gnyis dang
73b6('dul ba): bkrus sman gyi rdzas dang sbyar nas/ bcom ldan 'das la phul te/ bcom ldan 'das 'di rnams shangs kyis bsnam du gsol/ bcom ldan 'das kyis bsnams pa las thang sum bcu rtsa gnyis kho na 'khrus par gyur to/ /
73b7('dul ba): de nas bcom ldan 'das la zhus pa/ bcom ldan 'das cig legs par 'khrus lags sam/ bcom ldan 'das kyis bka' stsal pa/ 'tsho byed skyon gang dag g.yos la ma 'khrus pa de dag kyang yod/ 'khrus la ma
73b8('dul ba): g.yos pa yang yod/ 'khrus la g.yos pa yang yod/ ma 'khrus la ma g.yos pa yang yod do/ /'tsho byed kyis gsol pa/ bcom ldan 'das gal te de lta na bu ram dang a ru ra gsol la khu ba'i rim pa yang mdzod cig /
74a1('dul ba): bcom ldan 'das kyis de bzhin du mdzad nas snyun gdangs par gyur to/ /'tsho byed kyi kun tu spyod pa ni rgyal po 'am/ blon po gang su'i dpyad byas kyang rung ste/ des de la grong ngam/ grong mchog sbyin par byed pa yin no/ /
74a2('dul ba): ji tsam dus gzhan zhig na 'tsho byed kyis lus 'phags kyi rgyal po la dpyad byas pa las des de la brgya stong ri ba'i gos be'u ras yug po che zhig byin pa dang / des de blangs nas bcom ldan 'das gang na der song ste phyin pa dang bcom
74a3('dul ba): ldan 'das kyi zhabs gnyis la mgo bos phyag byas te phyogs cig tu 'dug go/ /phyogs cig tu 'dug nas 'tsho byed gzhon nus bskyed kyis bcom ldan 'das la 'di skad ces gsol to/ /btsun pa bdag gi kun tu
74a4('dul ba): spyod pa ni rgyal po 'am/ blon po gang su'i dpyad bgyis kyang rung ste/ des bdag la grong ngam/ grong mchog stsol ba lags pas bdag gis lus 'phags kyi rgyal po la dpyad bgyis pa dang des bdag la brgya stong ri ba'i rangs
74a5('dul ba): zhig stsal ba 'di bcom ldan 'das la bdag 'bul zhing mchis na/ bcom ldan 'das kyis thugs brtse ba nye bar bzung ste 'di bzhes su gsol/ bcom ldan 'das kyis 'tsho byed gzhon nus bskyed las brgya stong ri ba'i
74a6('dul ba): gos be'u ras yug po che bzhes so/ /de'i tshe tshe dang ldan pa kun dga' bo bcom ldan 'das kyi snam logs na bsil yab thogs te bcom ldan 'das la g.yob cing 'dug go/ /de nas bcom ldan 'das kyis tshe dang ldan pa
74a7('dul ba): kun dga' bo la bka' stsal pa/ kun dga' bo brgya stong ri ba'i gos be'u ras yug po che long la nga'i ched du gris dros shig /de nas tshe dang ldan pa kun dga' bos blangs te sa phyogs gsal la yangs par song nas
74a8('dul ba): gzhal bar brtsams pa las chos gos mang du ldang bar mthong ngo / /de nas des bcom ldan 'das kyi na bza' chos gos gsum dang bdag nyid kyi bla gos mthang gos dang bcas pa dang / tshe dang ldan pa sgra gcan zin gyi ral chung
74b1('dul ba): dpung chad cig byas so/ /bcom ldan 'das kyis dbyar gyi gnas der ras lnga brgya brnyes shing dge slong gi dge 'dun gyis kyang du ma zhig rnyed na dge slong rnams kyis ji ltar bsgrub par bya ba ma shes pa'i skabs de bcom ldan 'das
74b2('dul ba): la dge slong rnams kyis gsol pa dang / bcom ldan 'das kyis bka' stsal pa/ de'i phyir rjes su gnang ste/ dge slong rnams kyis khyim pa'i gos gris dras te kha dog ngan par byas pa bcang bar bya'o/ /rgyal po
74b3('dul ba): gzugs can snying po'i kun tu spyod pa ni dge slong ngam dge slong ma mthong na glang po che las babs nas rkang pa la phyag byed pa yin no/ /de dus gzhan zhig na glang po che la zhon nas bcom ldan 'das kyi zhabs gnyis la
74b4('dul ba): mgo bos phyag byas te/ phyogs gcig tu song ba las/ ji tsam na lam gyi dbus nas 'tsho ba pa zhig mthong nas de de la gus pa bskyed de glang po che la babs nas rkang pa gnyis la gtugs so/ /de na ma dad pa gang yin
74b5('dul ba): pa de dag gis bsams pa/ lha ni dge slong 'ba' zhig la mngon par dad pa ma yin no/ /dad pa can gang yin pa de dag gis bsams pa ni gdon mi za bar lhas dge slong yin snyam ste/ de gus pas glang po che las
74b6('dul ba): babs nas rkang pa gnyis la gtugs so snyam nas de rnams yid gnyis su gyur te rgyal po la smras pa/ lha su la phyag bgyis/ bcom ldan 'das kyi nyan thos la'o/ /lha de ni bcom ldan 'das kyi nyan thos ma lags te/
74b7('dul ba): 'tsho ba pa lags so/ /de nas rgyal po gzugs can snying pos 'di snyam du sems te/ bdag gi don 'di kho na gsol lo snyam nas/ bcom ldan 'das gang na ba der song ste phyin pa dang / bcom ldan 'das kyi zhabs
74b8('dul ba): gnyis la mgo bos phyag 'tshal te phyogs gcig tu 'dug go/ /phyogs gcig tu 'dug nas ma ga d+hA'i rgyal po bzo sbyangs gzugs can snying pos bcom ldan 'das la 'di skad ces gsol to/ /btsun pa bdag
75a1('dul ba): gi kun tu spyod pa ni dge slong ngam dge slong ma mthong na glang po che la babs nas de'i rkang pa la phyag bgyid pa lags pas/ de ring bdag gus pa skyes nas glang po che las babs te dge slong lags snyam nas 'tsho ba
75a2('dul ba): pa'i rkang pa la gtugs lags kyis/ kye ma'o bcom ldan 'das kyis thugs brtse ba nye bar bzung ste/ 'phags pa rnams kyi chos gos rnams la mtshan ma cung zad gcig gdab tu gsol/ bcom ldan 'das kyis
75a3('dul ba): rgyal po gzugs can snying po la cang mi gsung bas gnang ngo / /de nas rgyal po gzugs can snying pos bcom ldan 'das cang mi gsung bas gnang bar rig nas bcom ldan 'das kyi zhabs gnyis la mgo bos phyag byas te
75a4('dul ba): song ngo / /de na bcom ldan 'das kyis dge slong rnams la bka' stsal pa/ dge slong dag 'tsho ba pa gang gis bden pa mthong ba las phyag bdag gir byas pa ni nyams te ma rung ngo / /de'i tshe tshe dang ldan pa kun dga' bo bcom
75a5('dul ba): ldan 'das kyi snam logs na bsil yab thogs te/ bcom ldan 'das la g.yob cing 'dug go/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis lus 'phags kyi ri
75a6('dul ba): bo mthong ngam/ btsun pa ma mthong lags so/ /de bzhin gshegs pa'i na bza' chos gos kyi mtha' nas zung shig /des bzung ba dang / de nas bcom ldan 'das kyis rgyal po'i khab nas mi snang bar mdzad pas de nyid
75a7('dul ba): nas rdzu 'phrul gyis steng gi nam mkha' las gshegs nas lus 'phags kyi ri bo la bzhugs so/ /de'i tshe ma ga d+hA'i mi rnams kyi zhing mnyam zhing nye 'khor mnyam pa rnang gi khyad par sna tshogs dag rnang sgal gyis 'brel
75a8('dul ba): cing mdzes pa dag gzigs nas tshe dang ldan pa kun dga' bo la bka' stsal pa/ kun dga' bo khyod kyis zhing mnyam zhing nye 'khor mnyam la rnang gi khyad par sna tshogs pa dag rnang sgal gyis 'brel bar mdzes pa de
75b1('dul ba): dag mthong ngam/ btsun pa mthong lags so/ /kun dga' bo de lta bas na dge slong rnams kyis 'di lta bur chos gos dag dras te drub par bya'o/ /gnas brtan kun dga' bos dge slong rnams la smras pa/ khyed kyis 'di lta bur
75b2('dul ba): chos gos rnams dros la drubs shig / dge slong rnams kyis chos gos dag dras te drub par brtsams pa na snam bu rnams kha phyogs cig tu bstan pas mi mdzes nas tshe dang ldan pa kun dga' bos bsams pa/ bcom ldan 'das
75b3('dul ba): kyis bka' ma stsal mod kyi/ 'di kho nas rkyen byas nas gnang bar 'gyur ba'i gnas de yod do snyam nas des snam bu rnams kha phyogs gnyis kar bstan na 'on kyang mtha' skor med pas mdzes par ma gyur nas mtha' skor
75b4('dul ba): byas so/ /de nas byas shing zin pa dang bcom ldan 'das la phul lo/ /bcom ldan 'das kyis bka' stsal pa/ kun dga' bo legs so legs so/ /ngas gang gi phyir bka' stsal pa/ de khyod kyis shes te/ de lta bas
75b5('dul ba): na dge slong rnams kyis 'di lta bur chos gos rnams dras la drub par bya'o/ /dge slong rnams kyis chos gos dras shing drubs pa re re bcangs nas lhag ma ni ma dras so/ /de nas bcom ldan 'das yul ma ga d+hA'i ljongs rgyu zhing
75b6('dul ba): gshegs te/ 'brog gnas su byon nas 'brog gnas na 'grog gnas kyi tshal na bzhugs so/ /'brog gnas 'bab chu dang nye bar grang zhing rlung ldang bar gyur nas/ bcom ldan 'das kyis thun dang po la mthang gos
75b7('dul ba): gsol to/ /thun bar pa la bla gos gsol to/ /thun tha ma la tshe dang ldan pa kun dga' bo la bka' stsal pa/ kun dga' bo nga la snam sbyar gyis g.yogs shig /de nas tshe dang ldan pa kun dga' bos lag pa gnyis
75b8('dul ba): bkrus nas snam sbyar gyis bcom ldan 'das kyi steng du g.yogs te/ bcom ldan 'das kyis na bza' chos gos gsum gyis mtshan mo de 'das par mdzad do/ /de nas nam nangs nas dgongs pa 'jig rten na shin tu skyid
76a1('dul ba): pa bde ba 'dod pa gang yin pa su yang rung de rnams kyi mchog ni nga yin te/ nga yang chos gos gsum gyis 'tsho bar spyad na nga'i nyan thos rnams lta smos kyang ci dgos snyam du dgongs nas dge slong rnams la
76a2('dul ba): bka' stsal pa/ dge slong dag de lta bas na dge slong rnams kyis dras pa'i chos gos gsum bcang bar bya'o/ /bcom ldan 'das kyis dras pa'i chos gos gsum bcang bar bya'o zhes bka' stsal na/ dge
76a3('dul ba): slong zhig la chos gos gsum pa med nas des phying ba zhig rnyed nas des de dra bar brtsams so/ /bcom ldan 'das kyang phyogs der gshegs nas smras pa/ dge slong 'di ci yin/ btsun pa bcom ldan 'das kyis
76a4('dul ba): dge slong rnams kyis dras pa'i chos gos gsum bcang bar bya'o zhes bka' stsal na/ bdag la chos gos gsum pa ma mchis nas btsal ba las/ bdag gis phying ba 'di rnyed de dras nas chos gos bgyi'o/ /
76a5('dul ba): dge slong 'di ni dra ba'i 'os ma yin no/ /'on kyang lhan thabs kyis glan pa'i 'os yin pas lhan thabs kyis glan nas bcang bar bya'o zhes bka' stsal nas gshegs te/ dge slong gi dge 'dun bsdus nas dge slong gi
76a6('dul ba): dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag dge slong che ge mo zhes bya ba la chos gos med nas phying ba la
76a7('dul ba): 'dra bar byed kyis/ dge slong dag de lta bas na mi dra ba ni lnga ste/ phying ba thams cad dang / snam bu thams cad dang / be'u ras thams cad dang / seng ras thams cad dang / klam thams cad de/ lhan thabs kyis glan nas bcang bar bya'o/ /
76a8('dul ba): gleng gzhi ni mnyan yod na'o/ /ko sa la'i rgyal po gsal rgyal gyi blon po'i mchog ri dgas 'dzin ces bya ba des rigs mnyam pa las chung ma blangs te de de dang lhan cig rtse bar byed/ dga' bar byed/ dga'
76b1('dul ba): mgur spyod par byed de/ de rtse bar byed dga' bar byed dga' mgur spyod par byed pa las khye'u zhig btsas so zhes bya ba nas de bzhin du khye'u bdun btsas te/ de la drug gi ming ni ci dga' bar btags so/ /tha chungs gang
76b2('dul ba): yin pa de'i ming ni sa ga zhes bya bar btags so/ /ji tsam na ri dgas 'dzin gyi chung ma shi nas/ des bu drug gi khyim phub pa dang de rnams rang rang gi chung ma rnams dang lhan cig byi dor lhur len cing khyim gyi 'tsho nam mi sems
76b3('dul ba): par 'dug go/ /khyim bdag ri dgas 'dzin 'gram pa la lag pa gtad nas sems khongs su chud cing 'dug go/ /de'i grogs bshes bram ze zhig yod pa de 'ongs nas des de sems khongs su chud pa mthong nas smras pa/
76b4('dul ba): khyim bdag ci'i phyir sems khongs su chud/ bdag gi bu 'di dag rang rang gi chung ma dang lhan cig byi dor lhur len cing khyim gyi 'tsho nam mi sems par 'dug pas khyim zhig par 'gyur ro/ /des smras pa/ ci'i phyir sa
76b5('dul ba): ga la khyim mi dbub/ gal te na yang lhag par phung krol byed kyang sus shes/ gal te na 'di lhag par legs par byed kyang sus shes/ gal te khyod dad na bu mo zhig btsal lo/ /de bzhin du gyis shig /de tshol zhing rim gyis
76b6('dul ba): yul tsam par phyin to/ /tsam pa na khyim bdag stobs kyi bshes gnyen zhes bya ba yod de/ de'i bu mo sa ga ma zhes bya ba gzugs bzang ba/ dar la bab pa/ tshul dang dul ba dang ldan pa/ mkhas pa/ g.yer ba zhig yod pa de
76b7('dul ba): bu mo yid 'phrog ma gang 'dod pa rnams dang lhan cig tu skyed mos tshal gyi gzhir chas pa dang bram ze de yang phyogs der phyin te/ des bu mo rnams mthong nas des bsams pa/ 'di rnams kho na la re shig brtag par bya'o snyam nas
76b8('dul ba): de brtag pa lhur len cing dal bus 'jab cing de rnams kyi phyi bzhin du song ngo / /bud med ni phal cher yang ba'i rang bzhin can yin pas de rnams las kha cig ni bang rgyug /kha cig ni mchongs pa byed/ kha cig ni 'gre/
77a1('dul ba): kha cig ni dgod/ kha cig ni lus sgyur bar byed/ kha cig ni glu len par byed/ 'di dag dang gzhan yang spyod tshul ngan pa dag byed do/ /dul ba phun sum tshogs pa de ni gom pa dal gyis de dag dang lhan cig 'gro'o/ /ji tsam
77a2('dul ba): na skyed mos tshal du phyin pa dang bu mo de rnams ni rdzing gi 'gram du gos rnams bzhag nas mod la zhugs te rtse bar brtsams so/ /de ni ji tsam ji tsam chur nub pa de tsam de tsam du gos dag rdze zhing 'jug la/ ji tsam ji tsam ldang ba de tsam de tsam
77a3('dul ba): du gos dag 'bebs shing ldang ste/ de lta bur spyod lam zhi ba yin no/ /de nas khrus kyi brtson pa byas nas gnas gcig tu 'dug pa dang / bu mo de rnams ni thog mar rang zas zos nas de'i 'og tu 'khor gyi skye bo la sbyin par rtsom mo/ /
77a4('dul ba): de ni 'khor gyi skye bo la sngar byin nas de'i 'og tu rang za bar rtsom mo/ /de nas zos shing 'thungs nas skyed mos tshal gyi bde ba nyams su myong bar byas nas dong ngo / /ji tsam na lam gar chu rgal bar byed pa na bu mo de rnams ni
77a5('dul ba): mchil lham phud nas rgal lo/ /de ni mchil lham dang bcas pas dong ngo / /yang dong ste/ de dag kun dga'i ra bar zhugs pa dang des ni gdugs thogs te a mra'i tshal nas byung ngo / /gzhan dag gis gdugs rnams bor ro/ /
77a6('dul ba): de nas rlung dang char pa bab nas de'i tshe bu mo rnams lha khang du zhugs nas 'dug go/ /de ni bla gab med pa na'o/ /bram ze de yang de'i rjes bzhin du song ba las des de'i mtshan nyid dang spyod tshul de lta bu mthong nas/ de nas ngo mtshar skyes te
77a7('dul ba): bu mo de la dri bar brtsams pa/ bu mo khyod su'i stobs kyi bshes gnyen gyi bu mo'o/ /bu mo khyod la cung zad cig dris ma khro zhig /des 'dzum pa sngon du btang nas smras pa/ khu gu 'di la khror ci mchis dris shig /bu mo
77a8('dul ba): 'di dag thams cad ni rgyug pa dang / mchong ba dang / 'gro ba dang / lus sgyur bar byed pa dang / glu len par byed cing 'di dag dang gzhan yang spyod tshul ngan pa byed cing 'gro na/ khyod ni tshul dang dul ba phun sum tshogs pas dal bus
77b1('dul ba): rgyu zhing de rnams dang lhan cig skyed mos tshal du 'gro bar byed do/ /des smras pa bu mo thams cad ni pha dang mas btsong ba'i rdzas yin na/ gal te bdag gis mchongs sam 'gres nas rkang pa 'am lag pa chag par gyur na/ bdag la su zhig
77b2('dul ba): slong bar 'gyur te/ nges par bdag ji srid 'tsho ba'i bar du pha dang ma kho na'i gson mar 'gyur ro/ /bu mo legs te/ de ni khong du chud do/ /gzhan yang 'di dri ste/ bu mo 'di dag ni gos rnams mtha' gcig tu bzhag nas gos gcig
77b3('dul ba): kyang med par mod la zhugs nas rtse bar rtsom la/ /khyod ni ji tsam ji tsam du chur nub pa de tsam de tsam du gos rdze bar byed do/ /khu gu bud med ni ngo tsha shes pa dang khrel yod pa dang ldan par bya dgos pas gal te bdag gi gos phud pa 'ga'
77b4('dul ba): zhig gis mthong na/ mi rigs par 'gyur ro/ /bu mo khyod la de na su zhig lta/ khu gu re shig khyod kho nas kyang bdag mthong bar 'gyur ro/ /bu mo legs te/ de yang khong du chud do/ /gzhan yang 'di dri ste/ bu mo 'di dag ni
77b5('dul ba): rang sngar zos nas de'i 'og tu 'khor gyi skye bo la zan sbyin par byed la/ khyod ni 'khor gyi skye bo la sngar zan byin nas de'i 'og tu rang za bar byed do/ /khu gu bdag cag ni bsod nams kyi 'bras bus 'tsho bas bdag cag la rtag tu
77b6('dul ba): dus ston mchis la/ 'di dag ni tshegs 'byung ba'i 'bras bus 'tsho ba lags/ brgya lam na lan 'ga' rgya chen por 'thob pa'i phyir ro/ /bu mo legs te de yang khong du chud do/ /gzhan yang 'di dri ste/ 'jig rten thams
77b7('dul ba): cad ni skam la mchil lham gyon la khyod ni chu la gyon pa de ci/ khu gu 'jig rten blun mod/ chu kho na la mchil lham bgo 'tshal te/ ci'i slad du zhe na/ thang la ni sdong dum dang / tsher ma dang / rdo ba dang / zug rdo dang / nya phyis kyi dum
77b8('dul ba): bu dang / srin kog gi dum bu rnams mngon la/ chu la ni de dag mi mngon pas des na chu kho na la mchil lham bgo bar bgyi'i thang la ni ma lags so/ /bu mo legs te de yang khong du chud do/ /gzhan yang 'di dri ste/
78a1('dul ba): bu mo de dag ni nyi ma la gdugs thogs na/ khyod ni kun dga'i ra ba'i shing gi grib ma la thogs par byed na/ 'di la rigs pa ci zhig yod/ khu gu 'jig rten blun mod kun dga' ra ba kho nar gdugs bcang 'tshal te/ de ci'i
78a2('dul ba): slad du zhe na/ kun dga' ra ba ni rtag tu spre'u dang bya rnams kyis gang bas bya rnams ni gcin rtug 'thor zhing rus pa'i dum bu dag 'thor ro/ /spre'u rnams kyang bshang ba dang gci ba byed cing 'bras bu'i za 'phro dag 'thor bar byed la/ rang bzhin gyis
78a3('dul ba): rgod bag can yin pas phan tshun yal ga gzhan du 'gro bar byed pa na shing dum dag lhung bar byed do/ /bla gab ma mchis pa la ni de dag ma mchis so/ /rgya la mchis na yang de res 'ga' zhig 'bab par bas te/ des na kun dga' ra ba kho
78a4('dul ba): nar gdugs bcang bar bgyi'i/ bla gab ma mchis par ni ma lags so/ /bu mo legs te de yang khong du chud do/ /gzhan yang 'di dri ste bu mo 'di dag ni rlung dang char pa byung na lha khang du 'jug na khyod ni bla gab med par 'dug go/ /
78a5('dul ba): khu gu bla gab ma mchis pa kho nar gnas par bgyi'i/ lha khang du 'jug par ni ma lags so/ /bu mo 'di la rigs pa ci yod/ khu gu lha khang stong pa 'di dag ni rtag tu dwa dang / nal phrug dang / g.yon can rnams kyis
78a6('dul ba): mi stong lags te/ gal te bdag zhugs pa'i yan lag dang nying lag dag la 'ga' zhig gis reg na/ de lta na bdag gi pha ma dag la mi snyan par mi 'gyur ram/ nyis na bla gab med par srog dang phral ba ni bla'i/
78a7('dul ba): lha khang stong par ni mi 'jug go/ /de nas bram ze de de'i spyod tshul gyis rangs shing yid bde ba skyes nas khyim bdag stobs kyi bshes gnyen gyi khyim du zhugs te bu mo thob par 'dod pa'i spro ba dang bcas
78a8('dul ba): pas bde legs su gyur cig / bde legs su gyur cig ces smras pa dang / khyim 'khor gyi skye bos smras pa/ bram ze re shig bslang ba'i dus ni ma yin na/ ci zhig slong / bu mo slong ngo / /su zhig gi ched du/
78b1('dul ba): mnyan yod na blon po'i mchog ri dgas 'dzin ces bya ba de'i bu sa ga zhes bya ba'i 'o/ /de rnams kyis smras pa/ de dang bdag cag ni rigs mnyam pa yin na/ 'on kyang yul ha cang yang thag ring ches so/ /
78b2('dul ba): des smras pa/ ring po kho na la bu mo sbyin par bya'o/ /ci'i phyir zhe na/ nye na re shig gal te bde bar gyur pa thos na dga' ba skyed par zad/ nye na sdug bsngal bar gyur na sbyin pa dang mchod pa dang bkur stir bya bas
78b3('dul ba): dub par 'gyur zhing nor 'god par yang 'gyur ro/ /de rnams kyi smras pa/ gal te de lta na sbyin no/ /de nas bram ze de bde legs su gyur cig ces smras nas song ste rim gyis mnyan yod du phyin nas lam
78b4('dul ba): gyis dub pa bsal te blon po'i mchog ri dgas 'dzin gyi drung du song nas/ de nas bu mo'i za ba dang / gnas pa'i spyod tshul dang / gzugs bzang zhing dar la bab pa dang / mdzes pa dang mkhas pa dag ji lta ba
78b5('dul ba): bzhin du bsnyad nas smras pa/ bdag gi nyon mongs pa chen pos yul dang tshong rdal sna tshogs su brgyus pas sdug bsngal gyis de rnyed kyis da ni song la long shig /de nas blon po'i mchog ri dgas 'dzin
78b6('dul ba): gyis nyi ma dang tshes grangs dang / yud tsam dang rgyu skar dag bstun nas tsam par 'ongs te/ dpal gyi 'byor pa chen pos sa ga'i chung ma blangs so/ /de mi yul du 'gro ba'i tshe mas bslabs pa/ bu mo khyod kyis nyi
78b7('dul ba): ma dang zla ba gnyis la rtag tu phyag bya/ me la bsnyen bkur bya/ me long dri ma phyi bar bya/ gos dkar po bgo bar bya/ blang bar bya'i sbyin par mi bya/ tshig bsrung bar bya/ langs nas su la yang stan bstab par mi bya/
78b8('dul ba): zhim po bza' bar bya/ bde bar nyal bar bya/ them skas gzugs par bya'o/ /de nas ri dgas 'dzin gyis thos nas des bsams pa/ bu mo 'di lta ba log par 'dzin du bcug ste/ bdag gis 'di lta ba log pa
79a1('dul ba): dang phral la yang dag pa'i lta ba 'dzin du gzhug go snyam du bsams nas de blangs te chas so/ /de nas de'i ma sdug pas snying dkrugs shing mig mchi mas gang bas mgul nas 'khyud nas ngu bzhin gyi
79a2('dul ba): nga ros smras pa/ bu mo khyod mthong ba'i tha ma ni 'di yin no/ /des de la shes par bya ba'i phyir smras pa/ yum re shig khyod 'dir 'khrungs sam/ 'on te nye du'i khyim du bu mo nye du'i khyim du'o/ /khyod kyis khang pa de
79a3('dul ba): yin nam/ 'on te 'di yin 'di yin no/ /bdag kyang 'dir skyes la der bdag gnas par bsal 'du ba mchis na gdon mi za bar mthar 'bral bar 'gyur na/ bshums su ci mchis cang ma gsungs shig /
79a4('dul ba): de nas ri dgas 'dzin ni thang la song ngo / /sa ga ma ni khyim thab dang / rang gi khyim nas thob pa'i 'khor gyi skye bo dang lhan cig tu grur dong ba las de na rta rgod ma rte'u smad byung nas ring po ma lon pa zhig grur gzhug par
79a5('dul ba): byas pa dang / rte'u thang la mi dga'o snyam nas bsgrims kyang 'jug tu ma btub pa dang ku co byung bas sa ga mas thos nas des smras pa/ ci'i phyir ku co 'di byung de rnams kyis ji ltar gyur pa rnams smras pa dang / sa ga
79a6('dul ba): mas smras pa rte'u sngar chug shig dang rang nyid 'jug par 'gyur ro/ /de rnams kyis de bzhin byas pa dang zhugs so/ /de nas ri dgas 'dzin gyis de rnams la dris pa/ ci'i phyir khyed cag ring zhig lon nas 'ongs/ rta rgod
79a7('dul ba): ma grur mchong du ma btub lags so/ /'o na ji ltar mchongs/ tsam pa mos thabs bshams pa zhig bstan te/ rte'u sngar bcug pas so/ /tsam pa mo ni mkhas pa yin no/ /ji tsam na 'dron pa rnams lam gar
79a8('dul ba): nub mo 'brang btab ste gnas pa las ri dgas 'dzin gyi mal bya skyibs shig tu bcas pa sa ga mas mthong nas dris pa/ 'di su'i mal/ ri dgas 'dzin gyi'o/ /spos shig /ci'i phyir gal te gnyid kyis log pa la bya skyibs
79b1('dul ba): steng du rdib na gdon mi za bar non pas 'chi bar 'gyur te/ bdag la gang zhig blangs na gyos po khyim du ma phyin par lam kar shi ba 'di lta bu'i bu mo bag mar blangs zhes ji srid 'tsho ba'i bar du mi snyan pa 'byung bar 'gyur ro/ /
79b2('dul ba): mal de yang spos pa las gad pa zhig pa dang / skye bo'i tshogs chen pos khyim bdag non to zhes kun brgyugs pa dang khyim bdag gis smras pa/ shes ldan dag bdag 'di na 'dug gis ma skrag par mal rtogs shig /mal
79b3('dul ba): spos so/ /sus/ sa ga mas so/ /tsam pa mo ni mkhas pa yin no/ /yang skyed mos tshal rnying pa zhig tu nub mo 'brang btab ste 'khod pa las ri dgas 'dzin gyi mal lha khang stong pa zhig tu bcas pa dang sa ga mas mthong
79b4('dul ba): nas dris pa/ 'di su'i mal/ dpon po'i 'o/ /spos shig /ci'i phyir gal te lha khang rdib ste/ des non na shi bar 'gyur te/ bdag la zhes bya ba nas mi snyan pa 'byung bar 'gyur ro zhes bya ba'i bar gong ma
79b5('dul ba): bzhin du'o/ /mal de yang spos pa las lha khang zhig pa dang skye bo'i tshogs chen pos brgyugs pa dang zhes bya ba nas tsam pa mo ni mkhas pa yin no zhes bya ba'i bar gong ma bzhin du'o/ /ji tsam na rim gyis mnyan yod
79b6('dul ba): du phyin nas lam gyis dub pa bsal te mdza' bshes dang / nye du dang gnyen gyi skye bo spras nas sa ga ma rang gi rigs dang 'tsham pa'i khyim gyi las dag byed do/ /ri dgas 'dzin gyi mna' ma drug gis re mo re mos khyim
79b7('dul ba): mi'i zan sbyor ba las sa ga ma la yang de bzhin du bsgo ste/ khyod kyis res kyang zhag bdun pa la sbyor cig /de'i res la bab tu nye ba dang / gyos po dang / sgyug mo dang / khyim bdag rnams kyi dri'i lhag ma gang yin
79b8('dul ba): pa de dag ril bur byas nas nyi ma re re zhing skems so/ /nyi ma re re zhing nod pa'i phye gang yin pa de las kyang bre kha phri ste bzhag la/ lhag ma mar dang bsres pas de dang tshad mnyam par gyur to/ /sang lta bu res
80a1('dul ba): bab pa na chang btung la rag par bya ba dang / khyim thab dang rang gi me tog gi phreng ba rnying pa gang yin pa de dag bsil bar bzhag nas/ ji tsam na nam nangs pa dang / las byed pa rnams la skyur rtsi dang / dri dang /
80a2('dul ba): me tog dang / zas dang / chang dag byin no/ /de rnams shin tu mgu nas bdag cag ring zhig lon nas khyim bdag gi chung ma rnying pas bzhin bltas so zhes de rnams kyis de'i nyin par las nyis 'gyur du byas so/ /
80a3('dul ba): ji tsam na ri dgas 'dzin gyis phyi dro'i dus su las kyi mtha' la bltas pa na las mang du zin pa mthong nas des dris pa/ ci khyed cag gis gla mi gzhan dag cig bkug gam/ sus kyang ma bkug go/ /gang gis na las
80a4('dul ba): nyis 'gyur du byas pa 'di la rgyu ci zhig yod/ de rnams kyis smras pa/ dpon po zas ci 'dra ba de 'dra ba'i las bgyid do/ /de ji lta bu yin/ de rnams kyis ji ltar gyur pa rgya cher smras pa dang / ri dgas 'dzin gyi bu rnams
80a5('dul ba): kyis rang rang gi chung ma la smras pa las de rnams kyis smras pa/ sa ga mas ji ltar bgyis pa bzhin du gal te bdag cag gis kyang khyim nas brkus la gla mi rnams dga' bar bgyis pa dang / bdag la yang jo bo dang
80a6('dul ba): khyed gla mi rnams dga' bar 'gyur ro/ /de nas ri dgas 'dzin gyis sa ga ma la dris pa/ bu mo khyod kyis kha zas rnams ji ltar bshams/ des rgyas par smras pa dang ri dgas 'dzin mgu nas des de kho
80a7('dul ba): na khyim gyi bya ba rnams byed du bcug ste/ nang mi thams cad la smras pa/ khyed cag las gang zhig sa ga mas byin pas mgu ba ni des gnas par bgyis la de dang rjes su 'thun par yang gyis shig /
80a8('dul ba): ji tsam na de khyim gyi dpon mor gyur nas spyod tshul dang / gnas pa dang / des pas nang mi thams cad dga' bar gyur to/ /ji tsam dus gzhan zhig na sa ga ma'i khyim steng nas ngang pa rnams kyis byang gi sgra
80b1('dul ba): m i snyan gyi gling nas ma rmos ma btab pa'i 'bras sa lu dag khyer nas dong ba las rgyal po'i khab na 'dug pa'i ngang pa des de dag mthong nas skad phyung ba dang de rnams kyis kyang skye gnas mthun pa'i gcugs pas
80b2('dul ba): mnags ma thub ste skad phyung ba dang rgyal po'i khab kyi khang thog tu 'bras kyi snye ma rnams lhung bar gyur to/ /de nas rgyal pos blon po rnams la re re byin pa dang ri dgas 'dzin gyis rang gi skal ba sa ga ma la byin no/ /
80b3('dul ba): des za ma tog gi nang du bcug ste zhing pa rnams la bsgo ba dang / de rnams kyang shin tu mgu ste/ de rnams kyis zhing chung ngu zhig legs par bstan nas dus shes par byas te btab pa las lhas dus bzhin du
80b4('dul ba): char phab pas sa bon dang 'thun par phun sum tshogs par skyes so/ /phyi de lo la ni rab tu mang por skyes par gyur to/ /yang phyi de lo la ni de bas kyang mang por gyur te/ de bzhin du ji tsam na bang ba thams cad ngang
80b5('dul ba): pas khyer te 'ongs pa'i 'bras sA lus gang bar gyur to/ /ji tsam na ko sa la'i rgyal po gsal rgyal nad kyis thebs nas des sman pa rnams bkug ste dris pa dang / de rnams kyis smras pa/ lha gal te
80b6('dul ba): ngang pas 'tshal te mchis pa'i sA lu brnyes na de la/ 'jams bsgral nas gsol cig dang / sos par 'gyur lags so/ /rgyal pos blon po rnams bkug nas smras pa/ shes ldan dag khyed la ngas
80b7('dul ba): ngang pas khyer te 'ongs pa'i sA lu'i snye ma byin pa de dag khyed kyis cir byas/ de nas kha cig gis smras pa/ lha bdag cag gis ni lha khang du phul lo/ /gzhan dag gis smras pa/ bdag cag gis
80b8('dul ba): me'i nang du stsal to/ /gzhan dag gis smras pa/ bdag gis sgo khang du btags so/ /ri dgas 'dzin gyis smras pa/ lha bdag gis sa ga ma la stsal na re shig des cir bgyis rma bar 'tshal lo/ /
81a1('dul ba): des sa ga ma la dris pa dang / des smras pa/ jo bo ci ngang pas 'tshal te mchis pa'i sA lu 'tshal ba zhig mchis sam/ rgyal po snyun gyis thebs pa la sman pa rnams kyis ngang pas khyer te 'ongs pa'i sA lu
81a2('dul ba): bstan to/ /de nas sa ga mas gser snod kyi nang du ngang pas khyer te 'ongs pa'i 'bras kyis bkang nas rgyal po la bkur ba las rgyal pos zos nas sos par gyur to/ /dus gzhan zhig na rgyal po la ljongs kyi mi rnams
81a3('dul ba): kyis rta rgod ma smad gnyis shig phul ba las de la ma ni gang yin/ rte'u ni gang yin pa 'gas kyang ma shes nas rgyal pos blon po rnams la bsgo ba/ shes ldan dag legs par rtogs la nga la gsol cig /blon po rnams kyis
81a4('dul ba): nyin thog thag tu dpyad na dub ste gtan la ma phebs so/ /ri dgas 'dzin phyi dro khyim du song ba dang sa ga mas rkang pa gnyis la gtugs nas smras pa/ jo bo ji ste de ring ring zhig lon nas gshegs/ des ji ltar gyur pa rnams
81a5('dul ba): rgyas par smras pa dang sa ga mas smras pa/ jo bo 'di la dpyad du ci zhig mchis/ de gnyis chas mnyam par stsal dang bu gang lags pa de ni myur du 'tshal nas ma'i skal ba la 'tshal lo/ /ma gang lags pa de ni mi 'tshal bar
81a6('dul ba): mgo steg ge mchis te/ rtags ni de lags so/ /ri dgas 'dzin gyis blon po rnams la smras nas de rnams kyis kyang ji skad bstan pa bzhin brtags nas de nas nam nangs pa dang rgyal po la smras pa/ lha 'di ni ma lags so/ /
81a7('dul ba): 'di ni bu lags so/ /rgyal pos smras pa/ khyed cag gis ji ltar shes/ lha 'di lta bu dang 'di lta bu lags so/ /khar tsang ci ste ma shes/ lha bdag cag gis 'tshal bar rngo ga la thog /sa ga mas de skad bstan lags
81a8('dul ba): mod/ rgyal pos smras pa/ tsam pa mo ni mkhas pa yin no/ /mi zhig chu 'gram du lham bzhag nas khrus byed pa dang / mi gzhan zhig 'ongs nas des lham des mgo la dkris nas de nyid na khrus bya bar brtsams so/ /
81b1('dul ba): mi de khrus byas nas langs nas lham de ma mthong ngo / /mi des smras pa/ kye nang rje ci tshol lham mo/ /khyod kyi lham ga la yod/ gal te khyod la lham yod par gyur na/ ji ltar ngas mgo la dkris nas zhugs
81b2('dul ba): pa de bzhin du khyod kyis kyang lham gyis mgo la dkris nas zhugs par 'gyur ro/ /des smras pa/ 'o ni nyid kho bo'i lham yin no/ /de gnyis khyod kyi nga'i zhes rtsod par gyur nas/ de gnyis rgyal po'i drung du
81b3('dul ba): song ngo / /rgyal pos blon po rnams la bsgo ba/ shes ldan dag legs par rtogs la gang gi yin pa de la byin cig /de rnams kyis brtag par brtsams nas gcig la dris pa dang / des smras pa/
81b4('dul ba): bdag gi lags so/ /gcig shos la yang dris pa dang / des smras pa/ bdag gi lags so/ /zhes khyod kyi dang nga'i zhes pa la nyi ma 'das te blon po rnams dub nas rgongs ka gtan la ma phebs pa bzhin
81b5('dul ba): du khyim du dong ngo / /sa ga mas ri dgas 'dzin gyi zhes bya ba nas dris te zhes bya ba'i bar gong ma bzhin du ste/ des ji ltar gyur pa rnams smras pa dang / sa ga mas smras pa/ jo bo 'di la dpyad du ci zhig
81b6('dul ba): mchis/ de gnyis la cig kyang phyed khyer cig /gcig shos kyang phyed khyer cig ces gsung shig dang / gang gi lags pa de'i mchid nas ni ci'i phyir bdag gi lham dral zhes mchi'o/ /gang ma
81b7('dul ba): lags pa de'i glo ba ni re shig bdag gis phyed thob na yang der zad 'dir bdag la ci zhig 'god snyam ste de ltar brtag par bgyi'o/ /ri dgas 'dzin song nas blon po rnams la smras nas zhes bya ba nas
81b8('dul ba): rgyal pos smras pa/ tsam pa mo ni mkhas pa yin no zhes bya ba'i bar gong ma bzhin du'o/ /rgyal po la tshong pa gru pas tsan dan gyi sdong dum zhig skyes su phul ba dang / de'i mgo gang yin
82a1('dul ba): mjug gang yin pa ma shes nas rgyal pos blon po rnams la bsgo ba ji lta bu yin rtogs shig / de rnams kyis nyin thog thag dpyad na ma shes nas rgongs ka khyim du dong ngo / /sa ga mas zhes bya ba nas ri dgas
82a2('dul ba): 'dzin gyis dris pa zhes bya ba'i bar gong ma bzhin du'o/ /des ji ltar gyur pa rnams rgya cher smras pa dang / sa ga mas smras pa/ jo bo 'di la dpyad du ci mchis chab tu 'or cig dang rtsa ba gang yin pa de ni 'bying bar 'gyur ro/ /
82a3('dul ba): thor to gang lags pa ni steng du 'byung bar 'gyur ro/ /de la brtag pa ni de lags so/ /ri dgas 'dzin gyis blon po rnams la smras nas zhes bya ba nas rgyal pos smras pa/ tsam pa mo ni mkhas pa yin no zhes bya
82a4('dul ba): ba'i bar gong ma bzhin du'o/ /ri 'or na khyim bdag cig yod pa des de dang rigs mnyam pa las chung ma blangs pa las de la bu pho yang med/ bu mo yang med/ de bu mngon par 'dod pas chun ma zhig blangs pa
82a5('dul ba): dang / de la chung ma chen mo shos rang bzhin gyis phrag dog can zhig pas de'i mngal ma rung bar bya ba'i sbyor ba zhig byas pa las de'i mngal shin tu rnam par dag pas sems can dang ldan par gyur nas ji tsam na zla ba
82a6('dul ba): dgu 'das pa dang / khye'u zhig btsas so/ /des bsams pa/ sha khon rnams la ni 'di lta ste/ chen chun 'di tha chad yin pas gdon mi za bar ma yar mos thabs gang yang rung ba zhig gis gsod
82a7('dul ba): par 'gyur na/ bdag gi khyim thab 'am/ bdag gis ci byar yod/ bdag gis nam du ni srung ye de kho na la sbyin par bya'o snyam nas de dang khyim thab lhan cig gros byas te rung nas chen ma shos la
82a8('dul ba): smras pa/ che zhe bdag gi bu 'di khyod la byin gyis gsos shig /des bsams pa khyim ni gang la bu yod pa de kho na'i yin par zad pas khyim gyi bdag mor gyur pas gso'o snyam nas/ des de
82b1('dul ba): gsos pa las de'i pha yang shi bar gyur to/ /de gnyis khyim gyi phyir rtsod par gyur nas gcig gis smras pa/ 'di kho mo'i bu yin no/ /gcig shos kyis smras pa/ 'di ni kho mo'i bu yin no/ /rgyal po'i
82b2('dul ba): drung du song ba dang / rgyal pos blon po rnams la bsgo ba shes ldan dag deng la gang yin pa rtogs shig /de rnams kyis dpyad pa las nyi ma 'das kyang gtan la ma phebs nas/ rgongs ka khyim du dong ba dang /
82b3('dul ba): sa ga mas ri dgas 'dzin la dris te zhes bya ba nas 'di la dpyad du ci mchis zhes bya ba'i bar gong ma bzhin du ste/ de gnyis la kho bo cag gis gang gi bu yin pa mi shes kyis/ khyed cag gnyis las
82b4('dul ba): gang stobs che ba de khyer la song shig ces gsungs shig dang / lag pa gnyis nas bzung nas 'dren par bgyid de/ de sdug bsngal gyis ngu bar gyur pa dang de'i ma gang lags pa de ni brtse ba mchis pas 'di
82b5('dul ba): gson na nam zhig na mthong bar 'gyur grang snyam nas gtong bar bgyid do/ /gcig shos ni brtse ba ma mchis pas gang gi tshe mi gtong ba de'i tshe de la lcag gis gzhus shig dang ji ltar gyur pa smra bar 'gyur
82b6('dul ba): te/ 'di la brtag pa ni 'di lags so/ /ri dgas 'dzin gyis blon po rnams la smras pa dang zhes bya ba nas rgyal pos smras pa/ tsam pa mo ni mkhas pa yin no zhes bya ba'i bar gong ma bzhin du'o/ /
82b7('dul ba): dus gzhan zhig na ri dgas 'dzin nad kyis thebs nas de la sman pas nyi ma gcig sman byin pa las theg gi bar gyur to/ /phyi de nyin par sman ma yin pa byin pas nad la bab par gyur to/ /sa ga
82b8('dul ba): mas bsams pa/ jo bo ji'i slad du nyin gcig ni theg gi bar gyur la/ nyin gcig ni na bar gyur snyam nas des sman gang dag gis theg gi bar gyur pa'i rtags de dag bzung nas/ de nas
83a1('dul ba): des sman pa rnams sgo nas slar bzlog nas rang nyid kyis dpyad pa las sos par gyur to/ /ri dgas 'dzin gyis bsams pa/ gang gis na bdag nyin gcig ni theg gi nyin gcig ni na ba las gang gi tshe sman
83a2('dul ba): pa mi 'ong ba de'i theg gi ba 'di la rgyu ci zhig yod snyam ste/ des sa ga ma la dris pa zhes bya ba nas tsam pa mo ni mkhas pa yin no zhes bya ba'i bar gong ma bzhin du'o/ /ko sa la'i rgyal po gsal rgyal gyi glang po che'i bla dpal
83a3('dul ba): skyed ces bya ba de la dus gzhan zhig na rgyal po gshe bar gyur to/ /zhes sa ga mas thos nas des ri dgas 'dzin la smras pa/ jo bo blon po thams cad la mthar gyis bka' bab par 'gyur gyis/ dpal bskyed la lha bzod pa mdzad
83a4('dul ba): du stsal ba'i rigs so/ /des smras pa/ bu mo bzod pa byed du gzhug go/ /de nas des rgyal po la smras pa/ lha dpal skyed ni lha la glo ba nye ba lags na de la bzod pa mdzad du gsol/ rgyal pos smras pa/ bzod par bya'o/ /
83a5('dul ba): lha gal te bzod par mdzad na de'i dbang thang de dag stsal du gsol/ /de bzhin du sbyin no/ /dpal skyed kyis ji ltar sa ga mas bdag la rgyal po bzod pa byed du bcug pa shes nas de de la lan glan pa'i bsam pas gnas so/ /dus
83a6('dul ba): gzhan zhig na ri dgas 'dzin pho mtshan la nad byung ste/ de'i rim gro sa ga ma byed pa las de 'dzem par gyur to/ /des smras pa/ jo bo 'di la 'dzem du ci mchis/ ci pha'i rim gro bu mo mi bgyid dam/ 'on kyang de 'dzem par gyur
83a7('dul ba): to/ /des bsams pa 'di bdag gis rim gro byar ni mi btub pas de'i chung ma zhig blang ngo snyam pa nas de dpal skyed kyi khyim du song ba dang / des 'ongs pa legs so zhes bya ba'i tshig smras nas stan bstabs te 'dug go/ /
83a8('dul ba): dpal skyed la bu mo zhig yod pa de des de la smras pa/ bu mo sa ga ma'i rkang pa gnyis la zung shig /sa ga mas smras pa/ bdag gis 'di'i rkang pa la gzung bar 'gyur ba'i gnas gang lags pa de ni mchis so zhes smras nas
83b1('dul ba): yang smras pa/ bkra shis par gyur cig /bkra shis par gyur cig /dpal skyed kyis smras pa/ ci zhig slong / bu mo slong ngo / /su zhig gi ched du/ des smras pa/ gyos po'i ched du'o/ /de cang mi smra bar 'dug go/ /dpal
83b2('dul ba): skyed kyi chung mas smras pa/ dgog cig na de la ci ste sbyin/ sa ga mas smras pa/ mi rnams kyi lang tsho ni nor yin pas dpyad du ci yod byin cig /dpal skyed kyis smras pa/ bzang mo bdag cag la sa ga mas phan btags kyis
83b3('dul ba): byin cig / gal te de lta na sbyin par bya'o/ /de nas ri dgas 'dzin gyis dpal gyi 'byor pa chen pos bag mar blangs nas/ de de'i rim gro byed par gyur te sa ga ma ni de ltar mi byed do/ /ri dgas 'dzin gyis smras pa/ bu mo bdag la
83b4('dul ba): tshig byin cig / des smras pa/ jo bo cung zad nyams par ma gyur tam/ bu mo khyod la mas bslabs pa gang yin pa de cung zad blangs te mi gnas sam/ jo bo thams cad blangs lags te/ nyi ma dang zla ba gnyis la phyag byos
83b5('dul ba): shig ces mchi ba gang lags pa ni mna' ma'i nyi ma dang zla ba lta bu ni gyos sgyug lags pas re shig bdag gis phyag bgyis lags so/ /me la bkur sti bya'o zhes mchi ba gang lags pa ni bud med kyi khyim thab ni me
83b6('dul ba): lta bu lags te/ khyim thab la ha cang bsnyen par mi bgyi/ ha cang bsring bar yang mi bgyi ste bdag ni khyim thab la me lta bur bsnyen bkur bgyid do/ /me long phyi bar bya'o zhes mchi ba gang lags pa ni sdum pa ni me
83b7('dul ba): long lta bu lags pas rtag tu zhal zhal bgyi zhing phyag dar bgyi ba lags te/ sdum pa de la bdag gdugs gcig bzhin du byi dor bgyid lags so/ /gos dkar po bgo bar bya'o zhes mchi ba gang lags pa ni khyim
83b8('dul ba): gyi las bgyid pa na gos gzhan dag kho nas so/ /lha mchod pa dang khyim thab kyi drung du mchi ba na ni gos dkar po rnams bgo bar bgyi ba ste/ de yang bdag bgyid lags so/ /blang bar bya'i sbyin par mi bya'o zhes mchi ba gang lags
84a1('dul ba): pa la ci zhig blang bar bgyi zhe na/ 'jig rten las tshig ngan pa smras pa'o/ /tshig ngan pa ni su la yang smra bar mi bgyi ba ste/ de yang bdag gis yang dag par blangs te gnas lags so/ /tshig bsrung bar bya'o zhes mchi ba
84a2('dul ba): gang lags pa ni gsang ba'i tshig mi 'phel bar bgyi ste/ bdag la ngag bsdam pa mchis lags so/ /langs nas su la yang stan bstab par mi bya'o zhes mchi ba gang lags pa ni de 'di skad ces khyod rigs kyi mna' ma yin pas khyod
84a3('dul ba): gnas dben pa na 'dug par bya'o zhes mchi ba lags te/ bdag dben pa kho na na mchis lags so/ /zhim po bza' bar bya'o zhes mchi ba gang lags pa ni shin tu bkres nas bza' bar bgyi ba ste/ bdag ni rtag tu khyim gyi skye bo
84a4('dul ba): zas 'tshal ba'i 'og tu 'tshal lo/ /bde bar nyal bar bya zhes mchi ba gang lags pa ni mtshan mo khyim gyi dgos pa thams cad bgyis nas snod brtul te ci nas kyang ldang mi dgos par khyod nyal bar bya'o zhes bgyi ba lags te/ 'di ni
84a5('dul ba): legs par bzhag pa'o/ /'di ni nyes par bzhag pa'o zhes bdag de kho na bzhin du bgyid do/ /them skas bca' bar bya'o zhes mchi ba gang lags pa ni 'di skad ces khyod sngon dge ba bcu'i las kyi lam dang ldan pa des lha'i
84a6('dul ba): 'gro ba thob nas 'dir mi'i 'jig rten du skyes pa 'di ni las kyis yin pas 'dir yang khyod kyis sbyin pa dag byin/ bsod nams dag byas te sdig pa mi bya'o/ /'di ni dbyig gi ya gad mtho ris kyi them skas lta bu yin no zhes bgyi ba lags
84a7('dul ba): te de yang bdag rngo ci thog gis bgyid do/ /sa ga ma legs so legs so/ /khyod kyi ma mkhas pa yin na/ gang gi phyir mas ldem por smras pa rtogs pas na/ khyod ni lhag par yang mkhas pa yin no// //'dul ba gzhi/
84a8('dul ba): bam po drug bcu gsum pa/ de nas ri dgas 'dzin 'di snyam du sems te/ gal te bcom ldan 'das kyis gnang na sa ga ma la bdag gis ma zhes bod do snyam nas/ bcom ldan 'das gang na ba der song ste phyin pa dang /
84b1('dul ba): bcom ldan 'das kyi zhabs gnyis la mgo bos phyag byas nas bcom ldan 'das la 'di skad ces gsol to/ /btsun pa mna' ma la ma zhes bod du rung lags sam/ bcom ldan 'das kyis bka' stsal pa/ gal te chos lnga dang ldan na
84b2('dul ba): ste/ lnga gang zhe na nad g.yog byed pa dang / thab rir bab pa'i chung ma len pa dang / srog gi skyabs byed pa dang / nor srung ba dang / shes rab kyi bgo bsha' byed pa'o/ /bar sdom la/ nad g.yog dang ni chung ma dang / /srog dang nor ni sbyin pa dang / /shes rab
84b3('dul ba): sgrub par byed pa dang / /lnga po 'di dag mar bshad do/ /de nas ri dgas 'dzin ko sa la'i rgyal po gsal rgyal gang na ba der song ste phyin pa dang / rgyal po gsal rgyal la 'di skad ces smras so/ /lha bdag ni sa ga ma la ma zhes bod par
84b4('dul ba): 'tshal lo/ /rgyal pos smras pa/ sa ga mas nga la yang rim gro byas pas/ phyi mo la dris la ngas kyang de la sring mo zhes bod do/ /des phyi mo la dris pa dang / des smras pa/ khyod kyis bos kyang rung ma bos kyang rung / de ni khyod kyi sring mo kho na yin
84b5('dul ba): no/ /ring du 'phur tshangs sbyin mngag gzhug ma'i bu mo dang 'dus pa las de las bu pho zhig btsas te de'i ming stobs kyi bshes gnyen du btags pa las de rgyal po mes kyis nyes pa 'ga' zhig gi phyir spyugs pa las tsam par song nas
84b6('dul ba): gnas pa de'i bu mo ni 'di yin pas des na khyod kyi sring mor 'ong ngo / /de nas rgyal pos glang po che la zhon nas dril sgrogs su bcug pa/ sa ga ma 'di ri dgas 'dzin gyi ni ma rgyal po gsal rgyal gyi ni sring mo yin no/ /des sngon gyi kun
84b7('dul ba): dga' ra bar gtsug lag khang brtsigs nas phyogs bzhi'i dge slong gi dge 'dun la phul ba dang / de bzhin du gnas brtan rnams kyis kyang mdo sde'i nang du sangs rgyas bcom ldan 'das mnyan yod na ri dgas 'dzin gyi ma sa ga ma'i sngon
84b8('dul ba): gyi kun dga' ra ba'i khang bzangs na bzhugs so zhes gdags pa byas so/ /dus gzhan zhig na sa ga ma las sgo nga sum bcu rtsa gnyis byung ngo / /zhes ri dgas 'dzin gyis thos nas lag pa 'gram pa la gtad nas sems khongs su
85a1('dul ba): chud cing 'dug ste/ yul gyi bzang mo la phung ba ci 'dra ba dag byung bar gyur snyam nas ri dgas 'dzin gyis dor bar brtsams pa dang / sa ga mas smras pa/ jo bo ma dor bar bcom ldan 'das la zhus shig /de nas bcom ldan
85a2('dul ba): 'das la gsol pa dang / bcom ldan 'das kyis bka' stsal pa/ ma dor bar gzeb sum bcu rtsa gnyis gyis la shing bal gyis khong ste/ gzeb bu rnams kyi nang du sgo nga re re zhog la sa ga mas dus gsum du lag pas byugs
85a3('dul ba): shig ces sgo shig dang / de nas nyi ma bdun pa lags nas gzhon nu sum bcu rtsa gnyis 'byung bar 'gyur ro/ /des de bzhin du byas pa las nyi ma bdun pa lags pa dang / gzhon nu sum bcu rtsa gnyis byung nas bsrings bskyed de
85a4('dul ba): nar son pa dang rtsal po che thub rlag pa sha stag tu gyur to/ /dus gzhan zhig na de rnams shing rtar zhugs te phyir byung nas slar 'jug pa dang / mdun na 'don gyi bu shing rtar zhugs nas phyir 'byung ba dang ji tsam na phan tshun shing rta'i mda'
85a5('dul ba): gnyis thug pa dang / mdun na 'don gyi bus smras pa/ zur cig /de rnams kyis smras pa/ khyod nyid zur cig /mdun na 'don gyi bus mjal to zhes byas nas tshig rtsub po smra bar brtsams pa dang / de nas sa ga ma'i bu rnams kyis
85a6('dul ba): shing rta'i mda' nas bzung ste 'phangs pas phyag dar gyi phung po'i steng du brdab bsnun to/ /de de nas gos kyis mgo bsgyur te pha'i drung du song nas mig mchi mas gang bas smras pa/ yab sa ga ma'i bu rnams kyis bdag 'di 'dra ba'i
85a7('dul ba): gnas skabs su bgyis so/ /bu ci'i phyir/ des rgyas par smras pa dang / des smras pa/ bu gal te de lta na thabs shig bsham par byas la de rnams mthar gyis kha gdag gis mya ngan ma byed cig /de de rnams la glan
85a8('dul ba): ka tshol ba lhur len cing gnas so/ /dus gzhan zhig na ko sa la'i rgyal po gsal rgyal la ri 'or ba log par gyur nas/ rgyal pos de la dmag kha chen cig bkye ba las rdugs rab tu rdugs nas slar log go/ /de bzhin
85b1('dul ba): du lan bdun gyi bar du dmag kha chen po bkye ba las rdugs rab tu rdugs te slar log nas rgyal po rang nyid dpung gi tshogs yan lag bzhi dang byung ba dang sa ga ma'i bu nang du 'jug pa de rnams kyis de mthong nas smras pa/ lha gang du gshegs
85b2('dul ba): ri 'or ba rnams 'bebs su'o/ /lha bzhugs shig bdag cag mchi'o/ /de bzhin du gyis shig /des de rnams la dpung gi tshogs yan lag bzhi pa gtad nas de rnams dong ste ri 'or ba rnams phab nas gte'u bzung dpya blangs te/
85b3('dul ba): slar 'ongs pa dang mdun na 'don gyis smras pa/ lha 'di dag ni 'phags par rtsal po che dag cig ste/ re zhig lha'i dka' bas bsgrub pa gang lags pa de ni 'di dag gis 'bring gis bsgrubs kyis lhas 'di la dgongs shig /rgyal po rnams
85b4('dul ba): ni khu 'phrig can yin pas snying la bzhag ste slar mdun na 'don la dris pa de la ji ltar bsgrub par bya/ des smras pa/ lha de la ji ltar bsgrub par bgyi/ gal te de dag 'tshal bar gyur na/ lha rgyal srid nas phyung nas rang nyid rgyal
85b5('dul ba): srid bgyid par 'gyur ro/ /rgyal po ji mi dga' nas bsams pa/ de ltar 'gyur srid kyis ji ltar gsad par bya zhe na/ thabs bsham pa sems shing gsang 'phel du dogs pas su la yang mi 'dri bar de bdag nyid kyis dpyad pa las
85b6('dul ba): blo skyes pa 'di kho nar mgron du bos la btungs te gtang ngo snyam nas des sa ga ma la spring ba/ che zhe'i bu rnams sang 'dir zan zo shig /des bsams pa/ sang ni bu rnams zhang po'i der za bar 'gyur gyis/ bdag
85b7('dul ba): gis kyang sangs rgyas la sogs pa dge slong gi dge 'dun gdugs tshod gsol lo snyam du bsams nas/ bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag byas
85b8('dul ba): nas phyogs gcig tu 'dug go/ /phyogs gcig tu 'dug pa dang bcom ldan 'das kyis ri dgas 'dzin gyi ma sa ga ma la chos dang ldan pa'i gtam gyis zhes bya ba nas yang dag par rab tu dga' bar mdzad nas cang mi gsung
86a1('dul ba): ngo zhes bya ba'i bar gong ma bzhin du'o/ /de nas ri dgas 'dzin gyi ma sa ga ma stan las langs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /
86a2('dul ba): bcom ldan 'das dge slong gi dge 'dun dang thabs cig tu sang bdag gi sdum par gdugs tshod sbyor zhing mchis na gnang bar mdzad du gsol/ bcom ldan 'das kyis cang mi gsung bas ri dgas 'dzin gyi ma sa ga ma la
86a3('dul ba): gnang ngo zhes bya ba nas dge slong gi dge 'dun gyi gung la gdan bshams pa nyid la bzhugs so zhes bya ba'i bar gong ma bzhin du'o/ /rgyal po'i pho nya de rnams kyis drung du 'ongs nas khye'u shog shig ces bos so/ /de nas rgyal pos dug ha
86a4('dul ba): la ha la dang zas su sbyar bas rmongs par byas nas mgo rnams bcad de/ de nas gzeb bkang nas steng du phu bo shos kyi mgo bzhag ste rgya skyegs la rgyas btab nas sa ga ma la bskur ba dang sa ga mas bsams pa/ gdon
86a5('dul ba): mi za bar lhas sring mo'i bu rnams la bgo ba zhig bskur ba yin gyis/ bdag gis kyang sangs rgyas la sogs pa dge slong gi dge 'dun la bgo bar dbul lo snyam nas de nas sangs rgyas la sogs pa dge slong gi dge 'dun rnams bde
86a6('dul ba): bar bzhugs par rig nas gtsang zhing bsod pa'i bza' ba dang bca' ba rnams kyis zhes bya ba nas/ bcom ldan 'das kyis gsol zin nas phyag bcabs te lhung bzed gyu bar rig nas zhes bya ba'i bar gong ma bzhin du'o/ /gzeb
86a7('dul ba): kha dbye bar brtsams pa dang bcom ldan 'das kyis dgongs pa/ gal te sa ga mas bden pa ma mthong bar bu bsad pa mthong na bden pa rnams kyi snod du mi 'gyur ba'i gnas gang yin pa de yod do snyam du dgongs nas sa ga ma la
86a8('dul ba): bka' stsal pa/ re shig 'dug la chos nyon la phyis ci dga' ba gyis shig /des bcom ldan 'das kyi zhabs gnyis la mgo bos phyag byas nas chos mnyan pa'i phyir spyan sngar 'dug go/ /de nas bcom ldan 'das kyis de'i
86b1('dul ba): bsam pa dang / bag la nyal ba dang khams dang rang bzhin mkhyen nas zhes bya ba nas bden pa mthong bar mdzad do zhes bya ba'i bar gong ma bzhin du'o/ /de nas bden pa mthong nas gzeb kha phye ba dang bu'i mgo rnams mthong
86b2('dul ba): nas de nas gsol pa/ bcom ldan 'das 'du byed thams cad ni 'di ltar mi rtag pa lags so/ /de nas bcom ldan 'das kyis dge slong rnams la bka' stsal pa/ dge slong dag ko sa la'i rgyal po gsal rgyal gyis sa ga ma'i bu
86b3('dul ba): rnams btungs pa ni nyes so/ /gal te ma btungs par gyur na 'di rnams kho nas grogs byas pas de'i lag mthil du sa mtha' dag 'jog par 'gyur ba zhig /de nas ko sa la'i rgyal po gsal rgyal lus rdul gyis yog cing bcom
86b4('dul ba): ldan 'das gang na ba der song ste phyin pa dang bcom ldan 'das kyi zhabs gnyis la mgo bos phyag byas nas phyogs gcig tu 'dug go/ /phyogs gcig tu 'dug pa dang bcom ldan 'das kyis ko sa la'i rgyal po gsal rgyal la 'di skad ces
86b5('dul ba): bka' stsal to/ /rgyal po chen po khyod lus rdul gyis yog cing gang nas 'dir 'ongs/ btsun pa rgyal po rgyal rigs spyi bo nas dbang bskur ba yul gyi dbang phyug dang mthu dang / brtson 'grus thob pa/ sa'i dkyil 'khor chen po legs par
86b6('dul ba): phab ste gnas pa rnams kyis rgyal po'i bgyi ba dang / rgyal po'i sgrub pa tha dad pa gang dag lags pa de dag bdag gis bgyis te/ yongs su rdzogs nas lus rdul gyis yog cing nga mchis pa lags so/ /rgyal po chen po de'i
86b7('dul ba): phyir khyod nyid la dri bar byas/ khyod kyis ji ltar bzod pa de lan thob cig /rgyal po chen po dper na khyod la 'dir shar phyogs nas mi yid ches pa yid brtan du rung ba/ brtan pa/ 'jig rten la mi slu ba zhig 'ongs nas/ de 'di
86b8('dul ba): skad ces lha bdag da gzod 'di nas shar phyogs su mchi mchi na/ de nas bdag gis ri brag chen po ma chag pa/ ser ka ma mchis pa/ phrag ma mchis pa/ shin tu mkhregs pa/ gcig tu sdug pa zhig sa'i bar dang nam mkha'i bar gyi sems can thams
87a1('dul ba): cad dang / srog chags thams cad dang / 'byung po thams cad dang / rtswa dang / shing dang / yal ga dang / lo ma dang / 'dab ma ji snyed pa thams cad phye mar rlog cing mchi ba mthong gis lha khyod kyi bgyi ba 'am/ bsgrub pa gang lags
87a2('dul ba): pa de mdzod cig ces zer la de bzhin du lho phyogs dang / nub phyogs dang / byang phyogs nas mi zhig 'ongs te zhes bya ba nas bgyi ba 'am bsgrub pa de mdzod cig ces zer te/ rgyal po chen po 'jigs pa chen po'i yang chen po mi bzad par byed
87a3('dul ba): pa mi bzad pa de lta bu nye bar gnas na mi nyid thob pa ni rnyed par dka' na/ khyod kyis ci zhig bya/ btsun pa 'jigs pa chen po'i yang chen po mi bas par bgyid pa mi bzad pa de lta bu nye bar gnas na mi nyid thob pa rnyed par dka' ba
87a4('dul ba): lags pas don spyod pa dang / chos spyad pa dang / bsod nams spyad pa dang / dge ba spyad pa dang / bzang po spyad pa dang / sangs rgyas rnams kyi bstan pa la brtson par bgyi ba ma lags par gzhan ci zhig bgyir mchis/ rgyal po
87a5('dul ba): chen po khyod ci'i phyir 'di skad ces btsun pa 'jigs pa chen po'i yang chen po de lta bu zhes bya ba nas sangs rgyas rnams kyi bstan pa la brtson par bgyi zhes bya ba'i bar gong ma bzhin du'o/ /btsun pa rgyal po rgyal rigs
87a6('dul ba): spyi bo nas dbang bskur ba zhes bya ba'i bar gong ma bzhin du ste/ sa'i dkyil 'khor chen po legs par phab ste gnas pa de rnams kyis glang po che rnams dang glang po cher 'gyed pa dang / rta pa rnams dang rta par 'gyed pa dang / shing
87a7('dul ba): rta pa rnams dang shing rta par 'gyed pa dang / dpung bu chung rnams dang dpung bu chung du 'gyed pa dang / gsang tshig mkhan rnams dang gsang tshig mkhan du 'gyed pa dang / nor rnams kyis nor du rgyal ba tha dad pa gang dag lags pa de
87a8('dul ba): dag thams cad de'i tshe 'gyed pa'i mthu ma mchis pa dang stobs ma mchis pa dang / pha rol gnon pa ma mchis pa lags pas de'i slad du bdag 'di skad ces btsun pa 'jigs pa chen po'i yang chen po de lta bu nye bar gnas na zhes bya
87b1('dul ba): ba nas sangs rgyas rnams kyi bstan pa la brtson par bgyi ba ma lags par gzhan ci zhig bgyir mchis zhes bya ba'i bar gong ma bzhin du'o/ /rgyal po chen po de bzhin du srog chags 'di dag kyang rtag tu rgyun mi 'chad par rga ba dang /
87b2('dul ba): 'chi bas 'joms pa yin no/ /rgyal po chen po de ltar rga ba dang 'chi bas 'joms pa na skyes pa gang dag gis don spyad pa dang zhes bya ba nas/ sangs rgyas rnams kyi bstan pa la brtson par bya ba ma yin par
87b3('dul ba): gzhan ci zhig byar yod ces bya ba'i bar gong ma bzhin du'o/ /de nas bcom ldan 'das kyis de'i tshe tshigs su bcad pas bka' stsal pa/ ji ltar che zhing rgya che ba'i/ /
87b4('dul ba): ri bo nam mkha' las 'ong ba/ /kun nas yang dag 'ong ba yis/ /sa ni phye mar rlog pa na/ /de la glang po ches mi rdzi/ /dpung bu chung dang shing rta dang / /rtas min gsang tshig mkhan dang ni/ /nor gyis 'gyed pas rgyal mi 'thob/ /de bzhin rga dang
87b5('dul ba): 'chi ba yis/ /mi rnams 'joms par byed pa na/ /rgyal rigs bram ze rje rigs dang / /dmangs rigs gdol pa g.yung po dang / /tshul khrims 'chal dang tshul khrims ldan/ /khyim pa de bzhin brtul zhugs can/ /lang tsho nyid dang rgan po
87b6('dul ba): dang / /de bzhin bar ma'i mi rnams la/ /cung zad kyang ni bzem med par/ /thams cad mngon du 'joms par byed/ /de lta bas na mkhas pa'i mi/ /bdag gi don la blta ba yis/ /sangs rgyas chos dang dge 'dun ni/ /bla med dag la dad bya
87b7('dul ba): zhing / /lus dang ngag dang yid dag gis/ /dam pa'i chos ni spyad byas na/ /'di na smad par mi 'gyur zhing / /mtho ris song nas dga' bar 'gyur/ /de nas ko sa la'i rgyal po gsal rgyal bcom ldan 'das kyis bka' stsal pa la mngon par dga'
87b8('dul ba): ste rjes su yi rang nas/ bcom ldan 'das kyi zhabs gnyis la mgo bos phyag byas te stan las langs nas song ngo / /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa ri dgas
88a1('dul ba): 'dzin gyi ma sa ga mas las ci zhig bgyis na/ las de'i rnam par smin pas sgo nga sum bcu rtsa gnyis byung ba de rnams las kyang bu pho sum bcu rtsa gnyis byung ste rtsal po che thub rlag pa sha stag tu gyur lags/ bcom
88a2('dul ba): ldan 'das kyis bka' stsal pa/ smon lam gyi dbang gis so/ /gang du smon lam btab lags/ dge slong dag sngon byung ba bA rA Na sI'i grong khyer du khyim bdag gcig gi bu sh-i nas de'i chung ma de rtag tu bu mngon par 'dod par gyur to/ /
88a3('dul ba): gang gi tshe yang dag par rdzogs pa'i sangs rgyas 'od srung gis sangs rgyas kyi mdzad pa mtha' dag mdzad nas shing zad pa'i me bzhin du phung po lhag ma med pa'i mya ngan las 'das pa'i dbyings su yongs su mya ngan las 'das pa de'i tshe bA rA
88a4('dul ba): Na sIr rgyal po kri ki zhes bya ba byung ste/ des yang dag par rdzogs pa'i sangs rgyas 'od srung gi mchod rten rin po che sna bzhi las brtsigs so/ /de nas bud med bu med pa bu mngon par 'dod pa gang yin pa de yang rgas par gyur nas
88a5('dul ba): mchod rten de la byi dor byas nas 'dug go/ /des 'dun pa'i slongs mo byas nas mchod rten de la mchod par byas te smon lam btab pa/ bdag gis yang dag par rdzogs pa'i sangs rgyas 'od srung gi mchod rten la bya ba byas pa
88a6('dul ba): gang yin pa'i dge ba'i rtsa ba des bdag bu mang por gyur cig ces byas te song nas grong khyer du zhugs so/ /de na bud med cig bu nad kyi sdug bsngal gyi tshor bas nyen nas ngu ba dang des gzhan zhig la dris pa/ ci'i phyir 'di ngu bar
88a7('dul ba): gyur des ji ltar gyur pa rnams smras pa dang des bsams pa/ gal te bdag kyang bu byung bar gyur na/ bdag kyang sdug bsngal 'di lta bu nyams su myong bar 'gyur ro snyam pa las/ ci tsam na sum bcu rtsa gnyis kyi dge 'dun gyis
88a8('dul ba): mchod rten de la mchod pa byed pa na bud med de yang de dang ha cang mi ring ba zhig na 'dug go/ /de rnams kyis mchod pa byas nas smon lam btab pa/ dge ba'i rtsa ba 'dis bdag cag tshan po che chen po'i stobs dang ldan par
88b1('dul ba): gyur cig ces byas so/ /des de rnams la dris pa bu dag khyed kyis smon lam ci zhig btab/ de rnams kyis smras pa/ yum 'di dang 'di dag go/ /des smras pa/ bu dag gal te de ltar na khyed cag gi mar bdag kho na gyur cig /yum de
88b2('dul ba): bzhin du gyur cig ces smras nas de rnams dong ngo / /des bsams pa/ re shig bud med de lan gcig btsa' na yang sdug bsngal gyi tshor bas nyen nas de ltar ngu na/ bdag la lan sum bcu rtsa gnyis btsa' na ji ltar bya zhes de de ltar rnam par
88b3('dul ba): rtog pa na/ mchod rten dang nye ba na bya gag mo zhig yod pa sgo nga 'byung bar de de thang cig tsam gyis sgo nga sum bcu rtsa gnyis byung la smre sngags kyang mi 'don to/ /des bsams pa/ 'byung ba'i thabs 'di ni rung ba yin no snyam du rig nas
88b4('dul ba): mchod rten de la dad pa drag pos smon lam gdab par brtsams pa/ ji ltar bya gag mo 'di thang cig tsam gyis sgo nga sum bcu rtsa gnyis byung ba de bzhin du bdag gi bu sum bcu rtsa gnyis kyang gcig car sgo ngar 'byung bar gyur cig ces
88b5('dul ba): byas so/ /dge slong dag ji snyam du sems/ de'i tshe de'i dus kyi bud med rgan mo gang yin pa de ni sa ga ma 'di nyid yin no/ /sum bcu rtsa gnyis kyi dgA 'dun gang yin pa de ni sa ga ma'i bu 'di rnams kho na yin te/ 'dis de na smon lam
88b6('dul ba): btab pa gang yin pa de'i las kyi rnam par smin pas sgo nga sum bcu rtsa gnyis byung ngo / /btsun pa sa ga ma'i bu rnams kyis las ci zhig bgyis na las de'i rnam par smin pas nongs pa ma bgyis shing skyon ma mchis par rgyal po
88b7('dul ba): gsal rgyal gyis bkum nas de rnams kyi mgos gzeb bkang ste sa ga ma la bskur lags/ bcom ldan 'das kyis bka' stsal pa/ dge slong dag 'di dag kho nas las rnams byas shing bsags pa dag ni zhes bya ba nas lus
88b8('dul ba): can rnams la 'bras bur 'gyur zhes bya ba'i bar gong ma bzhin du'o/ /dge slong dag sngon byung ba ri 'or zhig na chang 'tshong zhig gnas so/ /chom rkun pa rab tu mang po chang tshol zhing de'i drung du 'ongs nas dris pa/ chang yod dam/ chang 'tshong gi
89a1('dul ba): chung mas smras pa/ yod do zhes de rnams la chang blud na 'dzar ba med nas/ des glang zhig bstan de 'di sod cig /de rnams kyis smras pa/ mtshon cha med do/ /des gta' blangs nas mtshon cha byin pa dang / de rnams kyis de
89a2('dul ba): bsad par brtsams so/ /de gsod pa na sems la bdag gsod pa gang yin pa 'di dag thams cad ni chang 'tshong gi chung ma 'di yin gyis/ bdag gang du 'di rnams kyi mgo bcad nas gzeb bkang ste 'di la bskur bar 'gyur ba
89a3('dul ba): der skye bar gyur cig ces bsams so/ /dge slong dag ji snyam du sems/ de'i tshe de'i dus kyi glang gang yin pa de ni ko sa la'i rgyal po gsal rgyal 'di nyid yin no/ /chom rkun pa gang yin pa de rnams ni sa ga ma'i bu 'di dag nyid yin
89a4('dul ba): no/ /de'i tshe de'i dus kyi chang 'tshong gi chung ma gang yin pa de ni sa ga ma 'di nyid yin no zhes rgyas par bya'o/ /sangs rgyas bcom ldan 'das rgyal po'i khab na 'od ma'i tshal bya ka lan da ka'i gnas na bzhugs so/ /de'i tshe drang srong mngon par
89a5('dul ba): shes pa lnga dang ldan pa'i bsti gnas shig yod de/ de de na 'chag pa las bsti gnas dang ha cang yang mi ring ba'i sa rdzab can gyi phyogs shig tu gcin khu chu dang bcas pa zhig gcis so/ /glo bur du ri dgas mo skom pas nyen pa zhig
89a6('dul ba): phyogs der 'ongs te/ de skom pas nyen pas de 'thungs nas mo'i dbang po la bsnams so/ /sems can rnams kyi las kyi rnam par smin pa ni bsam gyis mi khyab pas sems can dang ldan par gyur to/ /ji tsam na dus gzhan zhig
89a7('dul ba): na phyogs de nyid du 'ongs nas khye'u zhig byung ba dang / des de bsnams na skal ba mi mthun pa'i sems can yin nas bor te song ngo / ji tsam na drang srong de bsti gnas de na 'chag pa las khye'u de mthong nas/ 'di su'i bu yin zhes de
89a8('dul ba): bsam pa la zhugs pa las/ ji tsam na bdag gi yin par mthong nas des de bsti gnas su bzhag ste bsnun bsnyod bskyed nas de'i mgo ri dgas kyi 'dra bas ri dgas mgo ri dgas mgo zhes bya bar grags so/ /dus gzhan zhig
89b1('dul ba): na drang srong shi nas ri dgas mgos glad pa'i thod pa rdob pa'i rig pa bslabs te/ des thod pa brdabs nas thams cad lung ston par byed do/ /gal te re shig sgra drag por gyur na gyen du 'gro ba lhar skye bar 'gyur bar lung ston par byed do/ /
89b2('dul ba): 'on te 'bring du gyur na gyen du 'gro ba mir skye bar 'gyur bar lung ston par byed de/ de ni bde 'gro'i rtags so/ /ngan 'gro'i rtags ni gal te re shig sgra mi gsal bar gyur na 'og tu 'gro ba sems can dmyal bar skye bar 'gyur bar lung ston
89b3('dul ba): par byed do/ /'on te sgra 'bring du gyur na 'og tu 'gro ba dud 'gror skye bar 'gyur bar lung ston par byed do/ /'on te sgra chung bar gyur na 'og tu 'gro ba yi dags su skye bar lung ston par byed do/ /de nas bcom ldan 'das kyis de'i 'dul ba'i dus
89b4('dul ba): mkhyen nas tshe dang ldan pa kun dga' bo la bka' stsal pa/ kun dga' bo song la rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa'i mgo bzhi khyer cig /btsun pa bka' bzhin 'tshal zhes tshe
89b5('dul ba): dang ldan pa kun dga' bos bcom ldan 'das las mnyan nas mgo bzhi khyer te drang srong de'i drung du song nas khyod kyis lung ston cig / des rgyun tu zhugs pa'i thod pa la brdabs nas smras pa/ 'di ni lha rnams su skyes so/ /
89b6('dul ba): lan cig phyir 'ong ba yang de bzhin no/ /phyir mi 'ong ba'i yang de bzhin no/ /dgra bcom pa'i thod pa la brdabs na ma shes rnam par ma shes nas ngo tsha bas de 'di snyam du sems te/ gang phyir 'di yi 'gro ba ma shes pa/ /
89b7('dul ba): bdag ci bstan pa de las nyams gyur tam/ /'on te slob dpon rigs las ma skyes sam/ /'on te rtags rnams de 'dra ma yin nam/ /tshe dang ldan pa kun dga' bos smras pa/ gang phyir 'di yi 'gro ba ma shes pa/ /
89b8('dul ba): khyod kyis rig pa kun legs goms ma byas/ /re shig rig pa mtha' dag rtogs byos la/ /khyod kyis phyi nas 'jig rten lung ston cig /ri dgas mgos smras pa/ khyod kyis rig pa thams cad la byang ba 'ga' mthong
90a1('dul ba): ngam mthong ba yod dam/ des smras pa/ de bzhin gshegs pa dgra bcom pa yang dag par rdzogs pa'i sangs rgyas rig pa thams cad kyi pha rol tu phyin pa yod do/ /de nas ri dgas mgo bcom ldan 'das gang na ba der
90a2('dul ba): song nas phyin pa dang bcom ldan 'das la 'di skad ces gsol to/ /dud 'gro yi dags dmyal ba lha mi skye bo'i 'gro 'tshal na/ /rig pa'i skyon gyis sems can spyod pa drug pa ma 'tshal gyis/ /gtso bo srid pa gsum gyi mtsho chen
90a3('dul ba): pha rol byon pa po/ /pha rol smra kun las rgyal drug pa ma 'tshal de ci gsungs/ /bcom ldan 'das kyis bka' stsal pa/ mer bsregs pa yi lcags kyi me/ /lcags kyi tho bas brdungs byas nas/ /rim gyis nye bar zhi ba yi/ /
90a4('dul ba): 'gro ba ji ltar mi mngon pa/ /de bzhin 'dod pa'i 'dam tshogs las/ /gal te yang dag rnam grol ba/ /mi g.yo go 'phang thob rnams kyi/ /'gro ba gdags su yod ma yin/ /de skad ces bka' stsal pa dang / bcom ldan 'das
90a5('dul ba): la ri dgas mgos 'di skad ces gsol to/ /btsun pa bdag legs par gsungs pa'i chos 'dul ba la rab tu 'byung ba dang bsnyen par rdzogs pa dge slong gi dngos po thob pa lta na/ bdag bcom ldan 'das kyi spyan sngar
90a6('dul ba): tshangs par spyod pa spyad par bgyi'o/ /de nas bcom ldan 'das kyis rab tu phyung bsnyen par rdzogs par mdzad de/ de rab tu phyung zhing bsnyen par rdzogs par mdzad nas rgyal po'i khab tu ji tsam bzhed kyi bar du bzhugs
90a7('dul ba): nas mnyan yod gang na ba der rgyu zhing gshegs te/ rim gyis rgyu zhing gshegs pa dang mnyan yod du byon nas mnyan yod kyi ri dgas 'dzin gyi ma'i sngon gyi kun dga' ra ba'i khang bzangs na bzhugs so/ /de nas bcom
90a8('dul ba): ldan 'das bla gab med pa na 'chag cing rgyu skar rnams gyur pa gzigs so/ /gzigs nas tshe dang ldan pa ri dgas mgo la bka' stsal pa/ ri dgas mgo ji srid cig na lhas char 'bebs par 'gyur soms shig /des
90b1('dul ba): bsams nas btsun pa 'jig rten 'di ma rung 'di rab tu ma rung lags te/ rgyu skar rnams ji ltar gnas pa dang sbyar na lo bcu gnyis su char mi 'bab lags so/ /bcom ldan 'das kyis rgyu skar rnams 'thun par byin gyis
90b2('dul ba): brlabs nas bka' stsal pa/ yang shes par gyis shig /des gsol pa/ lo drug tu lags so/ /de bzhin du bcom ldan 'das kyis yang smras pa dang / gsol pa/ lo lngar lags so/ /de bzhin du zhag bdun gyi bar du'o/ /
90b3('dul ba): de nas bcom ldan 'das kyis dge slong rnams la bka' stsal pa/ dge slong dag gnas mal rnams skyabs yod par spos shig /de ring kho nar lhas phye ma'i tshogs lta bu'i char 'bebs par 'gyur te/ de la khrus byed pa gang yin
90b4('dul ba): pa de rnams la 'bras dang phol mig 'byung bar mi 'gyur ro/ /ri dgas mgo de ltar na rgyu skar rnams ni 'gyur ba g.yo ba mi brtan pa yin te/ srog kyang g.yo ba mi brtan pa yin no/ /bcom ldan 'das kyis de skad ces bka' stsal
90b5('dul ba): pa dang / ri dgas mgo mngon par dad par gyur to/ /de ltar mngon par dad par gyur pas dgra bcom pa mngon sum du byas so/ /de nas rnam par grol ba'i dga' ba rab tu myong nas tshigs su bcad pas smras pa/ ri dgas
90b6('dul ba): rnams ni nags khrod rten/ /'dab chags rnams ni mkha' la rten/ /rnam par sgom pa chos la rten/ /dgra bcom mya ngan 'das la rten/ /ri dgas 'dzin gyi ma sa ga mas/ bcom ldan 'das ko sa la'i ljongs rgyu zhing
90b7('dul ba): gshegs te mnyan yod du byon nas mnyan yod na bdag kho na'i kun dga' ra ba na bzhugs so zhes thos so/ /thos nas kyang bcom ldan 'das gang na ba der song ste phyin pa dang / bcom ldan 'das kyi zhabs gnyis
90b8('dul ba): la mgo bos phyag byas te phyogs gcig tu 'dug go/ /phyogs gcig tu 'dug pa dang / bcom ldan 'das kyis ri dgas 'dzin gyi ma sa ga ma la chos dang ldan pa'i gtam gyis yang dag par bstan ces bya ba nas yang dag par
91a1('dul ba): rab tu dga' bar mdzad nas cang mi gsung ngo zhes bya ba'i bar gong ma bzhin du'o/ /de nas ri dgas 'dzin gyi ma sa ga ma stan las langs te bcom ldan 'das gang na ba de logs su thal mo sbyar ba btud nas bcom
91a2('dul ba): ldan 'das la 'di skad ces gsol to/ /bcom ldan 'das dge slong gi dge 'dun dang thabs gcig tu sang bdag gi sdum par gdugs tshod sbyor zhing mchis na gnang bar mdzad du gsol/ bcom ldan 'das kyis sa ga
91a3('dul ba): ma la cang mi gsung bas gnang ngo zhes bya ba nas nor bu'i chu snod bzhag ste/ bcom ldan 'das la bu mo mngag gzhug ma dus tshod gsol ba dus tshod gsol du bcug go/ /ji tsam na bu mo mngag gzhug ma de sngon gyi kun dga'
91a4('dul ba): ra bar song nas sgo gseb nas bltas na dge slong rnams sgren mor khrus byed pa mthong ngo / /mthong nas kyang bsams pa/ gdon mi za bar 'phags pa rnams ni bzhud la/ 'tsho ba pa nal phrug 'di dag gis gtsug lag khang
91a5('dul ba): 'dir btab bo snyam nas/ de rings pa rings pas 'ongs te smras pa/ jo mo mkhyen par mdzod cig /'phags pa rnams ni bzhud la 'tsho ba pa nal phrug rnams kyis gtsug lag khang 'dir btab lags so/ /sa ga mas
91a6('dul ba): bsams pa/ bcom ldan 'das kyis gnang nas gdugs tshod ma gsol bar bzhud par gyur pa gang yin pa de ni gnas ma yin zhing skabs med de/ gdon mi za bar 'dis dge slong sgren mo rnams mthong ngo snyam nas/
91a7('dul ba): des dus tshod gsol ba'i skyes pa gzhan zhig btang ste/ des btsun pa gdugs tshod lags shing mchis na/ bcom ldan 'das da de'i dus la bab par mkhyen par mdzad du gsol zhes bya ba nas/ bcom ldan 'das kyis gsol zin
91a8('dul ba): nas phyag bcabs te lhung bzed gyu bar rig nas zhes bya ba'i bar gong ma bzhin du ste/ rgan pa'i mthar 'dug nas bcom ldan 'das la 'di skad ces gsol to/ /btsun pa bdag ni sbyin pa chen po brgyad bca' bar 'tshal te/ glo
91b1('dul ba): bur pa la stsal ba dang / 'chi bar chas pa la stsal ba dang / bro 'tshal ba la stsal ba dang / bro g.yog la stsal ba dang / stsang nas kyi 'jams nar ma dang / sman nar ma dang / dge slong rnams la dbyar gyi gos ras chen dang / dge slong
91b2('dul ba): ma rnams la khrus ras so/ /bcom ldan 'das kyis bka' stsal pa/ sa ga ma khyod kyis yon tan ci zhig mthong na glo bur du 'ongs pa la sbyin pa sbyin/ btsun pa glo bur du mchis pa'i dge slong ni spyod yul mi mkhas pa dang / lam
91b3('dul ba): srang mi mkhas pa lags pas des bdag gi bsod snyoms la longs spyad na lam srang la mkhas par 'gyur lags so/ /sa ga ma de thugs su chud de legs so legs so/ /don gyi dbang ci zhig mthong na 'gro bar chas pa la sbyin pa
91b4('dul ba): sbyin/ btsun pa dge slong mchi bar chas pa bsod snyoms tshol du mchis na 'dron pa rnams dang bral bar 'gyur zhing tshogs dang bral na phongs par 'gyur bas des bdag gi bsod snyoms la longs spyad na tshogs dang 'bral bar mi
91b5('dul ba): 'gyur lags so/ /sa ga ma de yang thugs su chud de legs so legs so/ /don gyi dbang ci zhig mthong na nad pa la sbyin pa sbyin/ btsun pa dge slong bro 'tshal ba bsod snyoms tshol du mchis na nyon mongs pa 'am 'gum
91b6('dul ba): par 'gyur bas des bdag gi bsod snyoms la longs spyod na bro nad las ldang ba dang bde ba la reg par gnas par 'gyur lags so/ /sa ga ma de yang thugs su chud de legs so legs so/ /don gyi dbang ci zhig mthong
91b7('dul ba): na nad g.yog la sbyin pa sbyin/ btsun pa dge slong bro g.yog bgyid pa rang gi ched du bsod snyoms tshol du mchis na bro 'tshal ba'i bgyi ba nyams par 'gyur bas des bdag gi bsod snyoms la longs spyad na 'grub par
91b8('dul ba): 'gyur lags so/ /sa ga ma de yang thugs su chud de legs so legs so/ /don gyi dbang ci zhig mthong na dge 'dun la nas thug nar ma sbyin/ btsun pa bcom ldan 'das kyi nyan thos rnams la drod chung ba yang mchis/ drod che ba yang
92a1('dul ba): mchis te/ de la re shig drod chung ba gang lags pa de rnams ni nas thug 'tshal na drod skye bar 'gyur la/ drod che ba gang lags pa de rnams ni nyam skye bar 'gyur lags so/ /sa ga ma de yang thugs su chud de legs
92a2('dul ba): so legs so/ /don gyi dbang ci zhig mthong na dge 'dun la sman nar ma sbyin/ btsun pa bcom ldan 'das kyi nyan thos rnams las bro nad mang ba dang bro nad nyung ba mchis te/ de la bro nad mang po gang lags pa de rnams la ni re zhig
92a3('dul ba): 'tshal ches/ bro nad nyung ba gang lags pa de rnams kyis longs spyad na lhag par yang bde ba la reg par gnas par 'gyur lags so/ /sa ga ma de yang thugs su chud de legs so legs so/ /don gyi dbang ci zhig mthong na/
92a4('dul ba): dge slong rnams la dbyar gyi gos ras chen sbyin/ btsun pa de ring kho na bdag gis bu mo mngag gzhug bgyid pa dus tshod gsol bar btang ba las/ des dge slong rnams sgren mor khrus byas pa mthong nas/ de slar mchis
92a5('dul ba): te bdag la 'phags pa rnams ni bzhud la 'tsho ba pa nal phrug rnams kyis gtsug lag khang du btab bo zhes mchi bas de rnams dbyar gyi gos ras chen gyis bkab par 'gyur lags so/ /sa ga ma de yang thugs su chud de
92a6('dul ba): legs so legs so/ /don gyi dbang ci zhig mthong na dge slong ma rnams la khrus ras sbyin/ btsun pa dus 'di gcig na khyim pa mo rab tu mang po dag dge slong ma rab tu mang po rnams chu bo gnas ldan la sgren mor khrus
92a7('dul ba): bgyid pa las khyim pa mo de rnams kyis bgad cing bgad nas mdzub ker gyis dge slong ma rnams kyi 'doms nye bar ston te/ de dag gis nye bar bstan pa rnams bag 'khums par gyur pas de rnams bdag gi khrus ras
92a8('dul ba): kyis bkab nas khrus bgyid par 'gyur lags so/ /sa ga ma legs so legs so/ /khyod kyis bsod nams bya ba'i dngos po brgyad smras pa gang yin pa de dag ni rdzas las byung ba'i bsod nams bya ba'i dngos po bdun rnams la yang dag
92b1('dul ba): par snang zhing 'di dag ni rdzas las byung ba'i bsod nams bya ba'i dngos po bdun po gang dag la bsod nams sam/ bsod nams kyi 'bras bu 'am/ bsod nams kyi 'bras bu rnam par smin pa 'di tsam mo zhes tshad gzung bar
92b2('dul ba): mi nus kyi 'on kyang bsod nams mang ba'i phyir bsod nams kyi phung po chen po zhes bya ba'i grangs su 'gro ba rnams kyi nang du 'dus so/ /btsun pa bdag gis 'di skad ces bcom ldan 'das kyis dge slong che ge mo de snga nas dge slong
92b3('dul ba): 'di yang kun tu sbyor ba gsum spangs nas rgyun du zhugs pa rnam par mi ltung ba'i chos can rdzogs pa'i byang chub tu nges par gzhol ba/ re ltar thogs na srid pa lan bdun par 'gyur te/ lha dang mi rnams kyi nang du lan bdun
92b4('dul ba): du nying mtshams sbyor zhing 'khor nas sdug bsngal gyi mthar byed par 'gyur ro zhes lung bstan pa thos te/ de mnyan yod du res 'ga' mchi zhing slar yang mchi bar 'gyur la/ des bdag gi glo bur du mchi ba'i zas zhes
92b5('dul ba): bya ba nas/ dbyar gyi gos ras chen dang / dge slong mas khrus ras longs spyod par 'gyur lags so zhes bya ba'i bar de thos nas kyang dga' ba dang rab tu dga' ba rgya chen po dge ba nges par 'byung ba dang ldan pa thob par
92b6('dul ba): 'gyur lags so/ /bcom ldan 'das kyis dge slong che ge mo de dge slong 'di ni kun tu sbyor ba gsum spangs nas 'dod chags dang / zhe sdang dang / gti mug bsrabs pa'i phyir lan cig phyir 'ong bar 'gyur te/ 'jig
92b7('dul ba): rten 'dir lan cig 'ongs nas sdug bsngal gyi mthar byed par 'gyur ro zhes lung bstan pa de yang mnyan yod du res 'ga' mchi zhing slar mchi la/ des bdag gi glo bur ba'i zas zhes bya ba nas dbyar gyi gos ras chen dang /
92b8('dul ba): dge slong mas khrus ras zhes bya ba'i bar gong ma bzhin te/ thos nas kyang dga' ba dang rab tu dga' ba rgya chen po dge ba nges par 'byung ba dang ldan pa thob par 'gyur lags so/ /bcom ldan 'das kyis dge slong che ge mo de dge slong 'di ni
93a1('dul ba): tha ma'i cha dang mthun pa'i kun tu sbyor ba lnga spangs pas phyir mi 'ong bar 'gyur te/ 'jig rten 'dir phyir mi 'ong bar 'gyur ro zhes lung bstan pa de yang res 'ga' mnyan yod du mchi zhing slar mchi la/ des bdag gi
93a2('dul ba): glo bur ba'i zas zhes bya ba nas dbyar gyi gos ras chen dang / dge slong mas khrus ras zhes bya ba'i bar gong ma bzhin du ste/ thos nas kyang dga' ba dang rab tu dga' ba rgya chen po dge ba nges par 'byung ba dang ldan pa thob par 'gyur
93a3('dul ba): lags so/ /bcom ldan 'das kyis dge slong che ge mo de dge slong 'di ni nyon mongs pa thams cad spangs te dgra bcom pa mngon sum du byas nas phung po lhag ma med pa'i mya ngan las 'das pa'i dbyings su 'jug par 'gyur ro zhes lung
93a4('dul ba): bstan pa de yang res 'ga' mnyan yod du mchi zhing slar yang mchi la/ des bdag gi glo bur ba'i zas zhes bya ba nas dbyar gyi gos ras chen dang / dge slong mas khrus ras zhes bya ba'i bar gong ma bzhin du ste/ thos nas kyang
93a5('dul ba): dga' ba dang rab tu dga' ba rgya chen po dge ba nges par 'byung ba dang ldan pa thob par 'gyur lags so/ /de nas bcom ldan 'das kyis ri dgas 'dzin gyi ma sa ga ma la chos dang ldan pa'i gtam gyis yang dag par bstan yang dag
93a6('dul ba): par 'dzin du bcug / yang dag par gzeng bstod/ yang dag par rab tu dga' bar mdzad nas gdan las bzhengs te gshegs so/ /de nas bcom ldan 'das mnyan yod du ji tsam bzhed kyi bar du bzhugs nas yangs pa can gang
93a7('dul ba): na ba der rgyu zhing gshegs te/ rim gyis rgyu zhing gshegs pa na yangs pa can du byon nas yangs pa can gyi spre'u rdzing gi 'gram gyi khang pa brtsegs pa na bzhugs so/ /de nas com ldan 'das snga dro na bza' sham thabs mnabs chos
93a8('dul ba): gos dang lhung bzed bsnams nas yangs pa can du bsod snyoms la zhugs so/ /de'i tshe dge slong rab tu mang po kun dga' ra ba'i sgo na gnas mal mi gtsang bas gos pa rnams 'khru ba dang / skems pa dang / 'dings par byed
93b1('dul ba): do/ /bcom ldan 'das kyis dge slong rab tu mang po kun dga' ra ba'i sgo na gnas mal mi gtsang bas gos pa rnams 'khru ba dang / skems pa dang / 'dings par byed pa gzigs so/ /gzigs nas kyang yang 'di snyam du
93b2('dul ba): dgongs te/ bram ze dang khyim bdag dad pa can dag lpags pa dang / sha dang / khrag zad zad du sbyin pa btang zhing bsod nams byas pa gang yin pa de la dge slong rnams bag med cing ma brtags par spyod par byed do snyam du dgongs nas
93b3('dul ba): yangs pa can du bsod snyoms spyad de/ zhal zas kyi bya ba mdzad nas zas phyi ma'i bsod snyoms spangs shing lhung bzed dang na bza' chos gos mkhos su phab nas zhabs bsil te nang du yang dag 'jog la gtsug lag khang
93b4('dul ba): du zhugs so/ /de nas bcom ldan 'das rgongs ka nang du yang dag 'jog las bzhengs nas dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong rnams la
93b5('dul ba): bka' stsal pa/ dge slong dag 'dir nga snga dro sham thabs bgos lhung bzed dang chos gos thogs te yangs pa can du bsod snyoms la zhugs pa las ngas dge slong rab tu mang po dag kun dga' ra ba'i sgo na gnas mal mi gtsang
93b6('dul ba): bas gos pa rnams 'khru ba dang / skems pa dang / 'dings par byed pa mthong ngo / /mthong nas kyang 'di snyam du dgongs te/ bram ze dang khyim bdag dad pa can dag lpags pa dang / sha dang khrag zad zad du sbyin pa btang zhing bsod
93b7('dul ba): nams byas pa gang yin pa de la dge slong rnams bag med cing ma brtags par spyod par byed do/ /dge slong dag dad pas byin pa la bag yod pas spyod pa dang / dus su spyod pa dang / skabs skabs su spyod pa dang / brtags te spyod pa
93b8('dul ba): dang / cung zad spyod pa ni legs so legs so/ /de nas bcom ldan 'das kyis dad pas byin pa la bag yod pas spyad par bya ba'i bsngags pa gsungs nas dge slong rnams la bka' stsal pa/ dge slong dag de lta bas na dge 'dun gyi gnas
94a1('dul ba): mal la gding ba med par longs spyad par mi bya'o/ /gnas mal mi gtsang bas gos na de'i mod kho na la bkru bar bya ste/ gzhan du na 'gal tshabs can du 'gyur ro/ /de nas bcom ldan 'das snga dro na bza' sham
94a2('dul ba): thabs mnabs lhung bzed dang chos gos bsnams nas zhabs 'bring byed pa'i dge slong tshe dang ldan pa kun dga' bo dang / yangs pa can du bsod snyoms la zhugs pa las/ bcom ldan 'das kyis mi rgyab nag por gyur pa zhig
94a3('dul ba): rgyang ring po kho na nas gzigs so/ /gzigs nas kyang tshe dang ldan pa kun dga' bo la bka' stsal pa/ kun dga' bo khyod kyis mi rgyab nag po pha bi mthong ngam/ btsun pa mthong lags so/ /kun dga' bo mi pha bi ni yang dag par
94a4('dul ba): rdzogs pa'i sangs rgyas 'od srung gi gsung rab la rab tu byung bar gyur te/ de nas 'dis dge 'dun gyi gnas mal la ming tsam gyi gding ba dang / dri ma can gyi gding ba dang / shur bu dang / rgya chang dang / lcug gu'i gding bas bting nas
94a5('dul ba): longs spyad pa de'i las kyi rnam par smin pas tshe rabs lnga brgyar rgyab nag por gyur to/ /da dung yang rgyab nag por gyur to zhes rig par mdzad nas yangs pa can du bsod snyoms mdzad do zhes bya ba nas nang du yang dag 'jog las
94a6('dul ba): bzhengs nas zhes bya ba'i bar gong ma bzhin du'o/ /dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag de ring nga
94a7('dul ba): snga dro sham thabs bgos lhung bzed dang chos gos thogs te yangs pa can du bsod snyoms la zhugs pa las/ de na ngas mi rgyab nag por 'dug pa zhig mthong ste/ de ni yang dag par rdzogs pa'i sangs rgyas 'od srung gi gsung rab
94a8('dul ba): la dge slong du gyur pa las de na des dge 'dun gyi gnas mal la ming tsam gyi gding ba dang zhes bya ba nas tshe rabs lnga brgya'i bar du rgyab nag por gyur to zhes bya ba'i bar gong ma bzhin du'o/ /dge slong dag de lta bas na dge slong
94b1('dul ba): rnams kyis deng phyin chad ming tsam gyi gding ba dang / dri ma can gyi gding bas dge 'dun gyi gnas mal la longs spyad par mi bya'o/ /longs spyad na 'gal tshabs can du 'gyur ro/ /'on kyang gding ba gnyis kyis longs spyad par bya ste/ stug
94b2('dul ba): na ni rim gcig gis so/ /seng ba zhig na rim gnyis kyis so/ /dge slong rnams gding ba bkra zhing bkra ba kha tshar ma bcad pa dag 'chang bar byed pa bram ze dang khyim bdag rnams kyis mthong nas smod par byed/ gzhogs 'phyas
94b3('dul ba): byed/ kha zer bar byed nas bcom ldan 'das kyis bka' stsal pa/ sngon po 'am/ 'dam ka 'am/ kha bsgyur ba'i gding ba gris dras pa bcang bar bya ste/ gzhan du na 'gal tshabs can du 'gyur ro/ /dge slong zhig g.yan pa'i nad kyis nyen pas
94b4('dul ba): de'i chos gos rnams rnag dang khrag gis reg nas dri mi zhim la sbrang ma rnams 'du zhing de bsod snyoms la zhugs pa de bram ze dang khyim bdag rnams kyis mthong nas smod par byed gzhogs 'phyas byed/ kha zer bar byed pa'i
94b5('dul ba): skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na rjes su gnang ste g.yan pa dgab pa bcang bar bya ste/ zhag lnga 'am/ drug lon nas bkru bar bya'o/ /gzhan
94b6('dul ba): du na 'gal tshabs can du 'gyur ro/ /dge slong mdze'i nad kyis nyen pa dag dge 'dun gyi gnas mal dang / khyams dang / rdzing dang / sgo khang dang / bang rim dang / 'chag sa rnams dang / shing drung gi gnas rnams na dri mi zhim pa dang /
94b7('dul ba): sbrang ma rnams 'khor bas gnas shing longs spyad par byed pa de dag bram ze dang khyim bdag rnams kyis mthong nas smod par byed/ gzhogs 'phyas byed/ kha zer bar byed pa'i skabs de dge slong rnams kyis bcom ldan 'das la gsol pa
94b8('dul ba): dang / bcom ldan 'das kyis bka' stsal pa/ dge slong dag dge slong mdze nad kyis thebs pa rnams kyi phyir ngas kun tu spyod pa'i chos dag bca' bar bya ste/ dge slong mdze nad kyis thebs pas dge 'dun gyi gnas mal dang / gnas khang la
95a1('dul ba): longs spyad par mi bya/ khyams rnams dang / ji skad du bsgrags pa'i khyams la sogs par gnas par mi bya/ dge 'dun gyi chab khungs dang / snam phyi sar 'jug par mi bya ste/ dge 'dun gyis de la gnas dben pa byin nas rim gro bya'o/ /
95a2('dul ba): dge slong mdze nad kyis thebs pas kun tu spyod pa'i chos ji ltar bcas pa bzhin yang dag par blangs te 'jug par mi byed na 'gal tshabs can du 'gyur ro// //'dul ba gzhi/ bam po drug bcu bzhi pa/ sangs rgyas bcom ldan 'das
95a3('dul ba): la tshe dang ldan pa nye ba 'khor gyis zhus pa/ btsun pa bde bar gshegs pa'i na bza' chos gos lhag par bcang du rung lags sam/ nye ba 'khor mi rung ngo / /btsun pa mon dar gyi chos gos la chos gos gsum du byin gyis brlabs nas
95a4('dul ba): chos gos lhag par byin gyis brlabs te bcang du rung lags sam/ nye ba 'khor ci dgar zad de/ de bzhin du 'dod pa bzhin du bal dang sha na'i ras la yang rung ngo // // sdom la/ gso ma skra'i chos gos dang / /gcer bu skra 'bal lo ma'i gos/ /
95a5('dul ba): mthang gos can dang g.yang gzhi dang / /gso ras seng ba pa char sngo/ /gleng gzhi ni mnyan yod na'o/ /dge slong zhig bcom ldan 'das gang na ba der song ste phyin pa dang bcom ldan 'das kyi zhabs gnyis la mgo bos phyag byas te phyogs
95a6('dul ba): gcig tu 'dug go/ /phyogs gcig tu 'dug nas bcom ldan 'das la dge slong des 'di skad ces gsol to/ /btsun pa bdag gso ma'i chos gos 'chang bar 'tshal lo/ /bcom ldan 'das kyis bka' stsal pa/ skyes bu gti
95a7('dul ba): mug 'di lta ste/ gso ma'i chos gos 'di ni mu stegs pa'i rtags yin no/ /de lta bas na dge slong gis gso ma'i chos gos bcang bar mi bya'o/ /bcangs na 'gal tshabs can du 'gyur ro/ /yang dge slong zhig 'ongs nas bcom ldan 'das
95a8('dul ba): la 'di skad ces gsol to/ /bcom ldan 'das bdag skra'i chos gos bcang bar 'tshal lo/ /bcom ldan 'das kyis bka' stsal pa/ skyes bu gti mug 'di ni mu stegs pa'i rtags so zhes bya ba nas 'gal tshabs du 'gyur ro zhes bya ba'i bar gong
95b1('dul ba): ma bzhin du'o/ /yang dge slong zhig gis bcom ldan 'das la 'di skad ces gsol to/ /btsun pa bdag gcer bu bgyid par 'tshal lo/ /bcom ldan 'das kyis bka' stsal pa/ skyes bu gti mug 'di lta ste/ gcer bu 'di
95b2('dul ba): ni mu stegs pa'i rtags yin no/ /gzhan yang ngas chos gos gsum rjes su gnang na ci'i phyir khyod gcer bu byed/ de lta bas na dge slong gis gcer bu mi bya'o/ /byas na nyes pa sbom por 'gyur ro/ /de nas dge slong de gcer bu ma gnang
95b3('dul ba): ba dang bslab pa rnams spangs te nyams par gyur to/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa dge slong 'di gcer bu ma gnang ba dang bslab pa rnams spangs te
95b4('dul ba): nyams par gyur pa la gzigs/ bcom ldan 'das kyis bka' stsal pa/ dge slong dag da ltar 'ba' zhig tu ma zad de/ ji ltar 'das pa'i dus na yang 'di nyid ngo tsha med pa'i skyon gyis chung ma ma thob pa de nyon cig /dge slong dag sngon byung ba ngang
95b5('dul ba): pa'i rgyal po yul 'khor skyong zhes bya ba byung ste/ de'i bu mo rang khyim thab tshol lo zhes yul phyogs sna tshogs na gnas pa'i bya rnams kyis thos nas 'dus par gyur te so so nas bsams pa/ de'i khyim thab tu bdag 'gyur ro snyam mo/ /
95b6('dul ba): des rma bya zhig mthong nas des smras pa/ 'di ni bdag gi khyim thab tu 'gyur ro/ /de la bzhan dag gis 'dis khyod khyim thab tu bdams so zhes smras pa dang / des mjug ma bsgrengs nas gar byed par brtsams pa de yul 'khor skyong
95b7('dul ba): gis mthong nas smras pa/ 'di ci zhig gi phyir gar byed/ gzhan dag gis smras pa/ khyod kyi bu mo'i khyim thab tu gyur pas so/ /des smras pa/ ngo tsha dang khrel dang mi ldan pas 'di la bdag gi bu mo mi sbyin no zhes pa rma bya des thos nas
95b8('dul ba): yul 'khor skyong gi drung du song ste tshigs su bcad pas smras pa/ dbyangs snyan yid 'ong kha dog mdzes pa dang / /'dab ma 'dom gang tshad ldan mgrin pa ni/ /nor bu bai dUr+ya dang 'dra gyur na/ /ci slad khyod kyi sras mo bdag mi stsal/ /
96a1('dul ba): yul 'khor skyong gis smras pa/ dbyangs snyan yid 'ong kha dog mdzes pa dang / /'dab ma 'dom gang tshad ldan mgrin pa ni/ /nor bu bai dUr+ya dang 'dra gyur kyang / /'dzem med skyon gyis khyod la mi sbyin no/ /dge slong dag ji snyam du
96a2('dul ba): sems/ de'i tshe de'i dus kyi rma bya gang yin pa de ni dge slong 'di nyid de/ de na yang 'di ngo tsha med pa'i skyon gyis chung ma ma thob nas sdug bsngal zhing yid mi bde nas bya'i tshogs kyi nang nas byung ngo / /da ltar yang 'dis gcer
96a3('dul ba): bu ma gnang nas sdug bsngal zhing yid mi bde bas dge slong gi tshogs kyi nang nas byung ngo / /yang dge slong zhig gis bcom ldan 'das la 'di skad ces gsol to/ /btsun pa bdag skra 'bal bar 'tshal lo/ /bcom ldan 'das kyis
96a4('dul ba): bka' stsal pa/ ngas 'dreg par rjes su gnang na ci'i phyir khyod skra 'bal/ skyes bu gti mug 'di lta ste/ skra 'bal ba 'di ni mu stegs pa'i brtul zhugs yin no/ /de lta bas na dge slong gis skra 'bal bar mi bya'o/ /'bal na 'gal
96a5('dul ba): tshabs can du 'gyur ro/ /yang dge slong zhig gis bcom ldan 'das la 'di skad ces gsol to/ /btsun pa bdag lo ma'i bgo ba 'chang bar 'tshal lo/ /bcom ldan 'das kyis bka' stsal pa/ skyes bu gti mug 'di ni mu stegs pa'i
96a6('dul ba): brtul zhugs yin no zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /yang dge slong zhig gis bcom ldan 'das la 'di skad ces gsol to/ /btsun pa bdag bla gos mthang gos dang bcas pas 'tsho
96a7('dul ba): bar 'tshal lo/ /bcom ldan 'das kyis bka' stsal pa/ skyes bu gti mug ngas chos gos gsum rjes su gnang na ci'i phyir khyod bla gos mthang gos dang bcas pas 'tsho bar byed/ de lta bas na dge slong gis bla gos mthang
96a8('dul ba): gos dang bcas pa'i chos gos kyis 'tsho bar mi bya'o/ /'tsho bar byed na 'gal tshabs can du 'gyur ro/ /yang dge slong zhig gis bcom ldan 'das la 'di skad ces gsol to/ /btsun pa bdag g.yang gzhi 'chang bar 'tshal lo/ /
96b1('dul ba): bcom ldan 'das kyis bka' stsal pa/ gti mug 'di ni mu stegs pa'i rgyal mtshan yin no zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /yang dge slong zhig gis bcom ldan 'das la 'di skad ces gsol
96b2('dul ba): to/ /btsun pa bdag gso ma'i seng ras kyi chos gos 'chang bar 'tshal lo/ /bcom ldan 'das kyis bka' stsal pa/ 'di ni mu stegs kyi rgyal mtshan yin no zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /
96b3('dul ba): yang dge slong zhig gis bcom ldan 'das la 'di skad ces gsol to/ /btsun pa bdag pa char 'chang bar 'tshal lo/ /bcom ldan 'das kyis bka' stsal pa/ skyes bu gti mug 'di lta ste/ pa char 'di ni khyim pa'i chos yin te zhes bya ba nas
96b4('dul ba): 'gal tshabs can du 'gyur ro/ /zhes bya ba'i bar gong ma bzhin du'o/ /yang dge slong zhig gis bcom ldan 'das la 'di skad ces gsol to/ /btsun pa bdag chos gos thams cad sngon por 'chang bar 'tshal lo/ /bcom ldan 'das kyis bka' stsal
96b5('dul ba): pa/ 'di ni khyim pa 'chang bar byed do/ /de lta bas na dge slong gis chos gos thams cad sngon por bcang bar mi bya'o zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /de bzhin du thams cad ser ba 'am/
96b6('dul ba): thams cad dmar ba 'am/ dkar ba ni rung ba ma yin pa nyid do// // sdom la/ kha tshar ring dang gdengs ka dang / /ral ka gtsug tor thod dang ni/ /ra bal gos dang rnga bal klam/ /mchin nad kun dga' mthang gos bcas/ /yang
96b7('dul ba): dge slong zhig gis bcom ldan 'das la 'di skad ces gsol to/ /btsun pa bdag kha tshar ring po'i chos gos 'chang bar 'tshal lo/ /bcom ldan 'das kyis bka' stsal pa/ 'di ni mu stegs pa'i rtags yin no/ /
96b8('dul ba): zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /yang dge slong zhig gis bcom ldan 'das la 'di skad ces gsol to/ /btsun pa bdag kha tshar gdengs ka lta bu'i chos gos 'chang bar 'tshal
97a1('dul ba): lo/ /bcom ldan 'das kyis bka' stsal pa/ skyes bu gti mug 'di ni mu stegs pa'i rtags yin no zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /yang dge slong zhig gis bcom ldan
97a2('dul ba): 'das la 'di skad ces gsol to/ /btsun pa bdag ral ka 'chang bar 'tshal lo/ /bcom ldan 'das kyis bka' stsal pa/ skyes bu gti mug 'di ni khyim pa'i rtags yin no zhes bya ba nas 'gal tshabs can du 'gyur ro zhes bya
97a3('dul ba): ba'i bar gong ma bzhin du'o/ /yang dge slong zhig gis bcom ldan 'das la 'di skad ces gsol to/ /btsun pa bdag gtsug tor bgyid par 'tshal lo/ /bcom ldan 'das kyis bka' stsal pa/ skyes bu gti mug 'di ni khyim pa'i
97a4('dul ba): rtags yin no zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /yang dge slong zhig gis bcom ldan 'das la 'di skad ces gsol to/ /btsun pa bdag thod 'ching bar 'tshal lo/ /bcom ldan 'das
97a5('dul ba): kyis bka' stsal pa/ skyes bu gti mug 'di ni khyim pa'i rtags yin no zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /yang dge slong zhig gis bcom ldan 'das la 'di skad ces gsol to/ /
97a6('dul ba): btsun pa bdag ra bal gyi gos bcang bar 'tshal lo/ /bcom ldan 'das kyis bka' stsal pa/ skyes bu gti mug 'di ni khyim pa'i rtags yin no/ /zhes bya ba nas 'gal tshabs can du 'gyur ro zhes bya ba'i bar gong ma bzhin
97a7('dul ba): du'o/ /yang dge slong zhig gis bcom ldan 'das la 'di skad ces gsol to/ /btsun pa bdag rnga bal gyi klam 'chang bar 'tshal lo/ /bcom ldan 'das kyis bka' stsal pa/ skyes bu gti mug 'di ni khyim
97a8('dul ba): pa'i rtags yin no zhes bya ba nas 'gal tshabs can du 'gyur ro zhes bya ba'i bar gong ma bzhin du'o/ /tshe dang ldan pa kun dga' mchin nad can dge slong med pa'i gnas sgo 'phar med pa zhig tu dbyar gnas par dam bcas te snam
97b1('dul ba): sbyar med par de phyi rol du byung ba dang / de'i snam sbyar rkun pos khyer ro zhes bya ba'i bar du ste/ de'i phyir bcom ldan 'das kyis bka' stsal pa/ dge slong gis dge slong med pa'i gnas sgo 'phar med par dbyar gnas par dam mi bca'
97b2('dul ba): zhing snam sbyar med par gang du yang 'gro bar mi bya'o/ /song na 'gal tshabs can du 'gyur ro/ /tshe dang ldan pa kun dga' bo mchin nad can na ba de'i nad g.yog tshe dang ldan pa kun dga' bo byed pa las char bab pa dang de snam sbyar gyon te 'gro ba'i
97b3('dul ba): spro ba med nas/ bcom ldan 'das kyis bka' stsal pa/ mthang gos dang bla gos su bcas pas 'gro bar bya'o/ /gzhan yang snam sbyar gzhag tu rung ba ni lnga ste/ dge slong dang bcas pa'i gnas sgo 'phar dang bcas pa dang / char bab
97b4('dul ba): pa dang / char 'bab tu dogs pa dang / 'bab chu'i pha rol tu 'gro bar 'dod pa dang / sra brkyang bting ba'i gnas dang / dge 'dun gyis gnang ba byin par gyur pa'o/ /bar sdom gyi tshigs su bcad pa/ dbyar dang dge tshul nyid dag gi/ /
97b5('dul ba): byung ba gnyis po dag dang ni/ /rnyed pa chung dang 'gyod pa dang / /dge 'dun rnyed dang de de'i yin/ /bcom ldan 'das kyis dge slong rnams kyi chos gos kyi rnyed pa sbyin par bya'o zhes gsungs na/ dge slong rnams kyis dgag dbye
97b6('dul ba): byas pa'i mod kho na la ljongs rgyur dong ba dang de rnams kyi rnyed pa sus kyang ma blangs nas/ bcom ldan 'das kyis bka' stsal pa/ de'i rnyed pa len du gzhug pa'i phyir dge slong la bcol nas 'gro bar bya'o/ /ma bcol ba'i dge slong
97b7('dul ba): gzhan dag gis blangs pa dang / dge slong rnams phan tshun rtsod par gyur nas/ bcom ldan 'das kyis bka' stsal pa/ ma bcol ba'i dge slong gis rnyed pa blang bar mi bya'o/ /blangs na 'gal tshabs can du 'gyur ro/ /
97b8('dul ba): bcol ba'i dge slong gzhan dag gis ma blangs nas/ bcom ldan 'das kyis bka' stsal pa/ de rnams kyis thams cad mnod par bya'o/ /dge tshul rnams dong nas sus kyang rnyed pa ma blangs so/ /bcom ldan 'das kyis bka' stsal pa/
98a1('dul ba): de rnams kyi mkhan po dang slob dpon dag gis blang bar bya'o/ /dge slong dag rnyed pa chung ngu dag 'gyed par byed pa na rnyed pa chung ngu yin no snyam nas/ dong ba rnams kyi ma byin pa dang / bcom ldan 'das kyis bka' stsal pa/ gang la bcol ba
98a2('dul ba): de rnams kyis blang bar bya'o/ /gzhan dag gis ma bcol bar dong ba dang de rnams kyi sus kyang ma blangs la/ dge slong rnams kyis kyang 'gyod pas ma blangs pa dang / bcom ldan 'das kyis bka' stsal pa/ blang bar bya ste/ de la 'gyod par mi
98a3('dul ba): bya'o/ /rnyed pa chung ngu gzhan dag bgor ma chog nas/ bcom ldan 'das kyis bka' stsal pa/ gzhan dag dang bsres la gtsug lag khang na gnas pa rnams kyis bgo bar bya ste/ de la 'gyod par mi bya'o/ /bcol bas rnyed pa
98a4('dul ba): chung ngu ma blangs na ma sha ka lnga'i rin yan chad ni nges par bda' bar bya'o/ /ri 'or zhig na khyim bdag cig yod pa des gtsug lag khang zhig brtsigs nas/ de na gal te dge slong brgya gnas na ras yug brgya
98a5('dul ba): 'bul lo/ /de bzhin du dge slong gcig gnas na yang ras yug brgya kho na 'bul lo zhes bya ba'i bar du'o/ /ji tsam dus gzhan zhig na gtsug lag khang de nyid du rgan zhugs gnyis zhig dbyar gnas pa las khyim bdag des ras
98a6('dul ba): yug brgya bskur ba de gnyis kyis blangs nas phan tshun dpyad nas gcig gis smras pa/ rnyed pa 'di ni dge 'dun gyir 'gyur ro/ /gcig shos kyis smras pa/ bdag cag kho na yir 'gyur ro/ /gal te de lta na long
98a7('dul ba): shig / des smras pa/ phan tshun rtsod par mi 'gyur grang / ji tsam na gcig gis kyang ma blangs nas de gnyis kyis yang dpyad pa/ de la ji ltar bsgrub par bya/ gcig gis smras pa/ dge slong rnams bos la de
98a8('dul ba): rnams dang lhan cig bgo'o/ /gcig shos kyis smras pa/ de bzhin du bya na su 'gro/ gang gzhon pa'o/ /gos rnams sus bsrung gang gzhon pas so/ /de ltar mi nus kyis gang gzhon pa ni 'gro'o/ /gang rgan pa des ni gos rnams
98b1('dul ba): bsrung ngo / /de bzhin du bya'o zhes gzhon pa shos dge slong rnams bod pa'i phyir mnyan yod du song ngo / /drug sde rnams kyi kun tu spyod pa ni drug sde rnams kyis rgyal bu rgyal byed kyi tshal gyi sgo re mos re mos mi stongs par byed pa yin
98b2('dul ba): pas nye dga' rgyal bu rgyal byed kyi sgo na 'dug pa des rgyang ring po kho na nas mgo spra ba'i me tog ltar skya ba smin ma 'phyang ba zhig mthong nas bsams pa/ dge slong gnas brtan 'di 'ga' zhig 'ong gis de bsur 'gro'o snyam nas gnas
98b3('dul ba): brtan byon pa legs so byon pa legs so/ /slob dpon phyag 'tshal lo/ /des bsams pa/ 'di ni slob dpon yang mi shes/ mkhan po yang mi shes te/ 'di ni rgan zhugs zhig yin no snyam du rig nas smras pa/ rgan zhugs
98b4('dul ba): khyod gang nas 'ongs/ ri 'or che ge mo zhig nas so/ /ci de na gtsug lag khang yod dam/ gtsug lag khang yod do/ /ci de gtsug lag khang yin nam/ 'on te phongs pa yin/ des ji ltar gyur pa rgyas par smras pa dang / khyod don
98b5('dul ba): ci zhig la 'ongs/ dge slong rnams dang bgo ba'i phyir ro/ /gal te de lta na nga kho nas khyod la snying brtse ba'i phyir 'gro bar bya'o/ /slob dpon legs so/ /nye dgas bsams pa/ gal te 'di bdag gi thad nas gzhan
98b6('dul ba): du song na skye bo'i tshogs chen pos shes par 'gyur gyis/ legs par bdag gis bsrung bar bya'o snyam nas/ des de ngal sor bcug ste/ dus ma yin pa'i btung ba dag blud nas ci nas kyang bre mo gtam gyis nam
98b7('dul ba): sros kyi bar du brongs nas mal bzang po bshams te rkang pa bkru ba dang / rkang pa bsku ba byin nas ji tsam gnyid log par gyur pa de srid du bsdad do/ /de nas nye dga' gsang 'phel bar mi 'gyur grang snyam pa'i
98b8('dul ba): 'tsher bas mtshan mo de 'das par byas so/ /de nas de nang par sngar langs te/ rgan zhugs de khrid nas rings pa rings par song ste/ rim gyis ri 'or du phyin pa dang / de nas gtsug lag khang na gnas pa'i rgan
99a1('dul ba): zhugs gcig shos des 'ongs pa legs so zhes kun dga' bar gyur pa'i tshig smras nas de gnyis ngal sos pa dang khong gsum char yang gnas gcig tu 'tshogs nas/ nye dgas smras pa/ rnyed pa bgos shig /gnas
99a2('dul ba): brtan bgo'o/ /nye dgas rgan zhugs gcig la smras pa/ rgan zhugs khyod kyis bgos shig /gnas brtan bdag ni mi 'gyed de/ de ci'i phyir zhe na/ bdag la nyes pa byung na mi rung ngo / /gcig shos la yang smras pa/ rgan zhugs
99a3('dul ba): khyod kyis bgos shig / des kyang de bzhin du smras pa/ nye dgas smras pa/ khyed ni nyes pa byung bas 'jigs kyi/ nye dga' ni spyi'u tshugs su sems can dmyal bar 'gro bar 'gyur bar 'dod dam ci/ nye dgas bsams pa/ rgan
99a4('dul ba): zhugs 'di gnyis sdong gis dbyen bya'o snyam nas de nas de gnyis kyi rgyun du rung ba'i las byed pa'i g.yog po mthong nas gcig gi drung du song ste dris pa/ rgan zhugs khyod kyis 'dir ci dag byas/ gnas brtan bdag gis gtsug
99a5('dul ba): lag khang du rtag par chag chag dang / phyag dar dang / ba'i lci ba 'jam pos byug pa byas so/ /rgan zhugs gal te chag chag dang phyag dar byas pa kho nas rnyed pa thob pa na lta nye dgas gtsug lag khang thams cad chag chag dang phyag
99a6('dul ba): dar bya'o/ /'on kyang 'dir rnyed pa byung ba gang yin pa de ni rgan zhugs gcig shos de'i mthu yin te/ de gtsug lag khang du dus dus su chos 'don pa'i sbyin pa byed pas chos 'don pa don du gnyer ba'i lha spro ba dang ldan par gyur te/ des
99a7('dul ba): na rnyed pa rnyed par gyur gyis/ 'dis ci byin pa de blang bar bya ste 'khang bar mi bya'o/ /des de gnad la phab pas skyengs nas cang mi smra bar 'dug go/ /de nas gcig shos kyi drung du song nas smras pa/ rgan zhugs khyod kyis 'dir ci dag byas/
99a8('dul ba): gnas brtan bdag gis 'dir dus dus su chos bsgrags pa'i sbyin pa byas so/ /rgan zhugs gal te chos bsgrags pas rnyed pa thob na lta nye dgas 'greng ba dang / 'gro ba dang / 'dug pa dang / nyal bas dus thams cad du chos
99b1('dul ba): bshad do/ /rnyed pa gang chung zad grub pa de thams cad ni rgan zhugs gcig shos de'i mthus yin te/ des gtsug lag khang 'dir chag chag dang / phyag dar dang / ba'i lci ba 'jam pos byug pa byas pas so/ /bcom ldan 'das kyis
99b2('dul ba): phyag dar byed pa la yon tan lnga yod de/ lnga gang zhe na/ bdag nyid kyi sems dang bar 'gyur ba dang / gzhan gyi sems dang bar 'gyur ba dang / lha rnams yid dga' bar 'gyur ba dang / mdzes par 'gyur ba'i dge ba'i rtsa ba sogs
99b3('dul ba): par 'gyur ba dang / lus zhig nas bde 'gro mtho ris kyi 'jig rten gyi lha rnams su skye bar 'gyur ro zhes bka' stsal to/ /de lta bas na gtsug lag khang phyag dar byas pas yon bdag mngon par dad par gyur la/ lha yid dga'
99b4('dul ba): bar gyur te/ des na der rnyed pa byung bar gyur to/ /de bas na de'i mthus 'dir rnyed pa byung bas des ci byin pa de blang bar bya ste 'khang bar mi bya'o/ /de yang gnad la phab pas skyengs nas cang mi smra bar 'dug go/ /de gnyis spobs
99b5('dul ba): ba med par byas nas smras pa/ rgan zhugs dag bcom ldan 'das kyis gsol ba'i las mi 'khrugs pa gsungs pa'i thabs gzhan yod pas gsol ba byas la bgo'o/ /de gnyis kyis sngar sma phab pas smras pa
99b6('dul ba): gnas brtan ci dgyes pa de bzhin du mdzod cig / de nas nye dgas cha gsum du byas te/ cha gnyis kyi bar du ni rang nyid 'dug go/ /de gnyis kyi bar du ni cha gcig bzhag nas gsol bar bya bar brtsams pa/ rgan zhugs
99b7('dul ba): khyed nyon cig / khyed gnyis dang 'di gcig /'di gnyis dang kho bo gcig ste/ de ltar na gsum gsum mo/ /'di ni gsol ba 'o/ /de nas cha gnyis ni bdag nyid kyis blangs so/ /cha gcig ni de gnyis la byin pa dang de gnyis kyis
99b8('dul ba): smras pa/ gnas brtan 'di kho na las bdag cag gnyis rtsod par 'gyur gyis/ khyod kho nas bdag cag la bgos shig /des bgo bar brtsams nas de nas ras yug gcig kha khyer du 'dug pa de yang blangs nas ras rnams
100a1('dul ba): bam por bcings te song ngo / /de nas rim gyis mnyan yod du phyin pa dang de dge slong rnams kyis mthong nas smras pa/ btsun pa nye dga' khyod kyis su zhig shi ba mthong / des ji ltar gyur pa rgyas par smras pa dang de rnams kyis
100a2('dul ba): smras pa/ khyod de ltar byed pa brtags pa yin nam/ mi mdza' ba rnams kyi mgrin pa rdog pas mnan nas so/ /skabs de dge slong rnams kyis bcom ldan 'das la gsol pa dang bcom ldan 'das kyis dgongs pa/ nyes dmigs gang ci
100a3('dul ba): byung ba ni dge slong rnams gzhan gyi rnyed pa la thob rgyal byed pa las gyur gyis/ de lta bas na dge slong gis gzhan gyi rnyed pa la thob rgyal mi bya'o/ /thob rgyal byed na 'gal tshabs can du 'gyur ro/ /dge slong rnams the tshom skyes nas/ the
100a4('dul ba): tshom thams cad gcod pa sangs rgyas bcom ldan 'das la zhus pa/ btsun pa tshe dang ldan pa nye dgas rgan zhugs de gnyis chos kyi sgo nas bslus pa la gzigs/ bcom ldan 'das kyis bka' stsal pa/ dge slong dag da ltar 'ba' zhig
100a5('dul ba): tu ma zad de/ 'das pa'i dus na ji ltar 'dis rgan zhugs gnyis bslus pa de nyid nyon gcig /dge slong dag sngon byung ba 'bab chu'i ngogs shig na sram gnyis shig gnas pa las de gnyis gang gi tshe chu'i nang du zhugs pa na nya skam la thon
100a6('dul ba): par 'gyur zhing gang gi tshe skam la dong ba de'i tshe chu'i nang du dong nas cung zad kyang ma rnyed do/ /de nas de gnyis kyis gros byas pa/ bdag cag las gcig ni chu'i nang du 'gro'o/ /gcig shos kyis ni skam la ste/ rnyed pa gang yin pa de ni spyir bya'o/ /
100a7('dul ba): de na gcig ni chur song ngo / /gcig shos kyis ni skam la ste/ de la chur zhugs pa gang yin pas nya rnams bsgrogs te skam la bton nas de rnams skam la gnas pas bsad do/ /chu la gnas pa ni chu la gnas pa nyid kyis so/ /ji tsam na nya'i phung
100a8('dul ba): po chen por gyur pa dang gcig gis smras pa/ khyod kyis bgos shig /gcig shos kyis smras pa/ bdag mi bgod do/ /ci'i phyir bdag la nyes pa byung na mi rung ngo / /des kyang smras pa/ gal te de lta na bdag la yang nyes pa 'di nyid yin no/ /de gnyis
100b1('dul ba): sems khongs su chud cing 'dug pa las/ dzi tsam na wa bzhin rgyas zhes bya ba de gnyis kyi drung du 'ongs nas des smras pa tsha bo dag ci ste sems khongs su chud cing 'dug /zhang po bdag cag ni nya rnyed pas so/ /ci ste mi 'gyed/ zhang po nyes
100b2('dul ba): pas 'jigs so/ /khyod ni nyes pas 'jigs pa bzhin rgyas ni rkang pa spyi tshugs su sems can dmyal bar 'gro bar 'gyur bar 'dod dam ci/ bzhin rgyas kyis bsams pa/ 'di gnyis sdong gis dbye bar bya'o snyam nas/ de nas de
100b3('dul ba): gnyis kyi rtag tu g.yog byed pa ru sbal zhig mthong nas gcig gi drung du song ste dris pa/ tsha bo khyod kyis 'dir ci dag byas/ zhang po bdag chur zhugs te/ bdag chur zhugs nas nya rnams bsrogs te skam la 'thon pa dang
100b4('dul ba): 'dis bsad do/ /tsha bo gal te chur zhugs pas cung zad thob na lta bzhin rgyas rtag tu chu'i nang du 'gro'o/ /skam la 'gro ba de ni sdong dum gyis 'jigs pa dang / tsher mas 'jigs pa dang / gcan gzan gyis 'jigs pa dang / me'i
100b5('dul ba): 'jigs pa dang / ngam grog gi 'jigs pa yod do/ /gzhan yang gal te des ma bsad na/ khyod kyis bsrogs kyang ci phan/ mdor na 'dis nya rnyed pa gang yin pa de rnams ni de'i mthu yin pas 'dis ci byin pa de blang bar bya ste 'khang
100b6('dul ba): bar mi bya'o/ /de des gnad la phab pas skyengs nas cang mi smra bar 'dug go/ /de nas gcig shos kyi drung du song nas smras pa/ tsha bo khyod kyis 'dir ci dag byas/ zhang po bdag gis skam la song ste bdag gis skam la thon pa'i nya rnams
100b7('dul ba): bsad do/ /tsha bo gal te skam la song bas cung zad thob na lta bzhin rgyas rtag tu skam la 'gro'o/ /chur 'gro ba de ni dba' glong gis 'jigs pa dang / ru sbal gyis 'jigs pa dang / chu srin byis pa gsod kyis 'jigs pa dang / chu srin
100b8('dul ba): kum bi ra'i 'jigs pa dang / chu'i 'jigs pa yod do/ /gzhan yang gal te des ma bsrogs na khyod kyis ji ltar gsad/ mdor na 'dir nya rnyed pa gang yin pa de rnams ni de'i mthu yin pas des ci byin pa de blang bar bya ste 'khang bar mi
101a1('dul ba): bya'o/ /de des gnad la phab pas skyengs nas cang mi smra bar 'dug go/ /bzhin rgyas kyis smras pa/ tsha bo dag 'di la tshigs su bcad pa'i dbyangs kyis mi g.yo bar bgo ba'i thabs yod do/ /de sngar sma phab pas smras pa/ zhang po ci
101a2('dul ba): dgyes pa bzhin du mdzod cig / bzhin rgyas kyis cha gsum du bgos te/ nya'i mjug ma rnams gcig tu byas/ mgo bo rnams gcig tu byas/ bar gyi cha rnams gcig tu byas nas tshigs su bcad de smras pa/ thang la rgyu bas
101a3('dul ba): mjug ma ste/ gting du rgyu bas mgo bo'o/ /bar gyi lus ni gang yin pa/ /de ni chos la gnas pas bkur/ /bzhin rgyas kyis bsams pa/ 'di gnyis bslus pas bdag rnyed pa dang ldan no snyam nas/ des nya chen po zhig gi rked pa khyer
101a4('dul ba): te ma'i drung du song ba dang / de nas de'i ma mgu nas tshigs su bcad pa'i dbyangs kyis dris pa/ bzhin rgyas khyod ni gang nas 'ongs/ /mgo yang med cing mjug med pa'i/ /nya bo che zhig thogs nas ni/ /shin tu don grub ga las 'ongs/ /
101a5('dul ba): des smras pa/ gang phyir blun po rtsod gyur cing / /chos dang chos min mi shes pa'i/ /rgyal po'i mdzod ni 'phel ba ltar/ /des ni chog shes 'tsho bar 'gyur/ /des kyang tshigs su bcad pas smras pa/ rgyas pa blta na sdug pa khyod/ /
101a6('dul ba): pha rol mnan pa shin tu legs/ /de gnyis kyang ni mgu gyur la/ /khyod kyang rnyed pa phun sum tshogs/ /dge slong dag ji snyam du sems de'i tshe de'i dus kyi wa bzhin rgyas gang yin pa de ni nye dga' 'di nyid yin no/ /sram gnyis po gang yin
101a7('dul ba): pa de ni rgan zhugs 'di gnyis yin te/ de na yang de gnyis 'dis bslus la da ltar yang de gnyis bslus so/ /gleng gzhi ni mnyan yod na'o/ /ri 'or zhig na khyim bdag cig yod pa des gtsug lag khang zhig brtsigs nas der dge slong
101a8('dul ba): brgya dbyar gnas par dam bcas so/ /khyim bdag de'i blo skyes pa/ ras yug brgya bsgrubs te dge slong gi dge 'dun gdugs tshod gsol nas/ dge slong re re la yang ras yug re re bskon no snyam mo/ /ji tsam na nye dgas khyim bdag
101b1('dul ba): che ge mo zhig gis dge slong gi dge 'dun gdugs tshod gsol te/ re re la yang ras yug re re bskon no zhes thos so/ /thos nas kyang bsams pa/ gal te de las ras yug gcig ma grub na bdag nye dga' ma yin no snyam nas de mgron
101b2('dul ba): du ma bos bzhin du song ngo / /khyim bdag gis dge slong gi dge 'dun gdugs tshod gsol nas ras rnams 'brim pa na/ nye dgas ras yug cig blangs nas myur ba myur bar song ngo / /ji tsam na dge slong gcig gi ras chad do/ /khyim bdag gis smras
101b3('dul ba): pa/ 'phags pa bdag gis ras brgya legs par bgrangs te 'tshal te mchis na 'phags pa 'ga' zhig gis ras yug gnyis bsnams par ma gyur grang / dge slong rnams kyis smras pa/ khyim bdag de lta su zhig byed/ 'on kyang
101b4('dul ba): btsun pa nye dga' khyod kyis spyan drangs sam/ 'phags pa dag bdag gis spyan ma drangs so/ /des ras de khyer nas song ngo / /de nas khyim bdag de smod par brtsams pa'i skabs de dge slong rnams kyis bcom ldan 'das la gsol pa dang /
101b5('dul ba): bcom ldan 'das kyis dgongs pa/ nyes dmigs gang ci byung ba ni dge slong dag 'gron du ma bos par gzhan gyi rnyed pa la thob rgyal byed pa las gyur gyis/ de lta bas na dge slong gis mgron du ma bos par gzhan gyi rnyed pa la thob
101b6('dul ba): rgyal mi bya'o/ /thob rgyal byed na 'gal tshabs can du 'gyur ro/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa tshe dang ldan pa nye dga' g.yar ma drangs par gzhan
101b7('dul ba): gyi rnyed pa la thob rgyal bgyid pa la gzigs/ bcom ldan 'das kyis bka' stsal pa/ dge slong dag da ltar 'ba' zhig tu ma zad de/ ji ltar 'das pa'i dus na yang nye dgas mgron du ma bos par gzhan gyi rnyed pa la thob rgyal byas pa de
101b8('dul ba): nyon cig / dge slong dag sngon byung ba ri 'or zhig na bram ze 'khor la dbang sgyur ba zhig yod de/ des bram ze'i khye'u brgya zla ba gsum mgron du bos te zan byin nas de'i blo skyes pa/ bram ze'i khye'u re re la yang ras yug re re bskon no snyam
102a1('dul ba): mo/ /de dang ha cang yang mi ring ba zhig na bram ze rgan po zhig yod pa des thos nas de rgan pa'i mthar 'dug ste/ thog mar zos nas ras yug gcig khyer nas song ngo / /bram zes ras rnams 'brim par byed pa na/ ji tsam na bram ze'i khye'u
102a2('dul ba): gcig gi ras chad nas des dris pa/ shes ldan dag bdag gis ras yug brgya legs par bgrangs te 'ongs na bram ze'i khye'u 'ga' zhig gis ras yug gnyis blangs par ma gyur grang / de rnams kyis smras pa/ de ltar su shig bgyid/ 'on kyang
102a3('dul ba): khyod kyis bram ze rgan po mgron du bos sam/ bdag gis 'gron du ma bos so/ /des ras yug de thog mar blangs nas song ngo / bram ze des smad par brtsams so/ /dge slong dag ji snyam du sems/ de'i tshe de'i dus na bram ze rgan po gang
102a4('dul ba): yin pa de ni nye dga' 'di nyid yin te/ de na yang de mgron du ma bos so/ /da lta na yang ngo / /gleng gzhi ni mnyan yod na'o/ /ri 'or zhig na khyim bdag gcig yod pa des gtsug lag khang zhig brtsigs nas
102a5('dul ba): der dge slong gcig dbyar gnas par dam bcas pa las de ldang ba phun sum tshogs pa zhig pas/ des nyi ma re re zhing gtsug lag khang byug pa dang phyag dar byed do/ /gtsug lag khang de ni sa phyogs dben zhing
102a6('dul ba): bzang ba'i phyogs su brtsigs la/ shing sna tshogs kyis mdzes par byas pa/ ngang pa dang / khrung khrung dang / rma bya dang / ne tso dang / ri skegs dang / khu byug rnams skad 'byin pa/ me tog dang 'bras bu sna tshogs kyis mdzes par
102a7('dul ba): byas pa yin no/ /ji tsam na ded dpon 'byor pa rgya chen po dang ldan pa zhig gtsug lag khang der dgongs btab pa las/ des gtsug lag khang de mdzes pa dang / nye ba'i tshal mdzes pa dag mthong nas mngon par dad par
102a8('dul ba): gyur te/ dge slong gi dge 'dun ma mthong yang de'i ched du rnyed pa phal mo che zhig bskur nas de nang par sngar langs te song ngo / /dge slong de 'dzem bag can zhig pas rnyed pa 'di ni dge 'dun gyi yin no zhes 'gyod pas ma
102b1('dul ba): blangs par bgo ba'i phyir dge slong rnams tshol bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gal te dge slong gis ba'i lci ba'i khang par dbyar gnas
102b2('dul ba): par dam bcas par gyur kyang / der gal te bram ze dang khyim bdag rnams kyis dge 'dun gyi ched du rnyed pa nyung ngu 'am phal mo cher phul na/ de na gnas pa gcig gam/ gnyis sam/ rab tu mang po gang yin pa de rnams kho na'i ste de la
102b3('dul ba): 'gyod par mi bya'o/ / // sdom la/ bye ba rnams la skal ba ni/ /sbyin dang drang srong rgyu ba las/ /dge 'dun gyi ni chos gos kyi/ /rnyed pa brgyad du bya ba'o// //gleng gzhi ni mnyan yod na'o/ /sangs rgyas bcom ldan 'das la tshe dang ldan pa nye ba
102b4('dul ba): 'khor gyis zhus pa/ btsun pa dbyar gyi nang logs su dge 'dun bye bar gyur na rnyed pa stsal bar bgyi 'am mi stsal bar bgyi/ bcom ldan 'das kyis bka' stsal pa/ nye ba 'khor kha cig la ni sbyin no/ /kha cig la ni mi sbyin no/ /gang la
102b5('dul ba): stsal bar bgyi/ chos dang 'thun pa'i phyogs la'o/ /btsun pa dbyar gyi nang logs su dge slong gis bslab pa phul te nyams par gyur na rnyed pa stsal bar bgyi 'am/ mi stsal bar bgyi/ nye ba 'khor kha cig la ni sbyin no/ /kha cig la
102b6('dul ba): ni mi sbyin no/ /gang la stsal bar bgyi/ gang yun ring du gnas pa la'o/ /btsun pa dbyar gyi nang logs su dge slong gum par gyur na rnyed pa stsal bar bgyi 'am/ rnyed pa stsal bar mi bgyi/ nye ba 'khor kha cig la ni sbyin no/ /kha cig la ni
102b7('dul ba): mi sbyin no/ /gang la stsal bar bgyi/ gang yun ring du gnas pa la'o/ /ri 'or zhig na khyim bdag cig yod pa des yo byad thams cad dang ldan pa'i gtsug lag khang zhig brtsigs so/ /tshe dang ldan pa shA ri'i bu ljongs rgyu zhing song ba las
102b8('dul ba): gtsug lag khang der phyin pa dang khyim bdag des zas byin nas ras yug lnga brgya byin pa dang / des ras yug lnga brgya po de rnams gtsug lag khang de nyid du phul nas song ngo / /ji tsam na de'i lhan cig gnas pa drang srong len
103a1('dul ba): dang / drang srong byin gnyis ljongs rgyu zhing song ba las ri 'or de nyid du phyin nas khyim bdag des de gnyis kyang zan byin nas ras yug lnga brgya byin no/ /dge slong rnams kyis smras pa/ tshe dang ldan pa dag khyed kyi mkhan
103a2('dul ba): pos khyim bdag de las ras yug lnga brgya thob pa de rnams bdag cag kho na la bgos kyis de ring gi rnyed pa 'di rnams bdag cag kho nas thob par 'gyur ro/ /de gnyis kyis smras pa/ mkhan po ni bsod nams che ba shes rab dang ldan pa yin te/
103a3('dul ba): des lan 'ga' khyed cag la byin par zad do/ /de rnams kyis slar lan glan par brtsams pa'i skabs de dge slong rnams kyis/ bcom ldan 'das la gsol pa dang / bcom ldan 'das kyis bka' stsal pa/ dge slong dag rnyed pa brgyad
103a4('dul ba): po 'di dag ste/ brgyad gang zhe na/ mtshams kyis thob pa'i rnyed pa dang / khrims kyis thob pa'i rnyed pa dang / rten gyis thob pa dang / dge 'dun gyir brtags pa dang / dge slong gir brtags pa dang / dbyar gyi dang / mngon sum dang /
103a5('dul ba): so sor bstan pa'o/ /mtshams kyis thob pa'i rnyed pa gang zhe na/ 'di lta ste/ gnas gnyis la gso sbyong gcig pa ste/ gtsug lag khang de gnyis kyi rnyed pa gang yin pa de ni gtsug lag khang de gnyis ka'i gnyug mar gnas pa'i
103a6('dul ba): dge slong rnams kyi yin no/ /de la gnyug mar gnas pa'i dge slong rnams kyis rgya la gso sbyong tha dad par dbyar gnas par dam bcas na de la rnyed pa grub pa gang yin pa de ni gtsug lag khang de nyid du sbyin no/ /gso sbyong tha dad pa nyid
103a7('dul ba): kyis de'i gnyug mar gnas pa'i dge slong rnams kyis longs spyad par bya ste/ 'di ni mtshams kyis thob pa'i rnyed pa zhes bya'o/ /khrims kyis thob pa'i rnyed pa gang zhe na/ 'di lta ste/ dge slong rnams kyis 'di lta bu'i khrims su bca'
103a8('dul ba): ba khyed kyi ni khyim che ge mo zhig go/ /kho bo cag gi ni khyim che ge mo zhig go/ /lam chen po dang / tshong dus dang / bzhi mdo dang / sum mdo ni spyi'i yin no/ /zhes bya ba nas dbyar gnas par dam bcas pa las gal te bram ze dang khyim
103b1('dul ba): bdag de rnams kyis dam bcas pa rnams kyi gnas su dam bcas pa dang / dam ma bcas pa'i dge slong rnams zan byin nas dam bcas pa rnams la rnyed pa phul la dam ma bcas pa rnams la chu drangs na/ rnyed pa gang dbang bar 'gyur zhe
103b2('dul ba): na dam bcas pa rnams kho na'o/ /dam bcas pa rnams kyi gnas su dam bcas pa dang / dam ma bcas pa'i dge slong rnams zan byin nas dam bcas pa rnams la chu drangs la/ dam ma bcas pa rnams la rnyed pa phul na rnyed pa gang dbang bar
103b3('dul ba): 'gyur zhe na/ dam bcas pa rnams kho na'o// //'dul ba gzhi/ bam po drug bcu lnga pa/ dam bcas pa rnams kyi gnas su dam bcas pa dang / dam ma bcas pa'i dge slong rnams zan byin nas dam bcas pa rnams la rnyed pa phul la/
103b4('dul ba): dam ma bcas pa nyid la chu drangs na rnyed pa gang dbang bar 'gyur zhe na/ dam bcas pa rnams kho na'o/ /dam bcas pa rnams kyi gnas su dam bcas pa dang / dam ma bcas pa'i dge slong rnams zan byin nas rgan pa'i mthar rnyed pa phul la/
103b5('dul ba): dam bcas pa rnams la chu drangs na rnyed pa gang dbang bar 'gyur zhe na/ dam bcas pa rnams kho na'o/ /dam bcas pa rnams kyi gnas su dam bcas pa dang / dam ma bcas pa'i dge slong rnams zan byin nas dam bcas pa rnams la
103b6('dul ba): rnyed pa phul la/ rgan pa'i mthar chu drangs na rnyed pa gang dbang bar 'gyur zhe na/ dam bcas pa rnams kho na 'o/ /dam bcas pa rnams kyi gnas su dam bcas pa dang / dam ma bcas pa'i dge slong rnams zan byin nas rgan
103b7('dul ba): pa'i mthar rnyed pa phul la/ dam ma bcas pa rnams la chu drangs na rnyed pa gang dbang bar 'gyur zhe na/ dam bcas pa rnams kho na'o/ /dam bcas pa rnams kyi gnas su dam bcas pa dang / dam ma bcas pa'i dge slong
103b8('dul ba): rnams zan byin nas rgan pa'i mthar rnyed pa phul la/ dam ma bcas pa rnams la chu drangs na rnyed pa gang dbang bar 'gyur zhe na/ dam bcas pa rnams kho na'o/ /dam bcas pa rnams kyi gnas su dam bcas pa dang / dam ma
104a1('dul ba): bcas pa'i dge slong rnams zan byin nas dam ma bcas pa rnams la rnyed pa phul la rgan pa'i mthar chu drangs na rnyed pa gang dbang bar 'gyur zhe na/ dam bcas pa rnams kho na'o/ /dam bcas pa rnams kyi gnas su dam bcas pa dang /
104a2('dul ba): dam ma bcas pa'i dge slong rnams zan byin nas rgan pa'i mthar rnyed pa phul la/ rgan pa'i mthar chu drangs na rnyed pa gang dbang bar 'gyur zhe na/ dam bcas pa rnams kho na'o/ /ji ltar dam bcas pa rnams kyi gnas su dam bcas pa dang / dam ma
104a3('dul ba): bcas pa'i dge slong rnams zan byin nas shes bya ba rnam grangs dgu yin pa de bzhin du dam ma bcas pa rnams kyi gnas su dam bcas pa'i dge slong rnams zan byin nas zhes bya ba rnam grangs dgu'o/ /gal te bram ze dang khyim bdag de rnams kyis lam
104a4('dul ba): po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas dam bcas pa rnams la rnyed pa phul la/ dam bcas pa rnams kho na la chu drangs na rnyed pa gang dbang bar 'gyur zhe na/
104a5('dul ba): gnyi ga'o/ /lam po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas dam bcas pa rnams la rnyed pa phul la/ dam ma bcas pa rnams la chu drangs na rnyed pa gang dbang bar
104a6('dul ba): 'gyur zhe na/ gnyis ka'o/ /lam po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas dam ma bcas pa rnams la rnyed pa phul la/ dam bcas pa rnams la chu drangs
104a7('dul ba): na rnyed pa gang dbang bar 'gyur zhe na/ gnyis ka'o/ /lam po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas dam ma bcas pa rnams la rnyed pa phul la/ dam bcas pa rnams
104a8('dul ba): kho na la chu drangs na rnyed pa gang dbang bar 'gyur zhe na/ gnyi ga'o/ /lam po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas rgan pa'i mthar rnyed pa phul la/ dam bcas pa
104b1('dul ba): rnams la chu drangs na rnyed pa gang dbang bar 'gyur zhe na/ gnyi ga'o/ /lam po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas dam bcas pa rnams la rnyed pa phul la/
104b2('dul ba): rgan pa'i mthar chu drangs na rnyed pa gang dbang bar 'gyur zhe na/ gnyi ga'o/ /lam po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas rgan pa'i mtha' logs su rnyed pa phul
104b3('dul ba): la/ dam ma bcas pa rnams la chu drangs na rnyed pa gang dbang bar 'gyur zhe na/ gnyi ga'o/ /lam po che dang / tshong dus dang / bzhi mdo dang / sum mdo rnams su dam bcas pa dang / dam ma bcas pa'i dge slong rnams zan byin nas/ dam ma bcas pa rnams
104b4('dul ba): la rnyed pa phul la/ rgan pa'i mthar chu drangs na rnyed pa gang dbang bar 'gyur zhe na/ gnyi ga'o/ /lam po che dang / tshong dus dang / bzhi mdo dang / sum mdo rnams su khas dam bcas pa dang / dam ma bcas pa'i dge slong rnams zan byin nas rgan pa'i mthar
104b5('dul ba): rnyed pa phul la/ rgan pa'i mtha' nyid du chu drangs na rnyed pa gang dbang bar 'gyur zhe na/ gnyi ga'o/ /ji ltar dam bcas pa rnams la rnam pa dgu yin pa de bzhin du dam ma bcas pa rnams la yang brjod par bya ste/ 'di ni khrims kyis thob pa'i rnyed
104b6('dul ba): pa zhes bya'o/ /rten gyis rnyed pa gang zhe na/ dge slong skyes pa 'am/ bud med dam/ ma ning gang la brten te dbyar gnas par dam bcas pa des rnyed pa byin pa gang yin pa de ni de kho na'i yin te/ 'di ni rten gyis thob pa'i rnyed pa zhes bya'o/ /dge 'dun
104b7('dul ba): gyir brtags pa'i rnyed pa gang zhe na/ rnyed pa gang zhig nges la dmigs kyis phye ba ste/ 'di ni dge 'dun gyir brtags pa'i rnyed pa zhes bya'o/ /dge slong gir brtags pa'i rnyed pa gang zhe na/ rnyed pa gang zhig nges la dmigs kyis phye nas gnas
104b8('dul ba): khang pa'i 'o/ /yang thog pa'i 'o/ /khang pa brtsegs pa'i 'o zhes brtags pa ni de na dge slong gnas pa gang yin pa de kho na'i ste/ 'di ni dge slong gir brtags pa'i rnyed pa zhes bya'o/ /dbyar gyi rnyed pa gang zhe na/ rnyed pa gang zhig dbyar gnas pa'i
105a1('dul ba): dge slong gi dge 'dun la sbyin bdag rnams kyis bcas pa ste/ 'di ni dbyar gyi rnyed pa zhes bya'o/ /mngon sum gyi rnyed pa gang zhe na/ rnyed pa gang zhig ma nges la dmigs kyis ma phye ba ste/ 'di ni mngon sum gyi rnyed pa zhes bya'o/ /
105a2('dul ba): so sor bstan pa'i rnyed pa gang zhe na/ rnyed pa gang zhig bltams pa dang / byang chub pa dang / chos kyi 'khor lo dang / yongs su mya ngan las 'das pa la phul ba ste/ gal te mchod rten chen po bzhir 'khyer mi nus na mchod rten gcig kho na la dbul gyi
105a3('dul ba): gzhan la n-i ma yin pa ste/ 'di ni so sor bstan pa'i rnyed pa zhes bya'o// // sdom la/ gnas nas phyung dang shi ba dang / /bgo ba dang ni bsre ba dang / /gnas nas phyung dang dge tshul dang / /dbyung ba gsol dang shi ba'o/ /gleng gzhi ni mnyan yod
105a4('dul ba): na'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa 'di ltar gnas gcig na gnas nas phyung ba rab tu mang po dang / rang bzhin du gnas pa rab tu mang po mchis pa la/ de rnams las gnas nas phyung ba zhig
105a5('dul ba): gum pa de'i yo byad gang dbang bar 'gyur lags/ nye ba 'khor rang bzhin du gnas pa rnams so/ /btsun pa gnas nas phyung ba ni gnyis mchis la rang bzhin du gnas pa ni rab tu mang po lags na/ gnas nas phyung ba zhig gum na rnyed pa gang dbang
105a6('dul ba): bar 'gyur lags/ rang bzhin du gnas pa rnams kho na'o/ /gnas nas phyung ba ni rab tu mang po zhig mchis la/ rang bzhin du gnas pa ni nyung ba las gnas nas phyung ba zhig gum lags na rnyed pa gang dbang bar 'gyur lags/ rang bzhin du
105a7('dul ba): gnas pa rnams kho na'o/ /btsun pa 'di ltar gnas gcig na gnas nas phyung ba rab tu mang po dang rang bzhin du gnas pa rab tu mang po mchis pa la/ de rnams las rang bzhin du gnas pa zhig gum lags na rnyed pa gang dbang bar 'gyur lags/ rang
105a8('dul ba): bzhin du gnas pa rnams so/ /gnas nas phyung ba rab tu mang po zhig mchis la rang bzhin du gnas pa gnyis mchis pa las/ rang bzhin du gnas pa zhig gum lags na gum pa de'i yo byad gang dbang bar 'gyur lags/ rang bzhin du gnas pa gcig
105b1('dul ba): shos so/ /gnas nas phyung ba ni rab tu mang la rang bzhin du gnas pa ni gcig mchis pa gum na rnyed pa gang dbang bar 'gyur lags/ gnas nas phyung ba rnams las thog mar sdig pa'i lta bar song ba spangs pa gang yin pa'o/ /dam bcas pa
105b2('dul ba): rnams kyi gnas su dam ma bcas pa'i dge tshul 'ongs nas shi na dam bcas pa rnams kyis dam ma bcas pa rnams la khyed kyi dge tshul shi yis de'i chos gos dang lhung bzed long cig ces pho nya gtang bar bya'o/ /dam bcas pa rnams 'ged
105b3('dul ba): par byed na ma bgos pa nyes par bgos pa yin no/ /dam ma bcas pa rnams 'gyed par byed na bgos pa legs par bgos pa yin no/ /bsres nas 'ged par byed na ma bgos pa nyes par bgos pa yin no/ /phyogs bzhi'i dge slong gi
105b4('dul ba): dge 'dun la bsngo ba byed na legs par bsngos pa yin no/ /dam bcas pa rnams kyi gnas su dam ma bcas pa'i dge tshul 'ongs nas 'di skad ces tshe dang ldan pa dag bdag drang du gsol/ dam bca' bar bgyi'o zhes smra ba las de yang ma phyung
105b5('dul ba): bar shi nas dam bcas pa rnams kyis dam ma bcas pa rnams la khyed kyi dge tshul shi yis de'i chos gos dang lhung bzed long shig ces pho nya gtang bar bya'o/ /dam bcas pa rnams 'ged par byed na ma bgos pa nyes par bgos pa yin no/ /
105b6('dul ba): dam ma bcas pa rnams 'ged par byed na bgos pa legs par bgos pa yin no/ /bsres te 'god par byed na ma bgos pa nyes par bgos pa yin no/ /phyogs bzhi'i dge slong gi dge 'dun la bsngo bar byed na legs par bsngos pa yin
105b7('dul ba): no/ /dam bcas pa rnams kyi gnas su dam ma bcas pa'i dge slong zhig 'ongs nas shi na dam bcas pa rnams kyis dam ma bcas pa rnams la khyed kyi tshangs pa mtshungs par spyod pa shi yis de'i lhung bzed dang chos gos long shig ces pho nya
105b8('dul ba): gtang bar bya'o/ /khas blangs pa rnams 'ged par byed na ma bgos pa nyes par bgos pa yin no/ /dam ma bcas pa rnams 'ged par byed na bgos pa legs par bgos pa yin no/ /bsres te 'ged par byed na ma bgos pa nyes par bgos
106a1('dul ba): pa yin no/ /phyogs bzhi'i dge slong gi dge 'dun la bsngo bar byed na legs par bsngos pa yin no/ /dam bcas pa rnams kyi gnas su dam ma bcas pa'i dge slong 'ongs nas 'di skad ces tshe dang ldan pa dag bdag drang du gsol/
106a2('dul ba): dam bca' bar bgyi'o zhes zer ba las de yang ma byung ba nyid du shi na dam bcas pa rnams kyis dam ma bcas pa rnams la khyed kyi tshangs pa mtshungs par spyod pa shi yis de'i lhung bzed dang chos gos long shig ces pho nya gtang bar bya'o/ /khas blangs
106a3('dul ba): pa rnams 'ged par byed na ma bgos pa nyes par bgos pa yin no/ /dam ma bcas pa rnams 'ged par byed na bgos pa legs par bgos pa yin no/ /bsres nas 'ged par byed na ma bgos pa nyes par bgos pa yin no/ /phyogs bzhi'i
106a4('dul ba): dge slong gi dge 'dun la bsngo bar byed na legs par bsngos pa yin no/ /dam ma bcas pa rnams kyi gnas su dam bcas pa'i dge tshul 'ongs nas shi na dam ma bcas pa rnams kyis dam bcas pa rnams la khyed kyi dge tshul shi yis
106a5('dul ba): de'i lhung bzed dang chos gos long shig ces pho nya gtang bar bya'o/ /dam ma bcas pa rnams 'ged par byed na ma bgos pa nyes par bgos pa yin no/ /dam bcas pa rnams 'ged par byed na bgos pa legs par bgos pa yin no/ /
106a6('dul ba): bsres te 'ged par byed na ma bgos pa nyes par bgos pa yin no/ /phyogs bzhi'i dge slong gi dge 'dun la bsngo bar byed na legs par bsngos pa yin no/ /dam ma bcas pa rnams kyi gnas su dam bcas pa'i dge tshul 'ongs nas 'di
106a7('dul ba): skad ces tshe dang ldan pa dag bdag drang du gsol/ dam ma bcas par bgyi'o zhes zer ba las de yang ma phyung bar shi na dam ma bcas pa rnams kyis dam bcas pa rnams la khyed kyi dge tshul shi yis de'i lhung bzed dang chos gos long shig
106a8('dul ba): ces pho nya gtang bar bya'o/ /dam ma bcas pa rnams 'ged par byed na ma bgos pa nyes par bgos pa yin no/ /dam bcas pa rnams 'ged par byed na bgos pa legs par bgos pa yin no/ /bsres te 'ged par byed na ma bgos pa nyes
106b1('dul ba): par bgos pa yin no/ /phyogs bzhi'i dge slong gi dge 'dun la bsngo bar byed na legs par bsngos pa yin no/ /dam ma bcas pa rnams kyi gnas su dam bcas pa'i dge slong 'ongs nas shi na dam ma bcas pa rnams kyis dam bcas pa rnams la
106b2('dul ba): khyed kyi tshangs pa mtshungs par spyod pa shi yis de'i lhung bzed dang chos gos long shig ces pho nya gtang bar bya'o/ /dam ma bcas pa rnams 'ged par byed na ma bgos pa nyes par bgos pa yin no/ /dam bcas pa rnams 'ged par byed na bgos
106b3('dul ba): pa legs par bgos pa yin no/ /bsres te 'ged par byed na ma bgos pa nyes par bgos pa yin no/ /phyogs bzhi'i dge slong gi dge 'dun la bsngo bar byed na legs par bsngos pa yin no/ /dam ma bcas pa rnams kyi gnas su dam
106b4('dul ba): bcas pa'i dge slong 'ongs na 'di skad ces tshe dang ldan pa dag bdag drang du gsol/ dam ma bcas par bgyi'o zhes smra ba las de yang ma phyung bar shi na dam ma bcas pa rnams kyis dam bcas pa rnams la khyed kyi tshangs pa mtshungs par spyod pa
106b5('dul ba): shi yis de'i lhung bzed dang chos gos long shig ces pho nya gtang bar bya'o/ /dam ma bcas pa rnams 'ged par byed na ma bgos pa nyes par bgos pa yin no/ /dam bcas pa rnams 'ged par byed na bgos pa legs par bgos
106b6('dul ba): pa yin no/ /bsres te 'ged par byed na ma bgos pa nyes par bgos pa yin no/ /phyogs bzhi'i dge slong gi dge 'dun la bsngo bar byed na/ legs par bsngos pa yin no// // sdom ni/ /nye dga' dang ni byin gyis brlab/ /bar ma sbyin dang
106b7('dul ba): blang bya dang / /bdag shi sbyin pa med pa dang / /spang ba dang ni mi gsum mo/ /gleng gzhi ni mnyan yod na'o/ /nye dga'i spyi bor phol mig cig byung nas de sman pa'i gan du song nas bzhin bzangs kho bo la sman ston cig /des smras pa/ 'phags pa mar
106b8('dul ba): khu gsol cig dang sos par 'gyur ro/ /nye dgas bsams pa/ gal te de ring kho na 'thungs na de ring nyid du sos par 'gyur na/ sang mar dang gos bslang bar ji ltar rung bar 'gyur gyis/ re shig bslangs la phyi nas btung bar bya'o snyam du shes
107a1('dul ba): nas/ bsod nams chen po dang ldan pa des lhan cig gnas pa dang nye gnas rnams kun tu mngags pa dang / de rnams kyis mar gyi bum pa dang rma g.yog pa'i gos phal mo che bslangs so/ /phyi de nyin par sman pas dris pa/
107a2('dul ba): 'phags pa khyod snyun gdangs sam/ khyod kyis mar gsol tam/ bzhin bzangs ma 'thungs so/ /'phags pa ma legs pa zhig bgyis kyis deng nyis gyur tu gsol cig /des lhan cig gnas pa dang nye gnas rnams la smras pa/
107a3('dul ba): sman pas ji skad smras pa thos sam/ mkhan po thos lags so/ /kho bo'i nad 'di ni cher skyes par gyur te/ mar dang rma g.yog pa'i gos mang du dgos kyis slongs shig /de rnams kyis mar dang gos phal mo che bslangs so/ /de sang gi
107a4('dul ba): thabs la chags par gyur pas nyi ma de la yang ma 'thungs pas de'i nad rab tu skyes par gyur to/ /ji tsam na yang sman pa 'ongs nas dris pa/ 'phags pa mar gsol tam/ bzhin bzangs ma 'thungs so/ /'phags pa ma legs pa
107a5('dul ba): shig bgyis so/ /des smras pa/ bzhin bzangs de ring ni sum gyur tu btung ngo / /sman pas smras pa/ 'phags pa gal te mar gyi sgrom gyi nang du nub par gyur kyang da ni khyod la srog ma mchis so/ /des smras pa/ gshin rje'i g.yog 'dra ba
107a6('dul ba): khyod kyi mgul pa rdog pas mnan la mar 'thungs dang sos par 'gyur ro/ /sman pa des mjal to zhes byas nas khros te song ngo / /de nas nye dgas mar khus lhung bzed bkang ste 'thungs pa las ma zhu nas shi'o/ /de la gser mang du yod de/
107a7('dul ba): cha gcig ni chos gos las so/ /cha gnyis pa ni nad kyi rkyen sman las so/ /cha gsum pa ni rdungs su byas pa dang ma byas pa las te/ gser srang sum khri byung ngo zhes blon po rnams kyis thos nas rgyal po la smras pa/ lha 'phags pa
107a8('dul ba): nye dga' gum pa las de la gser mang du byung ste/ gser srang sum khri mchis kyis de la bka' stsal pa'i rigs so/ /rgyal pos smras pa/ gal te de lta na deng la de'i gnas khang rgyas thob shig /dge slong rnams de khyer te sreg tu dong ngo / /
107b1('dul ba): de rnams kyang lhags nas gnas khang rgyas btab bo/ /dge slong rnams kyis de dur khrod du bsregs nas gtsug lag khang du 'ongs pa na gnas khang rgyal po'i rgyas btab pa mthong nas/ skabs de dge slong rnams kyis bcom ldan 'das la
107b2('dul ba): gsol pa dang / de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la nga'i tshig gis rgyal po gsal rgyal la nad med par gyur cig ces byos la/ 'di skad ces rgyal po chen po gang gi tshe khyod rgyal
107b3('dul ba): po'i bya ba byed pa de'i tshe khyod kyis dge slong nye dga' la bltas sam/ 'on te gang gi tshe khyod bag ma gtong ba 'am bag ma len pa de'i tshe nye dga' la lan 'ga' khyod kyis ji srid 'tsho ba'i chos gos dang bsod snyoms dang gnas mal dang /
107b4('dul ba): na ba'i rkyen rtsi dang / yo byad rnams kyis bstabs sam/ 'on te na ba la rim gro byas sam zhes gyis shig gal te ma bgyis so zhes smra na/ de la rgyal po chen po khyim pa rnams kyi khyim gyi bya ba dang / rab tu byung ba rnams kyi tha dad pas sems
107b5('dul ba): las chung ngus gnas par gyis shig / rnyed pa 'di ni tshangs pa mtshungs par spyod pa rnams dbang bar 'gyur bas gtogs 'dod thong shig ces smros shig /btsun pa bka' bzhin 'tshal zhes tshe dang ldan pa kun dga' bos bcom ldan
107b6('dul ba): 'das kyi ltar mnyan nas ko sa la'i rgyal po gsal rgyal gang na ba der song ste phyin nas/ ji skad bka' stsal pa bzhin smras pa dang / rgyal pos smras pa/ btsun pa kun dga' bo bcom ldan 'das kyis bka' ji skad stsal pa de bzhin du bgyi
107b7('dul ba): ste/ bdag gtogs 'dod mi bgyid do/ /de nas tshe dang ldan pa kun dga' bos rgyal pos lan gsol pa bcom ldan 'das la gsol to/ /de nas bcom ldan 'das kyis dge slong rnams la bka' stsal pa/ dge slong dag khyed kyis dge slong nye dga'
107b8('dul ba): shi ba'i yo byad bgos shig / dge slong rnams kyis dge 'dun gyi dbus su phyung ste bsgyur nas bgos so/ /gnas bcas kyi dge slong rnams kyis nye dga' shi nas de la gser mang du byung ste/ gser srang sum khri dge slong rnams kyis bgos
108a1('dul ba): so zhes thos nas de rnams myur bar mnyan yod du lhags nas smras pa/ bdag cag kyang btsun pa nye dga'i tshangs pa mtshungs par spyod pa yin pas bdag cag kyang de'i rnyed pa la dbang bar 'gyur ro/ /dge slong rnams kyis bsdus te de
108a2('dul ba): dag dang lhan cig yang bgos so/ /yangs pa can pa dang / bA rA Na sI ba dang / rgyal po'i khab pa dang / tsam pa pa'i dge slong rnams kyis kyang yang dang yang bsdus nas bgos te/ de ltar grong khyer chen po drug na gnas pa'i dge slong rnams
108a3('dul ba): 'dus so/ /dge slong rnams sdud cing 'ged pa na lung nod pa dang / klog pa dang / 'don pa dang / yid la byed pa bor ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ rnyed pa bgo
108a4('dul ba): ba'i rgyu ni lnga ste/ lnga gang zhe na/ gaN DI dang / rgyud chags gsum dang / mchod rten dang / tshul shing dang / lnga pa ni gsol ba'o/ /shi ba'i gaN DI rdung ba na 'ongs pa gang yin pa de la rnyed pa sbyin te/ rgyud chags gsum 'don pa dang / mchod rten la
108a5('dul ba): phyag byed pa dang / tshul shing 'brim pa dang / gsol ba byed pa na yang de bzhin no/ /dge slong dag de lta bas na shi ba'i yo byad thams cad gsol bar byas te bgos na mi 'khrug par 'gyur ro/ /'di ltar yang bya ste/ gnas mal bshams la zhes
108a6('dul ba): bya ba nas dge 'dun thams cad tshogs shing 'thun par gyur pa dang zhes bya ba'i bar gong ma bzhin no/ /shi ba'i yo byad rgan pa'i mthar bzhag ste/ dge slong gcig gis rgan pa'i mthar 'dug la gsol ba bya'o/ /dge 'dun btsun pa rnams gsan du
108a7('dul ba): gsol/ gnas 'dir dge slong nye dga' gum ste/ gum pa de'i yo byad gda' ba dang mi gda' ba mchis pa 'di lags te/ gal te dge 'dun gyi dus la bab cing bzod na dge 'dun gyis gnang bar mdzod cig dang / 'di ltar dge 'dun gyis dge slong
108a8('dul ba): nye dga' gum pa'i yo byad kyi rdzas gda' ba dang mi gda' ba la gum pa'i yo byad du byin gyis brlab bo/ /'di ni gsol ba'o/ /dge slong dag 'di ni shi ba'i yo byad bgos zin pa ste/ 'di lta ste gsol ba'o/ /gsol ba byas nas dge slong 'ongs pa
108b1('dul ba): gang yin pa de la ni rnyed pa mi sbyin no/ /tshe dang ldan pa nye ba 'khor gyis sangs rgyas bcom ldan 'das la zhus pa/ btsun pa gang na dge 'dun mi mthun pas gsol ba bgyid pa ma mchis pa der gum pa'i yo byad bgo bar bgyi 'am/ bgo bar mi bgyi
108b2('dul ba): lags/ nye ba 'khor thog ma dang tha ma byas nas bgo bar bya'o/ /dge slong rnams kyis thog ma dang tha ma ma shes nas bcom ldan 'das kyis bka' stsal pa/ yo byad gcig bsgyur te de las cung zhig dge 'dun gyi rgan pa dang / dge 'dun gyi gzhon
108b3('dul ba): pa la byin nas ci dga' bar bgo bar bya ste/ de la 'gyod par mi bya'o/ /gsol ba 'am thog ma dang tha ma ma byas pa'i shi ba'i yo byad kyi rnyed pa ni sangs rgyas kyi slob ma thams cad dbang bar 'gyur ro/ /dge slong rnams the tshom skyes nas the tshom
108b4('dul ba): thams cad gcod pa sangs rgyas bcom ldan 'das la zhus pa/ btsun pa tshe dang ldan pa nye dga' ma 'os pa'i chags pas gum par gyur pa la gzigs/ bcom ldan 'das kyis bka' stsal pa/ dge slong dag da ltar 'ba' zhig tu ma zad de/ ji ltar
108b5('dul ba): 'das pa'i dus na yang ma 'os par chags pas shi ba de nyon cig / dge slong dag sngon byung ba rngon pa zhig gis mda' dug can gyis glang po che'i gnad du bsnun pa dang / de nas de gnad la bab pa'i tshor bas nyen cing mda'i phyi rjes bzhin du song
108b6('dul ba): nas rngon pas de srog dang phral lo/ /ji tsam na ma stes te chom rkun pa lnga brgya ri 'or zhig bcom nas phyogs der phyin pa dang / de rnams kyis glang po che de mthong ngo / /mu ge dang bcas pa'i dus byung bas de rnams kyis smras pa/ shes ldan dag sha 'di
108b7('dul ba): rnyed kyis nyis brgya lnga bcus ni glang po che'i sha bcad la btso'o/ /nyis brgya lnga bcus ni chu blang ngo / /de na glang po che'i sha gcod cing 'tshed pa gang yin pa de rnams 'di snyam du sems te/ shes ldan dag bdag cag 'di 'dra ba'i las byas pas rkun
108b8('dul ba): rdzas rab tu mang po 'di grub kyis de dag la ci'i phyir sbyin/ sha las ci yog pa zos la lhag ma dug gi sung gdab bo/ /de dag gis sha dug can zos pa dang 'chi bas rkun rdzas bdag gir 'gyur ro zhes de rnams kyis ci yog pa'i sha zos nas lhag ma
109a1('dul ba): dug gis btab bo/ /gang dag chu la dong ba de rnams kyis kyang de bzhin du dpyad nas chu ci yog pa 'thungs nas lhag ma dug blugs te 'ongs nas gang dag gis ni sha zos pa de rnams kyis kyang chu 'thungs la/ gang dag chu 'thungs pa de dag
109a2('dul ba): gis kyang sha zos nas thams cad shi bar gyur to/ /ji tsam na wa zhig dus kyi zhags pas bcings nas phyogs der 'ongs nas des ro de dag thams cad mthong ngo / /de nas chags pas bskyed pa'i yid bde bas bsams pa/ bdag la rnyed
109a3('dul ba): pa phal mo che yod kyis rim bzhin du bya'o snyam nas/ des gzhu mchog khar bcug ste gzhu rgyud kyi rtod pa rgyus pa bca' bar brtsams te/ de nas rgyus pa chod pa dang mchog mas rkan la zug nas shi bar gyur to/ /lhas tshigs su bcad
109a4('dul ba): pas smras pa/ bsags par yang ni bya ba ste/ /lhag par bsags par mi bya'o/ /sogs la chags pa'i wa long ba/ /gzhu yis bsad par gyur la ltos/ /dge slong dag ji snyam du sems/ de'i tshe de'i dus kyi wa gang yin pa de ni nye
109a5('dul ba): dga' 'di nyid yin te/ de na yang 'di lhag par chags pas shi'o/ /da ltar yang 'di lhag par chags pas shi bar gyur to// //gleng gzhi ni mnyan yod na'o/ /de'i tshe dge slong nad kyis thebs pa sdug bsngal ba nad tshabs che ba zhig yod pa
109a6('dul ba): de dge slong gis rim gro byas na 'on kyang shi bar gyur nas de'i lhung bzed dang chos gos rgan pa'i mthar khyer ba dang / de nas chos gos gcig bshang gci dag gis 'bags shing sbrang ma rnams 'du bar gyur to/ /de nas gos 'ged pas rim gro byed
109a7('dul ba): pa de la smras pa/ tshe dang ldan pa khyod kyis rgyud ngan pa byas te chos gos ma bkrus kyis khrus shig /des smras pa/ yo byad ni khyod 'ged na kho bo 'khru 'am/ khyod nyid kyis khrus shig /skabs de dge slong rnams kyis bcom ldan 'das la gsol pa
109a8('dul ba): dang bcom ldan 'das kyis bka' stsal pa/ nad g.yog la yo byad drug byin la lhag ma dge slong gis bgo bar bya'o/ /gal te nad g.yog mang bar gyur na thams cad kyi spyir yo byad drug bgo bar bya'o/ /dge slong shes nyen dang bsod nams chen
109b1('dul ba): po dang ldan pa gzhan dag cig shi nas de rnams kyi yo byad dang / dge tshul gyi yo byad dang 'tsho ba'i yo byad mang po rgan pa'i mthar spungs pa dang / bcom ldan 'das kyis nad g.yog gis yo byad drug bkur bar bya'o zhes bka' stsal to zhes des
109b2('dul ba): bdams shing bdams shing bzang po rnams blangs so/ /bcom ldan 'das kyis bka' stsal pa/ bzang po rnams las sbyin par mi bya'o/ /dge slong rnams kyis ngan pa las byin nas bcom ldan 'das kyis bka' stsal pa/ ngan pa rnams las sbyin par
109b3('dul ba): mi bya ste/ 'on kyang bar ma rnams las sbyin par bya'o/ /nad pa ma tshor bar dge 'dun gyi gnas mal kho na la shi bar gyur nas bcom ldan 'das kyis bka' stsal pa/ nad g.yog gis nad pa'i rtags la mkhas par bya ste/ myur ba myur bar
109b4('dul ba): brtag par bya'o/ /de'i bya ba nyams par mi bya ste/ lus kyi gnas skabs shes nas gang zag gi gnas mal la bsnyal bar bya'o/ /gleng gzhi ni mnyan yod na'o/ /dge slong nad pa zhig yod pa des lus kyi gnas skabs la brtags nas dge slong zhig
109b5('dul ba): la smras pa/ re shig kho bo ji tsam 'tsho'i bar du rim gro gyis shig /kho bo'i lhung bzed dang chos gos ni kho bo shi nas khyod ci bder gyis shig /des de'i rim gro bya bar brtsams pa las ji tsam na dge slong de shi'o/ /de nas gos 'ged pas de la smras pa/
109b6('dul ba): dge slong de'i lhung bzed dang chos gos bgo dgos kyis phul cig /des smras pa/ des kho bo la ci bder byed du bcug go zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong
109b7('dul ba): dag de gson pa'i tshe nyid na ma byin na shi nas sbyin pa lta smos kyang ci dgos/ bdag shi nas 'di'i yin no zhes bya ba'i sbyin pa 'di ni med pa yin pas blangs te bgos la dge slong de'i rang gi skal ba sbyin par bya'o/ /de'i tshe dge slong nad kyis thebs pa sdug
109b8('dul ba): bsngal ba nad tshabs che ba zhig yod pa de shes pa chung bas de'i sman med nas des lus kyi gnas la brtags te rim gro byed pa la smras pa/ bdag la ci yang med kyis bdag gi ched du mchod pa gyis shig /des khas blangs pa las de shi nas ngan song
110a1('dul ba): rnams su skyes so/ /de nas bcom ldan 'das kyis dge slong rnams la bka' stsal pa/ dge slong dag dge slong shi ba gang yin pa des rim gro byed pa la ji skad smras/ de rnams kyis ji ltar gyur pa gsol pa dang / dge slong dag dge
110a2('dul ba): slong de log par lhung ngo / /gal te tshangs pa mtshungs par spyod pa rnams kyis de'i ched du dkon mchog gsum la mchod par byas par gyur dang dad pa skyes pas log par lhung bar mi 'gyur ba zhig /de lta bas na dge slong gis tshangs pa mtshungs
110a3('dul ba): par spyod pa na na yal bar mi bzhag ste/ nad g.yog sbyin par bya'o/ /des de la dris te/ gal te de la sman med na yon bdag la bslang bar bya'o/ /gal te grub na de lta na legs/ ji ste ma grub na dge 'dun gyi las sbyin no/ /ji ste de yang ma grub na de
110a4('dul ba): bzhin gshegs pa'i mchod rten nam/ dri gtsang khang gi gdugs sam/ rgyal mtshan nam/ rgyan gang yin pa de dge 'dun gyis phog la sbyin par bya zhing rim gro byed pas bsgyur nas rim gro dang ston pa mchod par bya'o/ /sos par gyur na de la 'di
110a5('dul ba): ni sangs rgyas kyi yin te khyod kyi yo byad du spyad do zhes brjod par bya'o/ /gal te de la 'byor pa yod na des 'bad de bsab par bya'o/ /gal te med na de ni spyad pa legs par spyad pa yin te/ pha'i la bu bzhin du rigs pa yin pas de la 'gyod
110a6('dul ba): par mi bya'o/ /gleng gzhi ni mnyan yod na'o/ /dge slong nad kyis thebs pa sdug bsngal ba nad tshabs che ba tshor bas nyen pa zhig yod pa de la lhung bzed bzang po zhig yod de/ de de la lhag par chags nas rim gro byed pa la smras
110a7('dul ba): pa/ kho bo'i lhung bzed 'on cig /des ma byin pa dang de de la ngan sems skyes shing lhung bzed la lhag par chags pas shi nas de lhung bzed de nyid du sbrul zhig tu skyes so/ /dge slong rnams kyis de sreg tu khyer nas bsregs te gtsug lag
110a8('dul ba): khang du lhags nas dge slong gi dge 'dun 'dus so/ /gos 'ged pas shi ba'i yo byad rgan pa'i mthar spungs so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la
110b1('dul ba): dge slong sus kyang de'i lhung bzed gzhag pa'i snod ma dbye shig / de bzhin gshegs pa nyid kyis 'byed par 'gyur ro zhes sgo zhig /tshe dang ldan pa kun dga' bos dge slong rnams la bsgo'o/ /de nas bcom ldan 'das nyid kyis phye ba dang sbrul
110b2('dul ba): zhig mgo'i gdengs ka cher byas nas 'dug go/ /de nas bcom ldan 'das kyis se gol gyi sgras bslang nas bka' stsal pa/ mi gti mug can lhung bzed 'di spongs la song shig /dge slong rnams kyis 'ged par 'gyur ro/ /de 'khrugs nas
110b3('dul ba): ci dga' ba'i spyod lam gyis song ste nags stug po zhig tu zhugs nas/ des der khros pa'i me sbar pas nags de rab tu 'bar te de nyid du tshig nas dge slong rnams la ngan sems skyes pas dmyal ba rnams su skyes so/ /de nas bcom ldan
110b4('dul ba): 'das kyis dge slong rnams la bka' stsal pa/ dge slong dag srid pa thams cad la skrag par gyis shig /srid pa'i yo byad gang gi phyir sems can gcig gi lus de gnas gsum po nags stug por bros pa'i me dang / dmyal bar sems
110b5('dul ba): can dmyal ba'i dang / dur khrod du me phal pas sreg par 'gyur ba thams cad las yid byung bar bya'o/ /de lta bas na dge slong gis yo byad la lhag par chags pa bskyed par mi bya zhing gang la skye ba de yongs su spang par bya'o/ /ma spangs na 'gal
110b6('dul ba): tshabs can du 'gyur ro/ /gzhan yang gal te nad pa rang gi yo byad slong na rim gro byed pas myur ba myur bar sbyin par bya'o/ /ma byin na 'gal tshabs can du 'gyur ro/ /gleng gzhi ni mnyan yod na'o/ /de'i tshe dge slong nad pa zhig gnas khang du shi
110b7('dul ba): nas mi ma yin pa rnams kyi nang du skyes so/ /gos 'ged pas lhung bzed dang chos gos bgo'o zhes dge slong de'i gnas khang du 'jug par brtsams pa las/ de kun nas dkris pa drag pos dbyug pa blangs te langs nas des smras pa/
110b8('dul ba): re shig kho bo dur khrod du yang ma phyung bar lhung bzed dang chos gos 'ged par byed dam/ de sngangs nas bros pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ re shig thog mar dge slong gi ro
111a1('dul ba): phyung nas phyi nas de'i lhung bzed dang chos gos bgo bar bya'o/ / //gleng gzhi ni mnyan yod na'o/ /de'i tshe dge slong zhig shi nas dge slong rnams kyis de phyung ste/ dur khrod du de bzhin du bor nas gtsug lag khang du lhags te/ gos
111a2('dul ba): 'ged pas chos gos dang lhung bzed bgo'o zhes de'i gnas khang du zhugs pa dang de mi ma yin pa rnams su skyes pas dbyug pa blangs te langs nas/ des smras pa/ re shig kho bo'i ro la mchod pa yang ma byas par chos gos dang lhung bzed 'ged par
111a3('dul ba): byed dam zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong rnams kyis sngar de'i ro la mchod pa byas la de'i 'og tu lhung bzed dang chos gos bgos dang nyes
111a4('dul ba): dmigs 'dir mi 'gyur ro/ / //gleng gzhi ni mnyan yod na'o/ /de'i tshe dge slong nad pa zhig gnas khang du shi nas de dge slong rnams kyis dur khrod du khyer te ro la mchod pa byas bsregs nas de nas gtsug lag khang du lhags pa dang / gos 'ged
111a5('dul ba): p as de'i gnas khang du zhugs pa las des dbyug pa blang te langs nas re shig bdag gi ched du chos bsgrags pa ma byas par chos gos rnams 'ged par byed dam zhes pa'i skabs de dge slong rnams kyis bcom ldan 'das la gsol
111a6('dul ba): pa dang / bcom ldan 'das kyis bka' stsal pa/ de'i ched du chos bsgrags pa dang / de'i ched du yon bsngo ba byas nas chos gos rnams bgo bar bya'o// // sdom la/ /nad pa dang ni tshong dpon dang / /dngos po'i skyin pa lag gi bla/ /
111a7('dul ba): mtshams bzhi dag tu bya ba dang / /pho nya brgyad du bya ba'o// //gleng gzhi ni mnyan yod na'o/ /de'i tshe khyim bdag gcig gis sangs rgyas la sogs pa dge slong gi dge 'dun khyim du gdugs tshod la spyan drangs pa las dge slong gi dge 'dun
111a8('dul ba): lhags so/ /bcom ldan 'das ni rdzas kyis bsgrubs pa na bzhugs nas bsod snyoms kyi sku skal bzhes so/ /sangs rgyas bcom ldan 'das rnams ni rgyu lngas rdzas kyis bsgrubs pa na bzhugs nas bsod snyoms kyi sku skal bzhes te
111b1('dul ba): lnga po gang gis zhe na/ nang du yang dag 'jog par bzhed pa dang / lha rnams la chos 'chad par bzhed pa dang gnas mal la gzigs par bzhed pa dang / nad pa la gzigs par bzhed pa dang / nyan thos rnams 'dul ba la bslab pa'i gzhi bca'
111b2('dul ba): bar bzhed pa ste/ skabs 'dir ni nad pa la gzigs pa dang / bslab pa'i gzhi bca' bar bzhed nas/ sangs rgyas bcom ldan 'das rdzas kyis bsgrubs pa na bzhugs nas bsod snyoms kyi sku skal bzhes so/ /de nas bcom ldan 'das kyis
111b3('dul ba): dge slong gi dge 'dun dong nas ring po ma lon par mkhyen nas lde mig bsnams te kun dga' ra ba nas kun dga' ra ba dang / gtsug lag khang nas gtsug lag khang dang / spyil bo nas spyil bo dang 'chag sa nas 'chag sa rnams su 'chag
111b4('dul ba): cing gshegs pa na gtsug lag khang chen po gang na ba der byon pa dang / de na dge slong nad tshabs che ba shes pa chung ba rang gi gcin dang ngan skyugs kyi nang du nub pa zhig gis bcom ldan 'das mthong nas bcom ldan 'das bdag la mgon
111b5('dul ba): ma mchis so/ /bde bar gshegs pa bdag la mgon ma mchis so/ /zhes skad ngan bton pa dang / bcom ldan 'das kyis bka' stsal pa/ dge slong nga khams gsum gyi mgon po'i rjes su khyod rab tu byung na ci'i phyir de skad du bcom
111b6('dul ba): ldan 'das bdag la mgon ma mchis so/ /bde bar gshegs pa bdag la mgon ma mchis so zhes ngu skad 'don/ btsun pa bdag la tshangs pa mtshungs par spyod pa 'ga' yang rim gro bgyid pa 'am lta ba ma mchis so/ /dge slong khyod
111b7('dul ba): kyis tshangs pa mtshungs par spyod pa 'ga' la rim gro dang lta ba byas pa yod dam/ btsun pa ma mchis lags so/ /de bas na khyod gnas skabs 'di lta bur gyur to/ /bcom ldan 'das kyis kye ma'o lha rnams kyi dbang po brgya byin gyis mtsho
111b8('dul ba): chen po ma dros pa nas chu khyer te 'ong zhing ri spos kyi ngad ldang las sa khyer te 'ong bar gyur cig ces 'jig rten pa'i thugs bskyed pa mdzad do/ /chos nyid kyis gang gi tshe bcom ldan 'das kyis 'jig rten pa'i thugs bskyed par mdzad pa
112a1('dul ba): de'i tshe brgya byin dang tshangs pa la sogs te lha rnams kyis kyang bcom ldan 'das kyi thugs sems kyis shes so/ /de nas lha rnams kyi dbang po brgya byin gyis mtsho chen po ma dros pa nas yan lag brgyad dang ldan pa'i chus
112a2('dul ba): gser gyi ril ba bkang ste ri spos kyi ngad ldang las sa blangs nas myur ba myur bar bcom ldan 'das kyi spyan sngar 'ongs te 'dug nas 'di skad ces gsol to/ /bcom ldan 'das bzhugs shig dang de'i rim gro bdag gis bgyi'o/ /
112a3('dul ba): bcom ldan 'das kyis bka' stsal pa/ kau shi ka 'di khyod kyi phyir rab tu byung ba ma yin gyi/ 'on kyang nga'i phyir yin no/ /gzhan yang khyod kyis 'di sngon ma mthong la lha rnams ni gtsang sbra la dga' ba yin pas 'dug shig /ngas ni 'di'i
112a4('dul ba): rim gro bya'o/ /de nas bcom ldan 'das kyis na bza' chos gos brdzes nas phyag 'khor lo dang / bkra shis dang / g.yung drung 'khyil pa can bsod nams brgya phrag du mas bsgrubs pa/ skrag pa rnams la dbugs 'byin par mdzad pas
112a5('dul ba): dge slong de bzung ste gcin dang ngan skyugs nas phyung nas mtha' gcig tu bzhag ste/ smyug gi tshal pas bzhar nas sa dkar pos dril phyis byas te bkrus so/ /de nas skyil mo dkrung 'char bcug ste/ de'i chos gos rnams bkrus te/ phyogs de yang
112a6('dul ba): ba'i lci ba 'jam pos byug pa mdzad do/ /de nas phyag dang zhabs bsil nas lha rnams kyi dbang po brgya byin la nang pa la rim gro bya ba sngon du 'gro ba'i chos bshad pas yang dag par bstan/ yang dag par 'dzin du bcug nas/ gtsug lag khang
112a7('dul ba): du zhugs so/ /tshe dang ldan pa kun dga' bos bsod snyoms kyi sku skal gyi bsod snyoms khyer te bcom ldan 'das kyi spyan sngar song ngo / /chos nyid kyis sangs rgyas bcom ldan 'das rnams ni bsod snyoms bsnoms nas khyer te 'ong ba'i dge
112a8('dul ba): slong la so so yang dag par dga' bar mdzad pa 'dis so so yang dag par dga' bar mdzad de/ dge slong cig dge slong gi dge 'dun kha zas bsod pas legs par tshim par byas sam zhes yang dag par rab tu dga' bar mdzad pa yin
112b1('dul ba): pas bcom ldan 'das kyis tshe dang ldan pa kun dga' bo la bka' stsal pa/ kun dga' bo cig dge slong gi dge 'dun kha zas bsod pas legs par tshim par byas sam/ btsun pa de bzhin du zhal zas bsod pas dge slong gi dge 'dun legs
112b2('dul ba): par tshim par bgyis lags so/ /de nas bcom ldan 'das kyis bsod snyoms kyi phyed bzhes te tshe dang ldan pa kun dga' bo la bka' stsal pa/ kun dga' bo song la gtsug lag khang che ge mo zhig na dge slong nad tshabs che ba zhig yod pa de la bsod
112b3('dul ba): snyoms phyed po 'di khyer la zos nas 'di skad ces tshe dang ldan pa khyod kyi rim gro ston pa nyid kyis mdzad de/ bsod snyoms phyed kyi bgo bsha' yang mdzad do zhes gyis shig /btsun pa bka' bzhin 'tshal zhes tshe dang ldan pa kun dga' bos
112b4('dul ba): bcom ldan 'das kyi ltar mnyan nas bsod snyoms kyi phyed khyer te/ de la bsod snyoms byin nas ji skad bka' stsal pa yang smras so// //'dul ba gzhi/ bam po drug bcu drug pa/ de nas dge slong de 'di snyam du sems te/ bdag ni khams
112b5('dul ba): gsum gyi bla ma nyid kyis rim gro mdzad de/ bsod snyoms kyi phyed kyang gnang gis bdag dad pas byin pa longs spyad nas le los dus 'das par byed pa ni bdag la rigs pa ma yin pas/ ma la bdag nam gyi cha stod dang cha smad la mi nyal bar
112b6('dul ba): sbyor ba la brtson par gnas par bya'o snyam nas/ des nam gyi cha stod dang cha smad la mi nyal bar sbyor ba la brtson par gnas pa na 'khor ba'i 'khor lo cha lnga pa g.yo ba dang mi g.yo ba 'di nyid rig ste/ 'du byed kyi rnam pa thams cad nyams pa
112b7('dul ba): dang / ltung ba dang / rnam par 'thor ba dang / rnam par 'jig pa'i chos nyid du zil gyis mnan nas nyon mongs pa thams cad spangs te dgra bcom par gyur to/ /dgra bcom par gyur nas khams gsum gyi 'dod chags dang bral ba/
112b8('dul ba): bong ba dang gser du mnyam pa/ nam mkha' dang lag mthil du mtshungs pa'i sems tsan dan dang ste'ur mnyam pa/ ma rig pa'i sgo nga'i sbubs dral bar gyur cing rig pa dang / mngon par shes pa dang / so so yang dag par rig pa thob pa/
113a1('dul ba): srid pa dang / 'dod pa'i rnyed pa dang bkur sti la rgyab kyis phyogs pa dang / dbang po dang nye ba'i dbang po dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /de nas bcom ldan
113a2('dul ba): 'das kyis dge slong rnams la bka' stsal pa/ dge slong dag nad pa 'di dag la ni tshangs pa mtshungs par spyod pa khyed cag kho na ma gtogs par ma med/ pha med/ rtsa lag gzhan med do/ /de lta bas na tshangs pa mtshungs par spyod pa rnams
113a3('dul ba): kyis phan tshun du rim gro bya ste/ mkhan pos ni lhan cig gnas pa'i 'o/ /lhan cig gnas pas ni mkhan po'i 'o/ /slob dpon gyis ni nye gnas kyi'o/ /nye gnas kyis ni slob dpon gyi'o/ /mkhan po gcig pas ni mkhan po gcig pa'i 'o/ /
113a4('dul ba): slob dpon gcig pas ni slob dpon gcig pa'i 'o/ /gtam 'dres pas ni gtam 'dres pa'i 'o/ /phebs par smra bas ni phebs par smra ba'i 'o/ /smos 'drin gyis ni smos 'drin gyi'o/ /'khor dang bral ba shes pa chung ba gang yin pa de ni dge
113a5('dul ba): 'dun gyis nad kyi gnas skabs la brtags nas rim gro ba gcig gam/ gnyis sam/ mang po sbyin te mthar na dge 'dun kun gyis kyang rim gro bya'o/ /dge slong rnams the tshom skyes nas the tshom thams cad gcod pa sangs rgyas bcom
113a6('dul ba): ldan 'das la zhus pa/ btsun pa bcom ldan 'das nyid kyis dge slong de'i lus kyi rim gro mdzad nas des dgra bcom pa mngon sum du bgyis pa la gzigs bcom ldan 'das kyis bka' stsal pa/ dge slong dag da ltar 'ba' zhig
113a7('dul ba): tu ma zad de/ ji ltar 'das pa'i dus na yang ngas 'di'i rim gro byas nas des mngon par shes pa lnga mngon sum du byas pa de nyon cig /dge slong dag sngon byung ba bsti gnas me tog dang / 'bras bu dang / chu phun sum tshogs pa/ shing
113a8('dul ba): sna tshogs kyis mdzes par byas pa zhig na drang srong mngon par shes pa lnga dang ldan pa zhig gnas so/ /des slob ma'i rim gro byas nas sos pa dang / de nas des mngon par shes pa lnga mngon sum du byas so/ /dge slong dag ji snyam du sems/
113b1('dul ba): de'i tshe de'i dus kyi drang srong gang yin pa de ni nga nyid yin no/ /drang srong de'i slob ma gang yin pa de ni dge slong 'di nyid yin te/ de na yang ngas de'i rim gro byas so/ /da ltar yang byas so/ /gzhan yang dge slong rnams kyis bcom ldan 'das la zhus
113b2('dul ba): pa/ btsun pa bcom ldan 'das lhag par yang nad pa rnams la byams par mdzad pa la gzigs/ bcom ldan 'das kyis bka' stsal pa/ dge slong dag da ltar 'ba' zhig tu ma zad de/ ji ltar 'das pa'i dus na yang nga lhag par nad pa rnams la byams
113b3('dul ba): par byed pa de nyon cig / dge slong dag sngon byung ba yul shi bi'i dbyangs kyi rgyal po'i pho brang na rgyal po shi bi zhes bya ba 'byor pa dang / rgyas pa dang / bde ba dang / lo legs pa/ skye bo dang mi mang pos rab tu gang ba na rgyal srid byed du 'jug ste/
113b4('dul ba): de slong ba pa rnams la mi gtong ba cung zad kyang med de/ nad pa rnams la ni khyad par du byed do/ /ji tsam na khyim bdag nad pa sman pa thams cad kyis spangs pa zhig rgyal po'i drung du song nas lha bdag la dpyad mdzod cig /rgyal pos sman
113b5('dul ba): pa rnams la bsgo ba/ shes ldan dag dpyad byos shig /de rnams kyis smras pa/ lha 'di'i sman ni dkon lags so/ /rgyal pos smras pa/ dkon pa de dag ci 'dra ba zhig yin/ lha gang zhig btsas tshun chad sngon lan 'ga' yang su la yang
113b6('dul ba): khro ma myong ba de'i khrag las nas thug bgyis te zla ba drug tu stsal na de lta na 'di sos par 'gyur lags kyi gzhan gyis ma lags so/ /rgyal pos smras pa/ de'i sman dkon pa ni bden no/ /de nas bdag nyid kyi spyod pa la brtag par brtsams
113b7('dul ba): na bdag nyid kyi spyod pa la brtag par dka' bar gyur nas des ma ma la dri bar brtsams pa/ ma ma nga dus 'di srid kyi bar du sngon lan 'ga' yang khros pa yod dam gzhon nu khyod gang gi tshe bdag gi pang du byon pa de nas bdag kyang
113b8('dul ba): sngon su la yang lan 'ga' yang khro ma myong na/ khyod lta smos kyang ci 'tshal/ de nas ma'i drung du song nas smras pa/ yum bdag dus 'di srid kyi bar du sngon su la yang 'ga' la khros pa mchis sam/ gzhon nu khyod
114a1('dul ba): gang gi tshe bdag gi rum du zhugs pa de nas bdag kyang su la yang khro ma myong na khyod lta smos kyang ci dgos/ des bsams pa/ sman rnyed do snyam du rig nas des sman pa rnams la bsgo ba/ shes ldan dag ngas rang la
114a2('dul ba): brtags na nga sngon su la yang khro ma myong bas nga'i yan lag lnga'i rtsa gtor cig / lha bdag cag ni mi phal pa zhig gi don du lha'i sku la mtshon mi 'debs so/ /byang chub sems dpa' rnams ni bzo'i gnas dang las kyi gnas de dang de
114a3('dul ba): rnams la mkhas pa yin pas rgyal po rang nyid kyis rtsa gtar te/ khrag des zla ba drug tu nyi ma re re zhing de la nas thug blud pas sos par gyur to/ /dge slong dag ji snyam du sems/ de'i tshe de'i dus na rgyal po gang yin pa de ni nga nyid
114a4('dul ba): yin te/ de na yang nga nad pa rnams la byams par byed na/ da lta lta zhig smos kyang ci dgos/ gzhan yang shi bi'i bu gzhog phyed skams par gyur nas rgyal pos sman pa rnams la bsgo ba/ shes ldan dag gzhon nu'i dpyad gyis shig /
114a5('dul ba): de rnams kyis smras pa/ lha bcud thams cad mar dang sgrol cig /lo bcu gnyis su bcud thams cad bsogs na 'di'i yang shang shang te'u yi sha ma rnyed do/ /sman pa rnams kyis bya ba rnams la bsgo ba/ shes ldan dag me long dang bya
114a6('dul ba): gag khyer te rgya mtsho'i 'gram du deng la der rnyi tshugs te bya gag gi mdun du me long zhog shig dang / bya gag rang gi gzugs brnyan mthong nas 'di bya gag yin no snyam ste/ skad phyung ba dang / shang shang te'u yis bya gag gi skad
114a7('dul ba): thos nas ngo mtshar che bas bya gag gi drung du 'ong bar 'gyur te/ de bzung ba'i thabs ni 'di yin no/ /de rnams kyis de bzhin du byas pa las ji tsam na las kyi zhags pas zin pa'i srog chags shang shang te'u thogs
114a8('dul ba): nas de rnams kyis de khyer te dong ngo / /'di ni chos nyid yin te/ 'jig rten gnas pa chags nas ring po ma lon pa'i tshe dud 'gro rnams kyang smra shes pas srog chags shang shang te'u yis smras pa/ bdag gar bkri/ de rnams kyis ji ltar gyur
114b1('dul ba): pa smras pa dang / des smras pa/ thong shig /thong shig /sha'i mthu yod par byed pa zhes bya ba'i sman dang rin po che rnams smra'o/ /de rnams kyis smras pa/ re shig khyod kyis sman de dag ci 'dra ba bltas ston cig /des smras pa/ bdag gi
114b2('dul ba): khrus byas pa'i chu ni sha'i mthu yod pa yin gyis de khyer la dengs shig rin po che 'di dag yin no/ /de dag rgyal pos 'jigs pas rin po che rnams bor te shang shang te'u de nyid khyer te dong ba las rim gyis yul shi bi'i dbyangs kyi rgyal po'i pho
114b3('dul ba): brang du phyin nas de rnams kyis srog chags shang shang te'u rgyal po la phul te/ des bstan pa'i sman gang yin pa de yang smras so/ /de nas rgyal pos shang shang te'u la dris pa dang smras pa/ lha bdag bkrus pa'i chab sha stobs can du
114b4('dul ba): bgyid pa lags so/ /rgyal pos chu snod bdun chu bzang pos bkang bar bzhag go/ /ji tsam na de de dag tu ji srid legs par ngal sos pas de srid du khrus byas nas/ de nas lus kyi stobs shes pa dang mod la 'phur te khang
114b5('dul ba): pa'i steng du 'dug nas 'jigs pa dang bag tsha ba dang / bral nas tshigs su bcad pas smras pa/ re shig thog ma bdag blun te/ /phyi nas bya ba 'di dag go/ /de nas rgyal po blun pa ste/ /blun po'i dkyil 'khor legs par
114b6('dul ba): rdzogs/ /zhes smras nas song ngo / /de nas rgyal pos sman pa rnams bkug ste dris pa/ shes ldan dag shang shang te'u yi khrus byas pa'i chu de sha'i mthu yod par byed pa bden nam/ de rnams kyis smras pa/ lha mad lags
114b7('dul ba): kyis mar dang sgrol cig / de rnams kyis bcud thams cad mar dang btsos te rgyal po'i bu la blud par zhugs so/ /ji tsam na gangs ri'i sul zhig na rang sangs rgyas lnga brgya gnas pa las de na gcig gzhogs phyed skams par gyur te/
114b8('dul ba): de la rang sangs rgyas de rnams kyis smras pa/ tshe dang ldan pa ljongs su song la sman pa la smos te sman sten cig dang sos par 'gyur ro/ /des smras pa/ tshe dang ldan pa dag skye bo mang po la mi sdug pa/ skye bo mang po mi 'dod pa/ skye bo mang po mi dga' ba skye bo mang po'i
115a1('dul ba): yid du mi 'ong ba sems can thams cad kyi thung mong gi chos 'di lta ste/ 'chi ba zhes bya ba gang yin pa de 'ong ste/ bdag nad dang bcas te khyer bar gyur na ci'i phyir grong khyer gyi mthar 'gro de rnams kyis smras pa/ tshe dang ldan pa de lta
115a2('dul ba): mod kyi 'on kyang ji tsam du skyes bu gang zag tshul khrims dang ldan pa yun ring du 'tsho ba de tsam du bsod nams mang po sogs so/ /ji tsam du bsod nams mang po bsags pa de tsam du mtho ris su yun ring du dga' bar 'gyur ro zhes de de
115a3('dul ba): rnams kyis skul ma btab nas ljongs su babs te/ rim gyis yul shi bi'i dbyangs kyi rgyal po'i pho brang du phyin to/ /de nas lam gyis dub pa ngal sos nas sman pa'i drung du song ste/ bzhin bzangs kho bo 'di 'dra ba'i nad kyis thebs kyis
115a4('dul ba): sman ston cig / des smras pa/ 'phags pa khyod kyi snyun nad 'di ci 'dra ba kho na rgyal po'i sras kyi yang de kho na 'dra nas lo bcu gnyis kyis bcud thams cad mar dang btsos pa mchis kyis bzhud la slongs shig dang / gal te skal ba'i
115a5('dul ba): khyad par can gyis bcud de thob na des na khyod 'tsho bar 'gyur ro/ /de rgyal po'i pho brang du song nas sgo kar bsdad de/ rgyal po de'i kun tu spyod pa ni slong ba po'i skye bo sbron du gzhug pa'i phyir sgor rgyun du dril 'dogs te/ gang gi
115a6('dul ba): tshe slong ba po sgo na 'dug pa de'i tshe de dkrol bar byed do/ /ci tsam na rang sangs rgyas 'ongs nas dril te dkrol to/ /de nas rgyal po'i bus pha dang ma la smras pa/ yab yum slong ba po zhig mchis kyis ci zhig slong smros shig /de gnyis kyis
115a7('dul ba): smras pa/ bu bdag cag gis lo bcu gnyis su rdzas rnams bsogs te btsos nas byas pa'i bcud 'di re shig 'thung shig dang / phyi nas slong ba po nang du bkug la ci slong ba smra'o/ /de ngo mtshar dang bkra shis dang bde legs su gyur pa dag byas nas
115a8('dul ba): mar 'thung bar 'dod na slong ba po'i skye bo'i re bas lus kyi gnad du phog nas mar de ma 'thungs par smras pa/ yab yum re shig slong ba po nang du ma bkug gi bar du mi 'tshal lo/ /rgyal pos sgo ba la bsgo ba/ slong ba po nang du thong shig /de nang
115b1('dul ba): du zhugs pa dang rgyal po'i bus lus mdzes pa dang / sems dad pa dang / spyod lam zhi bas zhugs pa mthong nas des smras pa/ 'phags pa ci zhig bzhed/ des rgyas par smras pa dang / des smras pa/ 'phags pa bcud ni khyod kho na la 'os kyi bdag la
115b2('dul ba): ma lags kyi dbul gyis bzhes shig / des lhung bzed bzed pa dang / rgyal po'i bu bsam pa drag pos lhung bzed der bcud blugs so/ /bdag nyid chen po des kyang rgyal po'i bu la sems can thams cad la phan pa dang ldan pa'i sems bskyed
115b3('dul ba): pa dang / tshul khrims dang ldan pa'i smon lam ni 'grub par 'gyur la/ de yang tshul khrims rnams rnam par dag pa'i phyir gnyis ka yang sos par gyur to/ /dge slong dag ji snyam du sems/ de'i tshe de'i dus kyi rgyal bu gzhon nu gang yin pa de ni nga
115b4('dul ba): nyid yin te/ de na yang nga nad pa rnams la byams par byed na da lta lta smos kyang ci dgos/ btsun pa rgyal bu dang rang sangs rgyas des las ci zhig bgyis na/ des na gnyis ka mnyam du bros thebs la mnyam du sos par gyur lags/ bcom ldan
115b5('dul ba): 'das kyis bka' stsal pa/ dge slong dag 'di gnyis kho nas sngon gyi tshe rabs gzhan rnams su las tshogs rnyed pa/ rkyen yongs su bsgyur ba/ 'od pa bzhin du nye bar gnas pa gdon mi za bar gnas pa 'byung bar 'gyur ba'i las
115b6('dul ba): dag byas shing bsags pas 'di gnyis nyid kyis las byas shing bsags pa gzhan su zhig gis so sor myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/
115b7('dul ba): chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched rnams la rnam par smin par 'gyur te/ las
115b8('dul ba): rnams bskal pa brgyar yang ni/ /chud mi za ba'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba bA rA Na sI'i grong khyer du rgyal po tshangs byin zhes bya ba byung ste/ de la bu gnyis yod pa
116a1('dul ba): las nu bo shos gang yin pa de rgyal srid la dga' bar gyur to/ /mdun na 'don la yang bu gnyis yod pa las nu bo shos gang yin pa de mdun na 'don 'dod par gyur te/ sems can rnams ni khams kyi sgo nas shed 'phrod pa yin
116a2('dul ba): pas de gnyis phan tshun du yid gcugs par gyur nas rgyal bus smras pa/ thabs ci zhig byas na des na nga rgyal por 'gyur/ des smras pa/ khyod kyis gal te bdag mdun na 'don du gzhug na ni thabs mchis kyis snyan du gsol bar bgyi'o/ /
116a3('dul ba): des smras pa/ de ltar bya ste gzhug gis smros shig /des smras pa/ bdag gis khyod kyi gcen zha bor bgyis dang khyod rgyal por 'gyur ro/ /des rjes su yi rang ngo / /de nas des rgyal bu phu bo shos de sman ma yin pa byin nas zha bor gyur to/ /
116a4('dul ba): dus gzhan zhig na rgyal po shi nas blon po rnams kyis de ni zha bor gyur to snyam nas nu bo shos rgyal por dbang bskur to/ /des kyang mdun na 'don gyi nu bo shos gang yin pa de mdun na 'don du bcug go/ /ji tsam dus gzhan zhig na rgyal po
116a5('dul ba): mdun na 'don dang lhan cig tu bre mo gtam smra zhing 'dug pa las rgyal pos phu bo zha ba de mthong ngo / /des de mthong nas 'gyod par gyur te/ bdag gis rgyal po'i srid kyi phyir phu bo zha bar byas pa gang yin pa de ni ma legs pa zhig byas so/ /
116a6('dul ba): lha bdag kyang 'gyod par gyur gyis/ gal te lha dgyes na 'di phyir sngon gyi ji lta ba bzhin du bgyi'o/ /des smras pa/ gnang gis byos shig /des de la sman byin nas sos par gyur to/ /de nas de gnyis kyis rang sangs rgyas shig la bya
116a7('dul ba): ba byas nas smon lam gdab bar brtsams pa/ gang yang bdag cag gis yon gnas dam pa 'di lta bu la bya ba byas pa'i las 'di'i rnam par smin pas phyug cing nor mang la longs spyod che ba'i rigs su skye zhing zha bor byas pa'i sdig pa'i
116a8('dul ba): las 'di'i rnam par smin pa nyams su mi myong bar gyur cig byas so/ /dge slong dag ji snyam du sems/ de'i tshe de'i dus kyi rgyal po'i bu gang yin pa de ni nga nyid yin no/ /mdun na 'don gyi bu gang yin pa de ni rang sangs rgyas de nyid yin no/ /
116b1('dul ba): de gnyis kyis gros byas nas rgyal bu gzhon nu la sman ma yin pa byin pa gang yin pa des na mnyam du zha bor gyur to/ /yang 'gyod par gyur pas de gnyis kyis gros byas te slar sman byin pa gang yin pa des na mnyam du sos par gyur to/ /dge
116b2('dul ba): slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/ gcig tu dkar ba rnams kyi ni gcig tu dkar ba dang 'dren ma rnams kyi ni 'dren ma ste/ dge slong dag de lta bas na las gcig tu
116b3('dul ba): gnag pa rnams dang / 'dren ma rnams ni spangs la/ las gcig tu dkar ba rnams la brtsam par bya ste/ dge slong dag khyed kyis de lta bu la bslab par bya'o/ /gleng gzhi ni mnyan yod na'o/ /de'i tshe mnyan yod na khyim bdag
116b4('dul ba): tshong dpon zhes bya ba phyug cing nor mang ba longs spyod che ba yongs su bzung ba yangs shing rgya che ba rnam thos kyi bu'i nor dang ldan pa/ rnam thos kyi bu la nor gyis 'gran pa zhig gnas so/ /des rigs mnyam pa las chung ma blangs nas de bu med cing
116b5('dul ba): bu mngon par 'dod pas zhi ba dang chu lha dang / lus ngan dang / brgya byin dang / tshangs pa la sogs pa la gsol ba 'debs shing lha'i bye brag gzhan yang 'di lta ste/ kun dga' ra ba'i lha dag dang / tshal gyi lha dag dang / bzhi
116b6('dul ba): mdo'i lha dag dang / sum mdo'i lha dag dang / gtor ma len pa'i lha dag dang / lhan cig skyes pa dang / chos 'thun pa'i lha dag dang / rtag tu rjes su 'brang ba'i lha dag la yang gsol ba 'debs so/ /'jig rten na gang dag gsol ba
116b7('dul ba): 'debs pa'i rgyu las bu pho dang bu mo dag skye'o zhes bya ba'i gtam de lta bu yod de/ de ni de lta ma yin te/ gal te de ltar gyur du zin na re re la yang 'di lta ste/ dper na 'khor los sgyur ba'i rgyal po bzhin du bu stong yod par 'gyur
116b8('dul ba): ro/ /'on kyang gnas gsum po dag mngon sum du gyur pa las bu pho dang bu mo dag skye bar 'gyur te/ gsum po de dag gang zhe na/ pha dang ma gnyis chags par gyur cing 'dus pa dang / ma dus la bab cing zla mtshan dang ldan pa dang / dri za nye bar gnas par
117a1('dul ba): gyur pa ste/ gnas gsum po de dag mngon sum du gyur pa las bu pho dang bu mo dag skye bar 'gyur ro/ /des gang gi tshe lha rnams la gsol ba byas kyang bu pho dang bu mo med pa de'i tshe lha thams cad spangs te bcom ldan 'das la mngon par
117a2('dul ba): dad par gyur to/ /ji tsam na dge slong zhig gi drung du song ste/ 'phags pa legs par gsungs pa'i chos 'dul ba la bdag rab tu 'byung bar 'tshal lo/ /bzhin bzangs de bzhin du gyis shig ces des de rim gyis skra bregs
117a3('dul ba): nas bslab pa'i gzhi rnams sbyin par brtsams pa las rims chen pos thebs nas rab tu 'byung ba'i bar chad du gyur pa'i skabs de bcom ldan 'das la dge slong rnams kyis gsol pa dang / bcom ldan 'das kyis bka' stsal pa/
117a4('dul ba): re shig sos kyi bar du bslab pa'i gzhi rnams mi sbyin zhing de'i rim gro bya'o/ /bcom ldan 'das kyis de'i rim gro bya'o zhes bka' stsal na/ dge slong rnams kyis sus bya ba ma shes nas/ bcom ldan 'das kyis bka' stsal pa/
117a5('dul ba): dge slong rnams dang sman pas so/ /sman pa rnams kyis nyin par sman byas na mtshan mo nad la phan par gyur to/ /de rnams kyis smras pa/ 'phags pa 'di'i dpyad bdag gis gdugs la bgyis na mtshan mo bro la phan par gyur
117a6('dul ba): gyis/ gal te 'di khyim du bskyal na bdag cag gis nyin mtshan du 'di'i dpyad bgyi'o zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ khyim du skyol la der
117a7('dul ba): yang de'i rim gro byed pa sbyin par bya'o/ /de'i nad de yun ring por gyur nas de'i skra ring po ring por skyes pas khyim bdag de khyim bdag mgo reg ces par grags so/ /de gang gi tshe rtsa ba dang / sdong bu dang / 'dab ma dang / me tog
117a8('dul ba): dang 'bras bu'i sman gyis bsnyen bkur byas pa las/ slar lan par gyur pa de'i tshe des bdag ni 'chi'o zhes bya bar rang gi cha chod nas/ de na des 'chi ka'i tshe rang gi nor thams cad glegs bu la bris te rgyal bu rgyal byed kyi tshal du bskur ro/ /de ni shi'o/ /
117b1('dul ba): blon po rnams kyis ko sa la'i rgyal po gsal rgyal la smras pa/ lha khyim bdag mgo reg bu ma mchis par gum ste/ de la dbyig dang / gser dang / glang po che dang / rta dang / ba lang dang / ma he dang / go cha la sogs te phal mo che zhig
117b2('dul ba): mchis pa de thams cad glegs bu la bris nas rgyal bu rgyal byed kyi tshal du 'phags pa'i dge 'dun la phul lo/ /rgyal pos smras pa/ 'phags pa nye dga' dbang ba glegs bu la ma bris pa yang ngas ma thob na glegs bu la bris pa
117b3('dul ba): lta smos kyang ci dgos/ 'on kyang bcom ldan 'das kyis gnang ba gang yin pa de long shig pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag de la ci
117b4('dul ba): dag yod/ / //bar sdom la/ gzhi dang gnas mal gos dang ni/ /lcags nag lcags dang lham mkhan dang / /rdza mkhan 'dreg mkhan shing mkhan sogs/ /tshon rtsi mdung shing bar bur dang / /rkang gnyis rnams dang rkang bzhi
117b5('dul ba): dang / /zas dang btung ba sman dang ni/ /bran dang gding ba dpang rgya dag /ci rigs par ni bgo bar bya/ /dbyig rnams dang ni gser rnams dang / /gzhan yang rdungs byas rdungs ma byas/ /dge 'dun 'dus nas bgo 'o zhes/ /
117b6('dul ba): drang srong chen pos bka' stsal to/ /dge slong rnams kyis gsol pa dang / bcom ldan 'das kyis bka' stsal pa/ ci rigs par bgo bar bya ste/ de la zhing gi gzhi dang / khyim gyi gzhi dang / tshong khang gi gzhi dang / gnas mal
117b7('dul ba): dang / lcags nag gi mkhar ba'i lag spyad dang / lcags mgar gyi lag spyad dang / rdza mkhan gyi lag spyad dang / shing mkhan gyi lag spyad dang / smyug ma mkhan gyi lag spyad dang / bran pho dang / bran mo dang / las byed pa dang / zho shas 'tsho
117b8('dul ba): ba dang / kha zas dang / btung ba dang / 'bru rnams ni mi bgo bar phyogs bzhi'i dge slong gi dge 'dun gyi phyir spyir gzhag par bya'o/ /ras yug dang / ras yug chen dang / ko sgro dang / mchil lham dang / 'bru mar gyi snod dang / ril ba dang / bya ma bum rnams ni dge
118a1('dul ba): 'dun tshogs pas bgo bar bya'o/ /mdung shing ring po gang yin pa de dag ni 'dzam bu lta bu'i sku'i gzugs brnyan gyi rgyal mtshan gyi shing bya'o/ /thung ngu gang yin pa de dag ni khar sil gyi yu bar byas la dge slong rnams la
118a2('dul ba): sbyin par bya'o/ /khye'u dang bu mo ni dge 'dun gyis mi bsgyur te ci rigs pa zhig blangs nas ci bde bar gtang bar bya'o/ /rkang bzhi pa rnams las glang po che dang / rta dang / rnga mo dang / bong bu dang / dre'u rnams ni rgyal po la dbul bar bya'o/ /ba lang dang /
118a3('dul ba): ma he dang / ra dang / lug rnams ni phyogs bzhi'i dge slong gi dge 'dun gyi phyir spyir gzhag ste mi bgo'o/ /'thab stan dang / go cha dang / gzhan yang rgyal po la 'os pa gang yin pa thams cad ni rgyal po la dbul bar bya'o/ /mtshon cha
118a4('dul ba): rnams bzhag la de rnams gre'u dang / khab dang / khar sil du brdungs te dge 'dun la brim par bya'o/ /tshon rnams las tshon rtsi chen po gang kus dang / mtshal dang / mthing shing la sogs pa gang yin pa de dag ni sku'i gzugs brnyan gyi phyir dri
118a5('dul ba): gtsang khang du gzhag par bya'o/ /thod lo kor dang / btsag dang / rams ni dge 'dun gyis bgo bar bya'o/ /chang ni yongs blugs las dong du gzhug par bya ste/ tshwar gyur na longs spyad par bya'o/ /tshwar ma gyur na dor bar bya'o/ /
118a6('dul ba): dge slong dag nga ston pa yin par khas len pa rnams kyis chang mi sbyin zhing tha na rtswa mchog gis kyang mi btung ngo / /sman rnams ni nad khang rung bar gzhag par bya zhing de nas dge slong nad pa rnams kyis longs spyad par bya'o/ /rin po che
118a7('dul ba): rnams las mu tig ma gtogs par nor bu dang / bai dUr+ya dang / dung g.yas su 'khyil ba la sogs pa ni cha gnyis su byas te/ gcig ni chos la'o/ /gcig shos ni dge 'dun la'o/ /chos kyi gang yin pa des ni sangs rgyas kyi gsung bri bar
118a8('dul ba): bya'o/ /seng ge'i khri brgyan par bya'o/ /dge 'dun gyi gang yin pa de ni dge slong rnams kyis bgo bar bya'o/ /glegs bam rnams las sangs rgyas kyi gsung rab kyi glegs bam rnams ni mi bgo bar phyogs bzhi'i dge slong gi dge 'dun gyi ched du spyir mdzod du zhugs
118b1('dul ba): par bya'o/ /phyi rol pa'i bstan bcos kyi glegs bam rnams ni btsongs la bgo bar bya'o/ /chags rgya ni myur du 'grub par nus pa gang yin pa de ni rdzas 'ged pa'i tshe dge slong rnams kyis bgo bar bya'o/ /mi nus pa gang yin pa de ni phyogs
118b2('dul ba): bzhi'i dge slong gi dge 'dun gyi ched du spyir mdzod du gzhug par bya'o/ /gser dang / dbyig dang / gzhan yang rdungs su byas pa dang / rdungs su ma byas pa gang yin pa de ni cha gsum du byas te/ gcig ni sangs rgyas la'o/ /gnyis pa ni chos
118b3('dul ba): la'o/ /gsum pa ni dge 'dun la'o/ /sangs rgyas kyi gang yin pa des ni dri gtsang khang dang dbu skra dang sen mo'i mchod rten gyi ral ba dang 'drums pa slar bcos par bya'o/ /chos kyi gang yin pa des ni sangs rgyas kyi gsung bri bar bya'o/ /
118b4('dul ba): seng ge'i khri brgyan par bya'o/ /dge 'dun gyi gang yin pa de ni dge slong rnams kyis bgo bar bya'o/ /gleng gzhi ni mnyan yod na'o/ /gang gi tshe ko sa la'i rgyal po gsal rgyal gyis chu bzangs kyi dus ston btsugs pa de'i tshe de na/
118b5('dul ba): dge slong dang / dge slong ma dang / dge bsnyen dang / dge bsnyen ma rnams mang du tshogs par gyur to/ /de'i tshe dge slong khrums stod dge slong mas bkur ba yin pas chu bzangs kyi dus ston btsugs pa'i dge slong ma rab tu mang pos tshe dang
118b6('dul ba): ldan pa khrums stod la 'di skad ces smras so/ /'phags pa chu bzangs kyi dus ston la spyan 'dren gyis gshegs so/ /des smras pa/ bdag gi chos gos dang lhung bzed phyir su la bcol/ dge slong ma bcu gnyis sde rnams kyis
118b7('dul ba): smras pa/ 'phags pa thugs las chung ngur mdzod cig dang / bdag cag gis gzhag par bgyi'o/ /des de rnams la gzhag pa dang de rnams kyis skye dgu'i bdag mo chen mo la gtad do/ /skye dgu'i bdag mo chen mos kyang tshe dang ldan pa
118b8('dul ba): kun dga' bo la'o/ /tshe dang ldan pa kun dga' bos kyang gtsug lag khang zhig tu gzhag go/ /de nas tshe dang ldan pa khrums stod chu bzangs kyi dus ston la 'ongs pa dang / de na de dge slong ma rnams kyis mgron du bos pa yin pas gcig gis smras pa/
119a1('dul ba): 'phags pa deng bdag gis zhal tshus bgyi'o/ /gzhan dang gzhan dag gis kyang g.yar tshus la bos so/ /gzhan dag gis smras pa/ 'phags pa bdag gi gdugs tshod gsol cig /de bzhin du gzhan dang gzhan
119a2('dul ba): dag gis kyang smras so/ /gzhan zhig gis smras pa/ 'phags pa bdag gis dus ma lags pa'i btung ba gsol cig /de bzhin du gzhan dang gzhan dag gis kyang smras nas des de rnams kyi sems bsrung ba'i phyir g.yar
119a3('dul ba): tshus rnams las cung zad cung zad blangs de bzhin du dro yang zos/ dus ma yin pa'i btung ba blud pa yang 'thungs pa dang de tseg tseg pa yor langs nas/ de yang lam gyis dub pa des mang por zos pa des ma zhu bar gyur te gsud de shi'o/ /
119a4('dul ba): de dge slong rnams kyis dur khrod du bsregs nas chos bsgrags pa byas nas rim gyis gtsug lag khang du lhags so/ /gos 'ged pas nad g.yog la smras pa/ de'i lhung bzed dang chos gos 'on cig /des smras pa/ des
119a5('dul ba): bcu gnyis sde rnams kyi lag tu bzhag go/ /de rnams la dris pa dang / smras pa bdag cag gis skye dgu'i bdag mo chen mo'i lag tu bzhag go/ /de nas skye dgu'i bdag mo chen mos smras pa/ bdag gis 'phags pa kun dga' bo la gtad
119a6('dul ba): do/ /tshe dang ldan pa kun dga' bos smras pa/ bdag gis gtsug lag khang che ge mo zhig tu bzhag go zhes pa'i skabs de bcom ldan 'das la dge slong rnams kyis gsol pa dang / bcom ldan 'das kyis bka' stsal pa/
119a7('dul ba): shi ba'i yo byad kyi skyin par dge slong kun dga' bo byin gyis brlab par bya'o/ /byin gyis brlab pa yang 'di ltar bya ste/ gaN DI brdungs la dge 'dun thams cad tshogs shing 'thun par gyur pa dang / dge slong gcig gis
119a8('dul ba): gsol bar bya'o/ /'di ltar bya ste/ gnas mal bsham par byas la gaN DI brdungs te dris pa'i tshig gis dge slong rnams la yang dag par bgo la/ dge 'dun thams cad tshogs shing 'thun par gyur pa dang dge slong gcig gis gsol ba byas te las
119b1('dul ba): bya'o/ /dge 'dun gtsun pa rnams gsan du gsol/ gnas 'dir dge slong khrums stod gum na de'i lhung bzed dang chos gos/ gos dang gos kyi rin dang bcas pa kun dga' bo'i sug pa na mchis kyis gal te dge 'dun gyi dus la
119b2('dul ba): bab cing bzod na dge 'dun gyis gnang bar mdzod cig dang / 'di ltar dge 'dun gyis dge slong khrums stod gum pa'i yo byad lhung bzed dang chos gos dang gos kyi rin du bcas pa'i dngos po'i skyin par dge slong kun dga' bo
119b3('dul ba): byin gyis brlab par bgyi'o/ /'di ni gsol ba'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa dge slong yang gzhan du gum/ lhung bzed dang chos gos kyang gzhan na mchis/ dngos po'i skyin
119b4('dul ba): pa yang gzhan na mchis na de'i chos gos dang lhung bzed gang dbang bar 'gyur lags/ nye ba 'khor dngos po'i skyin pa'i dge slong ngam khyim gang na yod pa'o/ /gleng gzhi ni mnyan yod na'o/ /de'i tshe dge slong lag gi bla zhig shi'o/ /
119b5('dul ba): dge slong rnams de'i lhung bzed dang chos gos la 'gyod pas ma bgos pa'i skabs de bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ dge 'dun thams cad bsogs la ci 'dres
119b6('dul ba): sam ma 'dres par gyur pa de brtag par bya'o/ /gal te 'dres te dge 'dun gyi ni mchod rten gyir byas la/ mchod rten gyi ni dge 'dun gyir gyur na/ de lta bu chos dang mi mthun pa yin pas de'i lhung bzed dang chos gos dang gos kyi
119b7('dul ba): rin dang bcas pa la cha gsum du byas te/ sangs rgyas dang chos dang dge 'dun no/ /dge 'dun gyi ni dge slong rnams kyis bgo bar bya'o/ /sangs rgyas kyi ni sangs rgyas la mchod pa dang / dri gtsang khang dang mchod rten gyi lag gi sar
119b8('dul ba): spyad par bya'o/ /dam pa'i chos kyi ni sangs rgyas kyi gsung bri bar bya'o/ /seng ge'i khri rgyan par bya'o/ /gal te 'dres par ma gyur na thams cad dge slong rnams kho nas bgo bar bya ste/ de la 'gyod par mi bya'o/ /
120a1('dul ba): gleng gzhi ni mnyan yod na'o/ /de'i tshe dge slong rab tu mang po dag ljongs rgyu zhing dong ba las rim gyis mnyan yod kyi grong khyer dang nye ba zhig tu phyin pa dang de rnams kyi nang nas dge slong cig shi'o/ /de rnams kyis bsams pa/ gtsug
120a2('dul ba): lag khang na 'dug pa'i tshangs pa mtshungs par spyod pa rnams kyang skal ba 'dod par 'gyur du 'ong gis/ /gtsug lag khang gi phyi rol tu bgo bar bya'o snyam pa las/ mnyan yod de na gnas pa'i ba lang rdzi dang / phyugs rdzi dang / rtswa thun
120a3('dul ba): dang / shing thun dang / lam gyis 'tsho ba dang / lam gol bas 'tsho ba'i mi rnams kyis kun nas gang zhing de rnams gang dang gang du 'dug nas 'ged par byed pa de dang der skye bo'i tshogs chen pos yongs su bskor bar gyur nas de
120a4('dul ba): rnams kyis bsams pa/ gtsug lag khang dang nye ba zhig tu bgo'o snyam nas/ de rnams kyis gtsug lag khang dang nye ba zhig tu bgo bar brtsams pa dang dge skos kyis mthong nas smras pa/ tshe dang ldan pa dag ci zhig byed/
120a5('dul ba): de rnams kyis ji ltar gyur pa bzhin smras pa dang / des smras pa/ bdag kyang mtshams su 'ongs pa yin na zhes des 'khangs kyang de rnams kyis ma byin pa'i skabs de bcom ldan 'das la dge slong rnams kyis gsol pa dang /
120a6('dul ba): bcom ldan 'das kyis bka' stsal pa/ mtshams kyi nang la mtshams kyi nang du 'du shes te shi ba'i yo byad 'ged par byed na ma bgos pa nyes par bgos pa yin te/ slar yang mtshams na 'dug pa rnams dang lhan cig bgo
120a7('dul ba): bar bya ste/ gzhan du na 'gal tshabs can du 'gyur ro/ /de bzhin du mtshams kyi nang la yid gnyis kyis 'ged par byed na ma bgos pa nyes par bgos pa yin te/ slar yang mtshams na 'dug pa rnams dang lhan cig bgo
120a8('dul ba): bar bya ste/ gzhan du na 'gal tshabs can du 'gyur ro/ /mtshams kyi phyi rol la mtshams kyi nang gi 'du shes kyis 'ged par byed na ma bgos pa nyes par bgos pa yin te/ slar yang mtshams na 'dug pa rnams dang lhan cig
120b1('dul ba): bgo bar bya ste/ gzhan du na 'gal tshabs can du 'gyur ro/ /mtshams kyi phyi rol la yid gnyis kyis 'ged par byed na ma bgos pa nyes par bgos pa yin te/ slar yang mtshams na 'dug pa rnams dang lhan cig bgo bar bya ste/
120b2('dul ba): gzhan du na 'gal tshabs can du 'gyur ro/ /gleng gzhi ni mnyan yod na'o/ /de'i tshe dge slong gis dge slong la dge slong gis lag nas chos gos dag bskur ba na dge slong des gang gis bskur ba de la yid gcugs pas spyad pa'i skabs
120b3('dul ba): de bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ dge slong dag dge slong des yid bcugs par bya ba ma yin pa la yid gcugs par bskyed de/ 'di ltar gang gis
120b4('dul ba): bskur ba de la yid gcugs pas spyad do/ /'on kyang dge slong gis dge slong la dge slong gis lag nas chos gos dag bskur ba na gsang la bskur ba de la yid gcugs pas spyad na legs par spyad pa yin no/ /gang gis bskur
120b5('dul ba): ba de la yid gcugs pas spyad na nyes par spyad pa yin no/ /dge slong gis dge slong la chos gos dag skur bar byed na gang la bskur ba de ni shi la gang gis bskur ba de la yid gcugs pas spyad na nyes par spyad pa yin no/ /
120b6('dul ba): gang la bskur ba de'i shi ba'i yo byad du rung bar byin gyis rlob par byed na legs par byin gyis brlabs pa yin no/ /dge slong gis dge slong la chos gos dag skur bar byed pa na gang gis bskur ba de ni shi la gang gis bskur ba de'i
120b7('dul ba): shi ba'i yo byad du rung bar byin gyis rlob par byed na nyes par byin gyis brlabs pa yin no/ /dge slong gis dge slong la chos gos dag bskur bar byed pa na/ gang la bskur ba des slar bzlog la/ gang gis bskur ba de la yid gcugs
120b8('dul ba): pas spyad na legs par spyad pa yin no/ /gang la bskur ba de la yid gcugs pas spyad na nyes par spyad pa yin no/ /dge slong gis dge slong la chos gos dag skur ba na gang la bskur ba de ni shi la gang la bskur ba de'i shi ba'i yo byad du rung bar byin gyis rlob par byed
121a1('dul ba): na legs par byin gyis brlabs pa yin no/ /gang gis bskur ba de'i shi ba'i yo byad du byin gyis rlob par byed na nyes par byin gyis brlabs pa yin no/ /dge slong gis dge slong la chos gos dag skur bar byed pa na gang la
121a2('dul ba): bskur ba des slar bzlog la gang gis bskur ba de yang shi nas gang la bskur ba de la yid gcugs pas spyad na nyes par spyad pa yin no/ /gang la bskur ba de'i shi ba'i yo byad du rung bar byin gyis rlob par byed na legs par byin gyis
121a3('dul ba): brlabs pa yin no/ /dge slong gis dge slong la chos gos dag bskur bar byed pa na gang la bskur ba des slar bzlog nas de shi la/ gang gis skur bar byed pa de yang shi na/ de shi ba'i yo byad du rung bar byin gyis rlob par byed na nyes par byin gyis
121a4('dul ba): brlabs pa yin no/ /gang gis bskur ba de'i shi ba'i yo byad du rung bar byin gyis rlob par byed na legs par byin gyis brlabs pa yin no/ /gos kyi gzhi rdzogs so// // sra brkyang gi gzhi'i sdom ni/ gnas bcas pa dang kha cig dang / /
121a5('dul ba): rdol ba dang ni blings pa dang / /dus dang gang zag ma mo'i gzhi/ /nyi shu dag tu byas pa dang / /dgos pa dag ni bcu gnyis te/ / gnas bcas dbyar gnas dam bcas pa/ /ston pa lta bar 'dod pa na/ /'dam rdzab kyis ni ngal gyur pa/ /
121a6('dul ba): de la der ni chos gos gnang / /sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra bar dbyar bzhugs par zhal gyis bzhes so/ /de'i tshe dge slong rab tu mang po dag gnas bcas su dbyar gnas
121a7('dul ba): par dam bcas te dbyar gyi zla ba gsum po dag 'das nas chos gos byas pa dang ldan chos gos zin pa dang ldan nas lhung bzed dang chos gos thogs te/ rtswa stug po dang rdzab chen por tsha bas ngal bar gyur cing rngul gyis lus yog bzhin mnyan
121a8('dul ba): yod gang na ba der rgyu zhing song ste/ rim gyis rgyu zhing song ba dang mnyan yod du phyin to/ /de nas dge slong rab tu mang po dag gis chos gos dang lhung bzed mkhos su phab nas rkang pa bkrus te/ bcom ldan 'das gang na ba der dong nas lhags pa dang / bcom ldan 'das
121b1('dul ba): kyi zhabs gnyis la mgo bos phyag 'tshal te phyogs cig tu 'dug go/ /chos nyid kyis sangs rgyas bcom ldan 'das rnams ni glo bur du lhags pa'i dge slong rnams la so so yang dag par dga' bar mdzad pa 'dis so so yang dag par dga' bar
121b2('dul ba): mdzad de/ dge slong dag khyed da gzod ga nas 'ongs/ gnas gang du dbyar gnas gnas/ btsun pa bdag cag ni gnas bcas nas da gzod mchis lags te/ bdag cag gnas bcas na dbyar mchis lags so/ /dge slong dag
121b3('dul ba): khyed cag gnas bcas su ci ga bde ba la reg par dbyar gnas sam/ bsod snyoms kyis brel bar ma gyur mod/ btsun pa mad par gsol te/ bdag cag gnas bcas su bde ba la reg par dbyar gnas shing bdag cag bsod
121b4('dul ba): snyoms kyis kyang brel ba ma mchis lags so/ /'on kyang bdag cag lhung bzed dang chos gos thogs te/ rtswa stug po dang rdzab chen bor tsha bas ngal bar gyur cing rngul gyis lus yog pas ljongs rgyu zhing mchis te/ rim gyis rgyu zhing mchi
121b5('dul ba): ba na tshegs chen pos 'dir mchis pa lags so/ / //'dul ba gzhi/ bam po drug bcu bdun pa/ bcom ldan 'das kyis dgongs pa/ kye ma nga'i nyan thos rnams lhung bzed dang chos gos thogs te rtswa stug po
121b6('dul ba): dang rdzab chen por tsha bas ngal bar gyur cing / lus rngul gyis yog pas ljongs rgyu zhing 'gro ba ni nyon mongs kyis/ ma la ngas dge slong rnams reg par gnas par bya ba'i phyir dang / sbyin pa po rnams kyi sbyin pa'i chos
121b7('dul ba): longs spyad par bya ba'i phyir dge slong rnams la sra brkyang gnang bar bya'o/ /'di ltar sra brkyang bting na phan yon lnga yod de zhag bcu las thal na ma yin pa dang / zla ba las thal na ma yin pa dang / nub mo bral na ma yin pa dang /
121b8('dul ba): bla gos mthang gos dang bcas pa'i chos gos kyis ljongs rgyur 'gro ba dang / chos gos rung ba ma yin pa ji tsam 'dod pa 'chang ba na ma yin pa'o/ /gzhan yang phan yon lnga yod de/ tshogs shing za na ma yin pa dang /
122a1('dul ba): yang yang za na ma yin pa dang / khyim rnams su mgron du ma bos par 'gro na ma yin pa dang / ji tsam 'dod pa'i chos gos btsal ba dang / ston zla 'bring po nas dpyid zla ra ba'i bar gyi nang der sra brkyang bting ba rnams kyi rnyed
122a2('dul ba): pa yin no snyam du dgongs nas/ dge slong rnams la bka' stsal pa/ dge slong dag de lta bas na ngas rjes su gnang ste/ dge slong rnams bde ba la reg par gnas par bya ba'i phyir dang / sbyin pa po rnams kyi sbyin
122a3('dul ba): pa'i chos longs spyad par bya ba'i phyir dbyar gnas pa'i dge slong rnams kyis sra brkyang gding bar bya'o/ /'di ltar sra brkyang la phan yon lnga yod de/ zhag bcu thal na ma yin pa dang zhes bya ba nas sra brkyang bting ba
122a4('dul ba): rnams kyi rnyed pa yin no zhes bya ba'i bar gong ma bzhin du'o/ /bcom ldan 'das kyis sra brkyang gding bar bya'o zhes bka' stsal na/ dge slong rnams kyis sra brkyang ji ltar gding ba ma shes nas/ bcom ldan 'das kyis
122a5('dul ba): bka' stsal pa/ dbyar gnas pa'i dge 'dun gyi chos gos kyi rnyed pa yod pa gang yin pa de las gding bar bya'o/ /gding ba ni 'di ltar bya ste/ re shig thog mar 'thun pa'i go bar bya ste/ chos gos 'di ni dbyar
122a6('dul ba): gnas pa'i dge 'dun gyi chos gos gyi rnyed pa byung ba lags te/ gal te dge 'dun bzhed na chos gos 'dis dge 'dun gyi sra brkyang gding bar bgyi'o/ /de nas phyi de nyin gnas mal bshams nas gaN DI brdungs te dris pa'i
122a7('dul ba): tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang / dge slong gcig gis gsol ba byas te las bya'o/ /dge 'dun btsun pa rnams gsan du gsol/ chos gos 'di ni dbyar gnas
122a8('dul ba): pa'i dge 'dun gyi chos gos kyi rnyed pa byung ba lags te/ dge 'dun gyi chos gos 'dis sra brkyang bgyis nas sra brkyang gding bar bzhed na/ des na sra brkyang bting ba'i gnas nas chas pa la chos gos rnying pa rnams dang 'bral ba yang mi 'byung
122b1('dul ba): na/ gsar pa rnams dang lta smos kyang ci 'tshal bar gal te dge 'dun gyi dus la bab cing bzod na dge 'dun gyis gnang bar mdzod cig dang / 'di ltar dge 'dun gyis chos gos 'di sra brkyang du mdzad de/ chos gos 'dis dge
122b2('dul ba): 'dun gyi sra brkyang 'dings so/ /des na sra brkyang bting ba'i gnas nas chas pa la chos gos rnying pa rnams dang 'bral ba yang mi 'byung na/ gsar pa rnams dang lta smos kyang ci 'tshal/ 'di ni gsol ba'o/ /las ni 'di ltar bya ste/
122b3('dul ba): dge 'dun btsun pa rnams gsan du gsol/ chos gos 'di ni dbyar gnas pa'i dge 'dun gyi rnyed pa byung ba lags la/ dge 'dun yang sra brkyang bgyi bar bzhed de/ dge 'dun gyis chos gos 'di sra brkyang du mdzad pas
122b4('dul ba): chos gos 'dis dge 'dun gyi sra brkyang 'dings so/ /des na sra brkyang bting ba'i gnas nas chas pa la chos gos rnying pa rnams dang 'bral ba yang mi 'byung na/ gsar pa rnams dang lta smos kyang ci 'tshal/ tshe dang ldan pa rnams
122b5('dul ba): las gang dag chos gos 'di sra brkyang du bgyi zhing chos gos 'dis dge 'dun gyi sra brkyang bting ste/ des na sra brkyang bting ba'i gnas nas chas pa las chos gos rnying pa rnams dang 'bral ba yang mi 'byung na/ gsar pa rnams
122b6('dul ba): dang lta smos kyang ci 'tshal bar bzod pa de dag ni cang ma gsung shig / gang dag mi bzod pa de dag ni gsungs shig /dge 'dun gyis chos gos 'di sra brkyang du mdzad nas chos gos 'dis dge 'dun gyi sra brkyang 'dings te/
122b7('dul ba): des na sra brkyang bting ba'i gnas nas chas pa la chos gos rnying pa rnams dang 'bral ba yang mi 'byung na/ gsar pa rnams dang lta smos kyang ci 'tshal bar dge 'dun gyis bzod cing gnang nas 'di ltar cang mi gsung bas de de bzhin du 'dzin to/ /
122b8('dul ba): de'i 'og tu sra brkyang 'dings pa'i dge slong bsko bar bya ste/ chos lnga dang ldan pa'i dge slong ni sra brkyang 'dings par ma bskos pa ni bsko bar mi bya zhing bskos ba ni dbyung bar bya'o/ /lnga gang zhe na/ dbyar gyi ma yin pa dang / dbyar ral ba dang /
123a1('dul ba): dbyar phyi mar gnas par dam bcas pa dang / dbyar tha dad par gnas pa dang / bslab pa byin pa'o/ /gzhan yang chos lnga dang ldan na bsko bar mi bya ste/ spo ba pa dang / gzhi nas spo ba pa dang / mgu bar bya ba spyod pa dang / gzhi nas
123a2('dul ba): mgu bar bya ba spyod pa dang / gnas nas phyung ba'o/ /gzhan yang chos lnga dang ldan na bsko bar mi bya ste/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / sra brkyang bting ba dang
123a3('dul ba): ma bting ba mi shes pa'o/ /yang chos lnga dang ldan pa'i dge slong ni sra brkyang 'dings par ma bskos pa ni bsko bar bya zhing bskos pa ni dbyung bar mi bya'o/ /lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug
123a4('dul ba): gis mi 'gro ba dang / 'jigs pas mi 'gro ba dang / sra brkyang bting ba dang ma bting ba shes pa'o/ /bsko ba ni 'di ltar bya ste/ gnas mal bshams te zhes bya ba nas/ dge 'dun thams cad tshogs shing mthun par gyur pa dang zhes bya
123a5('dul ba): ba'i bar gong ma bzhin du ste/ re shig thog mar spro bar bya ste/ ming 'di zhes bya ba khyod dge 'dun gyi sra brkyang 'dings par spro'am/ gal te spro na des spro'o zhes brjod par bya'o/ /de'i 'og tu dge slong gcig gis gsol bar byas te las
123a6('dul ba): bya'o/ /dge 'dun btsun pa rnams gsan du gsol/ sra brkyang 'dings pa'i dge slong ming 'di zhes bgyi ba 'di dge 'dun gyi sra brkyang 'dings par spro na/ gal te dge 'dun gyi dus la bab cing bzod na dge 'dun gyis gnang bar mdzod cig dang / 'di ltar
123a7('dul ba): dge 'dun gyis dge slong ming 'di zhes bgyi ba sra brkyang 'dings par bskos te/ sra brkyang 'dings pa ming 'di zhes bgyi ba dge 'dun gyi sra brkyang 'dings par 'gyur ro/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du
123a8('dul ba): gsol/ sra brkyang 'dings pa ming 'di zhes bgyi ba 'di dge 'dun gyi sra brkyang 'dings par spro na/ de'i slad du dge 'dun gyis ming 'di zhes bgyi ba sra brkyang 'dings par bskos te/ sra brkyang 'dings pa ming 'di zhes bgyi bas dge 'dun gyi sra brkyang
123b1('dul ba): 'dings par 'gyur na/ tshe dang ldan pa rnams las gang dag ming 'di zhes bgyi ba sra brkyang 'dings par bsko bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang
123b2('dul ba): nas dge 'dun gyis sra brkyang 'dings pa ming 'di zhes bgyi ba dge 'dun gyi sra brkyang 'dings par bskos te/ 'di ltar cang mi gsung bas de de bzhin du 'dzin to/ /de nas gsol bas sra brkyang 'dings pa'i dge slong la sra brkyang sbyin
123b3('dul ba): par bya'o/ /dge 'dun btsun pa rnams gsan du gsol/ dge 'dun gyis chos gos 'di ni sra brkyang du mdzad la/ dge slong ming 'di zhes bgyi ba 'di yang sra brkyang 'dings par bskos lags te/ gal te dge 'dun gyi dus la bab
123b4('dul ba): cing bzod na dge 'dun gyis gnang bar mdzod cig dang / 'di ltar dge 'dun gyis dge slong ming 'di zhes bgyi ba la chos gos 'di sra brkyang gi slad du stsal to/ /'di ni gsol ba'o/ /ngas dge slong sra brkyang 'dings pa'i kun tu spyod pa'i
123b5('dul ba): chos dag bca' bar bya ste/ dge slong sra brkyang 'dings pas sra brkyang la thams cad du thog mar 'gro bar bya ste/ bkru'o/ /brkyang ngo / /dra'o/ /drub bo/ /kha bsgyur ro/ /chung ngu na khab kyis srubs gnyis sam/ gsum yang btsem par bya'o/ /
123b6('dul ba): lan gnyis sam gsum du sems bskyed par bya'o/ /de nas ston zla 'bring po zla ba yar gyi ngo'i tshes bcwa lnga la go bar bya ste/ tshe dang ldan pa dag sang kho bo sra brkyang 'dings kyis khyed cag so so'i chos gos sngags phyung shig /de nas sra
123b7('dul ba): brkyang 'dings pa'i dge slong gis sra brkyang dri dang me tog gis gtor zhing dri zhim po'i bdug pas bdugs nas gnas mal bshams te gaN DI brdungs nas dris pa'i tshig gis dge slong rnams la yang dag par bsgo la/ dge 'dun thams
123b8('dul ba): cad tshogs shing 'thun par gyur pa dang rgan pa'i mthar gzhag par bya'o/ /de nas rgan pa'i mthar 'dug nas sra brkyang blangs te/ dge 'dun btsun pa rnams gsan du gsol/ dge 'dun gyis chos gos 'di ni sra brkyang du mdzad la/
124a1('dul ba): bdag dge slong ming 'di zhes bgyi ba yang sra brkyang 'dings par bskos te/ sra brkyang 'dings pa bdag ming 'di zhes bgyi bas chos gos 'dis dge 'dun gyi sra brkyang 'dings par 'gyur ro/ /gding ngo / /bting ngo / /de skad
124a2('dul ba): lan gnyis lan gsum du brjod par bya'o/ /de nas bting nas dge 'dun gyi gnas brtan gyi mdun du 'dug ste 'di skad ces gnas brtan dgongs su gsol/ chos gos 'di ni dge 'dun gyis sra brkyang du mdzad la/ bdag ming
124a3('dul ba): 'di zhes bgyi ba yang sra brkyang 'dings par bskos pa lags te/ bdag cag gis chos gos 'dis dge 'dun gyi sra brkyang bting lags so zhes brjod par bya'o/ /des legs par bting ngo / /shin tu bting ste/ 'di la rnyed
124a4('dul ba): pa dang phan yon yod pa gang yin pa de ni bdag cag gi yin no zhes brjod par bya zhing de bzhin du lan gnyis lan gsum du dge 'dun gsar bu'i bar du thams cad kyis legs par bting ngo / /shin tu bting ste/ 'di la rnyed pa
124a5('dul ba): dang phan yon yod pa gang yin pa de ni bdag cag gi yin no zhes brjod par bya'o/ /sra brkyang 'dings pa'i dge slong gis sra brkyang thogs te chab khung sar ma yin/ snabs phyi sar ma yin te/ tshang bar du 'jug par mi bya'o/ /
124a6('dul ba): mtshams kyi phyi rol tu 'gro bar mi bya'o/ /gal te song na der gnas par mi bya'o/ /sra brkyang 'dings pa'i dge slong gis kun tu spyod pa'i chos ji ltar bcas pa bzhin yang dag par blangs te 'jug par mi byed na 'gal
124a7('dul ba): tshabs can du 'gyur ro/ /de nas sra brkyang 'dings pa'i dge slong gis dpyid zla ra ba yar gyi ngo'i tshes bcwa lnga la yang go bar bya ste/ tshe dang ldan pa dag sang kho bo sra brkyang 'byin gyis khyed cag so so'i chos gos rnams byin
124a8('dul ba): gyis rlobs shig / de la rnyed pa byung ba gang yin pa de ni dge 'dun gyis bgo bar bya'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa du zhig gi sra brkyang ma bting lags/ nye ba 'khor
124b1('dul ba): lnga'i ste/ dbyar gyi ma yin pa dang / dbyar ral ba dang / dbyar phyi mar gnas par dam bcas pa dang / dbyar tha dad par gnas par dam bcas pa dang / sra brkyang de 'dings pa na mngon sum du ma gyur pa'i 'o/ /gzhan yang
124b2('dul ba): 'di lnga'i ma bting ba yin te/ spo ba pa dang / spo ba spyad zin pa dang / mgu bar bya ba spyod pa dang / mgu bar bya ba spyad zin pa dang / bslab pa byin pa'i 'o/ /btsun pa du zhig gi rnyed pa mchis la phan yon ma mchis
124b3('dul ba): lags/ nye ba 'khor lnga'i ste/ dbyar gyi ma yin pa dang / dbyar ral ba dang / dbyar phyi mar gnas par dam bcas pa dang / dbyar tha dad par gnas par dam bcas pa dang / sra brkyang de 'dings pa na mngon sum du ma
124b4('dul ba): gyur pa'i 'o/ /gzhan yang lnga po 'di dag gi ste/ spo ba pa dang / spo ba spyad zin pa dang / mgu bar bya ba spyod pa dang / mgu bar bya ba spyad zin pa dang / bslab pa byin pa'i 'o/ /btsun pa du zhig gi rnyed pa yang ma mchis
124b5('dul ba): la phan yon yang ma mchis lags/ nye ba 'khor lnga'i ste/ ma mthong bas gnas nas phyung ba dang / phyir mi byed pas gnas nas phyung ba dang / sdig pa'i lta bar song ba ma bor bas gnas nas phyung ba dang / dbyar
124b6('dul ba): tha dad par gnas pa dang / dge 'dun bye na chos ma yin pa'i phyogs pa'i 'o/ /dge slong rab tu mang po dag ljongs rgyu zhing dong ba na chom rkun pa rnams kyis bcom nas de dag rim gyis mnyan yod du phyin pa dang / dge
124b7('dul ba): slong rnams kyis mthong nas tshe dang ldan pa dag 'ongs pa legs so/ /'ongs pa legs so/ /ji ga bde bar spyad dam/ tshe dang ldan pa dag bde bar spyad pa ni ci 'dra ba zhig /bdag cag ni chom rkun pa rnams kyis bcom
124b8('dul ba): mo/ /tshe dang ldan pa dag bdag cag la rnyed pa mang du byung ste/ gal te sra brkyang phyung na khyed la chos gos kyi bgo bsha' bya ba zhig ces pa'i skabs de bcom ldan 'das la dge slong rnams kyis gsol pa dang / bcom ldan
125a1('dul ba): 'das kyis bka' stsal pa/ de lta bas na ngas rjes su gnang ste/ chom rkun pa dag gis bcom pa'i dge slong rnams kyi phyir sra brkyang dbyung bar bya'o/ /dbyung ba ni 'di ltar bya ste/ gnas mal bshams la
125a2('dul ba): gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang / dge slong gcig gis gsol ba byas te las bya'o/ /dge 'dun btsun pa rnams
125a3('dul ba): gsan du gsol/ gnas 'dir dge 'dun 'thun pas 'di srid du sra brkyang bting ba las/ dge slong rab tu mang po chom rkun pa dag gis bcom nas lhags na/ gal te dge 'dun gyi dus la bab cing bzod
125a4('dul ba): na dge 'dun gyis gnang bar mdzod cig dang / 'di ltar dge 'dun gyis dge slong chom rkun gyis bcom pa rnams kyi slad du sra brkyang 'byin par mdzad do/ /'di ni gsol ba'o/ /las ni 'di ltar bya ste/ dge 'dun
125a5('dul ba): btsun pa rnams gsan du gsol/ /gnas 'dir dge 'dun 'thun pas 'di srid du sra brkyang bting ba las/ dge slong rab tu mang po chom rkun pa dag gis bcom nas lhags te/ dge 'dun gyis dge slong chom rkun pa dag
125a6('dul ba): gis bcom pa rnams kyi slad du sra brkyang 'byin par mdzad na/ tshe dang ldan pa dag las gang dag dge slong chom rkun pa dag gis bcom pa rnams kyi phyir sra brkyang 'byin par bzod pa de dag ni cang ma gsung shig /gang
125a7('dul ba): dag mi bzod pa de dag ni gsungs shig / dge 'dun gyis bzod cing gnang nas dge 'dun gyis dge slong chom rkun pa dag gis bcom pa rnams kyi slad du sra brkyang 'byin par mdzad de/ gang gi slad du mi gsung pas de de
125a8('dul ba): bzhin du 'dzin to/ /de nas rnyed pa byung ba gang yin pa de bgo bar bya ste/ bgos nas gang 'dod pa des rang gi skal ba las chom rkun pa dag gis bcom pa'i dge slong rnams la bgo bsha' bya'o// // sdom la/ rdol ba
125b1('dul ba): dang ni sril zos dang / /mtha' skor lhan rlo lhan rings dang / /gso ma'i seng ras zegs pa dang / /rnyings dang spangs dang dengs pa'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa chos gos
125b2('dul ba): rdol bas sra brkyang gding du rung lags sam/ nye ba 'khor mi rung ngo / /btsun pa chos gos srog chags kyis 'tshal ba dang / chos gos cha ga btab pa dang / chos gos lhan pa rlo bos btab pa dang / chos gos lhan
125b3('dul ba): rings can dang / gso ma'i seng ras kyi chos gos dang / chos gos zegs pa dang / chos gos rnyings pa dang / chos gos spangs pa dang / chos gos dengs pas sra brkyang gding du rung lags sam/ nye ba 'khor mi rung
125b4('dul ba): ngo / / // sdom la/ blings dang dus ma yin pa dang / /gang zag gi ni chos gos gsum/ /mi rung ba dang ma dras dang / /khru lngar ma chog mi bya dang / /blo 'thun min dang mi gding dang / /mtshams kyi phyi rol mi skye
125b5('dul ba): 'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa blings pa'i chos gos kyis sra brkyang gding du rung lags sam/ nye ba 'khor mi rung ngo / /btsun pa dus ma lags pa'i
125b6('dul ba): chos gos dang / gang zag gi snam sbyar dang / bla gos dang mthang gos dang / mi rung ba'i chos gos dang / ma dras pa dang / khru lngar ma mchis pa dang / blo 'thun par ma bgyis pa'i chos gos dang / sra brkyang 'ding ba
125b7('dul ba): ma bskos pa dang / mtshams kyi slad rol tu blo 'thun par bgyis pa'i chos gos kyi sra brkyang dang / mtshams kyi slad rol tu bskos pa'i sra brkyang 'dings pas sra brkyang gding du rung lags sam/ nye ba 'khor mi
125b8('dul ba): rung ngo / / // sdom la/ dus kyi nang ni zla ba gsum/ /gsar pa dang ni brtags pa nyid/ /phongs pa dang ni gso ma'i ras/ /gang zag gi ni chos gos gsum/ /btsun pa dus kyi chos gos kyis dge 'dun gyi sra brkyang gding du
126a1('dul ba): rung lags sam/ nye ba 'khor rung ngo / /btsun pa dgung zla gsum 'das nas dge 'dun gyi chos gos kyi rnyed pa gang lags pa des sra brkyang gding du rung lags sam/ nye ba 'khor rung ngo / /chos gos
126a2('dul ba): sar pa rung ngo / /sar pa brtags pa rung ngo / /phongs pa'i chos gos rung ngo / /gso ma'i seng ras snam sbyar mi rung ngo / /btsun pa gang zag gi snam sbyar gyis sra brkyang gding du rung lags sam/ nye ba 'khor
126a3('dul ba): gal te dge 'dun la phul bar gyur na rung ngo / /bla gos dang mthang gos kyang de bzhin no// // sdom la/ gang zag gi dang khyim pa'i dang / /khru lnga pa dang khru lnga'i lhag /blo 'thun byas pa'i gding ba dang / /mtshams kyi
126a4('dul ba): nang nyid skye ba'o/ /btsun pa gang zag gi chos gos kyis sra brkyang gding du rung lags sam/ mi rung ngo / /gal te dge 'dun la phul bar gyur na'o/ /khyim pa'i gos kyis mi rung ngo / /gal te dge 'dun la phul bar gyur na
126a5('dul ba): rung ngo / /khru lnga pas rung ngo / /khru lnga las lhag pa rung ngo / /blo 'thun par byas pa'i sra brkyang gi chos gos dang / sra brkyang 'dings pas rung ngo / /mtshams kyi nang du blo 'thun par byas pa'i sra brkyang gi chos gos kyis
126a6('dul ba): rung ngo / /mtshams kyi nang du sra brkyang 'dings pa bskos pas rung ngo / /ma mo brgyad kyi gzhis sra brkyang phyung bar gyur te/ brgyad gang zhe na/ song ba dang / rdzogs pa dang / nges pa dang / nyams pa dang / thos pa dang /
126a7('dul ba): mtshams 'das pa dang / re thag chad pa dang / brgyad pa ni sra brkyang phyung ba nyid de/ song ba'i mtha' can gyis sra brkyang phyung ba dang / rdzogs pa'i mtha' can dang / nges pa'i mtha' can dang / nyams pa'i mtha' can dang / thos
126a8('dul ba): pa'i mtha' can dang / mtshams 'das pa dang / re thag chad pa dang / brgyad pa ni sra brkyang phyung zin pa nyid yin no/ /song ba'i mtha' can gyi sra brkyang phyung ba gang zhe na/ 'di lta ste dge slong sra brkyang bting ba'i gnas nas chos gos ma
126b1('dul ba): byas chos gos ma zin par chos gos dang lhung bzed blangs te/ phyir mi 'ong bar mtshams kyi phyi rol du song ba de'i ni song ba'i mtha' can gyi sra brkyang phyung ba yin no/ /rdzogs pa'i mtha' can gyi sra brkyang phyung ba gang zhe na/
126b2('dul ba): 'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas phyir 'ong zhing chos gos bya'o snyam pa las de 'di snyam du sems te/ bdag slar mi 'ong ste 'on
126b3('dul ba): kyang chos gos bya'o snyam pa de'i ni rdzogs pa'i mtha' can gyi sra brkyang phyung ba yin no/ /nges pa'i mtha' can gyi sra brkyang phyung ba gang zhe na/ 'di lta ste dge slong sra brkyang bting ba'i gnas nas chos gos ma byas chos
126b4('dul ba): gos ma zin par mtshams kyi phyi rol du song nas slar 'ong zhing chos gos bya'o snyam pa las de 'di snyam du sems te/ slar mi 'ong zhing chos gos kyang mi bya'o snyam pa de'i ni nges pa'i mtha' can gyi sra brkyang phyung ba yin no/ /
126b5('dul ba): nyams pa'i mtha' can gyi sra brkyang phyung ba gang zhe na/ 'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos gos bya'o snyam pa las
126b6('dul ba): de 'di snyam du sems te slar yang mi 'ong la chos gos kyang mi bya'o snyam nas/ des de rtsom zhing brtsams pa dang / nyams pa de'i ni nyams pa'i mtha' can gyi sra brkyang phyung ba yin no/ /thos pa'i mtha' can gyi sra
126b7('dul ba): brkyang phyung ba gang zhe na/ 'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ongs te chos gos bya'o snyam pa las/ dge 'dun
126b8('dul ba): 'thun pas sra brkyang phyung la des dge 'dun 'thun pas sra brkyang phyung ngo zhes thos so/ /thos nas kyang legs par phyung ngo / /shin tu phyung ngo zhes rjes su yi rang ba byas pa de'i ni thos pa'i mtha' can gyi sra brkyang phyung ba
127a1('dul ba): yin no/ /mtshams 'das pa pa'i sra brkyang phyung ba gang zhe na/ 'di lta ste dge slong sra brkyang bting ba'i gnas nas chos gos ma byas chos gos ma zin par phyir 'ong sam mi 'ong snyam pa las/ mtshams kyi phyi
127a2('dul ba): rol tu song ba de'i ni mtshams 'das pa pa'i sra brkyang phyung ba yin no/ /re thag chad pa pa'i sra brkyang phyung ba gang zhe na/ 'di lta ste dge slong sra brkyang bting ba'i gnas nas chos gos ma byas chos gos ma zin par
127a3('dul ba): mtshams kyi phyi rol du song nas slar 'ong zhing chos gos bya'o snyam pa las/ de'i chos gos re ba gang yin pa de thams cad du chad pa de'i ni re thag chad pa pa'i sra brkyang phyung ba yin no/ /brgyad pa sra brkyang phyung ba nyid gang
127a4('dul ba): zhe na/ 'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song ba las de yang slar 'ongs shing sra brkyang phyung ba nyams su myong ba de'i ni brgyad pa sra brkyang
127a5('dul ba): phyung ba nyid yin no/ / // sdom la/ ma byas pa ni nyi shu dang / /brtsams pa dag ni nyi shu dang / /re ba yod pa nyi shu dang / /re ba med pa nyi shu gcig /'di lta ste/ dge slong sra brkyang bting ba'i gnas nas chos gos ma
127a6('dul ba): byas chos gos ma zin par mtshams kyi phyi rol du song nas slar 'ong zhing chos gos bya'o snyam pa las de 'di snyam du sems te/ slar mi 'ong mod kyi 'on kyang chos gos bya'o snyam pa de'i ni rdzogs pa'i mtha' can gyi sra
127a7('dul ba): brkyang phyung ba yin no/ /'di lta ste/ dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos gos bya'o snyam pa las de 'di snyam du sems te/
127a8('dul ba): slar mi 'ong zhing chos gos kyang mi bya'o snyam pa de'i ni nges pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol
127b1('dul ba): du song nas slar 'ong zhing chos gos bya'o snyam pa las des de rtsom zhing de'i brtsams pa nyams pa de'i ni nyams pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos
127b2('dul ba): ma byas chos gos ma zin par mtshams kyi phyi rol du song nas slar 'ong zhing chos gos bya'o snyam pa las dge 'dun 'thun pas sra brkyang phyung la/ des dge 'dun 'thun pas sra brkyang phyung ngo zhes thos so/ /thos nas
127b3('dul ba): kyang legs par phyung ngo / /shin tu phyung ngo zhes rjes su yi rang ba byas pa de'i ni thos pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma
127b4('dul ba): zin par mtshams kyi phyi rol du song nas slar 'ong zhing chos gos bya'o snyam pa las/ de der song nas 'di snyam du sems te/ slar mi 'ong zhing 'on kyang chos gos ni bya'o snyam pa de'i ni rdzogs pa'i mtha' can gyi sra brkyang
127b5('dul ba): phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos gos bya'o snyam pa las de der song nas de 'di snyam du sems
127b6('dul ba): te/ slar mi 'ong zhing chos gos kyang mi bya'o snyam pa de'i ni nges pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams
127b7('dul ba): kyi phyi rol du song nas slar 'ong zhing chos gos bya'o snyam pa las/ de der song nas rtsom zhing de'i brtsams pa nyams pa de'i ni nyams pa'i mtha' can gyi sra brkyang phyung ba yin no/ /'di lta ste dge slong sra brkyang bting
127b8('dul ba): ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos gos bya'o snyam pa las/ dge 'dun 'thun pas sra brkyang phyung la des dge 'dun 'thun pas sra brkyang phyung ngo
128a1('dul ba): zhes thos so/ /thos nas kyang legs par phyung ngo / /shin du phyung ngo zhes rjes su yi rang ba byas pa de'i ni thos pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin
128a2('dul ba): par mtshams kyi phyi rol du song nas slar 'ong zhing chos gos bya'o zhes sems la bzhag pa las de 'di snyam du sems te/ slar mi 'ong zhing 'on kyang chos gos bya'o snyam pa de'i ni rdzogs pa'i mtha' can gyi sra brkyang phyung ba yin no/ /'di lta ste dge slong sra
128a3('dul ba): brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos gos bya'o zhes sems la bzhag pa las/ de der song nas 'di snyam du sems te/ slar mi 'ong zhing chos gos kyang mi bya'o
128a4('dul ba): snyam pa de'i ni nges pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin bar mtshams kyi phyi rol du song nas slar 'ong zhing chos gos bya'o zhes sems la bzhag pa las
128a5('dul ba): des de rtsom zhing de'i brtsams pa nyams pa de'i ni nyams pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos
128a6('dul ba): gos bya'o zhes sems la bzhag pa las/ dge 'dun 'thun pas sra brkyang phyung la des dge 'dun 'thun pas sra brkyang phyung ngo zhes thos so/ /thos nas kyang legs par phyung ngo / /shin tu phyung ngo zhes rjes su yi rang bar byas pa de'i ni thos pa'i
128a7('dul ba): mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos gos bya'o zhes sems la bzhag pa las/
128a8('dul ba): de der song nas 'di snyam du sems te/ slar mi 'ong ste 'on kyang chos gos bya'o snyam pa de'i ni rdzogs pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin
128b1('dul ba): par mtshams kyi phyi rol du song nas slar 'ong zhing chos gos bya'o zhes sems la bzhag pa las/ de der song nas 'di snyam du sems te/ slar mi 'ong zhing chos gos kyang mi bya'o snyam pa de'i ni nges pa'i mtha' can gyi sra brkyang
128b2('dul ba): phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol tu song nas slar 'ong zhing chos gos bya'o zhes sems la bzhag pa las/ de der song nas rtsom zhing
128b3('dul ba): de'i brtsams pa nyams pa de'i ni nyams pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing
128b4('dul ba): chos gos bya'o zhes sems la bzhag pa las/ dge 'dun 'thun pas sra brkyang phyung la des dge 'dun 'thun pas sra brkyang phyung ngo / /zhes thos so/ /thos nas kyang legs par phyung ngo / /shin tu phyung ngo zhes rjes su
128b5('dul ba): yi rang ba byas pa de'i ni thos pa'i mtha' can gyi sra brkyang phyung ba yin no/ /'di lta ste/ dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos
128b6('dul ba): gos bya'o/ /zhes sems la bzhag pa las/ de der song nas 'di snyam du sems te/ slar mi 'ong ste 'on kyang chos gos bya'o snyam pa de'i ni rdzogs pa'i mtha' can gyi sra brkyang phyung ba yin no/ /'di lta ste dge
128b7('dul ba): slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos gos bya'o/ /zhes sems la bzhag pa las/ de der song nas 'di snyam du sems te/
128b8('dul ba): slar mi 'ong zhing chos gos kyang mi bya'o/ /snyam pa de'i ni nges pa'i mtha' can gyi sra brkyang phyung ba yin no/ /'di lta ste/ dge slong sra brkyang bting ba'i gnas nas chos gos ma zin chos gos ma byas
129a1('dul ba): par mtshams kyi phyi rol du song nas slar 'ong zhing chos gos bya'o/ /zhes sems la bzhag pa las/ de der song nas rtsom zhing de'i brtsams pa nyams pa de'i ni/ nyams pa'i
129a2('dul ba): mtha' can gyi sra brkyang phyung ba yin no/ /'di lta ste/ dge slong sra brkyang bting ba'i gnas nas chos gos ma byas/ /chos gos ma zin par mtshams kyi phyi rol du song nas slar 'ong zhing chos
129a3('dul ba): gos bya'o/ /zhes sems la bzhag pa las/ dge 'dun 'thun pas sra brkyang phyung la des dge 'dun 'thun pas sra brkyang phyung ngo zhes thos so/ /thos nas kyang legs par phyung ngo / /shin
129a4('dul ba): du phyung ngo zhes rjes su yi rang ba byas pa de'i ni/ thos pa'i mtha' can gyi sra brkyang byung ba yin no/ /'di lta ste/ dge slong sra brkyang bting ba'i gnas nas chos gos ma byas chos gos ma zin par
129a5('dul ba): ci slar 'ong ngam 'on te slar mi 'ong zhes sems la the tshom za bzhin mtshams kyi phyi rol du song ba las/ /de 'di snyam du sems te/ slar phyir mi 'ong ste 'on kyang chos gos ni bya'o/ /snyam
129a6('dul ba): pa de'i ni rdzogs pa'i mtha' can gyi sra brkyang phyung ba yin no/ /'di lta ste/ dge slong sra brkyang bting ba'i gnas nas chos gos ma byas chos gos ma zin par ci slar 'ong ngam
129a7('dul ba): 'on te slar mi 'ong zhes sems la the tshom za bzhin mtshams kyi phyi rol du song ba las/ de 'di snyam du sems te/ slar mi 'ong zhing chos gos kyang mi bya'o snyam pa de'i ni nges
129a8('dul ba): pa'i mtha' can gyi sra brkyang phyung ba yin no/ /'di lta ste/ dge slong sra brkyang bting ba'i gnas nas chos gos ma byas chos gos ma zin par ci slar 'ong ngam 'on te slar mi 'ong
129b1('dul ba): zhes sems la the tshom za bzhin mtshams kyi phyi rol du song ba las/ des de rtsom zhing de'i brtsams pa nyams pa de'i ni nyams pa'i mtha' can gyi sra brkyang phyung ba yin no/ /'di lta ste dge
129b2('dul ba): slong sra brkyang bting ba'i gnas nas chos gos ma byas chos gos ma zin par ci slar 'ong ngam 'on te slar mi 'ong zhes sems la the tshom za bzhin mtshams kyi phyi rol du song ba las/ dge 'dun 'thun pas sra brkyang phyung la des
129b3('dul ba): dge 'dun 'thun pas sra brkyang phyung ngo / /zhes thos so/ /thos nas kyang legs par phyung ngo / /shin du phyung ngo zhes rjes su yi rang ba byas pa de'i ni thos pa'i mtha' can gyi sra brkyang phyung ba yin no/ /'di lta ste dge slong sra brkyang bting
129b4('dul ba): ba'i gnas nas chos gos ma byas chos gos ma zin par mtshams kyi phyi rol du song nas zhes bya ba thams cad brjod par bya'o/ /'on kyang snga ma'i nyi shu la ni chos gos ma byas chos gos ma zin par zhes bya'o/ /'dir ni chos gos ma zin pa zhes
129b5('dul ba): bya ba bor te/ chos gos brtsams pa zhes bya ba bcug ste rnam pa 'dis nyi shu pa gzhan bya'o/ /'di lta ste dge slong sra brkyang bting ba'i gnas nas chos gos ma byas chos gos ma zin par mtshams kyi phyi rol du song nas slar 'ong zhing chos
129b6('dul ba): gos bya'o snyam pa'i re ba yod pa las de 'di snyam du sems te slar mi 'ong ste 'on kyang chos gos ni bya'o snyam pa de'i ni rdzogs pa'i mtha' can gyi sra brkyang phyung ba yin te/ re ba yod pa zhes bya ba'i khyad par 'dis snga ma bzhin du nyi shu pa gzhan bya'o/ /
129b7('dul ba): 'di lta ste dge slong sra brkyang bting ba'i gnas nas chos gos ma byas chos gos ma zin par slar 'ong zhing chos gos bya'o snyam pa'i re ba med par mtshams kyi phyi rol du song ba las de
129b8('dul ba): 'di snyam du sems te/ slar mi 'ong zhing 'on kyang chos gos ni bya'o/ /snyam pa de'i ni rdzogs pa'i mtha' can gyi sra brkyang phyung ba yin te/ re ba med pa zhes bya ba'i khyad
130a1('dul ba): par 'dis snga ma bzhin du nyi shu pa gzhan bya'o/ / // sdom la/ bya ba dag ni bcu gnyis dang / /btsal ba dang ni de bzhin gzhan/ /yul la lngar ni bya ba ste/ /gnas la yang ni lnga yin no/ /'di lta ste
130a2('dul ba): dge slong sra brkyang bting ba'i gnas nas chos gos ma byas chos gos ma zin par bya ba zhig la mtshams kyi phyi rol du song nas slar 'ong zhing chos gos bya'o snyam pa las de 'di snyam du sems te/ slar mi 'ong ste
130a3('dul ba): 'on kyang chos gos ni bya'o snyam pa de'i ni rdzogs pa'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par bya ba zhig la mtshams kyi phyi
130a4('dul ba): rol du song nas slar 'ong zhing chos gos bya'o snyam pa las de 'di snyam du sems te/ slar mi 'ong zhing chos gos kyang mi bya'o snyam pa de'i ni nges pa'i mtha' can gyi sra brkyang phyung ba yin no/ /'di lta ste dge slong sra brkyang
130a5('dul ba): bting ba'i gnas nas chos gos ma byas chos gos ma zin par bya ba zhig la mtshams kyi phyi rol du song nas slar 'ong zhing chos gos bya'o snyam pa las/ des de rtsom zhing de brtsams pa las nyams pa de'i ni nyams pa'i
130a6('dul ba): mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par bya ba zhig la mtshams kyi phyi rol du song nas slar 'ong zhing chos gos bya'o snyam pa las
130a7('dul ba): dge 'dun 'thun pas sra brkyang phyung la des dge 'dun 'thun pas sra brkyang phyung ngo zhes thos so/ /thos nas kyang legs par phyung ngo / /shin du phyung ngo zhes rjes su yi rang ba byas pa de'i ni thos pa'i mtha' can gyi sra brkyang phyung ba
130a8('dul ba): yin no/ /'di lta ste dge slong sra brkyang bting ba'i gnas nas chos gos ma byas chos gos ma zin par bya ba zhig la mtshams kyi phyi rol du song nas slar 'ong zhing chos gos bya'o snyam pa las/ de der song nas 'di
130b1('dul ba): snyam du sems te/ slar mi 'ong te 'on kyang chos gos ni bya'o snyam pa de'i ni rdzogs pa'i mtha' can gyi sra brkyang phyung ba yin no/ /der song nas zhes bya ba'i khyad par 'dis rdzogs pa'i mtha' can gsungs pa ji lta ba bzhin
130b2('dul ba): nges pa'i mtha' can dang / nyams pa'i mtha' can dang / thos pa'i mtha' can yang de bzhin no/ /'di lta ste dge slong sra brkyang bting ba'i gnas nas chos gos ma byas chos gos ma zin par bya ba zhig gi ched la mtshams
130b3('dul ba): kyi phyi rol du song nas ci slar 'ong ngam 'on te slar mi 'ong zhes sems la the tshom za ba las/ de 'di snyam du sems te slar mi 'ong ste 'on kyang chos gos bya'o snyam pa de'i ni rdzogs pa'i mtha' can gyi sra brkyang phyung ba yin no/ /
130b4('dul ba): sems la the tshom za bas rdzogs pa'i mtha' can gsungs pa ji lta bar nges pa'i mtha' can dang / nyams pa'i mtha' can dang / thos pa'i mtha' can yang de bzhin no/ /'di lta ste dge slong sra brkyang bting ba'i gnas
130b5('dul ba): nas chos gos ma byas chos gos ma zin par btsal ba zhig la mtshams kyi phyi rol du song nas slar 'ong zhing chos gos bya'o snyam pa las de 'di snyam du sems te/ slar mi 'ong ste 'on kyang chos gos ni bya'o snyam pa
130b6('dul ba): de'i ni rdzogs pa'i mtha' can gyi sra brkyang phyung ba yin no/ /btsal ba zhes bya ba'i khyad par 'dis snga ma bzhin du bcu gnyis pa gzhan no/ /'di lta ste dge slong sra brkyang bting ba'i gnas nas chos gos ma byas chos
130b7('dul ba): gos ma zin par slar mi 'ong bar yul ltar mtshams kyi phyi rol du song ba de'i ni song ba'i mtha' can gyi sra brkyang phyung ba yin no/ /'di lta ste dge slong sra brkyang bting ba'i gnas nas chos gos ma byas chos gos ma
130b8('dul ba): zin par yul ltar mtshams kyi phyi rol du song nas ci slar 'ong ngam 'on te slar mi 'ong zhes sems la the tshom za ba las de 'di snyam du sems te slar mi 'ong ste 'on kyang chos gos mi bya'o/ /snyam pa de'i ni rdzogs pa'i
131a1('dul ba): mtha' can gyi sra brkyang phyung ba yin te/ nges pa'i mtha' can dang / nyams pa'i mtha' can dang / thos pa'i mtha' can yang de bzhin no/ /yul lta ba'i lnga ji lta bar gnas lta ba'i lnga yang de bzhin no/ /
131a2('dul ba): sra brkyang gi gzhi rdzogs so// //'dul ba gzhi/ bam po drug bcu brgyad pa/ kau sham+bI'i gzhi'i sdom ni/ kau sham+bIr ni 'thab krol gyi/ /dge slong rtsod pa sna tshogs dang / /khre'u ni dang rtsod par byed pa dang / /
131a3('dul ba): ring po len gyi spyod pa dang / /ngan spong lan tshwa kha ba dang / /srung dang tshal stug glang chen dang / /ma 'gags pas ni nges byas dang / /mnyan yod du ni zhi bar byas/ /sangs rgyas bcom ldan 'das kau sham+bI'i dbyangs ldan gyi kun dga' ra
131a4('dul ba): ba na bzhugs so/ /de'i tshe kau sham+bI'i dge slong gdug pa rnam par gnon pa/ mdo sde 'dzin pa/ 'dul ba 'dzin pa/ ma mo 'dzin pa zhig yod de/ de'i grogs byed pa'i dge slong mang po yang gdug pa rnam par gnon pa/
131a5('dul ba): mdo sde 'dzin pa/ 'dul ba 'dzin pa/ ma mo 'dzin pa yin no/ /yangs pa can na yangs pa can gyi dge slong 'dug pa rnam par gnon pa/ mdo sde 'dzin pa/ 'dul ba 'dzin pa/ ma mo 'dzin pa zhig yod de/ de'i grogs
131a6('dul ba): byed pa'i dge slong mang po yang gdug pa rnam par gnon pa/ mdo sde 'dzin pa/ 'dul ba 'dzin pa/ ma mo 'dzin pa yin no/ /de nas yangs pa can gyi dge slong dus gzhan zhig na ljongs rgyu zhing song ba dang kau sham+bIr
131a7('dul ba): phyin te/ de lam gyis dub pa ngal ba sos nas kau sham+bI'i dge slong gi drung du song ste phyin pa dang / phan tshun so so yang dag par dga' bar byas nas mdo sde dang / 'dul ba dang / chos mngon pa rnams gtan la dbab
131a8('dul ba): par brtsams te/ de nas gcig gis smras pa/ mdo sde 'di ni 'di skad du gdon par bya ste/ mdo sde 'di'i don ni 'di yin no/ /gcig shos kyis smras pa/ mdo sde 'di ni de skad du gdon par mi bya ste/ mdo sde
131b1('dul ba): 'di'i don ni 'di'i ma yin no/ kho bo'i ni rigs so/ khyod kyi ni mi rigs so/ kho bo'i ni 'brel ba yin no/ khyod kyi ni 'brel ba ma yin no zhes de gnyis phan tshun du ma mthun par gyur nas kau sham+bI'i dge slong
131b2('dul ba): gis yangs pa can gyi dge slong la glan ka btsal ba lhur len cing 'dug go/ /dge 'dun gyis kyang 'di lta bu'i khrims su bca' ba byas te/ gang gi khrus kyi bum pa chu 'gribs pa dang / nyung ba dang / chu med par
131b3('dul ba): mthong ba des chus bkang ste gnas ji lta ba bzhin du gzhag par bya ba 'am/ dge bskos la khrus kyi bum pa stong par 'dug go zhes bsgo bar bya'o/ /gal te bdag nyid kyis ma bkang ngam dge bskos la
131b4('dul ba): ma bsgos par gyur na de ni ma gus pa yin te/ ma gus pa'i phyir de bdag cag gis ltung byed kyi ltung ba 'chags su gzhug go zhes byas so/ /ji tsam na khyim bdag cig gis sangs rgyas la sogs pa dge
131b5('dul ba): slong gi dge 'dun khyim du gdugs tshod la spyan drangs so/ /de na dge slong kha cig ni zas la dong ngo / /kha cig ni 'gro bar chas so/ /yangs pa can gyi dge slong khrus kyi bum pa blangs nas snams phyi sar zhugs pa dang /
131b6('dul ba): de'i lhan cig gnas pas rings rings ltar 'ongs nas sgra phyung ba/ mkhan po dge slong kha cig ni zas la dong lags so/ /kha cig ni 'dong par chas kyis tshur spyon bzhud do/ /de de dang lhan cig khrus kyi bum pa
131b7('dul ba): gnas gcig tu bzhag ste chas so/ /kau sham+bI'i dge slong de yang phyogs de nyid du phyin pa dang / de nas yangs pa can gyi dge slong des khrus kyi bum pa blangs te gtsug lag khang du 'jug par bsams pa dang lhan
131b8('dul ba): cig gnas pas smras pa/ mkhan po gar bzhud/ des smras pa/ bu kho bo la kau sham+bI'i dge slong 'di glan ka tshol bas khrus kyi bum pa 'gengs su 'gro'o/ /ci 'di thams cad kyi thams cad du stong ngam/ thams
132a1('dul ba): cad kyi thams cad du stong pa ma yin mod kyi/ 'on kyang chu 'dis chu'i bya ba byed mi nus so/ /mkhan po thams cad kyi thams cad du stong par ma gyur pas 'tshal te/ bdag cag ni mkhan po'i phyogs
132a2('dul ba): dang / dpung dang / grogs bgyid pa lags kyis tshur spyon bzhud do/ /des de nyid du bzhag nas de dang lhan cig tu dong ngo / /kau sham+bI'i dge slong gis mthong nas khrus kyi bum pa de la mnams so/ /de nas mi bzod pa
132a3('dul ba): skyes te mjal to zhes byas nas khrus kyi bum pa bkang te chu'i bya ba byas nas song ngo / /de nas zan zos nas dge slong gi dge 'dun gtsug lag khang du lhags pa dang / dge slong rnams la bsgrags pa/ tshe dang ldan
132a4('dul ba): pa dag yangs pa can gyi dge slong des dge 'dun gyi nang khrims dral to/ /de nas rgan rims ji lta ba bzhin du gdud pa byas nas rim gyis de'i drung du son pa dang / smras pa/ tshe dang ldan pa skabs phye shig /ltung ba
132a5('dul ba): rigs lnga la skabs phye'o/ /khyod la de ring ltung ba byung gis ltung ba yang slar chos bzhin du gyis shig /ltung ba ma mthong ngo / /dge 'dun gyis khrims su bca' ba gang gis khrus kyi bum pa chu 'gribs pa dang /
132a6('dul ba): chu nyung ba dang / chu med pa mthong na bdag nyid kyis chus bkang ste/ gnas ji lta ba bzhin du gzhag par bya ba 'am/ dge bskos la tshe dang ldan pa khrus kyi bum pa stong par 'dug go zhes bsgo bar bya'o/ /bdag
132a7('dul ba): nyid kyis kyang ma bkang la dge bskos la yang ma bsgo na de ni ma gus pa yin te/ ma gus pa'i phyir de bdag cag gis ltung byed kyi ltung ba 'chags su gzhug go zhes bcas pa ma yin nam/ des smras pa/
132a8('dul ba): de ha cang stong pa ma yin no/ /stong par ma gyur kyang rung ste/ chu des chu'i bya ba byed mi nus so/ /des cang mi smra bar 'dug go/ /kau sham+bI'i dge slong ni kau sham+bI na gnyug ma ba dang 'khor mang po yin pas
132b1('dul ba): des de la nan gyis gnas nas dbyung ba'i las byas pa dang / yangs pa can gyi dge slong rnams 'khrugs par gyur nas/ de na kau sham+bI'i dge slong rnams dang 'thab krol dang / mtshang 'dru ba dang / rtsod pa dang /
132b2('dul ba): 'gyed pa byung bar gyur te/ 'di lta ste ltung ba byung ngo zhe 'am/ ltung ba ma byung ngo zhe 'am/ gnas nas phyung ba yin no zhe 'am/ gnas nas phyung ba ma yin no zhes/ gang yang ltung ba byung ba dang / ltung ba med
132b3('dul ba): pa dang / gnas nas dbyung ba dang / gnas nas dbyung ba ma yin pa la gnas nas phyung ba gang yin pa de ni chos ma yin pa las 'khrugs pa gzhag par 'os pas phyung ngo zhes pa'i skabs de dge slong rnams
132b4('dul ba): kyis bcom ldan 'das la gsol pa dang / de nas bcom ldan 'das kyis gnas nas phyung ba'i dge slong dang / gnas nas phyung ba'i rjes su phyogs pa'i dge slong rnams dang / gnas nas phyung ba'i rjes su
132b5('dul ba): phyogs pa'i yang rjes su phyogs pa rnams pho nyas bkug ste 'di skad ces bka' stsal to/ /dge slong dag khyed 'thab krol dang mtshang 'bru ba dang / rtsod pa dang / 'gyed pa byung nas/ 'di lta ste ltung ba byung ngo
132b6('dul ba): zhe 'am zhes bya ba nas 'khrugs pa gzhag par 'os pas zhes bya ba'i bar gong ma bzhin du ste bden nam/ btsun pa mad lags so/ /dge slong dag 'thab krol ma byed cig /mtshang ma 'dru zhig /ma rtsod cig /
132b7('dul ba): ma 'gyed cig /gzhan yang ngas gnas nas phyung ba'i dge slong gi kun du spyod pa'i chos bca' bar bya ste/ dge slong gnas nas phyung bas 'di snyam du sems bskyed par bya'o/ /gnas nas 'byin pa'i dge slong 'di ni
132b8('dul ba): gdug pa rnam par gnon pa/ mdo sde 'dzin pa/ 'dul ba 'dzin pa/ ma mo 'dzin pa yin la/ de'i grogs byed pa'i dge slong mang po yang gdug pa pha rol gnon pa/ mdo sde 'dzin pa/ 'dul ba 'dzin pa/ ma mo
133a1('dul ba): 'dzin pa yin te/ gal te bdag gis ltung ba chos bzhin du slar ma byas na des na dge 'dun 'thab krol dang / mtshang 'dru ba dang / rtsod pa dang / 'gyed pa byung bas gnas par 'gyur gyis/ ma la bdag
133a2('dul ba): gis ltung ba phyir chos bzhin bya'o/ /gnas nas phyung ba'i dge slong gis kun tu spyod pa'i chos ji ltar bcas pa bzhin yang dag par blangs te 'jug par mi byed na 'gal tshabs can du 'gyur ro/ /de nas bcom ldan
133a3('dul ba): 'das kyis gnas nas phyung ba'i dge slong dang / gnas nas byung ba'i rjes su phyogs pa'i dge slong rnams dang / gnas nas phyung ba'i rjes su phyogs pa'i yang rjes su phyogs pa rnams gzeng bstod nas
133a4('dul ba): gnas nas 'byin pa'i dge slong dang / gnas nas 'byin pa'i rjes su phyogs pa'i dge slong rnams dang / gnas nas 'byin pa'i rjes su phyogs pa'i yang rjes su phyogs pa'i dge slong rnams pho nyas bkug ste
133a5('dul ba): 'di skad ces bka' stsal to/ /dge slong dag khyed 'thab krol dang / mtshang 'dru ba dang / rtsod pa dang / 'gyed pa byung nas/ 'di lta ste ltung ba byung ngo zhe 'am zhes bya ba nas 'khrugs pa gzhag par 'os pas
133a6('dul ba): zhes bya ba'i bar gong ma bzhin du ste bden nam btsun pa mad lags so/ /dge slong dag 'thab krol ma byed cig /mtshang ma 'dru shig /ma rtsod cig /ma 'gyed cig /gzhan yang ngas gnas nas 'byin pa'i dge
133a7('dul ba): slong gi kun du spyod pa'i chos bca' bar bya ste/ dge slong gnas nas 'byin pa 'di snyam du sems bskyed par bya'o/ /gnas nas phyung ba'i dge slong 'di ni gdug pa rnam par gnon pa/ mdo sde 'dzin
133a8('dul ba): pa/ 'dul ba 'dzin pa/ ma mo 'dzin pa yin la 'di'i grogs byed pa'i dge slong mang po yang gdug pa rnam par gnon pa/ mdo sde 'dzin pa/ 'dul ba 'dzin pa/ ma mo 'dzin pa yin te/ gal te bdag gis de la
133b1('dul ba): mi 'dod pa glengs sam/ dran par byas na des na dge 'dun 'thab krol dang / rtsod pa dang / mtshang 'dru ba dang / 'gyed pa byung bas gnas par 'gyur gyis/ ma la bdag gis 'di la mi 'dod pa gleng
133b2('dul ba): bar mi bya dran par mi bya'o/ /gnas nas 'byin pa'i dge slong gis kun du spyod pa'i chos ji ltar bcas pa bzhin yang dag par blangs te 'jug par mi byed na 'gal tshabs can du 'gyur ro/ /
133b3('dul ba): bcom ldan 'das kyis de skad ces bka' stsal na/ 'on kyang dge slong de rnams 'thab krol dang / mtshang 'dru ba dang / rtsod pa dang / 'gyed pa byung bas gnas shing da dung gso sbyong la yang gso
133b4('dul ba): sbyong ma yin par byed pa'i skabs de dge slong rnams kyis bcom ldan 'das la gsol pa dang / de nas bcom ldan 'das kyis gnas nas phyung ba'i dge slong dang / gnas nas phyung ba'i rjes su phyogs
133b5('dul ba): pa'i dge slong rnams dang / gnas nas phyung ba'i rjes su phyogs pa'i yang rjes su phyogs pa rnams pho nyas bkug te 'di skad ces bka' stsal to/ /dge slong dag khyed la ngas de skad ces bka' stsal kyang
133b6('dul ba): 'thab krol dang / mtshang 'dru ba dang / rtsod pa dang / 'gyed pa byung bas gnas shing / da dung gso sbyong la yang gso sbyong ma yin par byed pa bden nam/ btsun pa mad lags so/ /dge slong dag 'thab krol ma byed
133b7('dul ba): cig / mtshang ma 'dru shig /ma rtsod cig /ma 'gyed cig /dge slong dag khyed cag 'thab krol dang / mtshang 'dru ba dang / rtsod pa dang / 'gyed pa 'byung zhing gnas nas las su bya ba gang dag yin pa gso
133b8('dul ba): sbyong dang / dgag dbye dang / gsol ba dang / gsol ba dang gnyis dang / gsol ba dang bzhi'i las byas pa rnams ma byas pa dang 'khrugs par 'gyur zhing / dge slong dag khyed dang dge slong de rnams su de
134a1('dul ba): rnams dang khyed du tha dad du gnas par 'gyur ro/ /de ci'i phyir zhe na/ dge slong dag gnyis po 'di dag ni tha dad par gnas pa yin te/ gang zhig bdag nyid kyis bdag nyid tha dad pa'i gnas su
134a2('dul ba): bzhag pa dang / gang zhig dge 'dun gyis chos kyis bzhag pa'o/ /bdag nyid kyis bdag nyid tha dad pa'i gnas su bzhag pa gang zhe na/ 'di lta ste dge slong dge slong rnams 'thab krol dang / mtshang 'dru
134a3('dul ba): ba dang / rtsod pa dang / 'gyed pa byung zhing phyogs dang phyogs gzhan du gnas pa na ched du bsams te chos kyi phyogs nas chos ma yin pa'i phyogs su 'gro ba ste/ de lta bu ni bdag nyid kyis bdag nyid
134a4('dul ba): tha dad pa'i gnas su bzhag pa yin no/ /dge 'dun gyis chos kyis bzhag pa gang zhe na/ 'di lta ste dge 'dun gyis ma mthong bas gnas nas phyung ba dang / phyir mi byed pa dang / sdig pa can gyi lta
134a5('dul ba): bar song ba mi 'dor ba gnas nas phyung ba ste/ 'di ni dge 'dun gyis chos kyis yin no/ /dge slong dag gnyis po 'di dag ni 'thun par gnas pa yin te/ gnyis gang zhe na/ gang zhig bdag nyid
134a6('dul ba): kyis bdag nyid 'thun pa'i gnas su bzhag pa dang / gang zhig dge 'dun gyis chos kyis bzhag pa'o/ /bdag nyid kyis bdag nyid 'thun pa'i gnas su bzhag pa gang zhe na/ dge slong dge
134a7('dul ba): slong rnams 'thab krol dang / mtshang 'dru ba dang / rtsod pa dang / 'gyed pa byung zhing phyogs dang phyogs gzhan du gnas pa na ched du bsams te/ chos ma yin pa'i phyogs nas chos kyi phyogs su 'gro ba ste/
134a8('dul ba): 'di ni bdag nyid kyis bdag nyid 'thun pa'i gnas su bzhag pa yin no/ /dge 'dun gyis chos kyis bzhag pa gang zhe na/ 'di lta ste dge 'dun gyis ma mthong bas gnas nas phyung ba 'byin
134b1('dul ba): pa dang / phyir mi byed pa dang / sdig pa can gyi lta bar song ba mi 'dor ba gnas nas phyung ba 'byin pa ni dge 'dun gyis chos kyis bzhag pa yin no/ /de nas bcom ldan 'das kyis gnas nas phyung ba'i dge slong
134b2('dul ba): dang / gnas nas phyung ba'i rjes su phyogs pa'i dge slong rnams dang / gnas nas phyung ba'i rjes su phyogs pa'i yang rjes su phyogs pa rnams gzeng bstod nas/ gnas nas 'byin pa'i dge slong dang /
134b3('dul ba): gnas nas 'byin pa'i rjes su phyogs pa'i dge slong rnams dang / gnas nas 'byin pa'i rjes su phyogs pa'i yang rjes su phyogs pa rnams pho nyas bkug nas 'di skad ces bka' stsal to/ /dge slong dag ngas
134b4('dul ba): de skad ces bka' stsal na/ 'on kyang khyed 'thab krol dang / mtshang 'dru ba dang / rtsod pa dang 'gyed pa byung bas gnas shing / da dung gso sbyong la yang gso sbyong ma yin par byed pa bden nam/
134b5('dul ba): btsun pa mad lags so zhes bya ba nas/ bcom ldan 'das kyis de skad ces gsungs kyang dge slong de rnams 'thab krol dang / mtshang 'dru ba dang / rtsod pa dang / 'gyed pa byung bas gnas so zhes bya ba'i bar gong
134b6('dul ba): ma bzhin du'o/ /khyim bdag gcig gis sangs rgyas la sogs pa'i dge slong gi dge 'dun khyim du gdugs tshod la spyan drangs pa las dge slong gi dge 'dun ni dong ngo / /bcom ldan 'das ni rdzas kyis bsgrubs
134b7('dul ba): pa na bzhugs te bsod snyoms kyi sku skal nod par mdzad do/ /bcom ldan 'das rnams ni rgyu lngas rdzas kyis bsgrubs pa na bzhugs shing bsod snyoms kyi sku skal nod par mdzad pa yin zhes bya ba nas/ skabs
134b8('dul ba): 'dir ni bcom ldan 'das nyan thos rnams 'dul ba la bslab pa'i gzhi bca' bar bzhed nas rdzas kyis bsgrubs pa na bzhugs shing bsod snyoms kyi sku skal la nod par mdzad do zhes bya ba'i bar gong ma bzhin no/ /
135a1('dul ba): de na rgol ba dang phyir rgol ba'i dge slong rnams zas kyi phyir khyim gyi nang du zhugs pa dang 'thab krol dang / mtshang 'dru ba dang / rtsod pa dang / 'gyed pa byung bas gnas par gyur te/ 'di lta ste ltung ba
135a2('dul ba): byung ngo zhes bya ba nas gzhag par 'os pa'o zhes bya ba'i bar gong ma bzhin du ste/ de ni phan tshun rdeg pa la zhugs so/ /de nas dge slong bsod snyoms nod pas bsod snyoms khyer nas bcom ldan 'das
135a3('dul ba): gang na ba der song ste phyin pa dang bsod snyoms mtha' gcig tu bzhag nas/ bcom ldan 'das kyi zhabs gnyis la mgo bos phyag 'tshal te spyan sngar 'dug go/ /chos nyid kyis sangs rgyas bcom ldan 'das
135a4('dul ba): rnams ni bsod snyoms nod pa'i dge slong la so so yang dag par dga' bar mdzad de/ dge slong cig dge slong gi dge 'dun la bsod pa'i kha zas kyis tshim par byas sam zhes gsung ba yin pas/
135a5('dul ba): bcom ldan 'das kyis bsod snyoms nod pa'i dge slong la so so yang dag par dga' bar mdzad pa 'dis so so yang dag par dga' bar mdzad de/ dge slong ji ga dge slong gi dge 'dun la kha zas bsod pas
135a6('dul ba): tshim par byas sam/ btsun pa mad par dge slong gi dge 'dun la zhal zas bsod pas tshim par bgyis na/ 'on kyang rgol ba dang phyir rgol ba'i dge slong rnam sdum pa'i nang du 'thab krol dang / mtshang
135a7('dul ba): 'dru ba dang / rtsod pa dang / 'gyed pa byung nas 'di lta ste/ ltung ba byung ngo zhes 'am zhes bya ba nas gzhag par 'os pa zhes bya ba'i bar gong ma bzhin du'o/ /de ni phan tshun du rdeg pa la zhugs lags so/ /
135a8('dul ba): de nas bcom ldan 'das kyis zhal zas kyi bya ba mdzad nas gtsug lag khang gi phyi rol du zhabs gnyis bkrus te nang du yang dag 'jog gi phyir gtsug lag khang du zhugs so/ /de nas bcom ldan 'das rgongs ka
135b1('dul ba): nang du yang dag 'jog las bzhengs nas dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag
135b2('dul ba): khyed kha zas la khyim du zhugs pa na/ 'thab krol dang / mtshang 'dru ba dang / rtsod pa dang / 'gyed pa byung bar gyur nas 'di lta ste ltung ba byung ngo zhes 'am zhes bya ba nas da ni phan tshun du rdeg pa la zhugs so/ /
135b3('dul ba): zhes bya ba'i bar du bden nam/ btsun pa mad lags so/ /dge slong dag 'thab krol ma byed cig /mtshang ma 'dru shig /ma rtsod cig /ma 'gyed cig /gzhan yang ngas rgol ba dang phyir rgol ba'i dge
135b4('dul ba): slong rnams khang pa'i nang du 'jug pa'i kun du spyod pa'i chos bca' bar bya ste/ rgol ba dang phyir rgol ba'i dge slong rnams kyis khang pa'i nang du zhugs nas gang du lus kyi kun du spyod pa rung ba ma yin pa de lta bu'i
135b5('dul ba): skabs mi 'byung bar bstan bar chad yod par 'dug par bya'o/ /rgol ba dang phyir rgol ba'i dge slong rnams kyis khang pa'i nang du zhugs nas kun tu spyod pa'i chos ji ltar bcas pa bzhin yang dag par blangs te
135b6('dul ba): 'jug par mi byed na 'gal tshabs can du 'gyur ro/ /bcom ldan 'das kyis de skad ces gsungs na/ 'on kyang dge slong rnams 'thab krol dang / mtshang 'dru ba dang / rtsod pa dang / 'gyed pa byung bas
135b7('dul ba): gnas pa'i skabs de bcom ldan 'das la dge slong rnams kyis gsol pa dang / de nas bcom ldan 'das kyis dge slong rnams la bka' stsal pa/ dge slong dag 'thab krol ma byed cig /mtshang ma 'dru shig /
135b8('dul ba): ma rtsod cig /ma 'gyed cig /dge slong dag khyed cag 'thab krol dang / mtshang 'dru ba dang / rtsod pa dang / 'gyed pa byung bas gnas na rtsod pa byung zhing byung ba ston pa'i bstan pa chos 'dul bas dul bar bya
136a1('dul ba): ba dang / zhi bar bya ba dang / nye bar zhi bar bya ba'i gnas 'di med do/ /dge slong dag khyed cag 'thab krol med pa dang / mtshang 'dru ba med pa dang / rtsod pa med pa dang / 'gyed pa med par gyur cing
136a2('dul ba): gnas na rtsod pa byung zhing byung ba ston pa'i bstan pa chos 'dul bas dul bar bya ba dang / zhi bar bya ba dang / nye bar zhi bar bya ba'i gnas 'di yod do/ /dge slong dag sngon byung ba yul ka shi'i rgyal po tshangs
136a3('dul ba): byin zhes bya ba dang / yul ko sa la'i rgyal po ring po len gnyis phan tshun du rtsod par gyur te/ rgyas par ni lung bar ma'i ting nge 'dzin dang ldan pa'i le'u las ring po len gyi mdo 'byung ba bzhin no/ /de rnams
136a4('dul ba): kyis 'di skad ces smras te/ bcom ldan 'das kyis 'di skad ces/ /tshangs byin rga ba sdug bsngal te/ /nor rnams yongs su gtugs pa dang / /gnyen rnams kyang ni ma mthong dang / /yul gzhan
136a5('dul ba): shi ba sdug bsngal lo/ /zhes bka' stsal pa zhig kyang mchis so/ /de nas bcom ldan 'das kyis de'i tshe tshigs su bcad de bka' stsal pa/ tshig mi mthun la phyogs nyams yang / /'di gtso min
136a6('dul ba): zhes sems byed pa/ /dge 'dun dbye bar 'gyur na go/ /mthu chung cung zad cis mi bsam/ /srog chags rus pa gcog pa dang / /rta dang ba lang nor phrogs dang / /yul 'khor phung bar byas rnams
136a7('dul ba): kyang / /'dum par 'gyur ba nyid yod na/ /chos 'di rnam par shes gyur pa/ /khyed cag ci yi phyir mi 'gyur/ /spyod yul ston par byed pa'i gsung / /chags las zlog pa lhur len pa/ /brtags
136a8('dul ba): nas mkhas par snang ba ni/ /gang la rtsod pa des mi shes/ /gzhan yang bdag cag 'di la ni/ /brtson zhes bya bar mi shes kyi/ /gang dag gis ni 'di shes pa/ /de la gzu bo mi dgos so/ /
136b1('dul ba): bdag spyos bdag la kha byas dang / /bdag rgyal bdag ni pham gyur pa/ /de la gang dag khon 'dzin pa/ /de dag sha khon zhi mi 'gyur/ /bdag spyos bdag la kha byas dang / /bdag rgyal bdag ni pham gyur pa/ /
136b2('dul ba): de la gang dag khon mi 'dzin/ /de dag sha khon rab zhir 'gyur/ /'khon du 'dzin pas sha khon dag /'dir ni gzhar yang zhi mi 'gyur/ /bzod pas sha khon zhi 'gyur ba/ /'di ni g.yung drung chos yin no/ /'khon
136b3('dul ba): du 'dzin pas sha 'khon nam yang zhi mi 'gyur/ /'khon du 'dzin med rnams kyis sha khon zhi bar 'gyur/ /'khon la chags pa lus can rnams la phan mi 'gyur/ /de lta bas na mkhas pa khon du 'dzin mi byed/ /
136b4('dul ba): gal te grogs po 'grus skyong lhan cig spyod pa dang / /legs par gnas pa brtan pa rnyed par gyur na ni/ /zag par 'gyur ba thams cad zil gyis mnan byas nas/ /de dang yid dga' dran dang ldan bzhin spyad par
136b5('dul ba): bya/ /gal te grogs po 'grus skyong lhan cig spyod pa dang / /legs par gnas pa brtan pa rnyed par ma gyur na/ /rgyal pos yul 'khor rgya chen spangs par gyur pa bzhin/ /gcig pu 'dug par bya zhing sdig pa
136b6('dul ba): rnams mi bya/ /gal te btsal te bdag 'dra ba 'am/ /lhag par rnyed par ma gyur na/ /byis pa stongs mor 'gyur med pas/ /gcig pur spyad pa brtan par spyad/ /gcig pur spyod pa legs 'gyur gyi/ /byis pa
136b7('dul ba): bstangs pa legs min pas/ /ma tang dgon pa'i glang chen ltar/ /sems las bsnyungs te gcig pus spyad/ /de skad ces bka' stsal pa dang / kau sham+bI'i dge slong gis bcom ldan 'das la 'di skad ces
136b8('dul ba): gsol to/ /bcom ldan 'das ni chos kyi rje lags/ bde bar gshegs pa ni chos kyi rje lags na/ 'di rnams bdag cag la tshig ngan pa dang mi snyan pa mchi na/ bdag cag gis de rnams la ci'i slad du bzod
137a1('dul ba): par bgyi lags/ de nas bcom ldan 'das kyis dge slong de rnams kyi spyod tshul dang / log par sgrub pa des thugs mi dgyes shing thugs la ma bab pas de nyid nas rdzu 'phrul gyis nam mkha' las
137a2('dul ba): gshegs te/ mnyan yod gang na ba der rgyu zhing gshegs so/ /rim gyis rgyu zhing gshegs pa dang mnyan yod du byon nas mnyan yod kyi rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /
137a3('dul ba): bcom ldan 'das der gshegs pa dang / kau sham+bI'i dge slong rnams dang / yangs pa can gyi dge slong rnams 'di lta bu'i spyod lam du gyur te/ snga dro ni zas kyi phyir bsod snyoms la 'jug /zas kyi 'og tu
137a4('dul ba): ni sgo bcad nas 'thab mo 'gyed par gyur to/ /de rnams tshul dang spyod pa dang log par sgrub pa des lo bcu gnyis 'das so/ /kau sham+bI'i bram ze dang khyim bdag rnams 'dun khang du 'dus nas phan tshun gros
137a5('dul ba): bya bar brtsams pa/ shes ldan dag bdag cag ni bcom ldan 'das la na bza' chos gos dang / bsod snyoms dang / gzims cha dang / snyun spyad kyi rkyen sman dang / yo byad rnams dbul bar shin tu dad na/
137a6('dul ba): 'on kyang bcom ldan 'das kyis spyod yul 'di lo bcu gnyis kyi bar du spangs te da dung yang ma byon no/ /kha gcig gis smras pa/ shes ldan dag bcom ldan 'das 'dir gshegs par ga la 'gyur/ 'di na da
137a7('dul ba): ltar ko sham+bI'i dge slong rnams kyi tshul dang / spyod pa dang / log par sgrub pa 'di lta bur byed de/ snga dro zas kyi phyir bsod snyoms la zhugs la zas kyi 'og tu sgo bcad nas 'thab mo 'gyed do/ /kha cig gis
137a8('dul ba): smras pa/ shes ldan dag de rnams la nyes pa yod pa ma yin gyi/ 'on kyang bdag cag gis lan te bdag cag gis de rnams la bsod snyoms byin pa 'am tshig smras pas so/ /tshur bdag cag gis
137b1('dul ba): khrims bcas la bzhag ste/ sus kyang de rnams la bsod snyoms mi sbyin zhing tshig kyang mi smra'o zhes de rnams kyis khrims su bcas nas bzhag go/ /de nas phyi de nyin kau sham+bI'i dge slong rnams bsod snyoms
137b2('dul ba): la zhugs pa dang / sus kyang ma smras la bsod snyoms kyang ma byin te/ de rnams ji ltar lhung bzed bkrus pa nyid kyis bsod snyoms la zhugs pa de ltar bkrus pa nyid kyis sgor byung ste bsod snyoms gcig
137b3('dul ba): kyang ma rnyed do/ /de nas de rnams 'dus nas ko sham+bI'i bram ze dang khyim bdag rnams la smras pa/ shes ldan dag re shig nor zad par gyur pas bsod snyoms mi ster ba ni rigs na/ bdag cag gis
137b4('dul ba): ni nyes pa ci byas na tshig kyang mi ster/ de rnams kyis smras pa/ gang dag gis tshul dang spyod pa dang log par sgrub pas ston pa thugs mi dgyes shing thugs la ma bab nas/ steng gi nam mkha' la
137b5('dul ba): gshegs te/ lo bcu gnyis 'das nas da dung yang slar ma gshegs par khyed cag kyang shAkya'i sras kyi dge sbyong yin par bdag nyid khas 'che 'am/ de rnams cang mi smra bar 'khod nas/ de rnams
137b6('dul ba): kyi drung nas dong ste smras pa/ tshe dang ldan pa dag de rnams kyis bdag cag brgyad pa ni thog tu bab ste/ gang zhig sa la 'gyel ba de nyid las brten te ldang bas mdor na mnyan yod du dong la/ bcom
137b7('dul ba): ldan 'das dang dge slong gi dge 'dun la bzod pa gsol lo/ /de nas kau sham+bI'i dge slong rnams de nyid kyi nub mo 'das nas lhung bzed dang chos gos khyer te/ kau sham+bIr ma zhugs par mnyan yod
137b8('dul ba): gang na ba der rgyu zhing dong ngo / /tshe dang ldan pa kun dga' bos kau sham+bI'i dge slong 'thab krol byed pa/ mtshang 'dru bar byed pa/ rtsod par byed pa/ 'gyed par byed pa/ rtsod pa'i gzhi byed pa rnams 'ong
138a1('dul ba): ngo zhes thos nas gang dag gis bcom ldan 'das thugs phyung bar bgyis te/ 'dir gshegs pa de dag ngo tsha med pas tho brtsam pa'i phyir bdag cag la gleng bar 'gyur gyis/
138a2('dul ba): ma la bdag cag gis bcom ldan 'das la gsol lo snyam du bsams nas/ bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag 'tshal te
138a3('dul ba): phyogs gcig tu 'dug go/ /phyogs gcig tu 'dug nas tshe dang ldan pa kun dga' bos bcom ldan 'das la 'di skad ces gsol to/ /btsun pa bdag gis kau sham+bI'i dge slong 'thab krol bgyid pa/
138a4('dul ba): mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa rnams 'dir mchi 'o zhes thos lags te/ gang dag gis bcom ldan 'das kyi thugs phyung bar bgyis te/
138a5('dul ba): 'dir byon pa de dag ngo tsha ma mchis pas tho brtsam pa nyid du bdag cag la gleng bar bgyid/ dran par bgyid na/ de rnams la bdag cag gis ji ltar bsgrub par bgyi/ kun dga' bo de dag la dge slong
138a6('dul ba): rnams kyis lag brdas gnas mal tha ma zhig bstan pa ma gtogs par gtam 'dre bar mi bya/ phebs par smra bar mi bya/ blta bar mi bya/ rnam par blta bar mi bya'o/ /gal te bdag cag ni rgan na/
138a7('dul ba): ci'i phyir na gnas mal gyi tha ma sbyin zhes smra na/ gang dag gi tshul dang spyod pa dang / log par sgrub pas ston pa thugs mi dgyes shing thugs la ma bab nas 'dir gshegs pa khyed cag kyang shAkya'i
138a8('dul ba): sras kyi dge sbyong yin par bdag nyid khas 'che 'am/ ston pa thugs rje can des 'di gnang ba nyid kyang khyed dbang bar mi 'gyur ro zhes smros shig /skye dgu'i bdag mo chen mo gau ta mIs kau sham+bI'i dge slong
138b1('dul ba): 'thab krol byed pa/ mtshang 'dru bar byed pa/ rtsod par byed pa/ 'gyed par byed pa/ rtsod pa'i gzhi byed pa rnams 'ong ngo zhes thos so/ /thos nas kyang de 'di snyam du sems te/ song la de rnams la bdag
138b2('dul ba): gis ji ltar bsgrub par bya bcom ldan 'das la zhu'o snyam nas/ bcom ldan 'das gang na ba der song ste phyin pa dang bcom ldan 'das kyi zhabs gnyis la mgo bos phyag 'tshal te phyogs cig tu 'dug go/ /
138b3('dul ba): phyogs cig tu 'dug nas bcom ldan 'das la skye dgu'i bdag mo chen mo gau ta mIs 'di skad ces gsol to/ /btsun pa bdag gis kau sham+bI'i dge slong 'thab krol bgyid pa/ mtshang 'dru bar bgyid pa/
138b4('dul ba): rtsod par bgyid pa/ 'gyed par bgyid pa/ rtsod pa'i gzhi bgyid pa rnams mchi 'o zhes thos lags na/ bdag gis de rnams la ji ltar bsgrub par bgyi/ gau ta mI khyod kyis kau sham+bI'i dge slong rnams
138b5('dul ba): la 'khor gyi gtso bo yin pas mthong ma thag stan dor ba ma gtogs par gtam 'dre bar mi bya/ phebs par smra bar mi bya/ blta bar mi bya/ rnam par blta bar mi bya'o/ /khyim bdag mgon med zas
138b6('dul ba): sbyin gyis kau sham+bI'i dge slong 'thab krol byed pa/ mtshang 'dru bar byed pa/ rtsod par byed pa/ 'gyed par byed pa/ rtsod pa'i gzhi byed pa rnams 'ong ngo zhes thos so/ /thos nas kyang 'di snyam du sems te/ song
138b7('dul ba): la de rnams la bdag gis ji ltar bsgrub par bya bcom ldan 'das la zhu'o snyam du bsams nas/ bcom ldan 'das gang na ba der song ste phyin nas/ bcom ldan 'das kyi zhabs gnyis la mgo bos phyag 'tshal te
138b8('dul ba): phyogs cig tu 'dug go/ /phyogs cig tu 'dug nas khyim bdag mgon med zas sbyin gyis bcom ldan 'das la 'di skad ces gsol to/ /btsun pa bdag gis kau sham+bI'i dge slong 'thab krol bgyid pa/ mtshang 'dru bar
139a1('dul ba): bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa rnams mchi'o zhes thos lags na/ bdag gis de rnams la ji ltar bsgrub par bgyi/ khyim bdag khyod kyis kau
139a2('dul ba): sham+bI'i dge slong rnams la sbyin pa dang mi mthun pa med pas bsod snyoms ni sbyin gyi/ gtam 'dre bar mi bya/ phebs par smra bar mi bya/ blta bar mi bya/ rnam par blta bar mi bya'o/ /de nas kau sham+bI'i
139a3('dul ba): dge slong rnams rim gyis mnyan yod du phyin nas/ der lhung bzed dang chos gos mkhos su phab ste rkang pa bkrus nas dris pa/ gnas mal 'ged pa su yin/ phyag tshang dag gis smras pa/ 'phags
139a4('dul ba): pa kun dga' bo lags so/ /tshe dang ldan pa kun dga' bo gang na ba der song ste phyin nas/ tshe dang ldan pa kun dga' bo la 'di skad ces smras so/ /tshe dang ldan pa kun dga' bo bdag cag la gnas mal
139a5('dul ba): byin cig / tshe dang ldan pa kun dga' bos de rnams la lag brdas gnas mal tha ma zhig bstan par brtsams pa dang de rnams kyis smras pa/ tshe dang ldan pa kun dga' bo bdag cag rgan pa yin na ci'i phyir
139a6('dul ba): bdag cag la gnas mal tha ma dag sbyin/ des smras pa/ khyed cag kyang shAkya'i sras kyi dge sbyong yin par zhes bya ba nas de yang khyed dbang bar mi 'gyur ro zhes bya ba'i bar gong ma bzhin du'o/ /de rnams
139a7('dul ba): yi chad cing sdug bsngal bas mtshan mo 'da' bar byed do/ /de nas gnas nas phyung ba'i dge slong gis nam gyi cha smad kyi dus su rang gi rgyud la brtags na de 'di snyam du sems te/ bdag cag 'thab
139a8('dul ba): krol dang / mtshang 'dru ba dang / rtsod pa dang / 'gyed pa byung nas 'di lta ste ltung ba byung ngo zhe 'am/ ltung ba ma byung ngo zhe 'am/ gnas nas dbyung ba yin no zhe 'am/ gnas nas dbyung ba ma yin no zhes bya ba
139b1('dul ba): bdag ni ltung ba ma byung ba ma yin te ltung ba byung ba yin zhing / gnas nas mi dbyung ba ma yin te gnas nas dbyung ba yin la/ gnas nas phyung ba gang yin pa yang chos dang 'thun pa'i las mi
139b2('dul ba): 'khrugs pa gzhag par mi 'os pas phyung gis/ ma la bdag gis 'thun pa'i sdums bya'o snyam du bsams nas/ nang par sngar langs te gnas nas phyung ba'i rjes su phyogs pa'i dge slong rnams
139b3('dul ba): dang / gnas nas phyung ba'i rjes su phyogs pa'i yang rjes su phyogs pa rnams gang na ba der song ste/ song nas gnas nas phyung ba'i rjes su phyogs pa'i dge slong rnams dang gnas nas phyung ba'i
139b4('dul ba): rjes su phyogs pa'i yang rjes su phyogs pa rnams la 'di skad ces smras so/ /tshe dang ldan pa dag 'dir mdang sum nam gyi cha smad kyi dus su bdag gis rang gi rgyud la brtags nas 'di snyam du sems te/
139b5('dul ba): gleng gzhi gang las 'thab krol dang / mtshang 'dru ba dang / rtsod pa dang / 'gyed pa byung nas 'di lta ste ltung ba byung ngo zhe 'am/ ltung ba ma byung ngo zhe 'am/ gnas nas dbyung ba yin no zhe 'am/ gnas
139b6('dul ba): nas dbyung ba ma yin no zhes bya ba bdag ni ltung ba ma byung ba ma yin te ltung ba byung ba yin zhing gnas nas mi dbyung ba ma yin te gnas nas dbyung ba yin la/ gnas nas phyung ba gang yin pa yang
139b7('dul ba): chos dang 'thun pa'i las mi 'khrugs pa gzhag par mi 'os pas phyung gis/ ma la bdag gis 'thun par sdums bya'o snyam na khyed cag ci smra/ de rnams kyis smras pa/ legs kyis de
139b8('dul ba): bzhin du bgyi 'o/ /de nas gnas nas phyung ba'i dge slong dang / gnas nas phyung ba'i rjes su phyogs pa'i dge slong rnams dang / gnas nas phyung ba'i rjes su phyogs pa'i yang rjes su phyogs
140a1('dul ba): pa'i dge slong rnams gnas nas 'byin ba'i dge slong dang / gnas nas 'byin pa'i rjes su phyogs pa'i dge slong rnams dang / gnas nas 'byin pa'i rjes su phyogs pa'i yang rjes su phyogs pa
140a2('dul ba): rnams gang na ba der dong ste phyin nas/ gnas nas 'byin pa'i dge slong dang / gnas nas 'byin pa'i rjes su phyogs pa'i dge slong rnams dang / gnas nas 'byin ba'i rjes su phyogs pa'i yang rjes su phyogs
140a3('dul ba): pa'i dge slong rnams la 'di skad ces smras so/ /tshe dang ldan pa dag 'dir mdang sum nam gyi cha smad kyi dus su bdag gis rang gi rgyud la brtags na 'di snyam du sems te/ gleng gzhi gang las 'thab krol dang /
140a4('dul ba): mtshang 'dru ba byung nas zhes bya ba nas/ 'thun par sdums bya bar sems na zhes bya ba'i bar gong ma bzhin du ste/ khyed cag ci smra/ de rnams kyis smras pa/ legs kyis de bzhin du bya'o/ /gnas
140a5('dul ba): nas phyung ba'i dge slong dang / gnas nas phyung ba'i rjes su phyogs pa'i dge slong rnams dang / gnas nas phyung ba'i rjes su phyogs pa'i yang rjes su phyogs pa rnams dang / gnas nas 'byin pa'i
140a6('dul ba): dge slong dang / gnas nas 'byin pa'i rjes su phyogs pa'i dge slong rnams dang / gnas nas 'byin pa'i rjes su phyogs pa'i yang rjes su phyogs pa rnams bcom ldan 'das gang na ba der dong ste phyin
140a7('dul ba): pa dang / bcom ldan 'das kyi zhabs gnyis la mgo bos phyag 'tshal te phyogs gcig tu 'khod do/ /phyogs gcig tu 'khod nas gnas nas phyung ba'i dge slong gis bcom ldan 'das la 'di skad ces
140a8('dul ba): gsol to/ /btsun pa 'dir mdang sum nam gyi cha smad kyi dus su bdag gis rang gi rgyud la brtags na 'di snyam du sems te zhes bya ba nas mthun par sdums bgyi bar zhes bya ba'i bar gong ma bzhin du ste/
140b1('dul ba): bdag gis dge slong 'di dag thams cad la 'thun par bgyi bar spro bar bgyis lags so/ /bcom ldan 'das kyis bka' stsal pa/ dge slong dag legs so legs so/ /gang zhig dge slong rnams 'thab
140b2('dul ba): krol dang / mtshang 'dru ba dang / rtsod pa dang / 'gyed pa byung bas gnas shing / phyogs dang phyogs gzhan la gnas pa rnams kyi sdums byed pa de ni bsod nams mang po tshad med pa grangs med pa gzhal du med
140b3('dul ba): pa bskyed par 'gyur ro/ /gang 'ga' zhig gis skra dum bu brgyar gtubs pa thog ma dang tha mar sbyor bar byed pa de bzhin du/ gang zhig dge slong rnams 'thab krol dang zhes bya ba nas 'thun par sdum
140b4('dul ba): byed pa de ni bsod nams mang po tshad med pa grangs med pa gzhal du med pa skyed par 'gyur ro zhes bya ba'i bar gong ma bzhin du'o/ /dge slong dag 'on kyang ngas gnas nas phyung ba'i dge slong gi kun du spyod
140b5('dul ba): pa'i chos bca' bar bya ste/ gnas nas phyung ba'i dge slong gis dge 'dun la dbyung ba gsol bar bya'o/ /gsol ba ni 'di ltar bya ste/ gnas mal bshams la gaN DI brdungs nas dris pa'i
140b6('dul ba): tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang rgan rims ji lta ba bzhin du gus pa dang bcas pas gdud par byas la/ rgan rims kyi mdun du thal mo sbyar te
140b7('dul ba): tsog tsog por 'dug la 'di skad ces/ dge 'dun btsun pa rnams gsan du gsol/ bdag gi gleng gzhi gang las 'thab krol dang / mtshang 'dru ba dang / rtsod pa dang / 'gyed pa byung nas 'di lta ste/ ltung ba byung ngo zhe 'am/ ltung ba ma byung ngo zhes
140b8('dul ba): bgyi ba 'am/ gnas nas dbyung ba lags so zhe 'am/ gnas nas dbyung ba ma lags so zhes bgyi ba bdag ni ltung ba ma byung ba ma lags te ltung ba byung ba lags shing / gnas nas mi dbyung ba ma lags te/ gnas nas dbyung ba lags la gnas nas
141a1('dul ba): phyung ba gang lags pa yang chos dang 'thun pa'i las mi 'khrugs pa gzhag par mi 'os pas phyung ste/ gnas nas phyung ba'i dge slong bdag ming 'di zhes bgyi ba dge 'dun las dbyung bar gsol na/ dge 'dun btsun pa thugs brtse ba can
141a2('dul ba): thugs brtse ba nye bar bzung ste bdag dbyung du gsol/ chos ji lta ba bzhin dang 'dul ba ji lta ba bzhin phyir bgyi'o zhes de skad lan gnyis lan gsum du brjod par bya'o/ /de nas dge slong
141a3('dul ba): gcig gis gsol ba byas te las bya'o/ /dge 'dun btsun pa rnams gsan du gsol/ tshe dang ldan pa 'di'i gleng gzhi gang las 'thab krol dang / mtshang 'dru ba dang / rtsod pa dang / 'gyed
141a4('dul ba): pa byung nas 'di lta ste/ ltung ba byung ngo zhe 'am/ ltung ba ma byung ngo zhe 'am/ gnas nas dbyung ba lags so zhe 'am/ gnas nas dbyung ba ma lags so zhes bgyi ba 'di ni ltung ba ma byung ba ma lags te
141a5('dul ba): ltung ba byung ba lags shing / gnas nas mi dbyung ba ma lags te gnas nas dbyung ba lags la/ gnas nas phyung ba gang lags pa yang chos dang 'thun pa'i las mi 'khrugs pa gzhag par mi
141a6('dul ba): 'os pas phyung ste/ gnas nas phyung ba'i dge slong ming 'di zhes bgyi ba 'di dge 'dun las dbyung ba gsol na/ gal te dge 'dun gyi dus la bab cing bzod na/ dge 'dun gyis gnang bar mdzod cig
141a7('dul ba): dang / dge 'dun gyis dge slong ming 'di zhes bgyi ba 'byin par mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol/ tshe dang ldan pa 'di'i gleng gzhi gang las
141a8('dul ba): 'thab krol byung ba zhes bya ba nas/ dge slong gnas nas phyung ba ming 'di zhes bgyi ba 'di dge 'dun las dbyung ba gsol te/ de'i slad du dge 'dun gyis dge slong ming 'di zhes bgyi ba 'byin par
141b1('dul ba): mdzad na/ tshe dang ldan pa rnams las gang dag gnas nas phyung ba'i dge slong ming 'di zhes bgyi ba 'byin par bzod pa de dag ni cang ma gsung cig /gang dag mi bzod pa de dag ni gsungs shig
141b2('dul ba): dge 'dun gyis bzod cing gnang nas dge 'dun gyis gnas nas phyung ba'i dge slong ming 'di zhes bgyi ba phyung lags te/ 'di ltar cang mi gsung bas de de bzhin du 'dzin to/ /dge slong dag ngas
141b3('dul ba): dge slong dbyung ba'i las byas pa'i kun tu spyod pa'i chos bca' bar bya ste/ dbyung ba'i las byas pa'i dge slong gis dge 'dun las 'thun pa gsol ba bya'o/ /gsol ba ni 'di ltar bya ste/
141b4('dul ba): gnas mal bshams la gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang zhes bya ba nas thugs brtse ba can
141b5('dul ba): zhes bya ba'i bar gong ma bzhin du ste/ de skad lan gnyis lan gsum du bzlas so/ /de nas dge slong gcig gis gsol ba byas te las bya'o/ /dge 'dun btsun pa rnams gsan du
141b6('dul ba): gsol/ tshe dang ldan pa 'di'i gleng gzhi gang las 'thab krol dang / mtshang 'dru ba dang / rtsod pa dang / 'gyed pa byung nas 'di lta ste/ ltung ba byung ngo zhe 'am/ ltung ba ma byung ngo zhe 'am/
141b7('dul ba): gnas nas dbyung ba lags so zhe 'am/ gnas nas dbyung ba ma lags so zhes bgyi ba 'di ni ltung ba ma byung ba ma lags te ltung ba byung ba lags shing / gnas nas mi dbyung ba ma lags te gnas
141b8('dul ba): nas dbyung ba lags la/ gnas nas phyung ba gang lags pa de yang chos dang 'thun pa'i las mi 'khrugs pa gzhag par mi 'os pas phyung ste/ gnas nas phyung ba'i dge slong ming 'di zhes
142a1('dul ba): b gyi ba 'di dge 'dun las dbyung ba gsol nas dge 'dun gyis 'di dbyung ba'i phrin las mdzad lags te dbyung ba'i phrin las mdzad lags pa'i dge slong ming 'di zhes bgyi ba dge 'dun
142a2('dul ba): las 'thun pa gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dbyung ba'i phrin las mdzad lags pa'i dge slong ming 'di
142a3('dul ba): zhes bgyi ba la 'thun pa stsol bar mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol/ tshe dang ldan pa 'di'i gleng gzhi gang las 'thab krol dang /
142a4('dul ba): mtshang 'dru ba dang / rtsod pa dang / 'gyed pa byung nas 'di lta ste/ ltung ba byung ngo zhe 'am zhes bya ba nas/ dge 'dun gyis bzod cing gnang nas dge 'dun gyis dbyung ba'i phrin las mdzad lags
142a5('dul ba): pa'i dge slong ming 'di zhes bgyi ba la 'thun pa stsal lags te/ 'di ltar cang mi gsung bas de de bzhin du 'dzin to zhes bya ba'i bar gong ma bzhin du'o/ /dge 'dun gyis dbyung ba'i las byas zin
142a6('dul ba): pa gang yin pa de la dge 'dun gyis 'thun pa sbyin par bya ste/ de la 'gyod par mi bya'o/ /ngas dge 'dun gyis 'thun pa byin pa'i dge slong gi kun tu spyod pa'i chos bca' bar bya ste/ dge 'dun
142a7('dul ba): gyis 'thun pa byin pa'i dge slong gis gso sbyong gsol ba bya'o/ /gsol ba ni 'di ltar bya ste/ gnas mal bshams la zhes bya ba nas dge 'dun gyis 'thun pa stsal ba bdag ming 'di zhes
142a8('dul ba): bgyi ba dge 'dun las 'thun pa'i gso sbyong gsol na/ dge 'dun btsun pa thugs brtse ba can thugs brtse ba nye bar bzung ste 'thun pa stsal ba'i dge slong bdag ming 'di zhes bgyi ba la 'thun pa'i
142b1('dul ba): gso sbyong stsal du gsol/ de skad lan gnyis lan gsum du bzlas zhes bya ba'i bar gong ma bzhin du'o/ /de nas dge slong gcig gis gsol ba byas te las bya'o/ /dge 'dun btsun pa rnams
142b2('dul ba): gsan du gsol/ tshe dang ldan pa 'di'i gleng gzhi gang las 'thab krol dang / mtshang 'dru ba dang / rtsod pa dang / 'gyed pa byung nas 'di lta ste/ ltung ba byung ngo zhe 'am zhes bya ba nas dge 'dun gyis 'thun
142b3('dul ba): pa stsal ba ming 'di zhes bgyi ba zhes bya ba'i bar gong ma bzhin du ste/ dge 'dun las 'thun pa'i gso sbyong gsol na/ gal te dge 'dun gyi dus la bab cing bzod na dge 'dun gyis gnang bar mdzod
142b4('dul ba): cig dang / dge 'dun gyis 'thun pa stsal ba'i dge slong ming 'di zhes bgyi ba la dge 'dun gyis 'thun pa'i gso sbyong stsol bar mdzad do/ /'di ni gsol ba'o/ /las bya ba ni/ dge 'dun btsun pa
142b5('dul ba): rnams gsan du gsol/ tshe dang ldan pa 'di'i gleng gzhi gang las 'thab krol dang / mtshang 'dru ba dang / rtsod pa dang / 'gyed pa byung nas 'di lta ste/ ltung ba byung ngo zhe 'am/ ltung ba ma byung ngo zhe 'am zhes
142b6('dul ba): bya ba nas/ 'thun pa stsal ba ming 'di zhes bgyi ba 'di dge 'dun las 'thun pa'i gso sbyong gsol te/ de'i slad du dge 'dun gyis 'thun pa stsal ba'i dge slong ming 'di zhes bgyi ba la 'thun ba'i
142b7('dul ba): gso sbyong stsol bar mdzad na/ tshe dang ldan pa dag las gang dag 'thun pa stsal ba'i dge slong ming 'di zhes bgyi ba la 'thun ba'i gso sbyong stsal bar bzod pa de dag ni cang ma gsung shig /gang dag mi
142b8('dul ba): bzod pa de dag ni gsungs shig / dge 'dun gyis bzod cing gnang nas dge 'dun gyis 'thun pa stsal ba'i dge slong ming 'di zhes bgyi ba la 'thun pa'i gso sbyong stsal lags te/ 'di ltar cang mi
143a1('dul ba): gsung bas de de bzhin du 'dzin to/ /dge 'dun gyis 'thun pa byin pa'i dge slong gang la 'thun pa'i gso sbyong byin pa de dang / /dge 'dun lhan cig gcig tu 'dug la gso sbyong dang / dgag
143a2('dul ba): dbye dang / gsol ba dang / gsol ba dang gnyis dang / gsol ba dang bzhi'i las byas te/ de la 'gyod par mi bya'o/ /mi mthun par byed na 'gal tshabs can du 'gyur ro/ /dge slong gis bkra
143a3('dul ba): shis kyi gso sbyong dang / 'thun pa'i gso sbyong dang / mi bde ba la gso sbyong bya ba ma gtogs par gso sbyong ma yin par gso sbyong mi bya'o/ /byed na 'gal tshabs can du 'gyur ro/ /kau sham+bI'i gzhi
143a4('dul ba): rdzogs so/ / //'dul ba gzhi/ bam po drug bcu dgu pa/ las kyi gzhi'i sdom ni/ /ka shi'i gnas pa'i grong khyer na/ /sde 'joms kyis ni dngos po dang / /tsam par sangs rgyas bcom
143a5('dul ba): ldan 'das/ /las ma yin dang slar log pa'o/ /yul ka shi'i gnas pa zhes bya ba'i grong khyer na dge slong sde 'joms zhes bya ba gnas te/ de la brten nas gnas pa'i grong khyer gyi bram ze dang
143a6('dul ba): khyim bdag rnams sangs rgyas dang / chos dang / dge 'dun la bya ba byed de/ /dge slong glo bur ba gang dag gnas pa'i grong khyer du lhags na de rnams des ngal sor bcug ste/ yo byad thams
143a7('dul ba): cad kyis bstabs nas lam gyis dub pa ngal sos pa dang dge slong rnams la bsod snyoms sbyor ba'i khyim gang yin pa de rnams su zas la gtong bar byed do/ /ji tsam na rgan zhugs shig
143a8('dul ba): gnas pa'i grong khyer du dbyar gnas nas dbyar gyi zla ba gsum po dag 'das pa dang chos gos byas pa dang ldan/ chos gos zin pa dang ldan nas de lhung bzed dang chos gos khyer te mnyan yod gang na
143b1('dul ba): ba der rgyu zhing dong ste/ rim gyis rgyu zhing dong ba dang mnyan yod du phyin to/ /drug sde rnams kyi kun tu spyod pa ni rgyal bu rgyal byed kyi tshal gyi sgo drug sde gang yang rung bas stong par mi 'jog pa yin pas
143b2('dul ba): rgyal bu rgyal byed kyi tshal gyi sgo na nye dga' 'dug pa des rgyang ring po kho na nas mgo spra ba'i me tog ltar skya ba smin ma 'phyang ba zhig mthong nas des bsams pa/ 'di ni dge slong gnas brtan zhig
143b3('dul ba): yin te 'ong gis bsur 'gro'o zhes des bsu nas gnas brtan byon pa legs so/ /byon pa legs so/ /des smras pa/ slob dpon phyag 'tshal lo/ /des bsams pa/ kye ma 'di ni rgan zhugs
143b4('dul ba): shig yin te/ slob dpon yang mi shes mkhan po yang mi shes so snyam nas rgan zhugs ji srid cig nas 'ongs/ gnas pa'i grong khyer nas so/ /ci de na gtsug lag khang yod dam/ gtsug lag
143b5('dul ba): khang yod do/ /de ci gtsug lag khang yin nam 'on te phongs pa zhig yin/ gtsug lag khang ni ji lta bu/ phongs pa ni ji lta bu/ gang na yo byad thams cad phun sum tshogs pa de ni gtsug lag
143b6('dul ba): khang yin no/ /gang na yo byad med pa de ni phongs pa yin no/ /gal te de lta na de ni gtsug lag khang yin te/ de na dge slong sde 'joms zhes bya ba zhig gnas so/ /de la brten nas gnas pa'i grong
143b7('dul ba): khyer gyi bram ze dang khyim bdag rnams sangs rgyas dang / chos dang / dge 'dun la bya ba byed de/ dge slong glo bur ba gang dag der lhags pa de rnams des ngal sor bcug ste/ yo byad thams cad
143b8('dul ba): kyis bstabs nas lam gyis dub pa ngal sos pa dang dge slong rnams la bsod snyoms sbyor ba'i khyim gang yin pa de rnams su zas la gtong bar byed do/ /drug sde rnams kyi kun tu spyod pa ni nyin par
144a1('dul ba): cung zad ci thos pa de dag rgongs ka 'dus nas phan tshun du smra bar byed pa yin pas dga' bo nye dga' bdag cag gis ji srid du sdug bsngal phog snya bya/ khyed las 'ga' zhig gis
144a2('dul ba): gang na rgya che ba snang ba yod pa lta cung zad ci thos/ nye dgas smras pa/ yul ka shi'i gnas pa'i grong khyer na dge slong sde 'joms zhes bya ba gnas te/ de la brten nas gnas pa'i grong khyer gyi bram
144a3('dul ba): ze dang khyim bdag rnams zhes bya ba nas/ zas la gtong bar byed do zhes bya ba'i bar gong ma bzhin du'o/ /gal te 'dod na der 'dong ngo zhes de rnams lhung bzed dang chos gos blangs nas gnas
144a4('dul ba): pa'i grong khyer gang na ba der rgyu zhing dong ste/ rim gyis rgyu zhing dong ba las gnas pa'i grong khyer du phyin pa dang / de rnams rgyang ring po kho na nas sde 'joms kyis mthong nas des bsams pa/ gnas
144a5('dul ba): ngan len kun tu spyod pa 'di dag 'ong gis ngal sor bcug ste/ mkho ba'i yo byad thams cad kyis bstabs par bya'i khyim rnams su zas la ni gtang bar mi bya'o snyam nas/ des de rnams ngal sor
144a6('dul ba): bcug nas yo byad thams cad kyis bstabs kyi khyim rnams su zas la ni ma btang ngo / /de rnams las kha cig gis smras pa/ dga' bo nye dga' bdag cag la rgan zhugs 'dis yo byad thams cad
144a7('dul ba): kyis ni bstabs kyis/ khyim rnams su zas la ni ma btang ngo / /gzhan dag gis smras pa/ re zhig gcig grub zin pas khyim rnams su yang gtong bar byed grang / ji tsam na dge slong gsar
144a8('dul ba): bu shig 'ongs pa dang des de ngal sor bcug ste/ yo byad thams cad kyis bstabs nas lam gyis dub pa ngal sos pa dang khyim rnams su zas la btang ngo / /drug sde rnams khros nas smras pa/ dga'
144b1('dul ba): bo nye dga' rgan zhugs 'di'i 'dun pa dang zhe sdang ci 'dra ba ltos/ re shig gal te sngar 'ongs pa zhig yin na yang bdag cag yin la/ yang na rgan pa yin na yang bdag cag yin la/ 'on te mang du thos
144b2('dul ba): pa zhig yin na yang bdag cag yin na/ dge slong 'di ni 'ongs nas ring po ma lon par gsar bu shes pa dang mi ldan pa yin na/ 'dis de la yo byad thams cad kyis bstabs nas khyim rnams
144b3('dul ba): su zas la btang la bdag cag la ni ma yin no zhes de rnams kyis de la spyos pa/ rgan zhugs khyod kyi 'dun pa dang zhe sdang ni de 'dra'o/ /re shig gal te sngar 'ongs pa zhig yin na yang bdag cag
144b4('dul ba): yin la zhes bya ba nas khyod kyis de la yo byad thams cad kyis bstabs nas khyim rnams su zas la btang la/ kho bo cag la ni ma yin no zhes bya ba'i bar gong ma bzhin du'o/ /gnas brtan
144b5('dul ba): dag cung zad nyams par ma gyur tam/ drug sde rnams kyis mi bzod pa skyes nas smras pa/ cang mi smra bar 'dug par bya ba gang yin pa des slar smra 'am zhes de rnams kyis de thag bcug nas cang
144b6('dul ba): mi smra bar 'dug go/ /de rnams kyis de la gleng ba ma byas/ dran par ma byas shing khas blangs pa med par nan gyis gzhi med pa'i gnas nas dbyung ba'i las byas so/ /des bsams pa/ bram
144b7('dul ba): ze dang khyim bdag rnams dad par bya ba ni dka' la/ ma dad par 'gyur ba ni sla la/ gal te 'dug na gnas pa'i grong khyer gyi bram ze dang khyim bdag rnams dad pa ma yin pa skye bar 'gyur bas bdag ni
144b8('dul ba): rnam pa thams cad du 'gro bar bya'o snyam nas/ des lhung bzed dang chos gos khyer te mnyan yod gang na ba der rgyu zhing song ste/ rim gyis rgyu zhing song ba las mnyan yod du phyin pa dang de dge slong rnams
145a1('dul ba): kyis mthong nas smras pa/ tshe dang ldan pa sde 'joms 'ongs pa legs so 'ongs pa legs so/ /khyod ngo mthong ba ni bdag cag dga' na 'ongs pa ni ma yin no/ /ci'i phyir khyod la brten nas
145a2('dul ba): gnas pa'i grong khyer gyi bram ze dang khyim bdag rnams sangs rgyas dang / chos dang / dge 'dun la bya ba byed la/ dge slong glo bur ba gang dag lhags pa de rnams kyang gnas pa'i grong khyer du rten to/ /
145a3('dul ba): de ni bden na bdag la drug sde rnams kyis gleng ba ma byas/ dran par ma byas shing khas blangs pa med par nan gyis gzhi med pa'i gnas nas dbyung ba'i las byas so/ /ci'i phyir des ji ltar gyur pa
145a4('dul ba): rnams smras pa dang de rnams smod par byed/ gzhogs 'phyas byed/ kha zer bar byed pa'i skabs de bcom ldan 'das la dge slong rnams kyis gsol pa dang / bcom ldan 'das kyis bka' stsal
145a5('dul ba): pa/ dge slong dag de lta bas na deng phyin chad dge slong gis gleng ba ma byas/ /dran par ma byas shing khas blangs pa med par nan gyis gzhi med pa'i gnas nas dbyung ba'i las mi bya'o/ /byed na
145a6('dul ba): 'gal tshabs can du 'gyur ro/ /sangs rgyas bcom ldan 'das tsam pa'i drang srong gar dga'i rdzing gi 'gram na bzhugs so/ /de'i tshe dge slong drug sde rnams chos ma yin pa'i las 'di lta bu dag
145a7('dul ba): byed de/ 'di lta ste chos ma yin pas mi mthun par byed pa dang / chos ma yin pas 'thun par byed pa dang / chos kyis mi mthun par byed pa'i skabs de bcom ldan 'das la dge slong rnams kyis
145a8('dul ba): gsol pa dang / bcom ldan 'das kyis bka' stsal pa/ de lta bas na dge slong rnams kyis chos ma yin pa'i las 'di lta bu byed pa 'di lta ste/ chos ma yin pas 'thun pa dang / chos ma yin pas mi mthun pa
145b1('dul ba): dang / chos kyis mi mthun pa mi bya'o/ /byed na 'gal tshabs can du 'gyur ro/ /sdom la/ gcig gis gcig min gnyis min te/ /mang po rnams kyi bya ba min/ /tshogs kyis tshogs kyi las
145b2('dul ba): min te/ /dge 'dun lnga ni las la dbang / /sangs rgyas bcom ldan 'das tsam pa'i drang srong gar dga'i rdzing 'gram na bzhugs so/ /de'i tshe dge slong drug sde rnams chos ma yin pa'i las 'di lta
145b3('dul ba): bu dag byed de/ 'di lta ste/ gcig gis gcig gi dang / gcig gis gnyis kyi dang / gcig gis mang po'i dang / gnyis kyis gnyis kyi dang / gnyis kyis gcig gi dang / gnyis kyis mang po'i
145b4('dul ba): dang / mang pos gcig gi dang / mang pos gnyis kyi dang / tshogs kyis tshogs kyi byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal
145b5('dul ba): pa/ de lta bas na gcig gis gcig gi las mi bya ste/ gcig gis gnyis kyi ma yin/ gcig gis mang po'i ma yin/ gnyis kyis gnyis kyi ma yin/ gnyis kyis gcig gi ma yin/
145b6('dul ba): gnyis kyis mang po'i ma yin/ mang pos mang po'i ma yin/ mang pos gcig gi ma yin/ mang pos gnyis kyi ma yin te/ tshogs kyis tshogs kyi mi bya'o/ /byed na 'gal tshabs can du 'gyur ro/ /
145b7('dul ba): dge slong dag 'on kyang las la dbang pa'i dge 'dun lnga yod de/ lnga gang zhe na/ dge slong bzhi'i dge 'dun dang / dge slong lnga'i dge 'dun dang / dge slong bcu'i dge 'dun dang / dge slong nyi
145b8('dul ba): shu'i dge 'dun dang / lhag pa'i dge 'dun no/ /gang na dge slong bzhi gnas pa de na dge 'dun gyis chos kyi las bya ba thams cad rung ste/ lnga'i dgag dbye dang / bcu'i bsnyen par rdzogs pa dang /
146a1('dul ba): nyi shu'i dbyung ba ni ma gtogs so/ /gang na dge slong lnga gnas pa de na dge 'dun gyis las bya ba thams cad rung ste/ bcu'i bsnyen par rdzogs pa dang / nyi shu'i dbyung ba ni ma gtogs so/ /
146a2('dul ba): gang na dge slong bcu gnas pa de na dge 'dun gyi las bya ba thams cad rung ste/ nyi shu'i dbyung ba ni ma gtogs so/ /gang na dge slong nyi shu 'am lhag par gnas pa de na dge 'dun gyis chos kyi las bya ba
146a3('dul ba): thams cad rung ngo / /sdom la/ bzhi yi tshogs kyi bya ba la/ /gang zag so sos byed pa dang / /spo ba dag dang bzhi yis ni/ /las bzhi rnam gnyis dran par bya/ /bzhi'i tshogs kyi bya ba dge slong
146a4('dul ba): so so nas byed na/ de ni chos ma yin pa'i las dang 'dul ba ma yin pa'i las yin no/ /de ni de lta bur mi bya ste/ des ni dge 'dun yang 'gal tshabs can du 'gyur ro/ /bzhi'i tshogs kyis bya ba bzhi pa
146a5('dul ba): khyim pa dang byed na/ de ni chos ma yin pa'i las dang 'dul ba ma yin pa'i las yin no/ /de ni de lta bur mi bya ste/ des ni dge 'dun yang 'gal tshabs can du 'gyur ro/ /de bzhin du bzhi pa dge
146a6('dul ba): tshul dang / za ma dang / ma ning dang / dge slong ma sun phyung ba dang / ma gsod pa dang / pha gsod pa dang / dgra bcom pa gsod pa dang / dge 'dun gyi dbyen byed pa dang / de bzhin gshegs pa
146a7('dul ba): la ngan sems kyis khrag 'byin pa dang / mu stegs can dang / mu stegs can zhugs pa dang / rku thabs su gnas pa dang / tha dad du gnas pa dang / gnas par mi bya ba dang / spo ba dang las byed na de ni chos
146a8('dul ba): ma yin pa'i las dang 'dul ba ma yin pa'i las yin no/ /de ni de lta bur mi bya ste/ des ni dge 'dun yang 'gal tshabs can du 'gyur ro/ /bzhi'i tshogs kyis bya ba bzhi tshang bas chos kyi las byed na/ de ni chos kyi las dang
146b1('dul ba): 'dul ba'i las yin no/ /de ni de lta bur bya ste/ des ni dge 'dun yang 'gal tshabs can du mi 'gyur ro/ /bzhi'i tshogs kyis bya ba'i las bzhi pa khyim pa ma yin/ dge tshul ma yin zhes bya ba nas
146b2('dul ba): bzhi pa gnas par mi bya ba ma yin pa dang / spo ba ma yin pas byed na zhes bya ba'i bar gong ma bzhin du ste/ de ni chos kyi las dang 'dul ba'i las yin no/ /de ni de lta bur bya ste/ des ni dge 'dun yang
146b3('dul ba): 'gal tshabs can du mi 'gyur ro/ /lnga'i tshogs kyis bya ba lngar ma tshang bas las byed na de ni chos ma yin pa'i las dang 'dul ba ma yin pa'i las yin no/ /de ni de lta bur mi bya ste/ des ni dge 'dun yang
146b4('dul ba): 'gal tshabs can du 'gyur ro/ /lnga'i tshogs kyis bya ba'i las lnga pa khyim pa dang zhes bya ba nas lnga pa spo bas byed na zhes bya ba'i bar gong ma bzhin du ste/ de ni chos ma yin pa'i las dang /
146b5('dul ba): 'dul ba ma yin pa'i las yin no/ /de ni de lta bur mi bya ste/ des ni dge 'dun yang 'gal tshabs can du 'gyur ro/ /lnga'i tshogs kyis bya ba'i las lngar tshang bar byed na de ni chos kyi las dang / 'dul ba'i
146b6('dul ba): las ni yin no/ /de ni de lta bur bya ste/ des na dge 'dun yang 'gal tshabs can du mi 'gyur ro/ /lnga'i tshogs kyis bya ba'i las lnga pa khyim pa ma yin pa dang / dge tshul ma yin pa dang zhes
146b7('dul ba): bya ba nas/ lnga pa spo ba ma yin pas byed na zhes bya ba'i bar gong ma bzhin du ste/ chos kyis byed na de ni chos kyi las dang 'dul ba'i las yin no/ /de ni de lta bur bya ste/ des na dge 'dun yang 'gal
146b8('dul ba): tshabs can du mi 'gyur ro/ /bcu'i tshogs kyis bya ba'i las bcur ma tshang bas byed na de ni chos ma yin pa'i las dang 'dul ba ma yin pa'i las yin te/ de ni de lta bur mi bya ste/ des ni dge 'dun yang 'gal
147a1('dul ba): tshabs can du 'gyur ro/ /bcu'i tshogs kyis bya ba'i las bcu pa khyim pa dang zhes bya ba nas/ bcu pa spo bas byed na zhes bya ba'i bar gong ma bzhin du ste/ de ni chos ma yin pa'i las dang
147a2('dul ba): 'dul ba ma yin pa'i las yin no/ /de ni de lta bur mi bya ste/ des ni dge 'dun yang 'gal tshabs can du 'gyur ro/ /bcu'i tshogs kyis bya ba'i las tshogs bcur tshang bas las byed na de ni chos kyi
147a3('dul ba): las dang 'dul ba'i las yin no/ /de ni de lta bur bya ste/ des na dge 'dun yang 'gal tshabs can du mi 'gyur ro/ /bcu'i tshogs kyis bya ba'i las bcu pa khyim pa ma yin pa dang zhes bya ba nas
147a4('dul ba): bcu pa spo ba ma yin pas chos kyi las byed na zhes bya ba'i bar gong ma bzhin du ste/ de ni chos kyi las dang 'dul ba'i las yin no/ /de ni de ltar bya ste/ des na dge 'dun yang 'gal tshabs can du mi
147a5('dul ba): 'gyur ro/ /nyi shu'i tshogs kyis bya ba'i las nyi shur ma tshang bas byed na de ni chos ma yin pa dang / 'dul ba ma yin pa'i las yin no/ /de ni de lta bur mi bya ste/ des ni dge 'dun yang 'gal tshabs
147a6('dul ba): can du 'gyur ro/ /nyi shu'i tshogs kyis bya ba'i las nyi shu pa khyim pa dang dge tshul dang zhes bya ba nas/ /nyi shu pa spo bas byed na zhes bya ba'i bar gong ma bzhin du ste/ de ni chos ma yin pa'i las dang 'dul
147a7('dul ba): ba ma yin pa'i las yin no/ /de ni de lta bur mi bya ste/ des ni dge 'dun yang 'gal tshabs can du 'gyur ro/ /nyi shu'i tshogs kyis bya ba nyi shur tshang bas tshogs kyi las byed na/ de ni chos kyi las
147a8('dul ba): dang 'dul ba'i las yin no/ /de ni de lta bur bya ste/ /des na dge 'dun yang 'gal tshabs can du mi 'gyur ro/ /nyi shu'i tshogs kyis bya ba'i las nyi shu pa khyim pa ma yin pa dang dge tshul ma yin pa dang
147b1('dul ba): zhes bya ba nas/ nyi shu pa spo ba ma yin pas byed na zhes bya ba'i bar gong ma bzhin du ste/ de ni chos kyi las dang 'dul ba'i las yin no/ /de ni de lta bur bya ste/ des na dge 'dun yang 'gal tshabs can du mi
147b2('dul ba): 'gyur ro/ /sdom la/ chos dang chos min las gang dang / /gsol ba gang yin des byas dang / /mngon sum dang ni khas blangs dang / /'khor lo lta bur bsgre bas 'brel/ /chos ma yin pa'i las
147b3('dul ba): dang chos kyi las te/ chos ma yin pa'i las gang zhe na/ mi 'os pa la bslang ba la ma thug par slong zhing bslang bar bya ba la ji ltar rjes su bsgrags pa yin pa de bzhin du mi slong ba ni chos ma yin
147b4('dul ba): pa'i las so/ /'os pa la bslang ba la thug pa'i tshe slong zhing bslang bar bya ba la ji ltar bsgrags pa yin pa de bzhin du slong ba ni chos kyi las so/ /mi 'os pa bslang ba la ma thug par slong zhing
147b5('dul ba): bslang bar bya ba la ji ltar bsgrags pa yin pa de bzhin du mi slong ba ni chos ma yin pa'i las so/ /'os pa la bslang ba la thug pa'i tshe slong zhing bslang bar bya ba la ji ltar rjes su bsgrags pa yin pa de bzhin du bslang
147b6('dul ba): ba ni chos kyi las so/ /gsol ba ma byas par byed pa ni chos ma yin pa'i las so/ /gsol ba byas nas byed pa ni chos kyi las so/ gsol ba dang gnyis kyi las la gsol ba ma byas
147b7('dul ba): par lan cig rjes su sgrogs par byed pa ni chos ma yin pa'i las so/ /gsol ba dang gnyis kyi las la gsol ba byas nas lan cig rjes su sgrogs par byed pa ni chos kyi las so/ /
147b8('dul ba): gsol ba dang bzhi'i las la gsol ba ma byas par lan gsum du rjes su sgrogs par byed pa ni chos ma yin pa'i las so/ /gsol ba dang bzhi'i las la gsol ba byas nas lan gsum du rjes su sgrogs par
148a1('dul ba): byed pa ni chos kyi las so/ /las gzhan gyis gsol ba byas la gzhan gyis rdzogs par byed pa ni chos ma yin pa'i las so/ /las de nyid kyis gsol ba byas nas rdzogs par byed pa
148a2('dul ba): ni chos kyi las so/ /mngon sum du bya ba'i las mngon sum pa ma yin pa la byed pa ni chos ma yin pa'i las so/ /mngon sum du bya ba'i las mngon sum pa la byed pa ni chos kyi las so/ /khas blang
148a3('dul ba): bar bya ba'i las khas mi len par byed pa ni chos ma yin pa'i las so/ /khas blang bar bya ba'i las khas len par byed pa ni chos kyi las so/ /mngon sum gyis 'dul bar 'os pa la dran pas 'dul ba
148a4('dul ba): sbyin pa ni chos ma yin pa'i las so/ /ma myos pas 'dul ba dang / de'i ngo bo nyid tshol du gzhug pa dang / gang tshul shing mang po brim pa dang / khas blang bar 'os pa dang / rtswa bkram pa lta bu dang /
148a5('dul ba): bsdigs pa dang / smad pa dang / bskrad pa dang / spang ba dang / ma mthong bas gnas nas dbyung ba dang / phyir mi byed pas gnas nas dbyung ba dang / sdig pa'i lta bar song ba ma spangs pas gnas nas
148a6('dul ba): dbyung ba'i las dang / spo ba dang / gzhi nas spo ba dang / yang gzhi nas bslang ste spo ba dang / mgu bar bya ba dang / gzhi nas mgu bar bya ba dang / yang gzhi nas bslang ste mgu bar bya ba dang 'byin par
148a7('dul ba): byed pa ni chos ma yin pa'i las so/ /mngon sum gyis 'dul bar 'os pa la mngon sum gyis 'dul ba nyid sbyin gyi dran pas 'dul ba ma yin pa dang zhes bya ba nas/ 'byin par byed pa ma yin pa
148a8('dul ba): zhes bya ba'i bar du chos kyi las so/ /dran pas 'dul bar 'os pa la ma myos pas 'dul ba sbyin pa ni chos ma yin pa'i las so/ /de'i ngo bo nyid tshol du gzhug pa dang zhes bya ba nas 'byin par byed pa
148b1('dul ba): zhes bya ba'i bar gong ma bzhin du ste/ mngon sum gyis 'dul ba sbyin pa ni chos ma yin pa'i las so/ /dran pas 'dul bar 'os pa la dran pas 'dul ba nyid sbyin gyi ma myos pas 'dul ba ma yin/
148b2('dul ba): de'i ngo bo nyid tshol du gzhug pa ma yin zhes bya ba nas/ mngon sum gyis 'dul ba ma yin pa zhes bya ba'i bar ni chos kyi las so/ /ma myos pas 'dul bar 'os pa la de'i ngo bo nyid tshol du
148b3('dul ba): gzhug pa sbyin pa ni chos ma yin pa'i las so/ /de bzhin du gang tshul shing mang po sbyin pa zhes bya ba nas/ mngon sum gyis 'dul ba dang dran pas 'dul ba'i bar sbyin pa ni chos ma yin
148b4('dul ba): pa'i las so/ /ma myos pas 'dul bar 'os pa la ma myos pas 'dul ba nyid sbyin gyi de'i ngo bo nyid tshol du gzhug pa ma yin zhes bya ba nas/ dran pas 'dul ba ma yin zhes bya ba'i bar
148b5('dul ba): chos kyi las so/ /de'i ngo bo nyid tshol du gzhug par 'os pa la gang tshul shing mang po sbyin pa ni chos ma yin pa'i las so/ /bsdigs pa zhes bya ba nas ma myos pas 'dul ba sbyin pa ni
148b6('dul ba): zhes bya ba'i bar gong ma bzhin du ste/ chos ma yin pa'i las so/ /de'i ngo bo nyid tshol du gzhug par 'os pa la de'i ngo bo nyid tshol du gzhug pa nyid sbyin gyi gang tshul shing mang po sbyin pa ma yin zhes
148b7('dul ba): bya ba nas/ ma myos pas 'dul ba ma yin pa zhes bya ba'i bar ni chos kyi las so/ /gang tshul shing mang po sbyin par 'os pa la bsdigs pa'i las byed pa ni chos ma yin pa'i las so/ /smad pa
148b8('dul ba): zhes bya ba nas de'i ngo bo nyid tshol du gzhug pa ni zhes bya ba'i bar gong ma bzhin du ste/ chos ma yin pa'i las so/ /gang tshul shing mang po sbyin par 'os pa la gang tshul shing mang po nyid sbyin gyi bsdigs
149a1('dul ba): pa ma yin zhes bya ba nas/ de'i ngo bo nyid tshol du gzhug pa ma yin zhes bya ba'i bar ni chos kyi las so/ /bsdigs par 'os pa'i las la smad pa'i las byed pa dang spang ba'i las song zhes
149a2('dul ba): bya ba nas/ gang tshul shing mang po sbyin par byed pa ni zhes bya ba'i bar gong ma bzhin du ste/ chos ma yin pa'i las so/ /bsdigs par 'os pa'i las la bsdigs pa nyid kyi las byed kyi lhag ma
149a3('dul ba): gzhan ma yin pa ste/ bsgre ba 'dis 'khor lo bzhin du bsgre ba ni chos kyi las so/ /smad par 'os pa'i las la spang ba'i las byed pa ni chos ma yin pa'i las so zhes bya ba gong ma bzhin no/ /
149a4('dul ba): smad par 'os pa'i las la smad pa'i las nyid byed pa ni chos kyi las te gong ma bzh-in no/ /bskrad par 'os pa'i las la spang ba'i las byed pa ni chos ma yin pa'i las te gong ma bzhin no/ /
149a5('dul ba): bskrad par 'os pa'i las la bskrad pa'i las nyid byed pa ni chos kyi las te gong ma bzhin no/ /spang bar 'os pa'i las la ma mthong bas gnas nas dbyung ba'-i las byed pa ni chos ma yin
149a6('dul ba): pa'i las te gong ma bzhin no/ /spang bar 'os pa'i las la spang ba nyid kyi las byed pa ni chos kyi las te gong ma bzhin no/ /ma mthong bas gnas nas dbyung bar 'os pa'i las la phyir mi byed
149a7('dul ba): pas gnas nas dbyung ba'i las byed pa ni chos ma yin pa'i las te gong ma bzhin no/ /ma mthong bas gnas nas dbyung bar 'os pa'i las la ma mthong bas gnas nas dbyung ba nyid kyi las
149a8('dul ba): byed pa ni chos kyi las te gong ma bzhin no/ /phyir mi byed pas gnas nas dbyung bar 'os pa'i las la sdig pa can gyi lta bar song ba ma spangs pas gnas nas dbyung ba'i las byed pa ni chos ma
149b1('dul ba): yin pa'i las te gong ma bzhin no/ /phyir mi byed pas gnas nas dbyung bar 'os pa'i las la phyir mi byed pas gnas nas dbyung ba nyid kyi las byed pa ni chos kyi las te gong ma bzhin no/ /
149b2('dul ba): sdig pa'i lta bar song ba ma spangs pas gnas nas dbyung bar 'os pa'i las la spo ba sbyin pa ni chos ma yin pa'i las te gong ma bzhin no/ /sdig pa'i lta bar song ba ma spangs pas gnas nas dbyung
149b3('dul ba): bar 'os pa'i las la sdig pa'i lta bar song ba ma spangs pas gnas nas dbyung ba nyid kyi las byed pa ni chos kyi las te gong ma bzhin no/ /spo bar 'os pa'i las la gzhi nas spo ba sbyin pa ni chos
149b4('dul ba): ma yin pa'i las te gong ma bzhin no/ /spo bar 'os pa'i las la spo ba nyid sbyin pa ni chos kyi las te gong ma bzhin no/ /gzhi nas spo bar 'os pa'i las gzhi nas bslang ste spo ba sbyin pa ni chos
149b5('dul ba): ma yin pa'i las te gong ma bzhin no/ /gzhi nas spo bar 'os pa'i las la gzhi nas spo ba nyid sbyin pa ni chos kyi las te gong ma bzhin no/ /spo ba ma byas pa la mgu bar bya ba sbyin pa ni chos ma yin
149b6('dul ba): pa'i las te gong ma bzhin no/ /spo ba spyad pa la mgu bar bya ba sbyin pa ni chos kyi las te gong ma bzhin no/ /mgu bar bya ba ma spyad pa la 'byin pa ni chos ma yin pa'i las te gong ma bzhin no/ /
149b7('dul ba): mgu bar bya ba spyad pa la 'byin pa ni chos kyi las te gong ma bzhin no/ /dbyung bar 'os pa la mngon sum gyis 'dul ba sbyin pa ni zhes bya ba nas/ mgu bar bya ba dang mi 'byin pa zhes bya ba'i
149b8('dul ba): bar ni chos ma yin pa'i las te gong ma bzhin no/ /dbyung bar 'os pa la dbyung ba nyid byed kyi mngon sum gyis 'dul ba sbyin pa ma yin zhes bya ba nas/ mgu bar bya ba ma yin zhes bya ba'i bar
150a1('dul ba): ni chos kyi las te gong ma bzhin no/ /de bzhin du re res mgo bzung nas 'khor lo bzhin du bsgre ba rgyas par khong du chud par bya'o// //sdom la/ mi mthun 'thun dang 'os pa dang / /chos dang
150a2('dul ba): chos min gnas nas 'byin/ /bslang ba nyid de 'di dag ni/ /las kyi gzhir ni bsdus pa yin/ /mi mthun pa'i las dang 'thun pa'i las so/ /mi mthun pa'i las gang zhe na/ mtshams na gnas pa'i
150a3('dul ba): dge slong bya bar 'os pa ji snyed pa thams cad ma 'dus shing mngon sum du ma gyur pa dang / 'dun pa blang bar 'os pa rnams las 'dun pa ma blangs par gyur pa dang / dge slong rnams 'dus shing mngon sum
150a4('dul ba): du gyur kyang mi btub cing phyir 'dong ba gang dag gi gshe ba 'os pa rnams mi btub cing phyir dong ba las dag byed na 'di ni mi mthun pa'i las zhes bya'o/ /'thun pa'i las gang zhe na/ mtshams na gnas
150a5('dul ba): pa'i dge slong bya bar 'os pa ji snyed pa thams cad 'dus shing mngon sum du gyur pa dang / 'dun pa blang bar 'os pa rnams las 'dun pa blang bar gyur pa dang / dge slong rnams 'dus shing mngon sum du gyur
150a6('dul ba): kyang mi btub cing phyir 'dong ba gang dag gshe ba 'os pa rnams btub cing mi gshe ba las dag byed pa 'di ni 'thun pa'i las zhes bya'o/ /sangs rgyas bcom ldan 'das la tshe dang ldan pa nye ba 'khor
150a7('dul ba): gyis zhus pa/ btsun pa du zhig gi gshe ba mi 'os pa lags/ nye ba 'khor bcu ste/ ngo tsha med pa dang / klan ka tshol ba dang / bus pa dang / blun po dang / mi gsal ba dang / mi mkhas pa dang /
150a8('dul ba): mtshams kyi phyi rol na gnas pa dang / bar snang la gnas pa dang / spyod lam las ldang ba dang / tshig ma bsdams pa'i 'o/ /btsun pa du zhig gi gshe ba 'os pa lags/ nye ba 'khor bzhi ste/
150b1('dul ba): rang bzhin du gnas pa dang / mtshams kyi nang na gnas pa dang / spyod lam las ma langs pa dang / tshig bsdams pa'i 'o/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun
150b2('dul ba): pa gnas nas dbyung ba'i las du zhig mchis lags/ nye ba 'khor bzhi ste/ mi mthun pa dag gis chos ma yin pas gnas nas 'byin pa dang / 'thun pa dag gis chos ma yin pas dang / mi mthun pa
150b3('dul ba): dag gis chos kyis dang / 'thun pa dag gis chos kyis 'byin pa'o/ /de la gnas nas 'byin pa'i las ni gcig yin te/ 'di lta ste/ 'thun pa dag gis chos kyis gnas nas 'byin pa'o/ /btsun
150b4('dul ba): pa bslang ba'i las du mchis lags nye ba 'khor bzhi ste/ mi mthun pa dag gis chos ma yin pas slong ba dang / 'thun pa dag gis chos ma yin pas dang / mi mthun pa dag gis chos kyis dang / 'thun
150b5('dul ba): pa dag gis chos kyis slong ba'o/ /de la slong ba'i las ni gcig yin te/ 'di lta ste/ 'thun pa dag gis chos kyis slong bar byed pa'o/ /las kyi gzhi rdzogs s+ho// // phyir bcos pa'i gzhi'i sdom
150b6('dul ba): ni/ /dmar ser can gyi gzhi dang ni/ /de bzhin gang zag dag dang ni/ /de nas spo ba bya ba dang / /gso sbyong gzhag par bya ba dang / /gnas mal dang ni rtsod pa dang / /dge 'dun 'byed pa phyi ma yin/ / dmar ser
150b7('dul ba): can gyi gzhi'i sdom ni/ dmar ser can dag bsdigs pa dang / /legs ldan smad par bya ba dang / /'gro mgyogs dang ni nab so gnyis/ /bskrad dang chu stod phyir 'gyed dang / /'dun pa yi ni ma mthong dang / /
150b8('dul ba): de bzhin slar ni mi 'chos dang / /'chi ltas sdig pa'i lta ba can/ /'char ka dang ni las lnga'o/ /sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /
151a1('dul ba): de'i tshe mnyan yod na dge slong dmar ser can 'thab krol byed pa mtshang 'dru bar byed pa/ rtsod par byed pa/ 'gyed par byed pa/ rtsod pa'i gzhi byed pa rnams gnas te/ de rnams dge 'dun la
151a2('dul ba): yang dang yang du rtsod pa'i gzhi skyed pas des na dge 'dun 'thab krol dang / mtshang 'dru ba dang / rtsod pa dang / 'gyed pa byung zhing gnas so/ /skabs de dge slong rnams kyis bcom ldan 'das la gsol
151a3('dul ba): pa dang / bcom ldan 'das kyis bka' stsal pa/ dge slong dag khyed kyis dmar ser can gyi dge slong 'thab krol byed pa/ mtshang 'dru bar byed pa/ rtsod par byed pa/ 'gyed par byed pa/ rtsod pa'i gzhi
151a4('dul ba): byed pa rnams dang / gzhan yang de lta bu dang 'thun pa su yang rung ba la bsdigs pa'i las byos shig /rgyu lngas bsdigs pa'i las byas na de ni chos ma yin pa'i las dang / 'dul ba ma yin pa'i
151a5('dul ba): las yin te/ des ni dge 'dun yang 'gal tshabs can du 'gyur ro/ /lnga gang zhe na/ gleng ba ma byas pa dang / dran par ma byas pa dang / gzhi med pa dang / khas ma blangs pa dang / mngon sum
151a6('dul ba): du ma gyur par byed pa'o/ /yang rgyu lngas bsdigs pa'i las byas na de ni chos kyi las dang 'dul ba'i las yin te/ des na dge 'dun yang 'gal tshabs can du mi 'gyur ro/ /lnga gang
151a7('dul ba): gis zhe na/ gleng ba byas pa dang / dran par byas pa dang / gzhi dang bcas pa dang / khas blangs pa dang / mngon sum du gyur par byed pa'o/ /'di ltar yang bya ste/ gnas mal bshams
151a8('dul ba): la gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang / dge slong gcig gis gsol ba byas te las bya'o/ /
151b1('dul ba): dge 'dun btsun pa rnams gsan du gsol/ /dge slong dmar ser can 'di dag ni 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa lags
151b2('dul ba): te/ 'di dag gis dge 'dun la yang dang yang du rtsod pa'i gzhi bskyed par bgyid de/ des na dge 'dun 'thab krol dang / mtshang 'dru ba dang / rtsod pa dang / 'gyed pa byung zhing gnas na/ gal te dge 'dun gyi dus
151b3('dul ba): la bab cing bzod na dge 'dun gyis gnang bar mdzod cig dang / dge 'dun gyis dge slong dmar ser can 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod
151b4('dul ba): pa'i gzhi bgyid pa rnams la bsdigs pa'i phrin las mdzad do/ /'di ni gsol ba'o/ /de nas las bya ste/ dge 'dun btsun pa rnams gsan du gsol/ dge slong dmar ser can 'di dag ni 'thab
151b5('dul ba): krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa lags te/ 'di dag gis dge 'dun la yang dang yang du rtsod pa'i gzhi skyed par bgyid de
151b6('dul ba): des na dge 'dun 'thab krol dang / mtshang 'dru ba dang / rtsod pa dang / 'gyed pa byung zhing gnas pas/ de'i slad du dge 'dun gyis dge slong dmar ser can 'thab krol bgyid pa/ mtshang 'dru bar bgyid pa/ rtsod par
151b7('dul ba): bgyid pa/ 'gyed par bgyid pa/ rtsod pa'i gzhi bgyid pa rnams la bsdigs pa'i phrin las mdzad na/ tshe dang ldan pa gang dag dge slong dmar ser can rnams la zhes bya ba nas/ bsdigs pa'i phrin las mdzad
151b8('dul ba): par zhes bya ba'i bar gong ma bzhin du ste/ bzod pa de dag ni cang ma gsung shig /gang dag mi bzod pa de dag ni gsungs shig /'di ni las brjod pa dang po yin te/ de bzhin du las brjod pa gnyis pa dang /
152a1('dul ba): gsum pa'i bar du brjod par bya'o/ /dge 'dun gyis bzod cing gnang nas dge 'dun gyis dge slong dmar ser can zhes bya ba nas bsdigs pa'i phrin las mdzad lags te/ 'di ltar cang mi
152a2('dul ba): gsung bas de de bzhin du 'dzin to zhes bya ba'i bar gong ma bzhin no/ /dge slong dag ngas bsdigs pa'i las byas pa'i dge slong gi kun tu spyod pa'i chos bca' bar bya ste/ bsdigs pa'i las byas pa'i dge
152a3('dul ba): slong gis rab tu dbyung bar mi bya/ bsnyen par rdzogs par mi bya/ gnas mi sbyin dge tshul gzhag par mi bya/ dge slong ma rnams la gdams par mi bya/ dge slong ma rnams kyi gdams ngag 'bog par
152a4('dul ba): bsko bar mi bya/ sngar bskos na yang dge slong ma rnams la gdams par mi bya'o/ /dge slong la tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pas gleng ba dang /
152a5('dul ba): dran par mi bya/ gdams ngag sbyin par mi bya ste/ gso sbyong ma yin/ dgag dbye ma yin/ gsol ba dang gnyis pa ma yin/ gsol ba dang bzhi'i las ma yin no/ /bsdigs pa'i las byas pa'i dge slong
152a6('dul ba): gis kun tu spyod pa'i chos ji ltar bcas pa bzhin yang dag par blangs nas 'jug par mi byed na 'gal tshabs can du 'gyur ro/ /de ltar bsdigs pa'i las byas pa de rnams skra gyen du 'greng ba lta bu dang
152a7('dul ba): skra zhig pa lta bu dge 'dun la spu sa la ltung ba lta bur byed/ 'byung bar bskyod mtshungs par nye bar ston la mtshams kyi nang du 'dug nas bslang ba gsol te/ 'thab krol byed pa nyid spong ngo zhes pa'i skabs
152a8('dul ba): de bcom ldan 'das la dge slong rnams kyis gsol pa dang / bcom ldan 'das kyis bka' stsal pa/ dge slong dag khyed kyis dge slong dmar ser can 'thab krol byed pa bsdigs pa'i las byas pa rnams
152b1('dul ba): dang gzhan yang de lta bu dang 'thun pa su yang rung ba la bslang bar gyis shig / bsdigs pa'i las byas pa chos lnga dang ldan pa ni bslang bar mi bya'o/ /lnga gang zhe na/ skra gyen du 'greng ba lta bu dang / skra zhig pa lta bu
152b2('dul ba): dang / dge 'dun la spu sa la ltung ba lta bur mi byed pa dang / 'byung bar mi skyod pa dang / mtshungs par nye bar mi ston pa dang / mtshams kyi nang du 'dug ste bslang ba mi gsol ba/ 'thab krol byed pa de mi
152b3('dul ba): spong ba ste/ chos 'di lnga dang ldan pa ni zhes bya ba gong ma bzhin du'o/ /gzhan yang bsdigs pa'i las byas pa chos lnga dang ldan pa ni bslang bar mi bya ste/ lnga gang zhe na/ pho brang 'khor du rton pa dang / bskos
152b4('dul ba): pa 'dus pa'i sar rton pa dang / mu stegs can la rton pa dang / gang zag la rton pa dang / dge 'dun la mi rton pa ste/ chos 'di lnga dang ldan pa ni zhes bya ba gong ma bzhin no/ /gzhan yang bsdigs pa'i
152b5('dul ba): las byas pa chos lnga dang ldan pa ni bslang bar mi bya ste/ lnga gang zhe na/ khyim pa'i rtags 'chang ba dang / mu stegs can gyi rtags 'chang ba dang / mu stegs can la sten cing bsnyen la bsnyen bkur byed pa
152b6('dul ba): dang / spyod par bya ba ma yin pa spyod pa dang / dge slong gi bslab pa la mi slob pa ste/ chos 'di lnga zhes bya ba gong ma bzhin du'o/ /gzhan yang bsdigs pa'i las byas pa chos lnga dang ldan pa ni bslang bar
152b7('dul ba): mi bya ste/ lnga gang zhe na/ dge slong rnams la gshe bar byed pa dang / khro bar byed pa dang / kha zer bar byed pa dang / dge 'dun gyi rnyed pa med par byed pa dang / gnas med par brtson par byed pa ste/ chos 'di lnga dang
152b8('dul ba): zhes bya ba'i bar gong ma bzhin du'o/ /yang bsdigs pa'i las byas pa chos lnga dang ldan pa ni bslang bar bya ste/ lnga gang zhe na/ skra gyen du 'greng ba lta bu dang / skra zhig pa lta bu dang / dge 'dun la spu
153a1('dul ba): sa la ltung ba lta bur byed pa dang / 'byung bar bskyod pa dang / mtshungs par nye bar ston pa dang / mtshams kyi nang du 'dug ste bslang ba gsol ba dang / 'thab krol byed pa nyid spong ba ste chos 'di
153a2('dul ba): lnga dang zhes bya ba gong ma bzhin du'o/ /gzhan yang bsdigs pa'i las byas pa chos lnga dang ldan pa ni bslang bar bya ste/ lnga gang zhe na pho brang 'khor du mi rton pa dang / bskos pa 'dus pa'i sar
153a3('dul ba): mi rton pa dang / mu stegs can la mi rton pa dang / gang zag la m-i rton pa dang / dge 'dun la rton pa ste/ chos 'di lnga dang ldan pa ni zhes bya ba gong ma bzhin du'o/ /gzhan yang bsdigs pa'i las
153a4('dul ba): byas pa chos lnga dang ldan pa ni bslang bar bya ste/ lnga gang zhe na/ khyim pa'i rtags mi 'chang ba dang / mu stegs can gyi rtags mi 'chang ba dang / mu stegs can la mi sten cing mi snyen la bsnyen bkur mi byed pa dang /
153a5('dul ba): spyad par bya ba spyod pa dang / dge slong gi bslab pa la slob pa ste/ chos 'di lnga dang zhes bya ba gong ma bzhin du'o/ /gzhan yang bsdigs pa'i las byas pa chos lnga dang ldan pa ni bslang bar bya ste/
153a6('dul ba): lnga gang zhe na/ dge slong rnams la mi gshe ba dang / mi khro ba dang / kha mi zer ba dang / dge 'dun gyi rnyed pa'i phyir dang / gnas kyi phyir brtson pa ste/ chos 'di lnga dang zhes bya ba gong ma bzhin
153a7('dul ba): du'o/ /bslang ba ni 'di ltar bya ste/ gnas mal bshams la gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur
153a8('dul ba): pa dang dge slong dmar ser can rnams kyis rgan rims ji lta ba bzhin du gdud pa byas la/ rgan rims kyi mdun du tsog tsog por 'dug ste thal mo sbyar ba btud nas tshig 'di skad ces/ dge 'dun
153b1('dul ba): btsun pa rnams gsan du gsol/ bdag cag dge slong dmar ser can 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa
153b2('dul ba): lags pas/ bdag cag gis dge 'dun la yang dang yang du rtsod pa'i gzhi bskyed de/ des na dge 'dun 'thab krol dang / mtshang 'dru ba dang / rtsod pa dang / 'gyed pa byung zhing gnas pas/ dge 'dun
153b3('dul ba): gyis bdag cag dge slong dmar ser can 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa rnams la bsdigs pa'i phrin las
153b4('dul ba): mdzad lags te/ bdag cag bsdigs pa'i phrin las mdzad lags pa rnams skra gyen du 'greng ba lta bu dang / skra zhig pa lta bur dge 'dun la spu sa la ltung bar lta bur bgyid/ 'byung bar bskyod/
153b5('dul ba): mtshungs par nye bar ston/ mtshams gyi nang du mchis nas bslang ba gsol te/ 'thab krol bgyid pa nyid kyang spong na dge 'dun btsun pa thugs brtse ba can thugs brtse ba nye bar bzung nas/
153b6('dul ba): bdag cag dge slong dmar ser can 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa bsdigs pa'i phrin las
153b7('dul ba): mdzad pa lags pa bslang bar gsol/ de skad lan gnyis lan gsum du bzlas so/ /de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan
153b8('dul ba): du gsol/ dge slong dmar ser can 'di dag ni 'thab krol bgyid pa nas rtsod pa'i gzhi bgyid pa'i bar du ste/ de dag gis dge 'dun la yang dang yang du rtsod pa'i gzhi bskyed de/ des na dge 'dun 'thab krol dang / mtshang
154a1('dul ba): 'dru ba dang / rtsod pa dang / 'gyed pa byung zhing gnas pas/ dge 'dun gyis 'thab krol bgyid pa 'di rnams la bsdigs pa'i phrin las mdzad lags te/ bsdigs pa'i phrin las mdzad lags
154a2('dul ba): pa 'di rnams skra gyen du 'greng ba lta bu dang / skra zhig pa lta bur dge 'dun la spu sa la ltung ba lta bur bgyid/ 'byung bar bskyod/ mtshungs par nye bar ston/ mtshams kyi nang du mchis nas bslang ba
154a3('dul ba): gsol te/ 'thab krol bgyid pa nyid kyang spong ngo zhes mchi na/ gal te dge 'dun gyi dus la bab cing bzod na dge 'dun gyis dge slong dmar ser can rnams bslang bar mdzad do/ /'di ni gsol
154a4('dul ba): ba'o/ /las bya ba ni dge 'dun btsun pa rnams gsan du gsol/ /dge slong dmar ser can 'di dag ni 'thab krol bgyid pa zhes bya ba nas rtsod pa'i gzhi bgyid pa'i bar du ste/ de dag gis dge 'dun
154a5('dul ba): la rtsod pa'i gzhi bskyed de/ des na dge 'dun 'thab krol dang / mtshang 'dru ba dang / rtsod pa dang / 'gyed pa byung zhing gnas pas/ dge 'dun gyis 'thab krol bgyid pa 'di rnams la bsdigs
154a6('dul ba): pa'i phrin las mdzad lags te/ bsdigs pa'i phrin las mdzad lags pa 'di rnams skra gyen du 'greng ba lta bu dang / skra zhig pa lta bur dge 'dun la spu sa la ltung ba lta bur bgyid/
154a7('dul ba): 'byung bar bskyod/ mtshungs par nye bar ston/ mtshams kyi nang du mchis nas bslang ba gsol te/ 'thab krol bgyid pa nyid kyang spong ngo zhes mchi nas/ de'i slad du dge 'dun gyis dge slong
154a8('dul ba): d mar ser can 'thab krol bgyid pa bsdigs pa'i phrin las mdzad lags pa rnams bslang bar mdzad na tshe dang ldan pa gang dag dge slong dmar ser can 'thab krol bgyid pa bsdigs pa'i phrin las
154b1('dul ba): mdzad lags pa rnams bslang bar bzod pa de dag ni cang ma gsung shig / gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis dge slong dmar ser can
154b2('dul ba): 'thab krol bgyid pa bsdigs pa'i phrin las mdzad lags pa rnams bslang bar mdzad lags te/ 'di ltar cang mi gsung bas de de bzhin du 'dzin to// //'dul ba gzhi/ bam po bdun bcu pa/ /
154b3('dul ba): sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe dge slong legs ldan yang dang yang du ltung ba 'byin pa zhig ste/ dge 'dun lhag
154b4('dul ba): ma'i ltung ba 'byin pas de la dge slong rnams kyis spo ba dang / gzhi nas spo ba dang / mgu bar bya ba sbyin pa dang / 'byin pas bya ba mang zhing byed pa mang por gyur pas lung nod pa dang / klog pa dang / 'don
154b5('dul ba): pa dang / rnal 'byor dang / yid la bya ba dang / nang gi sems zhi gnas su bya ba shor bar gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka'
154b6('dul ba): stsal pa/ dge slong dag khyed kyis dge slong legs ldan yang dang yang du ltung ba 'byin pa dang / gzhan yang de lta bu dang 'thun pa su yang rung ba la smad pa'i las byos shig /rgyu lngas smad pa'i las byas
154b7('dul ba): na de ni chos ma yin pa'i las dang 'dul ba ma yin pa'i las yin te/ des na dge 'dun yang 'gal tshabs can du 'gyur ro/ /lnga gang gis zhe na/ gleng ba ma byas pa dang / dran par ma byas pa dang / gzhi
154b8('dul ba): med pa dang / khas ma blangs pa dang / mngon sum du ma gyur par byed pa'o/ /yang rgyu lngas smad pa'i las byas na de ni chos kyi las dang 'dul ba'i las yin te/ des na dge 'dun yang 'gal
155a1('dul ba): tshabs can du mi 'gyur ro/ /lnga gang gis zhe na/ gleng ba byas pa dang / dran par byas pa dang / gzhi dang bcas pa dang / khas blangs pa dang / mngon sum du gyur pa'i 'o/ /'di ltar yang bya ste/
155a2('dul ba): gnas mal bshams la gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang / dge slong gcig gis gsol ba
155a3('dul ba): byas te las bya'o/ /dge 'dun btsun pa rnams gsan du gsol/ dge slong legs ldan 'di ltung ba yang dang yang du bgyid de/ yang dang yang du dge 'dun lhag ma'i ltung ba 'byin pas dge slong
155a4('dul ba): rnams 'di la spo ba dang / gzhi nas spo ba dang / mgu ba stsol ba dang / 'byin pa mdzad pas bgyi ba mang zhing bgyid pa mangs pas lung nod pa dang / klog pa dang / 'don pa dang / rnal 'byor dang /
155a5('dul ba): yid la bgyi ba dang / nang du sems zhi gnas su bgyi ba shor bar gyur lags na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis
155a6('dul ba): dge slong legs ldan yang dang yang du ltung ba 'byin pa la smad pa'i phrin las mdzad do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong legs
155a7('dul ba): ldan 'di yang dang yang du ltung ba bgyid de/ yang dang yang du dge 'dun lhag ma'i ltung ba 'byin nas dge slong rnams 'di la spo ba dang / gzhi nas spo ba dang / mgu bar bgyi ba stsal ba dang / 'byin
155a8('dul ba): par mdzad pas bgyi ba mang zhing bgyid pa mangs pas lung nod pa dang / klog pa dang / 'don pa dang / rnal 'byor dang / yid la bgyi ba dang / nang du sems zhi gnas su bgyi ba shor nas/ de'i slad
155b1('dul ba): d u dge 'dun gyis dge slong legs ldan yang dang yang du ltung ba bgyid pa la smad pa'i phrin las mdzad na tshe dang ldan pa gang dag dge slong legs ldan yang dang yang du ltung ba 'byin pa la smad pa'i phrin
155b2('dul ba): las mdzad par bzod pa de dag ni cang ma gsung shig / gang dag mi bzod pa de dag ni gsungs shig /'di ni las brjod pa dang po yin te/ de bzhin du las brjod pa gnyis pa dang / gsum
155b3('dul ba): gyi bar du brjod par bya'o/ /dge 'dun gyis bzod cing gnang nas dge 'dun gyis dge slong legs ldan yang dang yang du ltung ba 'byin pa la smad pa'i phrin las mdzad lags te/ 'di ltar cang
155b4('dul ba): mi gsung bas de de bzhin du 'dzin to/ /dge slong dag ngas dge slong smad pa'i las byas pa'i kun tu spyod pa'i chos bca' bar bya ste/ dge slong smad pa'i las byas pas rab tu dbyung bar mi bya/ bsnyen
155b5('dul ba): par rdzogs par mi bya/ gnas sbyin par mi bya/ dge tshul gzhag par mi bya zhes bya ba'i bar gong ma bzhin du bsdigs pa'i las byas pa la gsungs pa de bzhin du brjod par bya'o/ /
155b6('dul ba): smad pa'i las byas pa'i dge slong gis kun tu spyod pa'i chos ji ltar bcas pa bzhin yang dag par blangs te 'jug par mi byed na 'gal tshabs can du 'gyur ro/ /de ltar smad pa'i las byas pa de
155b7('dul ba): skra gyen du 'greng ba lta bu dang / skra zhig pa lta bu dang / dge 'dun la spu sa la ltung ba lta bur byed ces bya ba nas/ mtshams kyi nang du 'dug nas bslang bar gsol te/ yang dang yang du ltung ba
155b8('dul ba): byed pa nyid kyang spong ngo zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong legs ldan
156a1('dul ba): smad pa'i las byas pa dang / gzhan yang de lta bu dang 'thun pa su yang rung ba la bslang ba'i las byos shig smad pa'i las byas pa chos lnga dang ldan pa bslang bar bya ste/ lnga gang zhe na/
156a2('dul ba): skra gyen du 'greng ba lta bu dang / skra zhig pa lta bur dge 'dun la spu sa la ltung ba lta bur byed pa dang / 'byung bar bskyod pa dang / mtshungs par nye bar ston pa dang / mtshams kyi nang du 'dug nas bslang
156a3('dul ba): ba gsol pa dang / yang dang yang du ltung ba 'byin pa yang spong ba'o/ /bslang ba ni 'di ltar bya ste/ gnas mal bshams la gaN DI brdungs te dris pa'i tshig gis dge slong rnams la yang dag
156a4('dul ba): par bsgo la/ dge 'dun thams cad tshogs shing 'thun par gyur pa dang / dge slong legs ldan gyis rgan rims kyi mdun du tsog tsog por 'dug la thal mo sbyar ba btud la 'di skad ces brjod par
156a5('dul ba): bya'o/ /dge 'dun btsun pa rnams gsan du gsol/ bdag dge slong legs ldan yang dang yang du ltung ba bgyid de/ yang dang yang du dge 'dun lhag ma'i ltung ba 'byin pas/ de'i slad du bdag la
156a6('dul ba): dge slong rnams kyis spo ba dang / gzhi nas spo ba dang / mgu bar bgyi bar stsol ba dang / 'byin pas bgyi ba mang zhing bgyid pa mangs pas lung nod pa dang / klog pa dang / 'don pa dang / rnal
156a7('dul ba): 'byor dang / yid la bgyi ba dang / nang du sems zhi gnas su bgyi ba shor nas dge 'dun gyis bdag la smad pa'i phrin las mdzad lags te/ smad pa'i phrin las mdzad lags pa bdag skra gyen
156a8('dul ba): du 'greng ba lta bu dang / skra zhig pa lta bur dge 'dun la spu sa la ltung ba lta bur bgyid/ 'byung bar bskyod/ mtshungs par nye bar ston/ mtshams kyi nang du mchis nas bslang ba gsol te/
156b1('dul ba): yang dang yang du ltung ba 'byin pa yang spong bar bgyid na/ dge 'dun btsun pa thugs brtse ba can thugs brtse ba nye bar bzung ste/ bdag dge slong legs ldan yang dang yang du ltung ba 'byin pa
156b2('dul ba): smad pa'i phrin las mdzad lags pa bslang bar gsol/ de skad ces lan gnyis lan gsum du brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun
156b3('dul ba): btsun pa rnams gsan du gsol/ dge slong legs ldan 'di yang dang yang du ltung ba 'byin te zhes bya ba nas nang du sems zhi gnas su bgyi bar zhes bya ba'i bar gong ma bzhin du ste/
156b4('dul ba): dge 'dun gyis 'di yang dang yang du ltung ba bgyid pas smad pa'i phrin las mdzad de/ smad pa'i phrin las mdzad lags pa 'di skra gyen du 'greng ba lta bu dang / skra zhig pa lta bur dge 'dun
156b5('dul ba): la spu sa la ltung ba lta bur bgyid ces bya ba nas/ yang dang yang du ltung ba 'byin pa nyid kyang spong ngo zhes mchis na zhes bya ba'i bar gong ma bzhin du ste/ gal te dge 'dun gyi dus la bab cing
156b6('dul ba): bzod na dge 'dun gyis gnang bar mdzod cig dang / dge 'dun gyis dge slong legs ldan yang dang yang du ltung ba 'byin pa smad pa'i phrin las mdzad lags pa slong bar mdzad do/ /'di ni gsol
156b7('dul ba): ba'o/ /las bya ba ni/ dge 'dun btsun pa rnams gsan du gsol/ dge slong legs ldan yang dang yang du ltung ba 'byin pa smad pa'i phrin las mdzad lags pa 'di skra gyen du 'greng ba lta bu dang /
156b8('dul ba): skra zhig pa lta bur dge 'dun la spu sa la ltung ba lta bur bgyid/ 'byung bar bskyod/ mtshungs par nye bar ston/ mtshams kyi nang du mchis nas bslang ba gsol te/ yang dang yang du ltung ba
157a1('dul ba): bgyid pa nyid kyang spong ngo zhes mchi nas de'i slad du dge 'dun gyis dge slong legs ldan yang dang yang du ltung ba bgyid pa smad pa'i phrin las mdzad lags pa slong bar mdzad na/ tshe dang ldan pa gang dag dge slong legs ldan yang dang yang du ltung ba bgyid pa smad pa'i phrin las mdzad lags pa bslang bar bzod pa de dag ni cang ma gsung shig /
157a2('dul ba): gang dag mi bzod pa de dag n-i
157a3('dul ba): gsungs shig / 'di ni las brjod pa dang po ste/ de bzhin du las brjod pa gnyis dang gsum gyi bar du brjod par bya'o/ /dge 'dun gyis bzod cing gnang nas dge 'dun gyis dge slong
157a4('dul ba): legs ldan yang dang yang du ltung ba bgyid pa smad pa'i phrin las mdzad lags pa bslang ste/ 'di ltar cang mi gsung bas de de bzhin du 'dzin to// // sangs rgyas bcom ldan 'das mnyan yod na
157a5('dul ba): rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe ri nag po la dge slong 'gro mgyogs dang nab so khyim sun 'byin pa sdig pa'i chos kun du spyod pa
157a6('dul ba): gnas so/ /de gnyis dge sbyong gi las ma yin pa 'di lta bu dag byed cing byed du 'jug ste/ 'di lta ste bud med dang lhan cig kha dpya zer/ rtse bar byed/ ze slong bar byed/ mig zur gyis
157a7('dul ba): lta bar byed/ 'phyar bar byed/ lus kyis snyogs par byed stan cig la yang lhan cig 'dug par byed/ snod gcig tu longs spyod par byed/ phor bu gcig tu chang rnam pa sna tshogs
157a8('dul ba): 'thung bar byed/ me tog 'thog par byed/ 'thog tu 'jug /me tog phreng rgyud par byed/ rgyud du 'jug /me tog gi thum bu'i rna rgyan byed/ byed du 'jug /gar byed/ byed du
157b1('dul ba): 'jug / glu len par byed/ glu len du 'jug /rol mo'i cha byad 'bud par byed/ 'bud du 'jug /gar mkhas pa dang / glu snyan pa dang / rol mo'i cha byad 'bud pa mkhas pa la gla sbyin par byed/
157b2('dul ba): gos rnams brdzes nas rgyug par byed/ mchong bar byed/ rgal bar byed/ rkang pa gcig bskums te skor bar yang byed/ lag 'gros kyis kyang bskor bar byed/ nya tshar gyis kyang bskor bar
157b3('dul ba): byed/ chu bgags shing gtong bar byed/ chu la sbal pa'i skad 'byin/ chu la rnga'i sgra yang 'byin/ glang po che'i skad kyang 'byin/ rta'i skad kyang 'byin/ khyu mchog 'gying ba'i skad kyang 'byin/ khas
157b4('dul ba): rdza rnga'i skad kyang 'byin/ khas dung dang / khas rnga dang / rma bya'i skad kyang 'byin/ khu byug gi skad kyang 'byin/ glang po che'i 'thab mo yang byed/ rta'i 'thab mo dang / khyu mchog gi 'thab mo dang / ma
157b5('dul ba): he'i 'thab mo dang / ra'i 'thab mo dang / lug gi 'thab mo dang / bud med kyi 'thab mo dang / skyes pa'i 'thab mo dang / gzhon nu'i 'thab mo dang / gzhon nu ma'i 'thab mo dang / bya gag gi 'thab
157b6('dul ba): mo dang / sreg pa'i 'thab mo dang / byi khra'i 'thab mo yang byed cing byed du 'jug ste/ de rnams dang gzhan yang dge sbyong gi las ma yin pa byed cing byed du 'jug go/ /de gnyis kyi tshul dang / spyod
157b7('dul ba): pa dang / log par sgrub pa des ri nag po la dge slong ma 'ongs pa rnams mi 'ong zhing 'ongs pa rnams kyang mi 'dod pas ri nag po'i gnas 'dor bar byed do/ /ri nag po na gnas pa'i bram ze dang
157b8('dul ba): k hyim bdag rnams kyang yid ma rangs shing ma mgu bas 'ongs nas ring du lon pa gnyug mar gnas pa rnams la yang bka' 'khor du bsod snyoms sbyin par bya bar mi sems na glo bur ba rnams
158a1('dul ba): la lta smos kyang ci 'tshal/ ji tsam dus gzhan zhig na tshe dang ldan pa kun dga' bo yul ka shi nas ljongs rgyu zhing song ba dang ri nag por phyin nas ri nag po'i tshal na 'dug go/ /
158a2('dul ba): tshe dang ldan pa kun dga' bo snga dro sham thabs bgos chos gos dang lhung bzed thogs nas ri nag por bsod snyoms kyi phyir zhugs pa las/ de ji ltar lhung bzed bkrus pas ri nag por
158a3('dul ba): bsod snyoms kyi phyir zhugs pa lhung bzed bkrus pa de bzhin du slar log ste sbyin pa yang ma rnyed/ tshig kyang ma ster te chung ngu na bsod snyoms gcig kyang ma rnyed do/ /de nas tshe dang ldan pa kun dga'
158a4('dul ba): bo 'di snyam du sems te/ ri nag po 'di sngon yang 'byor cing rgyas pa/ lo legs pa/ skye bo dang mi mang pos gang bar gyur cing bsod snyoms pa dang slongs mo pas rnyed sla bar gyur la/ da dung yang
158a5('dul ba): ri nag po 'di 'byor cing rgyas pa/ bde ba dang lo legs pa dang / skye bo dang mi mang pos gang bar gyur na/ 'on kyang bdag ni ji ltar lhung bzed bkrus pas ri nag por bsod snyoms kyi phyir
158a6('dul ba): zhugs pa lhung bzed bkrus pa de bzhin du slar log ste sbyin pa yang ma rnyed do/ /tshig kyang ma ster te chung ngu na bsod snyoms gcig tsam yang ma rnyed na/ 'dir bcom ldan 'das kyi nyan thos
158a7('dul ba): byis pa/ blun pa mi gsal ba/ mi mkhas pa 'ga' zhig gis nyon mongs pa'i dbang gis rigs kyi bud med dam/ rigs kyi na chung la smras sam/ reg gam/ kha ngan smras par ma gyur
158a8('dul ba): grang snyam mo/ /de'i tshe ri nag po'i bram ze dang khyim bdag rnams kyi 'dun khang du dge bsnyen lnga brgya tsam dgos pa 'ga' zhig gi phyir 'dus shing 'khod par gyur to/ /de nas tshe dang ldan pa kun
158b1('dul ba): dga' bo ri nag po'i bram ze dang khyim bdag rnams kyi 'dun khang ga la ba der song ste phyin pa dang / ri nag po'i bram ze dang khyim bdag rnams la 'di skad ces smras so/ /shes ldan dag sngon ni ri nag
158b2('dul ba): po 'di zhes bya ba nas bsod snyoms gcig kyang ma rnyed do/ /zhes bya ba'i bar gong ma bzhin du'o/ /de skad ces smras pa dang ri nag po'i bram ze dang khyim bdag rnams mig gnam du bltas nas
158b3('dul ba): 'dug go/ /de'i tshe dge bsnyen chu la rtse zhes bya ba 'khor de nyid du 'dus shing 'dug par gyur to/ /de nas dge bsnyen chu la rtses tshe dang ldan pa kun dga' bo'i lag nas bzung ste mtha' gcig tu dong
158b4('dul ba): nas/ tshe dang ldan pa kun dga' bo la 'di skad ces smras so/ /btsun pa mkhyen par mdzod cig /ri nag po 'di na dge slong 'gro mgyogs dang nab so khyim sun 'byin pa sdig pa'i chos kun tu spyod
158b5('dul ba): pa dag cig gnas te de gnyis kyis bud med rnams dang lhan cig kha dpya zer zhes bya ba nas tshe dang ldan pa kun dga' bo zhes bya ba nas/ ji ltar gong du khyim sun 'byin pa'i dge 'dun lhag
158b6('dul ba): ma'i bslab pa la bstan pa bzhin du ste/ dge slong 'gro mgyogs dang nab so gnyis bskrad pa'i las byos shig 'di ltar yang bya ste/ dge slong gnas brtan rnams dang lhan cig tu lam
158b7('dul ba): kar 'dug la gleng bar byed pa'i dge slong bsko bar bya ste/ chos lnga dang ldan pa'i dge slong ni zhes bya ba nas las bya ba ni zhes bya ba'i bar gong ma bzhin du'o/ /dge 'dun btsun pa rnams gsan
158b8('dul ba): du gsol/ dge slong 'gro mgyogs dang nab so 'di gnyis khyim sun 'byin pa sdig pa'i chos kun tu spyod pa lags te/ 'di gnyis kyis khyim sun phyung bar yang snang zhing thos la 'tshal/
159a1('dul ba): 'di gnyis sdig pa'i chos kun tu spyod par yang snang zhing thos la 'tshal na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis
159a2('dul ba): dge slong 'gro mgyogs dang nab so khyim sun 'byin pa sdig pa'i chos kun tu spyod pa la bskrad pa'i phrin las mdzad do/ /'di ni gsol ba'o/ /las ni 'di ltar bya ste zhes bya ba nas de bzhin du las
159a3('dul ba): brjod pa gnyis dang gsum gyi bar du brjod par bya'o zhes bya ba'i bar gong ma bzhin du'o/ / // sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na
159a4('dul ba): bzhugs so/ /de'i tshe mnyan yod na tshong dpon phyug cing nor mang la longs spyod che ba zhig yod pa des rigs mnyam pa las chung ma blangs te/ de de dang lhan cig tu rtse bar byed/ dga' bar byed/ dga'
159a5('dul ba): mgur spyod par byed de/ de rtse bar byed/ dga' bar byed/ dga' mgur spyod par byed pa las chung ma sems can dang ldan par gyur te/ de zla ba brgyad dam dgu 'das nas rgyu skar chu stod la khye'u
159a6('dul ba): zhig btsas te/ de'i nye du rnams tshogs shing 'dus nas nyi ma bdun gsum nyi shu gcig tu btsas pa'i btsas ston rgya cher byas nas ming 'dogs par byed de/ khye'u yi ming cir gdags/ de dag 'di
159a7('dul ba): snyam du sems te/ khye'u 'di ni rgyu skar chu stod la btsas pas de bas na khye'u'i ming chu stod ces bya bar gdags so/ /zhes de'i ming chu stod ces bya bar btags so/ /de 'o ma dang / zho dang / mar dkar
159a8('dul ba): dang / zhun mar dang / mar gyi snying po dang gzhan yang yo byad kyi khyad par gtso bo gtso bo dag gis skyed par byed/ sring bar byed cing rdzing na gnas pa'i pad ma bzhin myur du skyed par byed do/ /de gang gi tshe chen por gyur pa de'i
159b1('dul ba): tshe yi ge dang / grangs dang / rtsis dang / lag rtsis dang / dbyung ba dang / gzhug pa dang / gzhag pa la nye bar zhugs nas/ de yi ge mthar phyin cing 'byed pa dang / klog pa dang / mkhas pa dang / spyod
159b2('dul ba): pa gsal ba dang / brtag pa brgyad po la mkhas par gyur te/ 'di lta ste rin po che brtag pa dang / gos brtag pa dang / gzhi brtag pa dang / shing brtag pa dang / glang po che brtag pa dang /
159b3('dul ba): rta brtag pa dang / bud med brtag pa dang / skyes pa brtag pa la mkhas par gyur to/ /ji tsam na de'i pha shi nas chu stod khyim gyi dpon por gyur nas des tshong khang du nyo tshong gi zong bkram ste/
159b4('dul ba): nyo tshong gis 'tsho bar byed do/ /de dus gzhan zhig na bcom ldan 'das kyi spyan sngar song ba dang / des bcom ldan 'das mthong zhing dam pa'i chos thos pas bcom ldan 'das kyi bstan pa la dad pa
159b5('dul ba): skyes te/ dad pa skyes pas rab tu 'byung ba mngon par 'dod par gyur nas de ma'i drung du song ste smras pa/ yum mkhyen par mdzod cig /bdag ni legs par gsungs pa'i chos 'dul ba la rab tu
159b6('dul ba): 'byung bar bgyi'o/ /des smras pa/ khyod ni kho mo'i bu gcig pa yin pas ji tsam kho mo gson gyi bar du rab tu ma 'byung shig /kho mo shi nas ci dga' ba gyis shig /des smras pa/ yum gal te dam zhig
159b7('dul ba): bcas na bdag rab tu mi 'byung ste/ khyod kyis nyi ma re re zhing dge 'dun gyis bskos pa'i dge slong rnams la gdugs tshod gsol lam des smras pa/ bu de bzhin du bya'o/ /chu stod des kyang
159b8('dul ba): cung zad ci bsags pa de thams cad ma la gtad nas yum 'dis dge sbyong dang bram ze rnams la stobs shig / de'i ma de ser sna can spar 'chums pa shig ste/ yo byad la zhen pas khwa la gtor
160a1('dul ba): ma sbyin pa'i spro ba yang med na/ dge sbyong dang bram ze rnams la sbyin pa lta smos kyang ci dgos te/ dge sbyong dang bram ze gang dag bsod snyoms kyi phyir de'i khyim du zhugs pa de rnams la khyed ni yi
160a2('dul ba): dgas dang mtshungs te rtag par gzhan gyi khyim du skrur 'ong ngo zhes kha yang zer ro/ /bu de la slu bar byed de/ kho mos deng dge slong 'di snyed cig la ni gdugs tshod gsol to/ /dge sbyong dang bram
160a3('dul ba): ze 'di snyed cig la ni bsod snyoms phul lo zer ro/ /de ser sna bsten cing goms pa dang lan mang du byas pas des na shi nas yi dags rnams su skyes so/ /chu stod kyang ma dang bral nas sbyin pa dag
160a4('dul ba): byin bsod nams dag byas nas legs par gsungs pa'i chos 'dul ba la rab tu byung ngo / /de dus gzhan zhig na shing mrag sha'i tshal na gnas pa dang de la brten nas shing mrag sha'i tshal na gnas
160a5('dul ba): pa'i khyim bdag nag pa bcom ldan 'das kyi bstan pa la dad pa skyes te de sangs rgyas dang / chos dang / dge 'dun la lhag par bya ba byed cing / shing mrag sha'i tshal du yul sna tshogs nas 'ongs
160a6('dul ba): pa'i dge slong rnams kyi rten du gyur to/ /ji tsam dus gzhan zhig na tshe dang ldan pa chu stod ri 'or gzhan zhig tu bya ba cung zad cig byung ste de der song ngo / /tshe dang ldan pa gar mkhan ma'i bu nye sde
160a7('dul ba): 'khor lnga brgya dang ljongs rgyu zhing song ba dang shing mrag sha'i tshal du phyin to/ /khyim bdag nag pas 'phags pa gar mkhan ma'i bu nye sde 'khor lnga brgya dang ljongs rgyu zhing song song ba dang 'dir
160a8('dul ba): phyin to zhes thos so/ /thos nas kyang tshe dang ldan pa nye sde gang na ba der song ste phyin pa dang / nye sde'i rkang pa gnyis la mgo bos phyag byas te phyogs gcig tu 'dug go/ /phyogs gcig tu
160b1('dul ba): 'dug pa dang tshe dang ldan pa nye sdes khyim bdag nag pa la chos dang ldan pa'i gtam gyis yang dag par ston par byed/ yang dag par 'dzin du 'jug par byed/ yang dag par gzeng stod par byed/
160b2('dul ba): yang dag par rab tu dga' bar byed de/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ /yang dag par rab tu
160b3('dul ba): dga' bar byas nas cang mi smra'o/ /de nas khyim bdag nag pa stan las langs te/ bla gos phrag pa gcig tu gzar nas tshe dang ldan pa nye sde gang na ba de logs su thal mo sbyar ba btud
160b4('dul ba): de/ tshe dang ldan pa nye sde la 'di skad ces smras so/ /'phags pa nye sde sang bdag gi sdum par dge slong gi dge 'dun dang thabs gcig tu gdugs tshod sbyor zhing mchis na gnang bar mdzad
160b5('dul ba): du gsol/ tshe dang ldan pa nye sdes khyim bdag nag pa la cang mi smra bas khas blangs so/ /de nas khyim bdag nag pas tshe dang ldan pa nye sdes cang mi smra bas khas blangs par rig nas/ tshe dang ldan
160b6('dul ba): pa nye sde'i rkang pa gnyis la mgo bos phyag byas nas stan las langs nas song ngo / /de nas khyim bdag nag pas de nyid kyi nub mo nas gtsang zhing bsod pa'i bza' ba dang bca' ba dag
160b7('dul ba): sta gon byas nas nang par sngar langs te stan bshams so/ /tshe dang ldan pa chu stod kyang ri 'or de nas 'ongs nas/ ji tsam na stan yang ma bshams kha zas kyang mi g.yo bar mthong nas kun
160b8('dul ba): dga'i ra ba pa rnams la smras pa/ shes ldan dag ci ste stan yang mi 'dings kha zas kyang mi g.yo bar sems las chung ngur 'dug /ci dge slong gi dge 'dun rnams gdugs tshod bcad dam
161a1('dul ba): smras pa/ khyim bdag nag pas dge slong gi dge 'dun zhal zas la khyim du spyan drangs so/ /ci kho bo las brten te 'am khyod las brten te ni ma yin te/ 'on kyang 'phags pa gar
161a2('dul ba): mkhan ma'i bu nye sde 'khor lnga brgya dang ljongs rgyu zhing gshegs pa na 'dir byon to/ /des thos nas mi bzod pa skyes te smras pa/ kho bo ni de'i bya ba thams cad kyi sngon du 'gro ba yin na ci'i phyir
161a3('dul ba): des kho bo spangs la tshe dang ldan pa gar mkhan ma'i bu nye sde las brten te/ dge slong gi dge 'dun spyan 'dren re shig song la blta'o zhes de khyim bdag nag pa gang na ba der son pa dang /
161a4('dul ba): ji tsam na khyim bdag nag pa stan 'dings par byed pa mthong ba dang de lhag par yang kun nas dkris par gyur to/ /khyim bdag nag pas smras pa/ 'phags pa gdan legs par bting ngo / /
161a5('dul ba): gdugs tshod bzang por bgyis so/ /khyim bdag nag pa til gyi khur ba 'tshong ba'i tshong pa yin pas chu stod kyis smras pa/ stan yang legs par bting gdugs tshod kyang bzang por byas
161a6('dul ba): na 'on kyang til gyi khur ba med do/ /des smras pa/ btsun pa chu stod glo bar chud de 'di na skyes bu mkhas pa kha cig dpes smras pa'i don go bar 'gyur bas re shig de'i slad du dpe gson cig /
161a7('dul ba): btsun pa chu stod sngon byung ba 'dzam bu'i gling gi tshong pa rab tu mang po dag cig rgya mtsho'i gru bo che bsgrubs nas nor bsgrub pa'i phyir khwa zhig dang bya gag mo zhig thogs te rgya mtsho chen por
161a8('dul ba): zhugs pa las/ ci tsam na bya gag mo de de pho ma rnyed nas bya khwa dang lhan cig gcugs par gyur to/ /de gnyis bcugs pa las phrug gu byung ba de khwa'i skad dang bya gag gi skad gnyis ka 'byin
161b1('dul ba): pas khwa yang ma yin bya gag kyang ma yin pa de bzhin du khyod thar pa'i ched du rab tu byung na thar pa'i lam ni ma thob/ byung rgyal ni smra'o/ /de skad ces smras pa dang / tshe dang ldan pa chu stod kyis lde mig
161b2('dul ba): dang lde mig kyog po dag de'i mdun du bor nas chas pa dang des smras pa/ btsun pa chu stod gar bzhud/ mnyan yod du'o/ /phyi lang thong la ma bzhud par 'dir bzhugs shig /gang khyod slar
161b3('dul ba): byon nas bdag kho na la bzod pa gsol bar gyur pa'i gnas 'di mchis so/ /des de'i tshig tshig tu ma brtsis te lhung bzed dang chos gos blangs nas mnyan yod gang na ba der rgyu zhing song
161b4('dul ba): ste/ rim gyis rgyu zhing song ba na mnyan yod du phyin pa dang de dge slong rnams kyis mthong nas smras pa/ tshe dang ldan pa chu stod byon pa legs so/ /byon pa legs so/ /khyod mthong ba ni bdag cag
161b5('dul ba): dga' na byon pa ni ma yin no/ /ci'i phyir khyod la brten nas khyim bdag nag pa shing mrag sha'i tshal na sangs rgyas dang chos dang dge 'dun la bya ba byed cing glo bur ba mrag sha'i tshal du lhags pa dang /
161b6('dul ba): chas pa rnams kyi yang rten yin no/ /de ni mad na bdag gis khyim bdag nag pa la brnyas thabs bgyis so/ /ji lta bu dag byas/ des ji ltar gyur pa smras pa'i skabs de dge slong rnams kyis
161b7('dul ba): bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong chu stod brnyas thabs byed pa dang / gzhan yang de lta bu dang / 'thun pa su yang rung ba la phyir
161b8('dul ba): 'gyed pa'i las byos shig / rgyu lngas phyir 'gyed pa'i las byas na chos ma yin pa'i las yin te zhes bya ba nas/ mngon sum du ma gyur par byed pa'i 'o zhes bya ba'i bar gong ma bzhin du'o/ /'di ltar yang bya ste/
162a1('dul ba): gnas mal bshams la gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang dge slong gcig
162a2('dul ba): gis gsol ba byas te las bya'o/ /dge 'dun btsun pa rnams gsan du gsol/ dge slong chu stod 'dis mrag sha'i tshal gyi khyim bdag nag pa la brnyas thabs bgyis na/ gal te dge 'dun
162a3('dul ba): gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong chu stod khyim bdag nag pa la brnyas thabs bgyid pa la phyir 'gyed pa'i phrin las mdzad do/ /
162a4('dul ba): 'di ni gsol ba'o/ /las bya ba ni dge 'dun btsun pa rnams gsan du gsol/ dge slong chu stod 'dis mrag sha'i tshal gyi khyim bdag nag pa la brnyas thabs bgyis te/ de'i slad du dge 'dun gyis
162a5('dul ba): dge slong chu stod khyim bdag nag pa la brnyas thabs bgyid pa la phyir 'gyed pa'i phrin las mdzad na/ tshe dang ldan pa gang dag dge slong chu stod khyim bdag la brnyas thabs bgyid pa la phyir 'gyed pa'i
162a6('dul ba): phrin las mdzad par bzod pa de dag ni cang ma gsung shig / gang dag mi bzod pa de dag ni gsungs shig /'di ni las brjod pa dang po yin te/ de bzhin du las brjod pa gnyis pa dang / gsum gyi
162a7('dul ba): bar du brjod par bya'o/ /dge 'dun gyis bzod cing gnang nas dge 'dun gyis dge slong chu stod khyim bdag la brnyas thabs bgyid pa la phyir 'gyed pa'i phrin las mdzad lags te 'di ltar cang
162a8('dul ba): mi gsung bas de de bzhin du 'dzin to/ /ngas dge slong phyir 'gyed pa'i las byas pa'i kun tu spyod pa'i chos bca' bar bya ste/ phyir 'gyed pa'i las byas pa'i dge slong gis rab tu dbyung bar
162b1('dul ba): mi bya zhes bya ba'i bar gong ma bzhin du'o/ /de ltar phyir 'gyed pa'i las byas pa de/ skra gyen du 'greng ba lta bu dang / skra zhig pa lta bur dge 'dun la spu sa la ltung ba lta bur byed/ 'byung bar bskyod/ /
162b2('dul ba): mtshungs par nye bar ston/ mtshams kyi nang du 'dug nas bslang ba gsol bar byed de/ khyim bdag la brnyas thabs bgyid pa nyid kyang spong ngo zhes pa'i skabs te dge slong rnams kyis bcom
162b3('dul ba): ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong chu stod phyir 'gyed pa'i las byas pa dang / gzhan yang de lta bu dang 'thun pa su yang rung
162b4('dul ba): ba la bslang bar byos shig / rgyu lngas phyir 'gyed pa'i las byas pa bslang bar bya ste/ lnga gang zhe na/ skra gyen du 'greng ba lta bu dang / skra zhig pa lta bur zhes bya ba nas khyim bdag la brnyas
162b5('dul ba): thabs byed pa nyid kyang spong ngo zhes smra na zhes bya ba'i bar gong ma bzhin du'o/ /bslang ba ni 'di ltar bya ste/ gnas mal bshams la gaN DI brdungs te dris pa'i tshig gis dge slong rnams la yang
162b6('dul ba): dag par bsgo la/ dge 'dun thams cad tshogs shing 'thun par gyur pa dang dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong chu stod
162b7('dul ba): 'dis mrag sha'i tshal gyi khyim bdag nag pa la brnyas thabs bgyis nas dge 'dun gyis de khyim bdag la brnyas thabs bgyid do zhes phyir 'gyed pa'i phrin las mdzad lags te/ dge slong
162b8('dul ba): chu stod phyir 'gyed pa'i phrin las mdzad lags pa 'di skra gyen du 'greng ba lta bu dang / skra zhig pa lta bur zhes bya ba nas khyim bdag la brnyas thabs bgyid pa nyid kyang 'dor ro zhes mchi na zhes bya ba'i
163a1('dul ba): bar gong ma bzhin du ste/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong chu stod phyir 'gyed pa'i phrin las mdzad
163a2('dul ba): lags pa bslang bar mdzad do/ /'di ni gsol ba'o/ / de nas khyim bdag de'i drung du song la bzod pa gsol cig dang bslang bar 'gyur ro zhes brjod par bya'o/ /dge slong rnams kyis de la
163a3('dul ba): de skad smras pa dang de mrag sha'i tshal gang na ba der rgyu zhing song ste/ rim gyis rgyu zhing song ba dang mrag sha'i tshal du phyin to/ /de nas lam gyis dub pa ngal sos nas khyim bdag nag pa gang na ba
163a4('dul ba): der song ste phyin pa dang / lag pa g.yas pa brkyang nas smras pa/ khyim bdag bzod par mdzod cig /btsun pa chu stod bzod par bgyis/ gal te de lta na 'di nyid du bzhugs shig /re shig gang
163a5('dul ba): gis bdag la nyes pa byung ba de tshar gcod du 'gro'o/ /gang gis bdag la nyes pa byung ba zhes bya ba ci bdag la mi zer ram snyam mo/ /de nas tshe dang ldan pa chu stod chu bo gang gA'i 'gram du song
163a6('dul ba): nas shing ta la'i lo ma gsum las spyil po byas te dbyar gnas par dam bcas nas des mi ro'i glad pa 'dra ba'i lhung bzed bcangs te/ de dang ha cang yang mi ring ba na lam zhig yod pa de nas
163a7('dul ba): rdzi'u mo rgyun du 'gro ba de dag la des lhung bzed bzed pa dang / de dag gis der 'o ma 'am/ zho 'am/ dar ba byin pa des de longs spyod nas bsam gtan dang / ting nge 'dzin dang / snyoms par 'jug
163a8('dul ba): pa'i bde bas dus 'da' bar byed do/ /ji tsam dus gzhan zhig na rdzi'u mo ma smad gnyis dong ba dang bu mos ma la smras pa/ ma 'phags pa 'di ni lkug pa zhig yin no/ /des smras pa/ bu 'di
163b1('dul ba): ni lkug pa ma yin te/ gdon mi za bar 'dis 'ga' zhig la tshig gis nyes pa byas pa de nyid tshar gcod par byed pa yin no/ /ma ci de de lta bu lags sam/ bu sang ngas khyod kyi mngon
163b2('dul ba): sum du bya'o/ /ji tsam phyi de nyin par de zho'i bum pa thogs te bu mo dang ma smad gnyis phyogs der phyin pa dang tshe dang ldan pa chu stod kyis lhung bzed bzed pas des de'i lhung bzed du zhos dgang bar
163b3('dul ba): brtsams so/ /tshe dang ldan pa chu stod kyis lhung bzed bsgul kyang des ma bzhag par blugs pa dang tshe dang ldan pa chu stod kyis smras pa/ sring mo chog don med par pho ba 'di cir rung / kho bo
163b4('dul ba): lta bu'i len pa po gzhan yang yod mod/ des smras pa/ bu mo khyod la ngas sngar 'di lkug pa ma yin gyi/ gdon mi za bar 'dis 'ga' zhig la tshig gis nyes pa byas pa de kho na tshar
163b5('dul ba): gcod par byed pa yin no zhes ma smras sam/ ma khyod kyis smras so/ /de nas tshe dang ldan pa chu stod kyis lo gnyis kyi nang logs su tshig gcig smras nas lo gsum pa la 'di ltar 'khor
163b6('dul ba): ba'i 'khor lo cha lnga po g.yo ba dang mi g.yo ba 'di nyid rig ste/ 'du byed kyi rnam pa thams cad nyams pa dang / ltung ba dang rnam par 'thor ba dang / rnam par 'jig pa'i chos nyid du zil
163b7('dul ba): gyis mnan nas mun pa'i phung po bcom ste dgra bcom par gyur nas zhes bya ba nas mchod par bya ba dang / rjed par bya ba dang / mngon du smra bar bya bar gyur to zhes bya ba'i bar gong
163b8('dul ba): ma bzhin no/ /de nas tshe dang ldan pa chu stod kyis dgra bcom pa thob ste/ rnam par grol ba'i dga' ba dang bde ba nyams su myong nas de'i tshe tshigs su bcad nas smras pa/
164a1('dul ba): bdag gis ta la'i shing gsum las/ /gang gA'i 'gram du spyil po byas/ /mi ro glad 'dra'i lhung bzed dang / /phyag dar khrod pa'i chos gos bcangs/ /lo gnyis kyi ni nang
164a2('dul ba): logs su/ /bdag gis tshig gcig smras nas ni/ /lo gsum pa yi nang logs su/ /mun pa yi ni phung po bcom/ /chu bo gang gA'i 'gram gnas pa'i/ /dgra bcom sems ni rnam
164a3('dul ba): grol ba/ /dbang ldan gnas brtan chu stod kyis/ /tshigs su bcad pa 'di smras so// // sangs rgyas bcom ldan 'das kau sham bi'i gdangs can gyi kun dga' ra ba na bzhugs so/ /de'i tshe
164a4('dul ba): tshe dang ldan pa 'dun pa ltung ba byung ba ma mthong ngo zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'dun
164a5('dul ba): pa dang gzhan yang de lta bu dang 'thun pa su yang rung ba la ltung ba mthong bar bya ba'i phyir gnas nas dbyung ba'i las byos shig / rgyu lngas ltung ba mthong bar bya ba'i phyir gnas nas dbyung ba'i
164a6('dul ba): las byas na de ni chos ma yin pa'i las dang / 'dul ba ma yin pa'i las yin te/ des na dge 'dun yang 'gal tshabs can du 'gyur ro/ /lnga gang zhe na/ gleng ba ma byas pa dang zhes
164a7('dul ba): bya ba'i bar gong ma bzhin du'o/ /dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong 'dun pa 'di ltung ba byung ba la ltung ba ma mthong
164a8('dul ba): ba de'i slad du dge 'dun gyis dge slong 'dun pa ltung ba mthong bar bgyi ba'i slad du gnas nas dbyung ba'i phrin las mdzad do/ /'di ni gsol ba'o/ /las bya ba ni dge 'dun btsun pa
164b1('dul ba): rnams gsan du gsol/ dge slong 'dun pa 'di ltung ba byung ba la ltung ba ma mthong ba de'i slad du dge 'dun gyis dge slong 'dun pa 'di ltung ba mthong bar bgyi ba'i slad du gnas nas
164b2('dul ba): dbyung ba'i phrin las mdzad na/ tshe dang ldan pa gang dag dge slong 'dun pa ltung ba mthong bar bgyi ba'i slad du gnas nas dbyung ba'i phrin las mdzad par bzod pa de dag ni cang ma gsung shig /
164b3('dul ba): gang dag mi bzod pa de dag ni gsungs shig /'di ni las brjod pa dang po yin te zhes bya ba'i bar gong ma bzhin du ste/ ji ltar dmar ser can rnams kyi bzhin no// //gleng gzhi ni de nyid na ste/
164b4('dul ba): tshe dang ldan pa 'dun pa ltung ba byung ba chos bzhin du phyir mi byed pa de la tshangs pa mtshungs par spyod pa phan par 'dod pa rnams kyis zhes bya ba'i bar gong ma bzhin du ste/ ji ltar rnam par 'byed pa
164b5('dul ba): las 'byung ba lta bu'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'dun pa ltung ba byung ba slar
164b6('dul ba): mi byed pa dang gzhan yang de lta bu dang 'thun pa su yang rung ba la gnas nas dbyung ba'i las byos shig / rgyu lngas ltung ba byung ba slar mi 'chos pa gnas nas dbyung ba'i las byas na de ni chos ma
164b7('dul ba): yin pa'i las dang 'dul ba ma yin pa'i las yin te/ des na dge 'dun yang 'gal tshabs can du 'gyur ro/ /lnga gang zhe na/ gleng ba ma byas pa dang zhes bya ba'i bar gong ma bzhin du ste/ dge slong gcig
164b8('dul ba): gis gsol ba byas te las bya'o/ /dge 'dun btsun pa rnams gsan du gsol/ dge slong 'dun pa 'di ltung ba byung ba chos bzhin du slar mi bgyid kyis/ gal te dge 'dun gyi dus la bab cing bzod na
165a1('dul ba): dge 'dun gyis gnang bar mdzod cig dang / dge 'dun gyis dge slong 'dun pa ltung ba byung ba phyir mi bgyid pa gnas nas dbyung ba'i phrin las mdzad do/ /'di ni gsol ba'o/ /las bya ba ni dge 'dun
165a2('dul ba): btsun pa rnams gsan du gsol/ dge slong 'dun pa 'di ltung ba byung ba chos bzhin du phyir mi bgyid pas de'i slad du dge 'dun gyis dge slong 'dun pa ltung ba byung ba phyir mi bgyid pa gnas nas dbyung ba'i phrin
165a3('dul ba): las mdzad na/ tshe dang ldan pa gang dag dge slong 'dun pa ltung ba byung ba phyir mi bgyid pa gnas nas dbyung ba'i phrin las mdzad par bzod pa de dag ni cang ma gsung shig /gang dag mi bzod pa de dag ni gsungs shig /
165a4('dul ba): 'di ni las brjod pa dang po yin te zhes bya ba'i bar gong ma bzhin du ste/ dmar ser can rnams kyi bzhin no// // sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na
165a5('dul ba): bzhugs so/ /de'i tshe dge slong 'chi ltas la 'di lta bu'i sdig pa'i lta bar song ba skyes te/ ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du
165a6('dul ba): gcod par mi 'gyur ba de ltar bcom ldan 'das kyi chos bstan pa bdag gis shes so zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal
165a7('dul ba): pa/ dge slong dag khyed kyis dge slong 'chi ltas sdig pa'i lta bar song ba mi 'dor ba dang / gzhan yang de lta bu dang 'thun pa su yang rung ba la gnas nas dbyung ba'i las byos shig /rgyu lngas sdig pa'i lta bar
165a8('dul ba): song ba mi 'dor ba gnas nas dbyung ba'i las byas na de ni chos ma yin pa'i las dang / 'dul ba ma yin pa'i las yin te/ des na dge 'dun yang 'gal tshabs can du 'gyur ro/ /lnga gang zhe na/ gleng ba ma
165b1('dul ba): byas pa dang zhes bya ba'i bar gong ma bzhin du ste/ dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong 'chi ltas 'di la 'di lta bu'i sdig pa'i lta bar
165b2('dul ba): song ba skyes te/ ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod par mi 'gyur ba de ltar bcom ldan 'das kyis chos bstan pa bdag gis
165b3('dul ba): s hes te zhes bya ba'i bar gong ma bzhin du ste gal te dge 'dun gyi dus la bab cing bzod na dge 'dun gyis gnang bar mdzod cig dang dge 'dun gyis dge slong 'chi ltas sdig pa'i lta bar song ba mi 'dor ba la gnas
165b4('dul ba): nas dbyung ba'i phrin las mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol/ dge slong 'chi ltas 'di la 'di lta bu'i sdig pa'i lta bar song ba skyes te zhes bya ba nas de ltar
165b5('dul ba): bcom ldan kyis chos bstan pa bdag gis shes te zhes bya ba'i bar gong ma bzhin du ste/ dge 'dun gyis dge slong 'chi ltas sdig pa'i lta bar song ba mi 'dor ba la gnas nas dbyung ba'i phrin las mdzad na/
165b6('dul ba): tshe dang ldan pa gang dag dge slong 'chi ltas sdig pa'i lta bar song ba mi 'dor ba la gnas nas dbyung ba'i phrin las mdzad par bzod pa de dag ni cang ma gsung shig /gang dag mi bzod pa de dag ni gsungs shig /'di ni
165b7('dul ba): las brjod pa dang po yin te zhes bya ba'i bar gong ma bzhin du ste/ dmar ser can rnams kyi bzhin no/ /de sdig pa'i lta bar song ba phyir mi 'dor ba gnas nas dbyung ba'-i las byas pas skra gyen du 'greng ba lta
165b8('dul ba): bu dang / skra zhig pa lta bur dge 'dun la spu sa la ltung ba lta bur byed ces bya ba nas/ sdig pa'i lta bar song ba 'dor ro zhes smra'o zhes bya ba'i bar gong ma bzhin du ste/ skabs de dge slong rnams kyis bcom
166a1('dul ba): ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'chi ltas sdig pa'i lta bar song ba mi 'dor ba gnas nas phyung ba'i las byas pa dang / gzhan
166a2('dul ba): yang de lta bu dang 'thun pa su yang rung ba la bslang ba'i las byos shig / rgyu lngas sdig pa'i lta bar song ba mi 'dor ba de gnas nas dbyung ba'i las byas pa bslang bar bya ste/ lnga gang zhe na/ skra gyen du
166a3('dul ba): 'greng ba lta bu dang / skra zhig pa lta bur dge 'dun la spu sa la ltung ba lta bur byed ces bya ba'i bar gong ma bzhin du ste/ dge slong gcig gis gsol ba byas te las bya'o/ /dge 'dun btsun pa rnams
166a4('dul ba): gsan du gsol/ dge slong 'chi ltas 'di la 'di lta bu'i sdig pa'i lta bar song ba skyes te/ ji ltar bcom ldan 'das kyis bar du gcod pa'i chos su gsungs pa gang dag yin pa de dag bsten kyang bar du gcod
166a5('dul ba): par mi 'gyur ba de ltar bcom ldan 'das kyis chos bstan pa bdag gis shes so zhes sdig pa'i lta bar song ba mi 'dor ba de gnas nas dbyung ba'i phrin las mdzad lags te/ dge slong 'chi ltas sdig
166a6('dul ba): pa'i lta bar song ba mi 'dor ba gnas nas dbyung ba'i phrin las mdzad lags pa 'di skra gyen du 'greng ba lta bu dang / skra zhig pa lta bur zhes bya ba nas sdig pa'i lta ba yang 'dor ro zhes mchi na zhes
166a7('dul ba): bya ba'i bar gong ma bzhin du ste/ gal te dge 'dun gyi dus la bab cing bzod na dge 'dun gyis gnang bar mdzod cig dang dge 'dun gyis dge slong 'chi ltas sdig pa'i lta bar song ba mi 'dor ba
166a8('dul ba): gnas nas dbyung ba'i phrin las mdzad lags pa slong bar mdzad do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong 'chi ltas 'di la 'di lta
166b1('dul ba): bu'i sdig pa'i lta bar song ba skyes te zhes bya ba'i bar gong ma bzhin du ste/ dge 'dun gyis dge slong 'chi ltas sdig ba'i lta bar song ba mi 'dor ba gnas nas dbyung ba'i phrin las mdzad lags
166b2('dul ba): pa 'di slong bar mdzad na/ tshe dang ldan pa gang dag dge slong 'chi ltas sdig pa'i lta bar song ba gnas nas dbyung ba'i phrin las mdzad lags pa bslang bar bzod pa de dag ni cang ma gsung
166b3('dul ba): shig / gang dag mi bzod pa de dag ni gsungs sh-ig /'di ni las brjod pa dang po yin te/ de bzhin du las brjod pa gnyis pa dang / gsum pa zhes bya ba nas cang mi gsung bas de de bzhin du
166b4('dul ba): 'dzin to zhes bya ba'i bar gong ma bzhin du'o/ / // sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe tshe dang ldan
166b5('dul ba): pa 'char ka ched du bsams te khu ba phyung ba las gyur pa'i dge 'dun lhag ma'i ltung ba phyung ba zla ba phyed bcabs pa des skabs de dge slong rnams la smras pa/ tshe dang ldan pa dag bdag la ched du bsams
166b6('dul ba): te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs na bdag gis ci dag bgyi zhes pa'i skabs de dge slong rnams kyis bcom ldan 'das la gsol pa dang / bcom
166b7('dul ba): ldan 'das kyis bka' stsal pa/ dge slong dag khyed kyis dge slong 'char ka ched du bsams te khu ba phyung ba las gyur pa'i dge 'dun lhag ma'i ltung ba phyung ba zla ba phyed bcabs pa dang / gzhan
166b8('dul ba): yang de lta bu dang 'thun pa su yang rung ba la zla ba phyed kyi spo ba byin cig sbyin pa ni 'di ltar bya ste/ dge slong 'char kas gnas mal bshams la gaN DI brdungs te dris pa'i tshig gis dge slong rnams la
167a1('dul ba): yang dag par bsgo la/ dge 'dun thams cad tshogs shing 'thun par gyur pa dang rgan pa'i mthar tsog tsog por 'dug ste thal mo sbyar ba btud nas spo ba gsol bar bya'o/ /gsol ba
167a2('dul ba): ni 'di ltar bya ste/ dge 'dun btsun pa rnams gsan du gsol/ bdag dge slong 'char ka la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa/
167a3('dul ba): bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa de'i slad du dge 'dun las zla ba phyed kyi spo ba gsol na/ dge 'dun
167a4('dul ba): btsun pa thugs brtse ba can thugs brtse ba nye bar bzung ste/ bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba
167a5('dul ba): phyed kyi spo ba stsal du gsol/ de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong 'char ka 'di la ched du bsams te khu ba phyung ba
167a6('dul ba): las gyur pa'i dge 'dun lhag ma'i ltung ba zla ba phyed bcabs te/ dge slong 'char ka 'dis ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa
167a7('dul ba): de'i slad du dge 'dun las zla ba phyed kyis spo ba gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong 'char ka ched du
167a8('dul ba): bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa 'di la zla ba phyed kyi spo ba stsal bar mdzad do/ /'di ni gsol ba'o/ /las ni 'di ltar bya ste/ dge 'dun
167b1('dul ba): btsun pa rnams gsan du gsol/ dge slong 'char ka 'di la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ dge slong 'char ka 'di ched du bsams
167b2('dul ba): te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa la dge 'dun las zla ba phyed kyi spo ba gsol te/ de'i slad du dge 'dun gyis dge slong 'char kas ched du bsams te khu
167b3('dul ba): b a phyung ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsol bar mdzad na tshe dang ldan pa gang dag dge slong 'char kas ched du bsams te khu ba phyung ba las
167b4('dul ba): gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsol bar bzod pa de dag ni cang ma gsung shig / gang dag mi bzod pa de dag ni gsungs shig /'di ni las brjod
167b5('dul ba): pa dang po yin te/ de bzhin du las brjod pa gnyis pa dang gsum pa'i bar du brjod par bya'o/ /dge 'dun gyis bzod cing gnang nas dge 'dun gyis dge slong 'char kas ched du bsams te khu ba phyung
167b6('dul ba): ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal lags te 'di ltar cang mi gsung bas de de bzhin du 'dzin to/ / //'dul ba gzhi/ /
167b7('dul ba): bam po bdun bcu gcig pa/ de spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa'i skabs de des dge slong rnams la smras pa/
167b8('dul ba): tshe dang ldan pa dag bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ bdag dge slong 'char kas ched du bsams
168a1('dul ba): te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis bdag dge slong 'char kas
168a2('dul ba): ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa las zla ba phyed kyi spo ba stsal te/ bdag spo ba bgyid bzhin pa las dge 'dun
168a3('dul ba): lhag ma'i ltung ba ltung ba bar ma ltung ba snga ma dang 'dra ba byung ba bcabs na bdag gis ji ltar bgyi zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
168a4('dul ba): dge slong dag khyed kyi dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa dang /
168a5('dul ba): gzhan yang de lta bu dang 'thun pa su yang rung ba la gzhi nas spo ba byin cig /sbyin pa ni 'di ltar bya ste/ gnas mal bshams la gaN DI brdungs te/ dris pa'i tshig gis dge
168a6('dul ba): slong rnams la yang dag par bsgo la/ dge 'dun thams cad tshogs shing 'thun par gyur pa dang dge slong 'char kas rgan pa'i mtha' nas tsog tsog por 'dug la thal mo sbyar ba btud
168a7('dul ba): de tshig 'di skad ces/ dge 'dun btsun pa rnams gsan du gsol/ bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed
168a8('dul ba): bcabs te/ bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa dge 'dun las zla ba phyed kyi spo ba gsol te/ dge
168b1('dul ba): 'dun gyis bdag dge slong 'char ka la ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa la zla ba phyed kyi spo ba stsal te/ bdag spo ba bgyid bzhin pa las
168b2('dul ba): dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ bdag dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs
168b3('dul ba): pa la dge 'dun las gzhi nas spo ba gsol na/ dge 'dun btsun pa thugs brtse ba can thugs brtse bas nye bar bzung ste/ bdag dge slong 'char kas dge 'dun lhag ma'i ltung ba ltung ba bar ma
168b4('dul ba): ltung ba snga ma dang 'dra ba byung ba bcabs pa la gzhi nas spo ba stsal du gsol zhes de skad lan gnyis lan gsum du brjod par bya'o/ /de'i 'og tu dge slong gcig gis gsol ba byas te las bya'o/ /
168b5('dul ba): dge 'dun btsun pa rnams gsan du gsol/ dge slong 'char ka 'dis ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te dge slong 'char ka 'dis
168b6('dul ba): ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis dge slong 'char ka 'di ched du bsams
168b7('dul ba): te khu ba phyung ba las gyur pa'i dge 'dun lhag ma'i ltung ba zla ba phyed bcabs pa la zla ba phyed kyi spo ba stsal te/ 'di spo ba bgyid bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung
168b8('dul ba): ba bcabs te/ dge slong 'char ka 'di dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la dge 'dun las gzhi nas spo ba gsol na/ gal te dge 'dun gyi dus la bab cing bzod
169a1('dul ba): na dge 'dun gyis gnang bar mdzod cig dang / dge 'dun gyis dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsol
169a2('dul ba): bar mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba
169a3('dul ba): byung ba zla ba phyed bcabs te/ dge slong 'char ka 'dis ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol
169a4('dul ba): te/ dge 'dun gyis dge slong 'char ka ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs ba la zla ba phyed kyi spo ba stsal te/ 'di spo ba bgyid bzhin
169a5('dul ba): pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ dge slong 'char ka 'di dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa
169a6('dul ba): dge 'dun las gzhi nas spo ba gsol te/ dge 'dun gyis dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsol bar mdzad na/
169a7('dul ba): tshe dang ldan pa gang dag dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsol bar mdzad par bzod pa de dag ni cang ma gsung
169a8('dul ba): shig / gang dag mi bzod pa de dag ni gsungs shig /'di ni las brjod pa dang po yin te/ de bzhin du las brjod pa gnyis pa dang / gsum gyi bar du brjod par bya'o/ /dge 'dun gyis
169b1('dul ba): bzod cing gnang nas dge 'dun gyis dge slong 'char ka 'di dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsal lags te/ 'di ltar cang
169b2('dul ba): mi gsung bas de de bzhin du 'dzin to/ /de gzhi nas spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba yang bzlas te byung ba'i skabs de des dge slong rnams la smras pa/
169b3('dul ba): tshe dang ldan pa dag bdag dge slong 'char ka la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ bdag dge slong 'char kas ched du bsams te
169b4('dul ba): khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis bdag dge slong 'char ka la ched du bsams te khu
169b5('dul ba): ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/ bdag spo ba bgyid bzhin pa las dge 'dun lhag ma'i ltung ba ltung ba bar ma ltung
169b6('dul ba): ba snga ma dang 'dra ba byung ba bcabs te/ bdag dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa dge 'dun las gzhi nas spo ba gsol te/
169b7('dul ba): dge 'dun gyis bdag dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsal te/ bdag gzhi nas spo ba bgyid bzhin pa las
169b8('dul ba): dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs na bdag gis ci dag bgyi zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
170a1('dul ba): dge slong dag khyed kyis dge slong 'char ka dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa dang / gzhan yang de lta bu dang
170a2('dul ba): 'thun pa su yang rung ba la gzhi nas bslang ba byin cig dang / sbyin pa ni 'di ltar bya ste/ gnas mal bshams la gaN DI brdungs te dris pa'i tshig gis dge slong rnams la yang dag par bsgo la/
170a3('dul ba): dge 'dun thams cad tshogs shing 'thun par gyur pa dang / dge slong 'char kas rgan pa'i mtha' nas tsog tsog por 'dug ste thal mo sbyar ba btud nas tshig 'di skad ces/ dge 'dun btsun pa rnams
170a4('dul ba): gsan du gsol/ bdag dge slong 'char ka la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ bdag dge slong 'char kas ched du bsams te khu ba
170a5('dul ba): phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis bdag dge slong 'char ka la ched du bsams te khu
170a6('dul ba): ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/ bdag spo ba bgyid bzhin pa las dge 'dun lhag ma'i ltung ba ltung ba bar ma ltung
170a7('dul ba): ba snga ma dang 'dra ba byung ba bcabs te/ bdag dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa dge 'dun la gzhi nas spo ba gsol te/
170a8('dul ba): dge 'dun gyis bdag dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsal te/ bdag gzhi nas spo ba bgyid
170b1('dul ba): bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs nas/ bdag la dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs
170b2('dul ba): pa la dge 'dun las gzhi nas bslang ba gsol na/ dge 'dun btsun pa thugs brtse ba can thugs brtse ba nye bar bzung ste/ bdag dge slong 'char ka la dge 'dun lhag ma'i ltung ba ltung ba
170b3('dul ba): bar ma dang 'dra ba yang bzlas te byung ba bcabs pa las gzhi nas bslang ba stsal du gsol/ de bzhin du lan gnyis lan gsum du brjod par bya'o/ /de'i 'og tu dge slong gcig gis
170b4('dul ba): gsol ba byas te las bya'o/ /dge 'dun btsun pa rnams gsan du gsol/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba
170b5('dul ba): byung ba zla ba phyed bcabs te/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba
170b6('dul ba): gsol te/ dge 'dun gyis dge slong 'char ka 'di la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/
170b7('dul ba): 'di spo ba bgyid bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ dge slong 'char kas dge 'dun lhag ma'i ltung ba ltung ba bar ma ltung ba
170b8('dul ba): snga ma dang 'dra ba byung ba bcabs pa dge 'dun las gzhi nas spo ba gsol te/ dge 'dun gyis dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs
171a1('dul ba): pa la gzhi nas spo ba stsal te/ de spo ba gzhi nas bgyid bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs nas/ 'di dge 'dun lhag
171a2('dul ba): ma'i ltung ba ltung ba bar ma dang 'dra ba yang bzlas te byung ba bcabs pa dge 'dun las gzhi nas bslang ba gsol na/ gal te dge 'dun gyi dus la bab cing bzod na dge 'dun gyis gnang bar
171a3('dul ba): mdzod cig dang / dge 'dun gyis dge slong 'char ka 'di la dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa la gzhi nas bslang ba stsol bar mdzad do/ /
171a4('dul ba): 'di ni gsol ba'o/ /las bya ba ni dge 'dun btsun pa rnams gsan du gsol/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla
171a5('dul ba): ba phyed bcabs te/ dge slong 'char ka 'dis ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol
171a6('dul ba): te/ dge 'dun gyis dge slong 'char ka 'di la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/
171a7('dul ba): 'di spo ba bgyid bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ dge slong 'char ka 'dis dge 'dun lhag ma'i ltung ba ltung ba bar ma ltung ba snga ma dang
171a8('dul ba): 'dra ba byung ba bcabs pa dge 'dun las gzhi nas spo ba gsol te/ dge 'dun gyis dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi
171b1('dul ba): nas spo ba stsal te/ de gzhi nas spo ba bgyid bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs nas/ dge 'dun lhag ma'i ltung ba ltung ba bar ma dang
171b2('dul ba): 'dra ba yang bzlas te byung ba bcabs pa dge 'dun las gzhi nas bslang ba gsol te/ dge 'dun gyis dge slong 'char ka la dge 'dun lhag ma'i ltung ba ltung ba bar ma dang 'dra ba yang bzlas te
171b3('dul ba): byung ba bcabs pa gzhi nas spo ba stsol bar mdzad na/ tshe dang ldan pa gang dag dge slong 'char ka la dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs
171b4('dul ba): pa la gzhi nas bslang ba stsol bar mdzad par bzod pa de dag ni cang ma gsung shig / gang dag mi bzod pa de dag ni gsungs shig /'di ni las brjod pa dang po yin te/ de bzhin du las
171b5('dul ba): brjod pa gnyis pa dang / gsum gyi bar du brjod par bya'o/ /dge 'dun gyis bzod cing gnang nas dge 'dun gyis dge slong 'char ka la dge 'dun lhag ma'i ltung ba ltung ba bar ma dang
171b6('dul ba): 'dra ba yang bzlas te byung ba bcabs pa la gzhi nas bslang ba stsal lags te/ 'di ltar cang mi gsung bas de de bzhin du 'dzin to/ /de dus gzhan zhig na ched du bsams te
171b7('dul ba): khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad/ ltung ba bar ma'i gzhi nas spo ba spyad/ ltung ba bar ma dang 'dra ba yang bzlas
171b8('dul ba): pa'i ltung ba byung ba'i gzhi nas bslang ba spyad nas dge slong rnams la smras pa/ tshe dang ldan pa dag bdag dge slong 'char ka la ched du bsams te khu ba phyung ba las gyur pa'i dge 'dun lhag
172a1('dul ba): ma'i ltung ba byung ba zla ba phyed bcabs te/ bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa dge 'dun las
172a2('dul ba): zla ba phyed kyi spo ba gsol te/ dge 'dun gyis bdag dge slong 'char ka la ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa la zla ba phyed
172a3('dul ba): kyi spo ba stsal te/ bdag spo ba bgyid bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ bdag dge slong 'char kas dge 'dun lhag
172a4('dul ba): ma'i ltung ba ltung ba bar ma ltung ba snga ma dang 'dra ba byung ba bcabs pa dge 'dun las gzhi nas spo ba gsol te/ dge 'dun gyis bdag dge slong 'char ka la dge 'dun lhag ma'i ltung
172a5('dul ba): ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsal te/ bdag gzhi nas spo ba bgyid bzhin pa las dge 'dun lhag ma'i ltung ba ltung ba bar ma dang 'dra ba
172a6('dul ba): yang bzlas te byung ba bcabs nas/ bdag dge slong 'char kas dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa dge 'dun las gzhi nas
172a7('dul ba): bslang ba gsol te/ dge 'dun gyis bdag dge slong 'char ka la dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa la gzhi nas bslang ba stsal
172a8('dul ba): te/ bdag gis ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba yang spyad lags/ ltung ba bar ma ltung ba snga ma dang 'dra ba byung
172b1('dul ba): ba bcabs pa'i gzhi nas spo ba yang spyad lags/ ltung ba bar ma dang 'dra ba yang bzlas pa'i ltung ba byung ba gzhi nas bslang ba yang spyad lags na/ bdag gis ci dag bgyi zhes pa'i
172b2('dul ba): skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'char ka ched du bsams te khu ba
172b3('dul ba): phyung ba las gyur pa'i dge 'dun lhag ma'i ltung ba zla ba phyed bcabs pa'i zla ba phyed kyi spo ba spyad zin pa dang / ltung ba bar ma'i gzhi nas spo ba spyad zin pa dang / ltung ba bar ma dang
172b4('dul ba): 'dra ba yang bzlas pa'i ltung ba byung ba'i gzhi nas bslang ba spyad zin pa dang / gzhan yang de lta bu dang 'thun pa su yang rung ba la zhag drug gi mgu bar bya ba byin cig /sbyin pa ni 'di
172b5('dul ba): ltar bya ste/ gnas mal bshams la gaN DI brdungs te/ dris pa'i tshig gis dge slong rnams la yang dag par bsgo ba/ dge 'dun thams cad tshogs shing 'thun par gyur pa dang /
172b6('dul ba): dge slong 'char kas rgan pa'i mtha' nas tsog tsog por 'dug ste thal mo sbyar ba btud la 'di skad ces/ dge 'dun btsun pa rnams gsan du gsol/ bdag dge slong 'char ka la
172b7('dul ba): ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ bdag dge slong 'char kas ched du bsams te khu ba phyung ba las gyur pa'i dge
172b8('dul ba): 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis bdag dge slong 'char ka la ched du bsams te khu ba phyung ba las gyur pa'i
173a1('dul ba): dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/ bdag spo ba bgyid bzhin pa las dge 'dun lhag ma'i ltung ba ltung ba bar ma ltung ba snga ma dang
173a2('dul ba): 'dra ba byung ba bcabs te/ bdag dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa dge 'dun las gzhi nas spo ba gsol te/
173a3('dul ba): dge 'dun gyis bdag dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa las gzhi nas spo ba stsal te/ bdag gzhi nas spo ba
173a4('dul ba): bgyid bzhin pa las dge 'dun lhag ma'i ltung ba ltung ba bar ma dang 'dra ba yang bzlas te/ byung ba bcabs nas/ bdag dge slong 'char kas dge 'dun lhag ma'i ltung ba ltung ba bar ma dang 'dra
173a5('dul ba): ba yang bzlas te byung ba bcabs pa dge 'dun las gzhi nas bslang ba'i spo ba gsol te/ dge 'dun gyis bdag dge slong 'char ka la dge 'dun lhag ma'i ltung ba ltung ba bar ma dang 'dra
173a6('dul ba): ba yang bzlas te byung ba bcabs pa la gzhi nas bslang ba stsal te/ bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs
173a7('dul ba): pa'i spo ba yang spyad lags/ ltung ba bar ma'i gzhi nas spo ba yang spyad lags/ yang bzlas pa'i ltung ba'i gzhi nas bslang ba yang spyad lags te/ dge 'dun las zhag drug gi mgu
173a8('dul ba): bar bgyi ba gsol na/ dge 'dun btsun pa thugs brtse ba can thugs brtse ba nye bar bzung ste/ bdag dge slong 'char ka ched du bsams te khu ba phyung ba las gyur pa'i dge 'dun lhag
173b1('dul ba): ma'i ltung ba zla ba phyed bcabs pa'i spo ba spyad lags/ ltung ba bar ma'i gzhi nas spo ba spyad lags/ yang bzlas pa'i ltung ba'i gzhi nas bslang ba spyad lags pa la/ zhag
173b2('dul ba): drug gi mgu bar bgyi ba stsal du gsol/ de skad lan gnyis lan gsum du brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun btsun
173b3('dul ba): pa rnams gsan du gsol/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ dge slong 'char ka
173b4('dul ba): 'dis ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis dge slong
173b5('dul ba): 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa la zla ba phyed kyi spo ba stsal te/ 'di spo ba bgyid bzhin pa las dge
173b6('dul ba): 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ dge slong 'char ka 'dis dge 'dun lhag ma'i ltung ba ltung ba bar ma ltung ba snga ma dang 'dra ba byung ba
173b7('dul ba): bcabs pa dge 'dun las gzhi nas spo ba gsol te/ dge 'dun gyis dge slong 'char ka 'di dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas
173b8('dul ba): spo ba stsal te/ 'di gzhi nas spo ba bgyid bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs nas/ dge slong 'char ka 'dis dge 'dun lhag ma'i
174a1('dul ba): ltung ba ltung ba bar ma dang 'dra ba yang bzlas te byung ba bcabs pa dge 'dun las gzhi nas bslang ste spo ba gsol te/ dge 'dun gyis dge slong 'char ka 'di dge 'dun
174a2('dul ba): lhag ma'i ltung ba ltung ba bar ma dang 'dra ba yang bzlas te byung ba bcabs pa la gzhi nas bslang ba stsal te/ dge slong 'char ka 'dis ched du bsams te khu ba phyung ba las gyur pa'i
174a3('dul ba): dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang
174a4('dul ba): 'dra ba yang bzlas pa'i ltung ba byung ba'i gzhi nas bslang ba spyad lags te/ zhag drug gi mgu bar bgyi ba gsol na/ gal te dge 'dun gyi dus la bab cing bzod na/ dge 'dun gyis gnang
174a5('dul ba): bar mdzod cig dang / dge 'dun gyis dge slong 'char ka ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad lags/ ltung ba bar
174a6('dul ba): ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags pa la/
174a7('dul ba): zhag drug gi mgu bar bgyi bar stsol bar mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol/ dge 'dun gyis dge slong 'char ka 'di ched
174a8('dul ba): du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ dge slong 'char ka 'dis ched du bsams te khu ba phyung ba las gyur pa'i dge 'dun
174b1('dul ba): lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis dge slong 'char ka 'di la ched du bsams te khu ba phyung ba las gyur pa'i dge
174b2('dul ba): 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/ 'di spo ba bgyid bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs
174b3('dul ba): te/ dge slong 'char ka 'dis dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa dge 'dun las gzhi nas spo ba gsol te/ dge 'dun gyis dge slong
174b4('dul ba): 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsal te/ 'di gzhi nas spo ba bgyid bzhin pa las dge 'dun lhag ma'i ltung
174b5('dul ba): ba ltung ba bar ma dang 'dra ba yang bzlas te byung ba bcabs nas/ dge slong 'char ka 'dis dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa dge 'dun
174b6('dul ba): las gzhi nas bslang ste spo ba gsol nas/ dge 'dun gyis dge slong 'char ka la dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa la gzhi nas bslang ba
174b7('dul ba): stsal te/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad lags/ ltung ba bar ma ltung ba snga ma
174b8('dul ba): dang 'dra ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags na/ zhag drug gi mgu bar bgyi ba gsol
175a1('dul ba): te/ de'i slad du dge 'dun gyis dge slong 'char ka ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa'i spo ba spyad lags/
175a2('dul ba): ltung ba bar ma ltung ba snga ma dang 'dra ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags pa
175a3('dul ba): la/ zhag drug gi mgu bar bgyi bar stsol bar mdzad na/ tshe dang ldan pa gang dag dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed
175a4('dul ba): bcabs pa'i spo ba spyad lags/ ltung ba bar ma ltung ba snga ma dang 'dra ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi
175a5('dul ba): nas bslang ba spyad lags pa la/ zhag drug gi mgu bar bgyi ba stsol bar bzod pa de dag ni cang ma gsung shig /gang dag mi bzod pa de dag ni gsungs shig /'di ni las brjod pa dang
175a6('dul ba): po yin te/ de bzhin du las brjod pa gnyis pa dang / gsum gyi bar du brjod par bya'o/ /dge 'dun gyis bzod cing gnang nas dge 'dun gyis dge slong 'char ka ched du bsams te
175a7('dul ba): khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba bcabs pa'i gzhi nas spo ba spyad
175a8('dul ba): lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags pa la/ zhag drug gi mgu bar bgyi ba stsal lags te/ 'di ltar cang mi gsung
175b1('dul ba): bas de de bzhin du 'dzin to/ /de dus gzhan zhig na ched du bsams te khu ba phyung ba las gyur ba'i dge 'dun lhag ma'i ltung ba zla ba phyed bcabs pa'i spo ba spyad/ ltung ba bar ma ltung
175b2('dul ba): ba snga ma dang 'dra ba bcabs pa'i gzhi nas spo ba spyad/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad/ zhag drug gi mgu bar bya ba spyad zin
175b3('dul ba): nas dge slong rnams la smras pa/ tshe dang ldan pa dag bdag dge slong 'char ka la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/
175b4('dul ba): bdag dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis bdag
175b5('dul ba): dge slong 'char ka la ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa la zla ba phyed kyi spo ba stsal te/ bdag spo ba bgyid bzhin pa las dge
175b6('dul ba): 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ bdag dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs
175b7('dul ba): pa dge 'dun las gzhi nas spo ba gsol te/ dge 'dun gyis bdag dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas
175b8('dul ba): spo ba stsal te/ bdag gzhi nas spo ba bgyid bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs nas/ bdag dge slong 'char kas dge 'dun
176a1('dul ba): lhag ma'i ltung ba ltung ba bar ma dang 'dra ba yang bzlas te byung ba bcabs pa dge 'dun las gzhi nas bslang ste spo ba gsol nas/ dge 'dun gyis bdag dge slong 'char ka la
176a2('dul ba): dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa la gzhi nas bslang ba bstsal te/ bdag dge slong 'char kas ched du bsams te khu ba phyung ba las
176a3('dul ba): gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung
176a4('dul ba): ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags te/ dge 'dun las zhag drug gi mgu bar bgyi ba gsol nas/ dge 'dun gyis bdag dge slong 'char
176a5('dul ba): ka ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i
176a6('dul ba): gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba gzhi nas bslang ba spyad lags pa la/ zhag drug gi mgu bar bgyi ba stsal te/ bdag dge
176a7('dul ba): slong 'char kas ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs
176a8('dul ba): pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba gzhi nas spo ba sbyad lags/ zhag drug gi mgu bar bgyi ba spyad lags na/ bdag gis ci
176b1('dul ba): dag bgyi zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'char ka ched du bsams
176b2('dul ba): te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba sbyad pa dang / ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad
176b3('dul ba): pa dang / ltung ba bar ma dang 'dra ba yang bzlas pa'i ltung ba'i gzhi nas bslang ba spyad pa dang / zhag drug gi mgu bar bya ba spyad zin pa dang / gzhan yang de lta bu dang 'thun pa su yang rung
176b4('dul ba): ba la dbyung ba byos shig / dbyung ba ni 'di ltar bya ste/ gnas mal bshams la gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad tshogs
176b5('dul ba): shing 'thun par gyur pa dang / dge slong 'char kas rgan pa'i mthar tsog tsog por 'dug ste thal mo sbyar ba btud nas 'di skad ces/ dge 'dun btsun pa rnams gsan du gsol/ bdag
176b6('dul ba): dge slong 'char kas ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa/ bdag dge slong 'char kas ched du bsams te khu ba phyung
176b7('dul ba): ba las gyur pa'i dge 'dun lhag ma'i ltung ba zla ba phyed bcabs pa dge 'dun las spo ba gsol te/ dge 'dun gyis bdag dge slong 'char ka la ched du bsams te khu ba phyung ba las
176b8('dul ba): gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/ bdag spo ba bgyid bzhin pa las dge 'dun lhag ma'i ltung ba ltung ba bar ma ltung ba snga
177a1('dul ba): ma dang 'dra ba byung ba bcabs te/ bdag dge slong 'char kas dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa dge 'dun las gzhi nas spo ba
177a2('dul ba): gsol te/ dge 'dun gyis bdag dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsal te/ bdag gzhi nas
177a3('dul ba): spo ba bgyid bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs nas/ bdag dge slong 'char kas dge 'dun lhag ma'i ltung ba ltung ba
177a4('dul ba): bar ma dang 'dra ba yang bzlas te byung ba bcabs pa dge 'dun las gzhi nas bslang ste spo ba gsol nas/ dge 'dun gyis bdag dge slong 'char ka la dge 'dun lhag ma'i ltung ba ltung
177a5('dul ba): ba bar ma dang 'dra ba yang bzlas te byung ba bcabs pa la gzhi nas bslang ba stsal te/ bdag dge slong 'char kas ched du bsams te khu ba phyung ba las gyur pa'i dge 'dun lhag
177a6('dul ba): ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba
177a7('dul ba): yang bzlas pa'i ltung ba byung ba gzhi nas bslang ba spyad lags nas/ zhag drug gi mgu bar bgyi ba gsol te/ dge 'dun gyis bdag dge slong 'char ka la ched du bsams
177a8('dul ba): te khu ba phyung ba las gyur pa'i dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo
177b1('dul ba): ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags pa la/ zhag drug gi mgu bar bgyi ba stsal te/ bdag dge slong 'char
177b2('dul ba): kas ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs
177b3('dul ba): pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba gzhi nas bslang ba'i spo ba spyad lags/ zhag drug gi mgu bar bgyi ba spyad lags
177b4('dul ba): te/ dge 'dun las dbyung ba gsol na/ dge 'dun btsun pa thugs brtse ba can thugs brtse ba nye bar bzung ste/ bdag dge slong 'char ka ched du bsams te khu ba phyung ba las gyur
177b5('dul ba): pa'i dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar
177b6('dul ba): ma dang 'dra ba yang bzlas pa'i ltung ba byung ba gzhi nas bslang ba'i spo ba spyad lags/ zhag drug gi mgu bar bgyi ba spyad lags na dbyung bar gsol/ de skad lan gnyis lan gsum
177b7('dul ba): du brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ /dge slong 'char ka 'di ched du bsams te khu
177b8('dul ba): ba phyung ba las gyur pa'i dge 'dun lhag ma'i ltung ba byung ba zla ba phyed bcabs te/ dge slong 'char ka 'dis ched du bsams te khu ba phyung ba las gyur pa'i dge 'dun lhag ma'i
178a1('dul ba): ltung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba
178a2('dul ba): zla ba phyed bcabs pa zla ba phyed kyi spo ba stsal te/ 'di spo ba bgyid bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ dge slong 'char ka 'dis dge
178a3('dul ba): 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa dge 'dun las gzhi nas spo ba gsol te/ dge 'dun gyis dge slong 'char ka 'di dge 'dun lhag ma'i ltung ba ltung ba bar
178a4('dul ba): ma ltung ba snga ma dang 'dra ba byung ba bcabs pa la gzhi nas spo ba stsal te/ 'di gzhi nas spo ba bgyid bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs
178a5('dul ba): nas/ dge slong 'char ka 'dis dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa dge 'dun las gzhi nas bslang ba gsol te/ dge 'dun gyis dge slong 'char ka
178a6('dul ba): 'di dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa la gzhi nas bslang ba stsal te/ dge slong 'char ka 'dis dge 'dun lhag ma'i ltung ba gzhi nas bslang ba spyad
178a7('dul ba): lags nas/ dge 'dun las zhag drug gi mgu bar bgyi ba gsol te/ dge 'dun gyis dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba
178a8('dul ba): phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags pa
178b1('dul ba): la zhag drug gi mgu bar bgyi ba stsal te/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad lags/
178b2('dul ba): ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags/ zhag drug gi mgu
178b3('dul ba): bar bgyi bar spyad lags nas dge 'dun las dbyung ba gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong 'char
178b4('dul ba): ka ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi
178b5('dul ba): nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags/ zhag drug gi mgu bar bgyi ba spyad lags pa dbyung bar mdzad do/ /
178b6('dul ba): 'di ni gsol ba'o/ /de'i 'og tu sma dbab par bya ste/ 'char ka khyod da ci ste de lta bur byed/ legs par ma byas so/ /shin du ma byas so/ /bcom ldan 'das de bzhin gshegs pa dgra bcom
178b7('dul ba): pa yang dag par rdzogs pa'i sangs rgyas de'i chos ni 'di ltar 'dod chags dang bral bar bya ba'i phyir sems rnam par grol ba dang / shes rab rnam par grol ba'i chos ston cing /
178b8('dul ba): zhe sdang dang bral bar bya ba dang / gti mug dang bral bar bya ba'i phyir sems rnam bar grol ba dang / shes rab rnam par grol ba'i chos ston bzhin du 'di lta bu'i mi mdzes pa byas so/ /
179a1('dul ba): mi blun po khyod kyis sbrul nag po dug rnon po can la lag pa gnyis kyis bzung ba ni bla'i/ khyod 'di lta bu'i mi mdzes pa byed pa ni de lta ma yin no/ /'char ka gnyis po 'di dag ni chos kyi sgron
179a2('dul ba): ma dang / chos kyi snang ba dang / chos kyi 'od dang / chos kyi gsal ba dang / chos kyi snang gsal dang / chos kyi mar me dang / chos kyi rab gsal med par byed pa yin te/ gnyis gang zhe na/ gang zhig
179a3('dul ba): ltung ba 'byin pa dang / gang zhig ltung ba byung nas phyir chos bzhin mi 'chos pa'o/ /gnyis ni sdig pa rtsa nas mi rko/ rgyun nas bzlog pa la mi 'bad/ 'bab chu dang / 'khri shing mi skems/ bdud dang
179a4('dul ba): g.yul mi 'gyed/ bdud kyi rgyal mtshan mi snyol/ chos kyi rgyal mtshan mi sgreng / de bzhin gshegs pa'i chos dang 'thun pa'i chos kyi 'khor lo bskor ba'i rjes su mi skor ba yin te/ gnyis gang zhe na/ gang
179a5('dul ba): zhig ltung ba 'byin pa dang / gang zhig ltung ba byung nas phyir chos bzhin mi 'chos pa'o/ /'char ka ltung ba ma bshags shing so sor ma bshags pa 'dis khyod mi rtag pa'i 'du shes dang / mi rtag pa la sdug
179a6('dul ba): bsngal ba'i 'du shes dang / sdug bsngal ba la bdag med pa'i 'du shes dang / zas la mi mthun pa'i 'du shes dang / 'jig rten thams cad la mngon par mi dga' ba'i 'du shes dang / nyes dmigs
179a7('dul ba): kyi 'du shes dang / spong ba'i 'du shes dang / 'dod chags dang bral ba'i 'du shes dang / 'gog pa'i 'du shes dang / 'chi ba'i 'du shes dang / mi gtsang ba'i 'du shes dang / rnam par sngos pa'i 'du shes dang /
179a8('dul ba): rnam par rnags pa'i 'du shes dang / rnam par bam pa'i 'du shes dang / rnam par 'bus gzhigs pa'i 'du shes dang / rnam par zos pa'i 'du shes dang / rnam par dmar ba'i 'du shes dang / rus gong gi 'du
179b1('dul ba): shes dang / rnam par 'thor ba'i 'du shes dang / stong pa nyid du so sor rtog pa'i 'du shes kyi snod du mi 'gyur zhing / bsam gtan dang po dang / gnyis pa dang / gsum pa dang / bzhi pa dang / byams pa dang / snying rje dang /
179b2('dul ba): dga' ba dang / btang snyoms dang / nam mkha' mtha' yas skye mched dang / rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched dang / rgyun du zhugs pa'i
179b3('dul ba): 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / rdzu 'phrul gyi yul dang / lha'i rna ba dang / sems kyi rnam grangs dang / sngon gyi gnas dang / 'chi 'pho dang / skye ba dang / zag pa
179b4('dul ba): zad pa dag gi snod du mi 'gyur ro/ /'char ka ltung ba mi 'chags pa dang / so sor mi 'chags pa 'dis ni khyod 'gro ba gnyis las gang yang rung ba zhig 'dod par bya ste/ dmyal ba 'am dud 'gro 'o/ /
179b5('dul ba): bcom ldan 'das kyis 'chab pa'i las kyi mtha' ni 'gro ba gnyis po dmyal ba 'am/ dud 'gro yin te/ gang dag ngas gsungs pa la yid mi ches pa de dag ni 'chab par sems so/ /las
179b6('dul ba): bya ba ni dge 'dun btsun pa rnams gsan du gsol/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs te dge
179b7('dul ba): slong 'char ka 'dis ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa dge 'dun las zla ba phyed kyi spo ba gsol te/ dge 'dun gyis dge
179b8('dul ba): slong 'char ka ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa la zla ba phyed kyi spo ba stsal te/ 'di spo ba bgyid bzhin pa las dge 'dun
180a1('dul ba): lhag ma'i ltung ba ltung ba bar ma ltung ba snga ma dang 'dra ba byung ba bcabs te/ dge slong 'char ka 'dis dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa las
180a2('dul ba): gzhi nas spo ba gsol te/ dge 'dun gyis dge slong 'char ka la dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa la gzhi nas spo ba stsal te/ /'di gzhi nas spo
180a3('dul ba): b a bgyid bzhin pa las dge 'dun lhag ma'i ltung ba ltung bar bar ma dang 'dra ba yang bzlas te byung ba bcabs nas dge slong 'char ka 'dis dge 'dun lhag ma'i ltung ba ltung ba bar ma dang 'dra ba yang bzlas
180a4('dul ba): te byung ba bcabs pa dge 'dun las gzhi nas bslang ba gsol te/ dge 'dun gyis dge slong 'char ka la dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa
180a5('dul ba): la gzhi nas bslang ba stsal te/ dge slong 'char ka 'dis ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma
180a6('dul ba): ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags te/ dge 'dun las zhag
180a7('dul ba): drug gi mgu bar bgyi bar gsol nas/ dge 'dun gyis dge slong 'char ka ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba
180a8('dul ba): spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags
180b1('dul ba): pa la zhag drug gi mgu bar bgyi ba stsal te/ dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i spo ba spyad lags/ ltung ba
180b2('dul ba): bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags/ zhag drug gi mgu
180b3('dul ba): bar bgyi ba spyad lags nas/ dge 'dun las dbyung ba gsol te/ de'i slad du dge 'dun gyis dge slong 'char ka ched du bsams te khu ba phyung ba las gyur pa'i dge 'dun lhag ma'i ltung ba zla ba phyed
180b4('dul ba): bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i gzhi nas bslang
180b5('dul ba): ba spyad lags/ zhag drug gi mgu bar bgyi ba spyad lags pa dbyung ba mdzad na/ tshe dang ldan pa gang dag dge slong 'char ka 'di ched du bsams te khu ba phyung ba las gyur pa'i dge 'dun lhag ma'i ltung ba
180b6('dul ba): byung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/ ltung ba bar ma dang 'dra ba yang bzlas pa'i ltung ba byung ba'i
180b7('dul ba): gzhi nas bslang ba spyad lags/ zhag drug gi mgu bar bgyi ba spyad lags pa dbyung bar mdzad par bzod pa de dag ni cang ma gsung shig /gang dag mi bzod pa de dag ni gsungs shig /
180b8('dul ba): 'di ni las brjod pa dang po yin te/ de bzhin du las brjod pa gnyis dang / gsum gyi bar du brjod par bya'o/ /dge 'dun gyis bzod cing gnang nas dge 'dun gyis dge slong 'char ka ched du bsams te
181a1('dul ba): khu ba phyung ba las gyur pa'i dge 'dun lhag ma'i ltung ba zla ba phyed bcabs pa'i spo ba spyad lags/ ltung ba bar ma ltung ba snga ma dang 'dra ba byung ba bcabs pa'i gzhi nas spo ba spyad lags/
181a2('dul ba): ltung ba bar ma dang 'dra ba yang bzlas pa'i ltung ba byung ba'i gzhi nas bslang ba spyad lags/ zhag drug gi mgu bar bgyi ba spyad lags pa dbyung bar mdzad lags te/ 'di ltar cang mi gsung
181a3('dul ba): bas de de bzhin du 'dzin to/ /de'i 'og tu spo ba bskyed par bya ste/ 'char ka legs par byas so/ /shin tu byas so/ /skyes bu dam pa gnyis ni mkhas pa/ gnyis ni gsal ba ste/ gang zhig ltung ba
181a4('dul ba): mi 'byin pa dang / gang zhig ltung ba byung ba na phyir chos bzhin byed pa'o/ /gnyis po 'di dag ni chos kyi sgron ma dang / chos kyi snang ba dang / chos kyi 'od dang / chos kyi gsal ba dang / chos kyi mar me dang / chos
181a5('dul ba): kyi rab gsal 'bar bar byed pa yin te/ gnyis gang zhe na/ gang zhig ltung ba mi 'byin pa dang / gang zhig ltung ba byung ba phyir chos bzhin byed pa'o/ /gnyis ni sdig pa rtsa ba nas rko ba rgyun nas bzlog pa
181a6('dul ba): la 'bad pa/ 'bab chu dang 'khri shing skems pa/ bdud dang g.yul 'gyed pa/ bdud kyi rgyal mtshan snyol ba/ chos kyi rgyal mtshan sgreng ba/ sdig pa'i rgyun gcod pa/ de bzhin gshegs pa'i chos dang
181a7('dul ba): 'thun pa'i chos kyi 'khor lo bskor ba'i rjes su skor ba yin te/ gnyis gang zhe na/ gang zhig ltung ba mi 'byin pa dang / gang zhig ltung ba byung na phyir chos bzhin byed pa'o/ /'char ka ltung ba bshags pa dang /
181a8('dul ba): so sor bshags pa 'dis khyod mi rtag pa'i 'du shes dang / mi rtag pa la sdug bsngal ba'i 'du shes dang / sdug bsngal ba la bdag med pa'i 'du shes dang / zas la mi mthun pa'i 'du shes dang / 'jig rten thams cad la mngon par
181b1('dul ba): mi dga' ba'i 'du shes dang / nyes dmigs kyi 'du shes dang / spong ba'i 'du shes dang / 'dod chags dang bral ba'i 'du shes dang / 'gog pa'i 'du shes dang / 'chi ba'i 'du shes dang / mi gtsang ba'i 'du shes dang / rnam
181b2('dul ba): par sngos pa'i 'du shes dang / rnam par rnags pa'i 'du shes dang / rnam par 'bus gzhigs pa'i 'du shes dang / rnam par bam pa'i 'du shes dang / rnam par zos pa'i 'du shes dang / rnam par dmar ba'i 'du shes dang /
181b3('dul ba): rnam par 'thor ba'i 'du shes dang / stong pa nyid du so sor rtog pa'i 'du shes dang / bsam gtan dang po dang / gnyis pa dang / gsum pa dang / bzhi pa dang / byams pa dang / snying rje dang / dga' ba dang / btang snyoms dang / nam
181b4('dul ba): mkha' mtha' yas skye mched dang / rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched dang / rgyun du zhugs pa'i 'bras bu dang / lan cig phyir 'ong ba'i
181b5('dul ba): 'bras bu dang / phyir mi 'ong ba'i 'bras bu dang / rdzu 'phrul gyi yul dang / lha'i rna ba dang / sems kyi rnam grangs dang / sngon gyi gnas dang / 'chi 'pho ba dang / skye ba dang / zag pa zad pa rnams kyi snod du 'gyur ro/ /
181b6('dul ba): 'char ka ltung ba bshags pa dang / so sor bshags pa 'dis khyod 'gro ba gnyis po lha dang mi gang yang rung ba'i 'gro ba 'dod par bya'o/ /bcom ldan 'das kyis las kyi mtha' mi 'chab pa'i 'gro ba ni gnyis
181b7('dul ba): te/ lha dang mi'o/ /gang dag ngas bshad pa la yid ches pa de dag ni bcab par mi sems so/ /yang bka' stsal pa/ bcabs pa char pa bzhin du 'bab/ /ma bcabs char bzhin de mi 'bab/ /de bas bcabs
181b8('dul ba): pa bshags bya ste/ /de lta na ni de mi 'bab/ /'char ka khyod dge 'dun gyis phyung zin gyis bag yod par sgrubs shig /dmar ser can gyi gzhi rdzogs s+ho// // gang zag gi gzhi'i spyi'i sdom ni/ 'char ka dang ni btus pa dang / /
182a1('dul ba): mtha' dang de bzhin gzhan gyis dang / phyi ma dag tu gyur pa'o/ /sdom la/ 'char ka gzhan gyis dran pa dang / /'dzem dang da gdod shes pa dang / /gnyis dang gnyis dang byas pa'o/ /legs par byin
182a2('dul ba): dang nyes par byin/ /mu bzhir smra dang brjed pa dang / /mu bzhi dag tu dbye ba'o/ /sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe
182a3('dul ba): 'char ka la ched du bsams te khu ba phyung ba las gyur pa'i dge 'dun lhag ma'i ltung ba byung ba zla ba phyed bcabs pa'i skabs de dge slong rnams kyis bcom ldan 'das la gsol pa dang / bcom ldan 'das
182a4('dul ba): kyis bka' stsal pa/ dge slong dag khyed kyis dge slong 'char ka ched du bsams te khu ba phyung ba las gyur pa'i dge 'dun lhag ma'i ltung ba zla ba phyed bcabs pa dang / gzhan yang de lta bu dang 'thun pa su yang
182a5('dul ba): rung ba la zla ba phyed kyi spo ba byin cig / yang gang zag gzhan zhig dge 'dun lhag ma'i ltung ba byung ba ma bcabs pa'i skabs de dge slong rnams kyis bcom ldan 'das la gsol pa dang / bcom ldan 'das
182a6('dul ba): kyis bka' stsal pa/ dge slong dag khyed kyis gang zag de'i ltung ba de ma bcabs pa dang / gzhan yang de lta bu dang 'thun pa su yang rung ba la zhag drug gi mgu bar bya ba byin cig /yang gang zag gzhan zhig dge
182a7('dul ba): 'dun lhag ma'i ltung ba gnyis byung ba de gnyis su ma shes te zla ba gnyis lon nas shes pa dang / zla ba gnyis su bcabs nas gcig ni dge slong rnams la smras/ gcig ni ma smras pa dang / dge 'dun
182a8('dul ba): gyis de la zla ba gnyis kyi spo ba byin te/ de spo ba bgyid bzhin pa las des dge 'dun gyi nang du ma smras pa'i ltung ba gang yin pa de yang shes nas skabs de dge slong rnams la smras pa dang / dge
182b1('dul ba): slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang gzhan yang de lta bu dang 'thun pa su yang rung ba la zla ba gnyis po de nyid
182b2('dul ba): kyi spo ba byin te/ ji ltar shes pa de bzhin du dran par 'gyur ro/ /yang gang zag gzhan zhig dge 'dun lhag ma'i ltung ba gnyis byung ba des ltung ba de gnyis zla ba gnyis su ma shes te zla ba gnyis lon nas
182b3('dul ba): shes pa dang / zla ba gnyis bcabs te/ gcig ni dge slong rnams la smras/ gcig ni ma smras pa dang / dge 'dun gyis de la zla ba gnyis kyi spo ba byin te/ de spo ba byed pa na ngo tsha ba'i chos su gyur pa'i skabs de
182b4('dul ba): dge slong rnams la smras pa/ tshe dang ldan pa dag bdag la dge 'dun lhag ma'i ltung ba gnyis byung ste/ bdag gis ltung ba de gnyis zla ba gnyis su ma shes te/ zla ba gnyis lon nas shes pa dang zla ba gnyis
182b5('dul ba): bcabs te gcig ni dge slong rnams la smras/ gcig ni ma smras pa dang / dge 'dun gyis bdag la zla ba gnyis kyi spo ba stsal te/ bdag spo ba bgyid pa na ngo tsha ba'i chos su gyur to zhes pa'i skabs de dge
182b6('dul ba): slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis gang zag de'i ltung ba ji ltar bcabs pa de dang / gzhan yang de lta bu dang 'thun pa su
182b7('dul ba): yang rung ba la spo ba byin te/ ji ltar shes pa de bzhin du dran par 'gyur ro/ /yang gang zag gzhan zhig dge 'dun lhag ma'i ltung ba byung ba la de zla ba phyed cing so sor thar pa'i mdo gdon pa 'don pa na 'di skad
182b8('dul ba): ces/ tshe dang ldan pa dag bdag gis chos 'di ji ltar mdo las 'byung zhing mdo'i khongs su gtogs par da gzod shes so zhes smra na/ gal te dge slong dag gis tshe dang ldan pa 'di sngar gso sbyong gi las
183a1('dul ba): gnyis sam gsum la ni 'dus na/ lan mang du yang re snyam zhes bya bar de'i rgyus shes na/ tshe dang ldan pa de'i mi shes pas thar pa med pa nyid pas de ltung ba byung ba gang yin pa de phyir chos bzhin
183a2('dul ba): du byed du gzhug cing phyis kyang 'gyod pa bskyed par bya ste/ ji ltar shes pa de bzhin du dran par 'gyur ro/ /yang gang zag gzhan zhig dge 'dun lhag ma'i ltung ba byung ba la de so sor thar pa'i mdo gdon pa
183a3('dul ba): 'don pa na 'di skad ces/ tshe dang ldan pa dag bdag gis chos 'di ji ltar mdo las 'byung zhing mdo'i khongs su gtogs par da gzod shes so zhes smra na/ gal te dge slong dag gis tshe dang ldan pa 'di sngar gso
183a4('dul ba): sbyong gi las gnyis sam gsum la ni 'dus na/ lan mang du yang re snyam zhes bya bar de'i rgyus mi shes na/ tshe dang ldan pa de'i mi shes pas thar pa med pa nyid pas de ltung ba byung ba gang yin pa de phyir chos
183a5('dul ba): bzhin du byed du gzhug cing phyis 'gyod pa bskyed par ni mi bya ste/ ji ltar shes pa de bzhin du dran par 'gyur ro/ /yang gang zag gzhan zhig dge 'dun lhag ma'i ltung ba byung ba de des zla ba gcig tu ma shes
183a6('dul ba): te/ zla ba gcig lon nas shes pa dang / zla ba gcig bcabs te dge slong rnams la smras pa dang / dge 'dun gyis de la zla ba gnyis kyi spo ba byin te/ de spo ba byed pa na lhags shing lhags pa'i dge slong
183a7('dul ba): rnams la smras pa/ tshe dang ldan pa dag bdag la dge 'dun lhag ma'i ltung ba byung ba ltung ba de bdag gis zla ba gcig tu ma shes te/ zla ba gcig lon nas shes pa dang / zla ba gcig tu bcabs te dge
183a8('dul ba): slong rnams la smras pa la/ dge 'dun gyis bdag la zla ba gnyis kyi spo ba byin te/ tshe dang ldan pa zla ba gcig ni legs par byin no/ /zla ba gcig ni nyes par byin te/ de ci'i phyir zhe na/ chos ma yin pa'i
183b1('dul ba): las 'khrugs pa yin te ji ltar shes pa de bzhin du dran par 'gyur ro/ / //'dul ba gzhi/ bam po bdun bcu gnyis pa/ yang gang zag gzhan zhig dge 'dun lhag ma'i ltung ba byung ba des ltung ba de zla ba gcig ma
183b2('dul ba): shes te/ zla ba gcig lon nas shes pa dang ma bcabs par dge slong rnams la smras pa dang / dge 'dun gyis de la zla ba gcig gi spo ba byin te/ de spo ba byed pa na lhags shing lhags pa'i dge slong rnams la
183b3('dul ba): smras pa/ tshe dang ldan pa dag bdag la dge 'dun lhag ma'i ltung ba byung ba bdag gis zla ba gcig tu ma shes te/ zla ba gcig lon nas shes pa dang ma bcabs par dge slong rnams la smras pa dang / dge 'dun
183b4('dul ba): gyis bdag la zla ba gcig gi spo ba byin te/ tshe dang ldan pa dag legs par byin pa ma yin gyis nyes par byin pa yin te/ de ci'i phyir zhe na/ tshe dang ldan pa mgu bar bya bar 'os pa ste/ ji ltar shes pa de bzhin du dran
183b5('dul ba): par 'gyur ro/ /yang gang zag gzhan zhig dge 'dun lhag ma'i ltung ba byung ba bshags par bya'o zhes ma bcabs pa las brjed do/ /des ltung ba de dran nas ni bcabs te dge slong rnams la smras pa dang /
183b6('dul ba): dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang / gzhan yang de lta bu dang 'thun pa su yang rung ba la snga ma dang phyi
183b7('dul ba): ma'i rgyud gnyis nas bzung ste spo ba byin cig / yang gang zag gzhan zhig dge 'dun lhag ma'i ltung ba byung ba bcabs pa bshags par bya'o snyam pa las brjed do/ /des de dran nas ni ma bcabs
183b8('dul ba): par dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang / gzhan yang de lta bu
184a1('dul ba): dang 'thun pa su yang rung ba la snga ma'i rgyud nas bzung ste spo ba byin cig / yang gang zag gzhan zhig dge 'dun lhag ma'i ltung ba byung ba bcabs pa bshags par bya'o snyam pa las brjed do/ /
184a2('dul ba): des de dran nas ni ma bcabs te dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba
184a3('dul ba): de dang / gzhan yang de lta bu dang 'thun pa su yang rung ba la spo ba byin cig /yang gang zag gzhan zhig dge 'dun lhag ma'i ltung ba byung ba bshags par bya'o zhes ma bcabs pa las brjed do/ /des de dran
184a4('dul ba): nas ma bcabs par dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang /
184a5('dul ba): gzhan yang de lta bu dang 'thun pa su yang rung ba la zhag drug gi mgu bar bya ba byin cig / //
184a6('dul ba): sdom la/ btus pa bcu drug gnyis dang ni/ /lnga dang brgyad dang nyi shu dang / /gsum dang gsum brgyad gsum dang ni/ /
184a7('dul ba): bzhi dang bzhi tshan brgyad dag dang / /gnas nas dbyung brgyad gsum dang ni/ /sgo lnga dag ni bstan pa yin/ /yang gang zag gzhan zhig dge 'dun lhag ma'i ltung ba byung ba bcabs nas babs te/ de 'ongs
184a8('dul ba): nas slar bsnyen par rdzogs te/ des ltung ba de bcabs bzhin du dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag
184a9('dul ba): khyed kyis gang zag de'i ltung ba de dang / gzhan yang de lta bu dang 'thun pa su yang rung ba la gnyis ka'i rgyud nas bzung ste spo ba byin cig /yang gang zag gzhan zhig dge 'dun lhag ma'i ltung ba byung ba bcabs nas
184b1('dul ba): babs te/ de 'ongs nas slar bsnyen par rdzogs te/ des ltung ba de ma bcabs par dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed
184b2('dul ba): kyis gang zag de'i ltung ba de dang / gzhan yang de lta bu dang 'thun pa su yang rung ba la snga ma'i rgyud nas bzung ste spo ba byin cig /yang gang zag gzhan zhig dge 'dun lhag ma'i ltung ba byung ba ma bcabs par babs
184b3('dul ba): nas/ de 'ongs nas slar bsnyen par rdzogs te/ de ltung ba de bcabs nas dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis
184b4('dul ba): gang zag de'i ltung ba de dang / gzhan yang de lta bu dang 'thun pa su yang rung ba la phyi ma'i rgyud nas bzung ste spo ba byin cig /yang gang zag gzhan zhig dge 'dun lhag ma'i ltung ba byung ba ma bcabs par babs nas/
184b5('dul ba): de 'ongs nas slar bsnyen par rdzogs nas des ltung ba ma bcabs pa nyid du dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge
184b6('dul ba): slong dag khyed kyis gang zag de'i ltung ba de dang / gzhan yang de lta bu dang 'thun pa su yang rung ba la zhag drug gi mgu bar bya ba byin cig /ji ltar khyad par med pas bzhi yin pa ji lta ba bzhin du shes pas
184b7('dul ba): bzhi dang / dran pas bzhi dang / yid gnyis kyi bzhi yang de bzhin no/ /rnam grangs 'dis bzhi tshan gzhan dag ste/ 'on kyang bsgre ba'i khyad par yod do/ /ji ltar gang zag gzhan zhes bya ba de bzhin du
184b8('dul ba): spo ba zhes brjod par bya'o/ /spo ba bzhin du spo ba spyad pa dang / mgu bar bya ba dang / mgu bar bya ba spyod pa dang / bslab pa byin pa'i bzhi tshan du sbyar bar bya'o/ /babs pa ji lta ba bzhin du dge tshul nyid du khas
185a1('dul ba): blangs pa dang / smyos pa nyid dang / sems 'khrugs pa nyid dang / tshor bas nyen pa nyid dang / ma mthong bas gnas nas dbyung ba nyid dang / phyir mi byed pas gnas nas dbyung ba nyid dang / sdig pa can
185a2('dul ba): gyi lta ba log par song ba mi 'dor bas gnas nas dbyung ba nyid la yang de bzhin du rgyas par sbyar bar bya'o/ /yang gang zag gzhan zhig dge 'dun lhag ma'i ltung ba gnyis byung ba bcabs pa dang / ma bcabs
185a3('dul ba): par babs te/ de 'ongs nas slar bsnyen par rdzogs te/ de bcabs nas babs pa gang yin pa de bcabs bzhin du dge slong rnams la smras/ ma bcabs pa gang yin pa de yang ma bcabs par dge
185a4('dul ba): slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang / gzhan yang de lta bu dang 'thun pa su
185a5('dul ba): yang rung ba la gcig gis snga ma dang phyi ma gnyis ka'i rgyud nas bzung ste spo ba byin cig / yang gang zag gzhan zhig dge 'dun lhag ma'i ltung ba gnyis byung ba bcabs pa dang / ma bcabs par babs te
185a6('dul ba): 'ongs nas slar bsnyen par rdzogs te/ des bcabs nas babs pa gang yin pa de ma bcabs par dge slong rnams la smras/ ma bcabs par gang yin pa de ma bcabs par smras pa dang / dge slong rnams
185a7('dul ba): kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang / gzhan yang de lta bu dang 'thun pa su yang rung ba la gcig ni snga ma'i rgyud nas
185a8('dul ba): bzung ste spo ba byin cig / gcig ni zhag drug gi mgu bar bya ba byin cig /yang gang zag gzhan zhig dge 'dun lhag ma'i ltung ba gnyis byung ba bcabs pa dang / ma bcabs par babs te/
185b1('dul ba): de 'ongs nas slar bsnyen par rdzogs te/ des bcabs pa gang yin pa de ma bcabs par dge slong rnams la smras/ ma bcabs pa gang yin pa de bcabs par dge slong rnams la smras pa dang / dge slong rnams kyis
185b2('dul ba): bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang / gzhan yang de lta bu dang 'thun pa su yang rung ba la gcig ni sngon gyi rgyud nas bzung ste spo ba byin
185b3('dul ba): cig / gcig ni phyi ma'i rgyud nas bzung ste spo ba byin cig /yang gang zag gzhan zhig gis dge 'dun lhag ma'i ltung ba gnyis byung ba bcabs pa dang / ma bcabs par babs te/ de 'ongs nas slar bsnyen par rdzogs
185b4('dul ba): te/ des bcabs pa gang yin pa de ma bcabs par dge slong rnams la smras/ ma bcabs pa gang yin pa de ma bcabs pa kho nas dge slong rnams la smras pa dang / dge slong rnams kyis bcom ldan 'das la'o/ /
185b5('dul ba): bcom ldan 'das kyis bka' stsal pa/ dge slong dag khyed kyis gang zag de'i ltung ba de dang / gzhan yang de lta bu dang 'thun pa su yang rung ba la gcig gi ni sngon gyi rgyud nas bzung ste spo ba byin cig /gcig gi ni zhag
185b6('dul ba): drug gi mgu bar bya ba byin cig / babs pa ji lta ba bzhin du spo ba dang / spo ba spyad pa dang / mgu bar bya ba dang / mgu bar bya ba spyod ba dang / bslab pa byin pa la yang de bzhin du brjod par bya'o/ /babs pa ji lta ba
185b7('dul ba): bzhin du dge tshul nyid du khas blangs pa dang / smyos pa nyid dang / sems 'khrugs pa nyid dang / tshor bas nyen pa nyid dang / ma mthong bas gnas nas dbyung ba nyid dang / phyir mi byed pas gnas nas dbyung ba nyid dang /
185b8('dul ba): sdig pa can gyi lta bar song ba mi 'dor bas gnas nas dbyung ba nyid la yang de bzhin du rgyas par brjod par bya'o/ /yang gang zag gzhan zhig dge 'dun lhag ma'i ltung ba tshad dang ldan pa byung ba bcabs pa de dge 'dun
186a1('dul ba): gyis ma mthong bas gnas nas dbyung ba byas te bslang zin pa des ltung ba rnams bcabs nas dge slong rnams la smras pa dang / dge slong rnams kyis bcom ldan 'das la'o/ /bcom ldan 'das
186a2('dul ba): kyis bka' stsal pa/ dge slong dag khyed kyis gang zag de dang / gzhan yang de lta bu dang 'thun pa su yang rung ba la ltung ba de rnams tshad dang ldan pa'o zhes byos la snga ma dang phyi ma gnyis ka'i rgyud nas bzung ste spo ba byin
186a3('dul ba): c ig yang gang zag gzhan zhig dge 'dun lhag ma'i ltung ba tshad dang ldan pa byung ba bcabs pa de dge 'dun gyis ma mthong bas gnas nas dbyung ba byas te bslang zin pa des ltung ba de rnams ma bcabs par dge
186a4('dul ba): slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de dang / gzhan yang de lta bu dang 'thun pa su yang
186a5('dul ba): rung ba la ltung ba de rnams tshad dang ldan pa'o zhes byos la sngon gyi rgyud nas bzung ste spo ba byin cig / yang gang zag gzhan zhig dge 'dun lhag ma'i ltung ba tshad dang ldan pa byung ba ma bcabs pa de dge 'dun gyis ma
186a6('dul ba): mthong bas gnas nas dbyung ba byas te bslang zin pa des ltung ba de rnams bcabs te dge slong rnams la smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/
186a7('dul ba): dge slong dag khyed kyis gang zag de dang / gzhan yang de lta bu dang 'thun pa su yang rung ba la ltung ba de rnams tshad dang ldan pa'o zhes byos la phyi ma'i rgyud nas bzung ste spo ba byin cig /yang gang zag gzhan zhig
186a8('dul ba): dge 'dun lhag ma'i ltung ba tshad dang ldan pa byung ba ma bcabs pa de dge 'dun gyis ma mthong bas gnas nas dbyung ba byas te/ bslang zin pa des ltung ba de rnams ma bcabs par dge slong rnams la
186b1('dul ba): smras pa dang / dge slong rnams kyis bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de dang / gzhan yang de lta bu dang 'thun pa su yang rung ba la ltung ba de
186b2('dul ba): rnams tshad dang ldan pa'o zhes byos la zhag drug gi mgu bar bya ba byin cig / tshad dang ldan pa ji lta ba bzhin du tshad dang mi ldan pa yang de bzhin no/ /ma mthong bas gnas nas dbyung ba brgyad yin pa ji lta ba bzhin
186b3('dul ba): du phyir mi byed pas gnas nas dbyung ba brgyad dang / sdig pa can gyi lta bar song ba mi 'dor bas gnas nas dbyung ba brgyad kyang de bzhin no/ /spo ba po'i gang zag dge 'dun lhag ma'i ltung ba byung nas babs te/
186b4('dul ba): de 'ongs nas slar bsnyen par rdzogs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ ma spyad pa spyod du chug shig dang spo ba spyad par 'gyur ro/ /
186b5('dul ba): babs pa ji lta ba bzhin du dge tshul nyid du khas blangs pa dang / smyos pa nyid dang / sems 'khrugs pa nyid dang / tshor bas nyen pa nyid dang / ma mthong bas gnas nas phyung ba nyid dang / slar mi byed pas gnas nas dbyung
186b6('dul ba): ba nyid kyang de bzhin no/ /gang zag gzhan spo ba spyad zin pa dge 'dun lhag ma'i ltung ba byung nas babs te/ de 'ongs nas slar bsnyen par rdzogs pa'i skabs de dge slong rnams kyis bcom ldan 'das la gsol pa dang /
186b7('dul ba): bcom ldan 'das kyis bka' stsal pa/ gang zag des spo ba spyad zin pa nyid pas de dang / de lta bu dang 'thun pa su yang rung ba la mgu bar bya ba byin cig /babs pa ji lta ba bzhin du dge tshul nyid du khas blangs pa dang zhes
186b8('dul ba): bya ba dang / sdig pa can gyi lta bar song ba mi 'dor bas gnas nas dbyung ba nyid kyi bar du bsgre ba yang gong ma lta bu de nyid yin no/ /gang zag mgu bar bya ba spyod pa dge 'dun lhag ma'i ltung ba byung nas babs te/ de 'ongs nas slar
187a1('dul ba): bsnyen par rdzogs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ ma spyad pa spyod du chug shig dang mgu bar bya ba spyad par 'gyur ro/ /
187a2('dul ba): babs pa ji lta ba bzhin du bsgre ba gong ma lta bu de nyid yin no/ /gang zag mgu ba spyad zin pa dge 'dun lhag ma'i ltung ba byung nas babs te/ de 'ongs nas slar bsnyen par rdzogs pa'i skabs de dge slong rnams kyis bcom
187a3('dul ba): ldan 'das la gsol pa dang / bcom ldan 'das kyis bka' stsal pa/ dge slong dag de mgu bar bya ba spyad zin pa nyid pas 'di phyung shig /babs pa ji lta ba bzhin du bsgre ba gong ma lta bu de nyid yin no/ /ma mthong bas gnas
187a4('dul ba): nas phyung ba'i gang zag dge 'dun lhag ma'i ltung ba byung ba ma bcabs pa de dge 'dun gyi gnas nas phyung ste bslang zin pa des ltung ba de bcabs nas dge slong rnams la smras pa dang / dge slong rnams kyis bcom ldan 'das
187a5('dul ba): la'o/ /bcom ldan 'das kyis bka' stsal pa/ dge slong dag khyed kyis gang zag de'i ltung ba de dang / gzhan yang de lta bu dang 'thun pa su yang rung ba la phyi ma'i rgyud nas bzung ste spo ba byin cig /ma mthong bas gnas
187a6('dul ba): nas phyung ba'i gang zag dge 'dun lhag ma'i ltung ba byung ba ma bcabs pa de dge 'dun gyis ma mthong bas gnas nas phyung ste bslang zin pa des ltung ba de ma bcabs par dge slong rnams la smras pa dang / dge slong rnams kyis
187a7('dul ba): bcom ldan 'das la'o/ /bcom ldan 'das kyis bka' stsal pa/ dge slong dag khyed kyis gang zag de dang / gzhan yang de lta bu dang 'thun pa su yang rung ba la zhag drug gi mgu bar bya ba byin cig /khyad par med pas
187a8('dul ba): gnyis yin pa de bzhin du shes pas gnyis dang / dran pas gnyis dang / yid gnyis kyis gnyis kyang de bzhin no/ /ma mthong bas gnas nas phyung ba brgyad yin pa ji lta ba bzhin du slar mi byed pas gnas nas phyung ba brgyad dang /
187b1('dul ba): sdig pa can gyi lta bar song ba mi 'dor ba gnas nas phyung ba brgyad kyang de bzhin no// // sdom la/ brtsams pa bcu gnyis dag dang ni/ /dgu ba thams cad nag po dang / /zung dgu dag tu byas pa dang / /tshig bcu dang ni
187b2('dul ba): lnga pa'o/ /yang gang zag gzhan zhig dge 'dun lhag ma'i ltung ba tshad med pa dang ldan pa byung ba bcabs te/ des ltung ba de rnams kyi brtsams pa ni shes kyi/ zhag gi mtha' ni mi shes pa'i skabs de dge slong
187b3('dul ba): rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis gang zag de dang / gzhan yang de lta bu dang 'thun pa su yang rung ba la ltung ba de rnams tshad dang mi
187b4('dul ba): ldan pa'o zhes byos la dag pa'i mtha' can gyi spo ba byin cig / yang gang zag gzhan zhig dge 'dun lhag ma'i ltung ba tshad med pa dang ldan pa byung ba bcabs nas des ltung ba de rnams kyi zhag gi mtha' ni shes
187b5('dul ba): kyi/ ltung ba brtsams pa mi shes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis gang zag de dang / gzhan yang de
187b6('dul ba): lta bu dang 'thun pa su yang rung ba la ltung ba de rnams tshad med pa dang ldan pa'o zhes byos la ji ltar shes pa rnams kyi spo ba byin cig / yang gang zag gzhan zhig dge 'dun lhag ma'i ltung ba tshad med pa dang ldan
187b7('dul ba): pa byung ba bcabs nas/ des ltung ba de rnams kyi brtsams pa yang mi shes/ zhag gi mtha' yang mi shes pa'i skabs de dge slong rnams kyis bcom ldan 'das la gsol pa dang / bcom ldan 'das kyis
187b8('dul ba): bka' stsal pa/ dge slong dag khyed kyis gang zag de dang / gzhan yang de lta bu dang 'thun pa su yang rung ba la ltung ba de rnams tshad med pa dang ldan pa'o zhes byos la dag pa'i mtha' can gyi spo ba byin cig /yang gang zag gzhan zhig dge
188a1('dul ba): 'dun lhag ma'i ltung ba tshad med pa dang ldan pa byung ba bcabs nas/ des ltung ba de rnams kyi brtsams pa yang shes/ zhag gi mtha' yang shes pa'i skabs de dge slong rnams kyis bcom ldan 'das la
188a2('dul ba): gsol pa dang / bcom ldan 'das kyis bka' stsal pa/ dge slong dag khyed kyis gang zag de dang / gzhan yang de lta bu dang 'thun pa su yang rung ba la ltung ba de rnams tshad med pa dang ldan pa'o zhes byos la ji ltar
188a3('dul ba): bcabs pa rnams kyi spo ba byin cig / shes pa bzhi yin pa ji lta ba bzhin du dran pa bzhi dang / yid gnyis bzhi yang de bzhin no/ /yang gang zag gzhan zhig dge 'dun lhag ma'i ltung ba byung ba bcabs pa de la dge
188a4('dul ba): 'dun gyis chos ma yin pa'i las 'khrugs pa gzhag par 'os pas spo ba byin te/ de spo ba byed bzhin pa las de dge 'dun lhag ma'i ltung ba bar ma snga ma dang 'dra ba byung ba bcabs pa de la dge 'dun gyis chos ma yin pa'i
188a5('dul ba): las 'khrugs pa gzhag par 'os pas gzhi nas spo ba byin te/ de bzhi nas spo ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa de la dge 'dun gyis chos ma yin
188a6('dul ba): pa'i las 'khrugs pa gzhag par 'os pas gzhi nas bslang ba dang / mgu bar bya ba yang chos ma yin pas byin la/ phyung ba yang chos ma yin pas byas na gang zag 'di ni thams cad nag po zhes bya ste/ ma dag pa
188a7('dul ba): ma bslang ba ste/ ltung ba de las yongs su ma grol lo/ /yang gang zag gzhan zhig dge 'dun lhag ma'i ltung ba byung ba bcabs pa de la dge 'dun gyis chos kyi las mi 'khrugs pas gzhag par mi 'os pas spo ba byin te/
188a8('dul ba): de spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa de la dge 'dun gyis chos ma yin pa'i las 'khrugs pa gzhag par 'os pas gzhi nas spo ba byin te/ gzhi nas spo ba byed bzhin
188b1('dul ba): p a las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa de la dge 'dun gyis chos ma yin pa'i las 'khrugs pa gzhag par 'os pas gzhi nas bslang ba dang mgu bar bya ba yang
188b2('dul ba): chos ma yin pas byin la/ phyung ba yang chos ma yin pas byas na gang zag 'di ni phal cher gnag pa zhes bya ste/ ma dag pa ma bslang ba ste/ ltung ba de las yongs su ma grol lo/ /yang gang zag gzhan zhig dge 'dun lhag ma'i
188b3('dul ba): ltung ba byung ba bcabs pa de la dge 'dun gyis chos kyi las mi 'khrugs pa gzhag par mi 'os pas spo ba byin te/ de spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba
188b4('dul ba): bcabs pa de la dge 'dun gyis chos kyi las mi 'khrugs pa gzhag par mi 'os pas gzhi nas spo ba byin te/ de gzhi nas spo ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te
188b5('dul ba): byung ba bcabs pa de la dge 'dun gyis chos ma yin pa'i las 'khrugs pa gzhag par 'os pas gzhi nas bslang ba dang / mgu bar bya ba yang chos ma yin pas byin la/ phyung ba yang chos ma yin pas byas na gang
188b6('dul ba): zag de ni phyed gnag pa zhes bya ste/ ma dag pa ma bslang ba ste/ ltung ba de las yongs su ma grol lo/ /yang gang zag gzhan zhig dge 'dun lhag ma'i ltung ba byung ba bcabs pa de la dge 'dun gyis chos kyi
188b7('dul ba): las mi 'khrugs pa gzhag par mi 'os pas spo ba byin te/ spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa de la dge 'dun gyis chos kyi las mi
188b8('dul ba): 'khrugs pa gzhag par mi 'os pas gzhi nas spo ba byin te/ de gzhi nas spo ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa de la dge 'dun
189a1('dul ba): gyis chos kyi las mi 'khrugs pa gzhag par mi 'os pas gzhi nas bslang ba byin te/ mgu bar bya ba yang chos kyis byas la/ phyung ba ni chos ma yin pas byas na gang zag 'di ni phyogs gcig nag
189a2('dul ba): po zhes bya ste/ ma dag pa ma bslang ba ste/ ltung ba de las yongs su ma grol lo/ /yang gang zag gzhan zhig dge 'dun lhag ma'i ltung ba byung ba bcabs pa de la dge 'dun gyis chos kyi las mi 'khrugs pa gzhag par mi 'os pas
189a3('dul ba): spo ba byin te/ de spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa de la dge 'dun gyis chos kyi las mi 'khrugs pa gzhag par mi 'os pas gzhi nas spo ba byin
189a4('dul ba): te/ de gzhi nas spo ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs pa de la dge 'dun gyis chos kyi las mi 'khrugs pa gzhag par mi 'os pas gzhi nas bslang
189a5('dul ba): ba dang mgu bar bya ba yang chos kyis byin/ phyung ba yang chos kyis byin na gang zag 'di ni nag po dang bral ba zhes bya ste/ dag pa bslang ba ste/ ltung ba de las yongs su grol lo/ /yang gang zag gzhan zhig dge 'dun lhag
189a6('dul ba): ma'i ltung ba byung ba ma bcabs pa de la dge 'dun gyis chos ma yin pa'i las 'khrugs pa gzhag par 'os pas mgu bar bya ba byin te/ de mgu bar bya ba byed bzhin pa las dge 'dun lhag ma'i ltung ba ltung ba bar ma ltung
189a7('dul ba): b a snga ma dang 'dra ba byung ba ma bcabs pa la dge 'dun gyis chos ma yin pa'i las 'khrugs pa gzhag par 'os pas gzhi nas mgu bar bya ba byin te de gzhi nas mgu bar bya ba byed bzhin pa las dge 'dun
189a8('dul ba): l hag ma'i ltung ba ltung ba bar ma dang 'dra ba yang bzlas te byung ba ma bcabs pa de la dge 'dun gyis chos ma yin pa'i las 'khrugs pa gzhag par 'os pas gzhi nas bslang ste mgu bar bya ba chos ma yin pas
189b1('dul ba): byin la/ phyung ba yang chos ma yin pas byas na gang zag 'di ni thams cad nag po zhes bya ste/ ma dag pa ma bslang ba ste/ ltung ba de las yongs su ma grol lo/ /yang gang zag gzhan zhig dge 'dun lhag ma'i
189b2('dul ba): ltung ba byung ba ma bcabs pa de la dge 'dun gyis chos kyi las mi 'khrugs pa gzhag par mi 'os pas mgu bar bya ba byin te/ de mgu bar bya ba byed bzhin pa las dge 'dun lhag ma'i ltung ba ltung ba bar ma
189b3('dul ba): snga ma dang 'dra ba byung ba ma bcabs pa de la dge 'dun gyis chos ma yin pa'i las 'khrugs pa gzhag par 'os pas gzhi nas mgu bar bya ba byin te/ gzhi nas mgu bar bya ba byed bzhin pa las dge 'dun lhag ma'i ltung
189b4('dul ba): ba ltung ba bar ma dang 'dra ba yang bzlas te byung ba ma bcabs pa de la dge 'dun gyis chos ma yin pa'i las 'khrugs pa gzhag par 'os pas gzhi nas bslang nas mgu bar bya ba byin la/ phyung yang chos ma yin pas
189b5('dul ba): byas na gang zag 'di ni phal cher nag po zhes bya ste/ ma dag pa ma bslang ba ste/ ltung ba de las yongs su ma grol lo/ /yang gang zag gzhan zhig dge 'dun lhag ma'i ltung ba byung ba ma bcabs pa de la dge 'dun gyis chos
189b6('dul ba): kyi las mi 'khrugs pa gzhag par mi 'os pas mgu bar bya ba byin te/ de mgu bar bya ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba ma bcabs pa de la dge
189b7('dul ba): 'dun gyis chos kyi las mi 'khrugs pa gzhag par mi 'os pas gzhi nas mgu bar bya ba byin te/ de gzhi nas mgu bar bya ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te
189b8('dul ba): byung ba ma bcabs pa de la dge 'dun gyis chos kyi las mi 'khrugs pa gzhag par mi 'os pas gzhi nas bslang ste mgu bar bya ba byin la/ phyung ba ni chos ma yin pas byas na/ gang zag 'di ni phyogs cig nag po
190a1('dul ba): zhes bya ste/ ma dag pa ma bslang ba ste/ ltung ba de las yongs su ma grol lo/ /yang gang zag gzhan zhig dge 'dun lhag ma'i ltung ba byung ba ma bcabs pa de la dge 'dun gyis chos kyi las mi 'khrugs pa
190a2('dul ba): gzhag par mi 'os pas mgu bar bya ba byin te/ de mgu bar bya ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba ma bcabs pa de la dge 'dun gyis chos kyi las mi
190a3('dul ba): 'khrugs pa gzhag par mi 'os pas gzhi nas mgu bar bya ba byin te/ de gzhi nas mgu bar bya ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba ma bcabs pa de la/
190a4('dul ba): dge 'dun gyis chos kyi las mi 'khrugs pa gzhag par mi 'os pas gzhi nas bslang nas mgu bar bya ba byin la/ phyung ba yang chos kyis byas na gang zag 'di ni nag po dang bral ba zhes bya ste/ dag pa bslang ba ste/
190a5('dul ba): ltung ba de las yongs su grol lo/ /gang zag gnyis shig dge 'dun lhag ma'i ltung ba byung nas bshags par bya'o/ /bshags par bya'o snyam pa las/ de na gcig gis ni bshags/ cig shos kyis ni ma bshags
190a6('dul ba): na/ de la ma bshags pa gang yin pa de 'dul ba las 'gal ba'i nyes byas rab tu mang po'i ltung ba 'chags su bcug la de'i 'og tu spo ba dang / gzhi nas spo ba dang / mgu bar bya ba byin te dbyung bar bya'o/ /yang gang
190a7('dul ba): zag gnyis shig dge 'dun lhag ma'i ltung ba byung nas de gnyis gnas de nyid du gang zag gi mdun du bshags par bya'o/ /bshags par bya'o snyam pa las/ de na gcig gis ni bshags la/ cig shos kyis
190a8('dul ba): ni ma bshags na/ de la ma bshags pa gang yin pa de 'dul ba las 'gal ba'i nyes byas rab tu mang po'i ltung ba 'chags su bcug la de'i 'og tu spo ba dang / gzhi nas spo ba dang / mgu bar bya ba byin te dbyung
190b1('dul ba): bar bya'o/ /gang zag gcig gi drung du ji lta ba bzhin du gnyis kyi 'am/ mang po 'am/ dge 'dun gyi yang de bzhin no/ /gnas de nyid du ji lta bar gnas gzhan du yang de bzhin no/ /yang gang zag gzhan zhig dge 'dun
190b2('dul ba): lhag ma'i ltung ba byung ba bcabs pa de la dge 'dun gyis chos ma yin pa'i las 'khrugs pa gzhag par 'os pas spo ba byin te/ de spo ba byed bzhin pa las ltung ba gzhan shes te/ des dge 'dun gyi nang du ma smras pa'i ltung ba
190b3('dul ba): gang yin pa de yang shes/ des dge 'dun gyi nang du smras pa'i ltung ba gang yin pa de yang shes nas des dge slong rnams la smras pa/ tshe dang ldan pa dag bdag la dge 'dun lhag ma'i ltung ba byung ba bcabs pa dang / bdag la
190b4('dul ba): dge 'dun gyis chos ma yin pa'i las 'khrugs pa gzhag par 'os pas spo ba byin te/ bdag spo ba byed bzhin pa las ltung ba gzhan shes te bdag gis dge 'dun gyi nang du ma smras pa gang yin pa dang / bdag gi ltung
190b5('dul ba): ba gang la dge 'dun gyis chos ma yin pa'i las 'khrugs pa gzhag par 'os pas spo ba byin pa gang yin pa'i ltung ba de yang bdag gis shes kyis/ tshe dang ldan pa dag bdag gi ltung ba snga ma de dang phyi ma 'di la chos kyi las
190b6('dul ba): mi 'khrugs pa gzhag par mi 'os pas spo ba legs par stsal du gsol/ dge slong de rnams kyis de'i ltung ba snga ma la ni chos kyi las mi 'khrugs pa gzhag par mi 'os pas spo ba byin/ phyi ma de la ni chos ma yin pa'i
190b7('dul ba): las 'khrugs pa gzhag par 'os pas spo ba byin te/ de spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs nas/ des de'i ltung ba gang la dge 'dun gyis chos ma yin
190b8('dul ba): pa'i las 'khrugs pa gzhag par 'os pas spo ba byin pa de shes nas des dge slong rnams la smras pa/ tshe dang ldan pa dag bdag la dge 'dun lhag ma'i ltung ba byung ba bcabs pa dang / bdag la dge 'dun gyis chos ma yin pa'i
191a1('dul ba): las 'khrugs pa gzhag par 'os pas spo ba byin te/ bdag spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs te/ bdag gi ltung ba bar ma de dang / bdag gi
191a2('dul ba): gang la dge 'dun gyis chos ma yin pa'i las 'khrugs pa gzhag par 'os pas spo ba byin pa yang shes kyis/ tshe dang ldan pa dag bdag gi ltung ba snga ma de spo ba dang / ltung ba bar ma de gzhi nas spo ba chos kyi las
191a3('dul ba): mi 'khrugs pa gzhag par mi 'os pas legs par stsal du gsol/ dge slong de rnams kyis de'i ltung ba snga ma la ni chos kyi las mi 'khrugs pa gzhag par mi 'os pas spo ba byin/ ltung ba bar ma de la
191a4('dul ba): ni chos ma yin pa'i las 'khrugs pa gzhag par 'os pas gzhi nas spo ba byin te/ de gzhi nas spo ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs te/
191a5('dul ba): des yang bzlas te byung ba'i ltung ba de yang shes/ ltung ba bar ma gang la dge 'dun gyis chos ma yin pa'i las 'khrugs pa gzhag par 'os pas gzhi nas spo ba byin pa yang shes nas des dge slong rnams la smras pa/
191a6('dul ba): tshe dang ldan pa dag bdag gis dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs pa shes te/ bdag gi de la dge 'dun gyis chos ma yin pa'i las 'khrugs pa gzhag par 'os pas
191a7('dul ba): gzhi nas spo ba byin nas/ bdag gzhi nas spo ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs te/ bdag gis yang bzlas pa'i ltung ba de yang shes
191a8('dul ba): ltung ba bar ma ltung ba snga ma dang 'dra ba byung ba bcabs pas bdag gi de la dge 'dun gyis chos ma yin pa'i las 'khrugs pa gzhag par 'os pas gzhi nas spo ba byin pa de yang shes kyis/ tshe dang ldan pa dag bdag
191b1('dul ba): gis ltung ba bar ma de la gzhi nas spo ba dang / yang bzlas te byung ba 'di la gzhi nas spo ba dang / yang bzlas te byung ba 'di la gzhi nas bslang ba de la chos kyi las mi 'khrugs pa gzhag par mi 'os pas legs par
191b2('dul ba): stsal du gsol/ /dge slong de rnams kyis de'i ltung ba snga ma la ni chos kyi las mi 'khrugs pa gzhag par mi 'os pas gzhi nas spo ba byin/ yang bzlas pa'i ltung ba de la ni chos ma yin pa'i las 'khrugs pa gzhag par 'os
191b3('dul ba): pas gzhi nas bslang ba byin no/ /yang gang zag gzhan zhig dge 'dun lhag ma'i ltung ba byung ba de la dge 'dun gyis chos ma yin pa'i las 'khrugs par gzhag par 'os pas mgu bar bya ba byin te/ de mgu bar bya ba
191b4('dul ba): byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba dang / des ltung ba bar ma de dang / gang la dge 'dun gyis chos ma yin pa'i las 'khrugs pa gzhag par 'os pas mgu bar
191b5('dul ba): bya ba byin pa yang shes nas des dge slong rnams la smras pa/ tshe dang ldan pa dag bdag la dge 'dun lhag ma'i ltung ba byung ba ma bcabs te/ bdag gis de la dge 'dun gyis chos ma yin pa'i las 'khrugs pa gzhag
191b6('dul ba): par 'os pas mgu bar bya ba byin te/ bdag mgu bar bya ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba ma bcabs te/ bdag gi ltung ba bar ma dang / bdag gi
191b7('dul ba): ltung ba gang la dge 'dun gyis chos ma yin pa'i las 'khrugs pa gzhag par 'os pas mgu bar bya ba byin pa de yang shes kyis/ tshe dang ldan pa dag bdag gi ltung ba snga ma de la mgu bar bya ba dang / ltung ba bar ma 'di
191b8('dul ba): la gzhi nas mgu bar bya ba chos kyi las mi 'khrugs pa gzhag par mi 'os pas legs par stsal du gsol/ /dge slong rnams kyis de'i ltung ba snga ma la ni chos kyi las mi 'khrugs pa gzhag par mi 'os pas mgu bar bya
192a1('dul ba): ba byin/ ltung ba bar ma 'di la ni chos ma yin pa'i las 'khrugs pa gzhag par 'os pas gzhi nas mgu bar bya ba byin te/ de gzhi nas mgu bar bya ba byed bzhin pa las dge 'dun lhag ma'i ltung ba
192a2('dul ba): ltung ba bar ma dang 'dra ba yang bzlas te byung ba ma bcabs te/ des yang bzlas te byung ba'i ltung ba de dang / de'i ltung ba bar ma gang la dge 'dun gyis chos ma yin pa'i las 'khrugs pa gzhag par 'os pas gzhi
192a3('dul ba): nas mgu bar bya ba byin pa de yang shes nas/ des dge slong rnams la smras pa/ tshe dang ldan pa dag bdag la dge 'dun lhag ma'i ltung ba ltung ba bar ma ltung ba snga ma dang 'dra ba byung ba ma bcabs te/ bdag gi de la
192a4('dul ba): dge 'dun gyis chos ma yin pa'i las 'khrugs pa gzhag par 'os pas gzhi nas mgu bar bya ba byin te/ bdag gzhi nas mgu bar bya ba byed bzhin pa las dge 'dun lhag ma'i ltung ba ltung ba bar ma dang
192a5('dul ba): 'dra ba yang bzlas te byung ba ma bcabs te/ bdag gis yang bzlas pa'i ltung ba dang / bdag gi ltung ba bar ma gang la dge 'dun gyis chos ma yin pa'i las 'khrugs pa gzhag par 'os pas gzhi
192a6('dul ba): nas mgu bar bya ba byin pa de yang shes kyis/ tshe dang ldan pa dag bdag gi ltung ba bar ma de la gzhi nas mgu bar bya ba de dang / yang bzlas pa'i ltung ba 'di la gzhi nas bslang ste mgu bar bya
192a7('dul ba): ba'i chos kyi las mi 'khrugs pa gzhag par mi 'os pas legs par stsal du gsol/ dge slong de rnams kyis de'i ltung ba bar ma de la gzhi nas mgu bar bya ba dang / yang bzlas pa'i ltung ba
192a8('dul ba): 'di la gzhi nas bslang ste mgu bar bya bar chos kyi las mi 'khrugs pa gzhag par mi 'os pas byin no/ /shes pas lnga yin pa ji lta bar dran pas lnga dang / yid gnyis kyis lnga yang de bzhin no// //
192b1('dul ba): sdom la/ yang gzhan dag gis bcu gnyis dang / /gzhi dag pa ni drug dang ni/ /sa chen po ni dag bya dag /gang zag bzhir ni bstan pa yin/ /yang gang zag gzhan zhig dge 'dun lhag ma'i ltung ba byung ba
192b2('dul ba): bcabs pa de la dge 'dun gyis chos ma yin pa'i las 'khrugs pa gzhag par 'os pas spo ba byin te/ de spo ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba bcabs
192b3('dul ba): nas/ des ltung ba bar ma de dang / de'i ltung ba gang la dge 'dun gyis chos ma yin pa'i las 'khrugs pa gzhag par 'os pas spo ba byin pa de yang shes nas/ des dge slong rnams la smras pa/ tshe dang ldan pa dag
192b4('dul ba): bdag la dge 'dun lhag ma'i ltung ba byung ba bcabs nas bdag gi de la dge 'dun gyis chos ma yin pa'i las 'khrugs pa gzhag par 'os pas spo ba byin te/ bdag spo ba byed bzhin pa las dge 'dun lhag
192b5('dul ba): ma'i ltung ba ltung ba bar ma ltung ba snga ma dang 'dra ba byung ba bcabs te/ bdag gis ltung ba bar ma de dang / bdag gi ltung ba gang la dge 'dun gyis chos ma yin pa'i las 'khrugs pa gzhag par 'os pas spo
192b6('dul ba): ba byin pa de yang shes kyis/ tshe dang ldan pa dag bdag gi ltung ba snga ma de la spo ba dang / ltung ba bar ma 'di la gzhi nas spo ba chos kyi las mi 'khrugs pa gzhag par mi 'os pas legs par stsal du gsol/
192b7('dul ba): dge slong de rnams kyis de'i ltung ba snga ma de la ni chos kyi las mi 'khrugs pa gzhag par mi 'os pas spo ba byin/ ltung ba bar ma de la ni chos ma yin pa'i las 'khrugs pa gzhag par 'os pas gzhi nas spo ba
192b8('dul ba): byin te/ de gzhi nas spo ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba bcabs nas des yang bzlas pa'i ltung ba de yang shes/ de'i ltung ba bar ma gang la dge
193a1('dul ba): 'dun gyis chos ma yin pa'i las 'khrugs pa gzhag par 'os pas gzhi nas spo ba byin pa de yang shes nas des dge slong rnams la smras pa/ tshe dang ldan pa dag bdag la dge 'dun lhag ma'i ltung ba ltung ba bar
193a2('dul ba): ma ltung ba snga ma dang 'dra ba byung ba bcabs te/ bdag gi de la dge 'dun gyis chos ma yin pa'i las 'khrugs pa gzhag par 'os pas gzhi nas spo ba byin te/ bdag gzhi nas spo ba byed bzhin pa las dge 'dun lhag
193a3('dul ba): ma'i ltung ba ltung ba bar ma dang 'dra ba yang bzlas te byung ba bcabs nas bdag gis yang bzlas pa'i ltung ba de yang shes/ bdag gi ltung ba bar ma gang la dge 'dun gyis chos ma yin pa'i las 'khrugs pa gzhag
193a4('dul ba): par 'os pas gzhi nas spo ba byin pa de yang shes kyis/ tshe dang ldan pa dag bdag gi ltung ba snga ma bar ma de gzhi nas spo ba dang / yang bzlas pa'i ltung ba 'di la gzhi nas bslang ba chos kyi las mi 'khrugs pa gzhag
193a5('dul ba): par mi 'os pas legs par stsal du gsol/ /dge slong de rnams kyis de'i ltung ba snga ma la ni chos kyi las mi 'khrugs pa gzhag par mi 'os pas gzhi nas spo ba byin/ yang bzlas pa'i ltung ba de la ni chos ma
193a6('dul ba): yin pa'i las 'khrugs pa gzhag par 'os pas gzhi nas bslang ba byin no/ /yang gang zag gzhan zhig dge 'dun lhag ma'i ltung ba byung ba ma bcabs pa de la dge 'dun gyis chos ma yin pa'i las 'khrugs
193a7('dul ba): pa gzhag par 'os pas zhag drug gi mgu bar bya ba byin te/ de mgu bar bya ba byed bzhin pa las dge 'dun lhag ma'i ltung ba ltung ba bar ma ltung ba snga ma dang 'dra ba byung ba ma bcabs te/ des ltung ba bar ma de
193a8('dul ba): yang shes/ de'i ltung ba gang la dge 'dun gyis chos ma yin pa'i las 'khrugs pa gzhag par 'os pas mgu bar bya ba byin pa de yang shes nas des dge slong rnams la smras pa/ tshe dang ldan pa dag bdag la dge 'dun
193b1('dul ba): lhag ma'i ltung ba byung ba ma bcabs te/ bdag gi de la dge 'dun gyis chos ma yin pa'i las 'khrugs par gzhag par 'os pas zhag drug gi mgu bar bya ba byin nas/ mgu bar byed bzhin pa las dge
193b2('dul ba): 'dun lhag ma'i ltung ba ltung ba bar ma ltung ba snga ma dang 'dra ba byung ba ma bcabs te/ bdag gis ltung ba bar ma de yang shes/ bdag gis ltung ba gang la dge 'dun gyis chos ma yin pa las 'khrugs pa gzhag
193b3('dul ba): par 'os pas zhag drug gi mgu bar bya ba byin pa de yang shes kyis/ tshe dang ldan pa dag bdag gi ltung ba snga ma de la mgu bar bya ba dang / ltung ba bar ma 'di la gzhi nas mgu bar bya ba'i chos kyi las mi 'khrugs pa gzhag
193b4('dul ba): par mi 'os pas legs par stsal du gsol/ dge slong de rnams kyis de'i ltung ba snga ma la ni chos kyi las mi 'khrugs pa gzhag par mi 'os pas mgu bar bya ba byin/ ltung ba bar ma 'di la ni chos ma yin pa'i
193b5('dul ba): las 'khrugs pa gzhag par 'os pas gzhi nas mgu bar bya ba byin te/ de gzhi nas mgu bar bya ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba ma bcabs te/ des
193b6('dul ba): yang bzlas pa'i ltung ba de yang shes/ de'i ltung ba bar ma gang la dge 'dun gyis chos ma yin pa'i las 'khrugs pa gzhag par 'os pa gzhi nas mgu bar bya ba byin pa de yang shes nas des dge slong rnams la smras pa/ tshe
193b7('dul ba): dang ldan pa dag bdag la dge 'dun lhag ma'i ltung ba ltung ba bar ma ltung ba snga ma dang 'dra ba byung ba ma bcabs te/ bdag gi de la dge 'dun gyis chos ma yin pa'i las 'khrugs pa gzhag par 'os pas gzhi nas mgu bar
193b8('dul ba): bya ba byin te/ bdag gzhi nas mgu bar bya ba byed bzhin pa las dge 'dun lhag ma'i ltung ba ltung ba bar ma dang 'dra ba yang bzlas te byung ba ma bcabs te/ bdag gis yang bzlas pa'i ltung ba de yang shes/ bdag gi
194a1('dul ba): ltung ba bar ma gang la dge 'dun gyis chos ma yin pa'i las 'khrugs pa gzhag par 'os pas gzhi nas mgu bar bya ba byin pa de yang shes kyis/ tshe dang ldan pa dag bdag gi ltung ba snga ma bar ma de la gzhi
194a2('dul ba): nas mgu bar bya ba dang / yang bzlas pa'i ltung ba 'di la gzhi nas bslang ste/ mgu bar bya ba chos kyi las mi 'khrugs pa gzhag par mi 'os pas legs par stsal du gsol/ dge slong de rnams kyis de'i ltung ba
194a3('dul ba): snga ma la ni gzhi nas mgu bar bya ba dang / yang bzlas pa'i ltung ba 'di las gzhi nas bslang ste mgu bar bya ba chos kyi las mi 'khrugs pa gzhag par mi 'os pa byin no/ /shes pas bzhi yin pa ji lta bar dran pas bzhi dang /
194a4('dul ba): yid gnyis kyis bzhi yang de bzhin no/ /spo ba po'i gang zag dge 'dun lhag ma'i ltung ba byung ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
194a5('dul ba): gzhi nas dag par byas te 'dul ba dang / 'gal ba'i nyes byas kyi ltung ba bshags na de spo ba spyod pa kho na yin no/ /spo ba phyed spyad pa'i gang zag dge 'dun lhag ma'i ltung ba byung ba'i skabs de dge slong rnams kyis
194a6('dul ba): bcom ldan 'das la gsol pa dang / bcom ldan 'das kyis bka' stsal pa/ gzhi dag par byas te 'dul ba dang 'gal ba'i nyes byas kyi ltung ba bshags na de spo ba phyed spyad pa kho na yin no/ /spo ba phal cher spyad pa'i gang
194a7('dul ba): zag dge 'dun lhag ma'i ltung ba byung ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gzhi dag par byas te 'dul ba dang 'gal ba'i nyes byas kyi ltung
194a8('dul ba): ba bshags na de spo ba phal cher spyad pa kho na yin no/ /mgu bar bya ba spyod pa'i gang zag dge 'dun lhag ma'i ltung ba byung ba'i skabs de dge slong rnams kyis bcom ldan 'das la gsol pa dang / bcom ldan 'das
194b1('dul ba): kyis bka' stsal pa/ gzhi dag par byas te 'dul ba dang 'gal ba'i nyes byas kyi ltung ba bshags na de mgu bar bya ba spyad pa kho na yin no/ /mgu bar bya ba phyed spyad pa'i gang zag dge 'dun lhag ma'i ltung ba byung
194b2('dul ba): ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gzhi dag par byas te 'dul ba dang 'gal ba'i nyes byas kyi ltung ba bshags na de mgu bar bya ba
194b3('dul ba): phyed spyad pa kho na yin no/ /mgu bar bya ba phal cher spyad pa'i gang zag dge 'dun lhag ma'i ltung ba byung ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
194b4('dul ba): gzhi dag par byas te 'dul ba dang 'gal ba'i nyes byas kyi ltung ba bshags na de mgu bar bya ba phal cher spyad pa kho na yin no/ /yang gang zag gzhan zhig dge 'dun lhag ma'i ltung ba byung bar gyur te/ ched du bsams te
194b5('dul ba): khu ba phyung ba las gyur pa zhag gcig bcabs/ lus kyi reg pa las gyur pa zhag gnyis bcabs/ 'khrig pa dang ldan pa'i smra ba las gyur pa zhag gsum bcabs/ bsnyen bkur bsngags pa las gyur pa
194b6('dul ba): zhag bzhi bcabs/ smyan byed pa las gyur pa zhag lnga bcabs/ khang pa las gyur pa zhag drug bcabs/ khang chen las gyur pa zhag bdun bcabs/ rtsa ba med pa las gyur pa zhag brgyad bcabs/ bag
194b7('dul ba): tsam las gyur pa zhag dgu bcabs/ dge 'dun gyi dbyen byed pa las gyur pa zhag bcu bcabs/ de'i rjes su phyogs pa las gyur pa zhag bcu gcig bcabs/ khyim sun 'byin pa las gyur pa zhag
194b8('dul ba): bcu gnyis bcabs/ bka' blo mi bde ba las gyur pa zhag bcu gsum bcabs pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
195a1('dul ba): ltung ba de rnams las lhag par mi bzad pa/ lhag par lci ba/ mngon par zhen pa drag pos byas pa gang yin pa de'i dbang du byas te spo ba dang / gzhi nas spo ba dang / gzhi nas bslang ba dang / mgu bar
195a2('dul ba): bya ba byin te dbyung bar bya'o/ /gang zag gi gzhi rdzogs s+ho// //'dul ba gzhi/ bam po bdun bcu gsum pa/ /gzhi gsum gyis bsdus pa'i sdom la/ /mngon du smra dang drug dang ni/ /ma dag pa dang gleng
195a3('dul ba): ba dang / /chos ma yin dang shAkya dang / /nad pa dang ni rtsod pa'o/ /spo ba'i gzhi'i sdom la/ mngon du smra dang 'chag pa dang / /stan rnams dang ni khang pa dang / /thog gcig g.yogs par mi gnas dang / /rab tu
195a4('dul ba): mi dbyung mi 'gro zhing / /dge slong med pa'i gnas pa dang / /kun gyi 'og tu sbyin bya ba'o/ /sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /
195a5('dul ba): dge slong rnams 'dod chags dang bral ba ma yin pas dge 'dun lhag ma'i ltung ba byung ste 'gyod pa skyes nas bsams pa/ da ltar bdag cag ltung ba dang bcas/ 'gyod pa dang bcas/ 'tsher ba dang bcas/
195a6('dul ba): yid la gcags pa dang bcas/ bya ba dang bcas pa ste/ 'dral bar byed pa/ rma 'byin par byed pa/ 'dren mar byed pa/ nag nog can du byed pa/ ltung ba'i gzhi nas ma langs pa rnams kyis ji ltar rang bzhin du
195a7('dul ba): gnas pa'i dge slong rnams las mngon du smra ba dang / phyag dang / ldang ba dang / thal mo sbyar ba dang / 'dud pa'i las kyang bdag gir bya/ bram ze dang khyim bdag dad pa can rnams las kyang / stan gyi thog ma dang /
195a8('dul ba): btung ba'i thog ma dang / bsod snyoms kyi thog ma yongs su longs spyad pa/ bde ba yun thung ba'i phyir dmyal ba dang / dud 'gro dang / yi dags rnams su sdug bsngal ba yun ring por nyams su myong zhing 'khyams
195b1('dul ba): par 'gyur gyis/ ma la bdag cag gis bslab pa phul la 'babs so snyam nas de dag gis bslab pa phul nas babs te rab tu 'byung bar 'dod pa'i skye bo la yang shes ldan dag tshangs par spyod pa ni spyad dkas
195b2('dul ba): khyod rab tu 'byung ba thong shig ces slu bar byed pas de rnams rab tu ma byung ngo / /rab tu ma byung bas dge slong rnams nyung bar gyur/ 'gribs par gyur te/ dge slong gi dge 'dun nyams par gyur/ srabs par
195b3('dul ba): gyur to/ /sangs rgyas bcom ldan 'das rnams ni mkhyen bzhin du rmed pa yin pas sangs rgyas bcom ldan 'das kyis tshe dang ldan pa kun dga' bo la rmas pa/ kun dga' bo rgyu gang dang rkyen gang gis na da ltar dge
195b4('dul ba): slong nyung bar gyur/ 'gribs par gyur te/ dge slong gi dge 'dun dag nyams par gyur/ srabs par gyur/ des skabs de bcom ldan 'das la rgyas par gsol pa dang / de nas bcom ldan 'das 'di snyam du dgongs te/
195b5('dul ba): ma la ngas dge slong gi dge 'dun lhag ma'i ltung ba byung ba rnams rjes su bzung ba bca' bas lag nas drang ba dang 'dra ba sbyin par bya'o snyam du dgongs nas dge slong gi dge 'dun gyi gung la gdan bshams pa nyid la bzhugs so/ /
195b6('dul ba): bzhugs nas bcom ldan 'das kyis dge slong rnams la bka' stsal pa/ dge slong dag ngas dge 'dun lhag ma'i ltung ba byung ba rnams 'gyod pa skyes te bslab pa phul nas babs so zhes thos kyis/ de'i phyir khyed
195b7('dul ba): kyis bstan pa gnas par bya ba'i phyir dang / dge slong gi dge 'dun lhag ma'i ltung ba byung ba'i ltung ba byung ba de rnams la snying brtse ba'i phyir spo ba dang / gzhi nas spo ba dang / gzhi nas bslang ba dang / mgu bar bya ba dang
195b8('dul ba): gzhi nas bslang ste mgu bar bya ba byin la dbyung bar bya'o/ /sbyin pa yang 'di ltar bya ste/ gnas mal bshams la gaN DI brdungs la dris pa'i tshig gis dge slong rnams la yang dag par bsgo la/ dge 'dun thams cad dam tha
196a1('dul ba): ma med pa dge slong bzhi'i tshogs kyis dkyil 'khor bar tshogs shing 'dus par gyur pa dang / dge 'dun lhag ma'i ltung ba byung ba'i dge slong des rgan rims ji lta ba bzhin du gdud pa byas la rgan rims
196a2('dul ba): kyi mthar tsog tsog por 'dug ste thal mo sbyar ba btud la spo ba gsol bar bya'o/ /gsol ba ni 'di ltar bya ste/ dge 'dun btsun pa rnams gsan du gsol/ bdag dge slong ming 'di zhes bgyi ba la ched du
196a3('dul ba): bsams te khu ba phyung ba las gyur pa'i dge 'dun lhag ma'i ltung ba mang po 'di rnams byung ba zla ba phyed bcabs te/ bdag dge slong ming 'di zhes bgyi ba la ched du bsams te khu ba phyung ba las gyur pa'i dge 'dun
196a4('dul ba): lhag ma'i ltung ba mang po 'di rnams byung ba zla ba phyed bcabs pa dge 'dun las zla ba phyed kyi spo ba gsol na/ dge 'dun btsun pa thugs brtse ba can thugs brtse ba nye bar bzung ste/ bdag dge slong ming 'di zhes
196a5('dul ba): bgyi ba la ched du bsams te khu ba phyung ba las gyur pa'i dge 'dun lhag ma'i ltung ba mang po 'di rnams byung ba zla ba phyed bcabs pa la zla ba phyed kyi spo ba stsal du gsol/ de skad lan gnyis lan gsum du
196a6('dul ba): brjod par bya'o/ /de nas dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong ming 'di zhes bgyi ba la ched du bsams te khu ba phyung ba las
196a7('dul ba): gyur pa'i dge 'dun lhag ma'i ltung ba mang po byung ba zla ba phyed bcabs nas/ dge slong ming 'di zhes bgyi ba la ched du bsams te khu ba phyung ba las gyur pa'i dge 'dun lhag ma'i ltung ba mang po 'di rnams byung
196a8('dul ba): ba zla ba phyed bcabs pa la dge 'dun las zla ba phyed kyi spo ba gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong ming 'di zhes bgyi
196b1('dul ba): ba la ched du bsams te khu ba phyung ba las gyur pa'i dge 'dun lhag ma'i ltung ba mang po 'di rnams byung ba zla ba phyed bcabs pa la zla ba phyed kyi spo ba stsol bar mdzad do/ /'di ni gsol ba'o/ /las bya ba ni
196b2('dul ba): dge 'dun btsun pa rnams gsan du gsol/ dge slong ming 'di zhes bgyi ba 'di la ched du bsams te khu ba phyung ba las gyur pa'i dge 'dun lhag ma'i ltung ba mang po byung ba zla ba phyed bcabs nas/ dge slong
196b3('dul ba): ming 'di zhes bgyi ba 'di la ched du bsams te khu ba phyung ba las gyur pa'i dge 'dun lhag ma'i ltung ba mang po 'di rnams byung ba zla ba phyed kyi spo ba gsol te/ de'i slad du dge 'dun gyis dge slong ming 'di zhes bgyi
196b4('dul ba): ba la ched du bsams te khu ba phyung ba las gyur pa'i dge 'dun lhag ma'i ltung ba mang po 'di rnams byung ba zla ba phyed bcabs pa la zla ba phyed kyi spo ba stsol bar mdzad na/ tshe dang ldan pa gang dag dge slong ming 'di zhes
196b5('dul ba): bgyi ba la ched du bsams te khu ba phyung ba las gyur pa'i dge 'dun lhag ma'i ltung ba mang po 'di rnams byung ba zla ba phyed bcabs pa la zla ba phyed kyi spo ba stsol bar mdzad par bzod pa de dag ni cang ma gsung shig / gang
196b6('dul ba): dag mi bzod pa de dag ni gsungs shig / 'di ni las brjod pa dang po yin te/ de bzhin du las brjod pa gnyis pa dang / gsum gyi bar du brjod par bya'o/ /dge 'dun gyis bzod cing gnang nas dge 'dun
196b7('dul ba): gyis dge slong ming 'di zhes bgyi ba la ched du bsams te khu ba phyung ba las gyur ba'i dge 'dun lhag ma'i ltung ba mang po 'di rnams byung ba zla ba phyed bcabs pa la zla ba phyed kyi spo ba stsal lags te/ 'di ltar
196b8('dul ba): cang mi gsung bas de de bzhin du 'dzin to/ /bcom ldan 'das kyis spo ba dang / gzhi nas spo ba sbyin par bya'o zhes rgyas par bka' stsal pa dang / drug sde'i dge slong spo ba dang / mgu bar bya ba spyod pa rnams kyis
197a1('dul ba): rang bzhin du gnas pa'i dge slong rnams las mngon du smra ba dang / phyag dang / ldang ba dang / thal mo sbyar ba dang / 'dud ba'i las bdag gir byed pa la don nyung ba'i dge slong rnams smod par byed/ gzhogs
197a2('dul ba): 'phyas byed kha zer bar byed de/ de ltar spo ba dang mgu bar bya ba spyod pa rnams kyis rang bzhin du gnas su gnas pa'i dge slong rnams las mngon du smra ba dang / phyag dang / ldang ba dang / thal mo sbyar ba dang /
197a3('dul ba): 'dud pa'i las bdag gir byed pa ni bzang po ma yin zhing 'tsham pa ma yin no zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag
197a4('dul ba): ngas spo ba dang mgu bar bya ba spyod pa'i dge slong rnams kyi kun du spyod pa'i chos bca' bar bya ste/ spo ba dang mgu bar bya ba spyod pa'i dge slong rnams kyis rang bzhin du gnas pa'i dge slong rnams las mngon du
197a5('dul ba): smra ba dang / phyag dang / ldang ba dang / thal mo sbyar ba dang / 'dud pa'i las bdag gir mi bya'o/ /stan gcig la ma yin/ stan mnyam par ma yin te/ stan ches dma' ba blangs te 'dug par bya'o/ /'chags
197a6('dul ba): sar lhan cig bcag par mi bya mdun du ma yin te/ gal te 'chag sar 'chag na gom pa bsri'o/ /bram ze dang khyim bdag gi khyim du 'gro bar mi bya'o/ /gal te 'gro na phyi bzhin 'brang ba'i dge sbyong gi tshul
197a7('dul ba): du bya'o/ /steng g.yogs gcig tu gnas par mi bya'o/ /rab tu dbyung bar mi bya/ bsnyen par rdzogs par mi bya/ gnas mi sbyin/ dge tshul mi gzhag /las mi bya/ las byed par bsko bar mi bya/ dge
197a8('dul ba): slong ma rnams la gdam ngag dbog par mi bya/ sngon bskos pa zhig yin na yang dge slong ma rnams la gdams ngag dbog par mi bya/ dge slong la tshul khrims nyams pa dang / lta ba nyams pa dang /
197b1('dul ba): spyod pa nyams pa dang / 'tsho ba nyams pas gleng bar mi bya/ dran par mi bya ste/ 'dis gdam ngag dbog par mi bya/ gso sbyong ma yin/ dgag dbye ma yin/ gsol ba ma yin/ gsol ba dang gnyis ma yin te/
197b2('dul ba): gsol ba dang bzhi'i las mi bya'o/ /nang par sngar langs la sgo dbye bar bya'o/ /mar me'i sdong bu bsal la gtsug lag khang chag chag gdab par bya/ phyag dar bya/ ba'i lci ba 'jam pos byug par bya'o/ /
197b3('dul ba): chab kung sa dang / snam phyis phyag dar byas la sa dang lo ma 'am dus dang 'thun pa'i chu bsil ba gzhag par bya'o/ /wa kha dag bsal bar bya'o/ /dus shes par bya ste stan gding bar bya'o/ /bdug pa dang pog por
197b4('dul ba): gzhag par bya'o/ /gal te ston pa'i yon tan bsgrags par bya bar nus na bdag nyid kyis bya'o/ /gal te mi nus na 'chad pa po la gsol ba gdab par bya'o/ kha zas kyi g.yos la brtags te g.yos
197b5('dul ba): zin na khang pa'i steng du 'dzegs te gaN DI brdung bar bya'o/ /so ka tsha ba'i dus su bsil yab blangs te dge slong rnams la g.yab par bya'o/ /de'i 'og tu bsnyen par rdzogs pa thams cad kyi ni tha ma/ bsnyen par
197b6('dul ba): ma rdzogs pa rnams kyi gong du spyod lam zhi bas 'dug ste/ dge slong ma yin pa'i 'du shes gzhag la zas bza' bar bya'o/ /zas kyi bya ba byas nas/ gnas mal rnams skyabs yod par brtul
197b7('dul ba): bar bya'o/ /lhung bzed kyi gzhi yang dor bar bya'o/ /dus shes par byas la de bzhin gshegs pa'i dbu skra dang / sen mo'i mchod rten rnams byi dor bya'o/ /ba'i lci ba 'jam pos byug par bya'o/ /dgongs ka'i dus su
197b8('dul ba): yang gnas mal bsham par bya'o/ /pog por nye bar gzhag par bya'o/ /ston pa'i yon tan yang dag par bsgrags pa zhes bya ba'i bar gong ma bzhin du'o/ /dge bskos rnams ji skad brjod pa bzhin du dge 'dun btsun pa
198a1('dul ba): rnams gsan du gsol/ deng du zla ba phyed kyi tshes bcu yang 'das lags so/ /zhes bya ba de lta bu la sogs pa nyi ma brjod par bya'o/ /de nas spo ba brjod par bya ste/ dge 'dun btsun pa rnams gsan du
198a2('dul ba): gsol/ bdag dge slong ming 'di zhes bgyi ba la dge 'dun lhag ma'i ltung ba 'di lta bu dang 'di lta bu byung ba dus 'di tsam zhig bcabs pa dang / bdag la dge 'dun gyis dus 'di tsam gyi spo ba stsal ba de las
198a3('dul ba): 'di tsam zhig ni bdag gis spyad lags te lhag ma yang spyad par bgyi na/ dge 'dun btsun pa rnams kyis bdag la spo ba po dang mgu bar bgyi ba spyod pa lags par bzung du gsol/ bcom ldan 'das
198a4('dul ba): kyis spo ba brjod par bya'o zhes gsung na glo bur du 'ongs pa rnams la ni mi brjod pas/ bcom ldan 'das kyis bka' stsal pa/ glo bur du 'ongs pa rnams la brjod par bya'o/ /bcom ldan 'das kyis glo bur du 'ongs
198a5('dul ba): pa rnams la spo ba brjod par bya'o zhes gsungs pa dang dge slong glo bur ba zhig 'ongs nas des re shig lhung bzed dang / chos gos kyang mkhos su ma phab par de'i mdun du spo ba po 'dug nas smras pa/ tshe dang ldan pa dgongs
198a6('dul ba): su gsol/ bdag dge slong ming 'di zhes bgyi ba la dge 'dun lhag ma'i ltung ba byung ba zhes bya ba nas tshe dang ldan pa bdag la spo ba por gzung du gsol zhes bya ba'i bar gong ma bzhin du'o/ /des de la kun nas dkris pas smras pa/
198a7('dul ba): mi gti mug can spo ba yang mi dgos khyod kyang mi dgos kyis nga'i mdun du ma 'dug par song / de ngo tsha ba snying la phog pas ngo smad nas spyod lam dal gyis dge slong de'i drung nas song ngo / /skabs de dge slong rnams
198a8('dul ba): kyis bcom ldan 'das la gsol pa dang / bcom ldan 'das kyis bka' stsal pa/ glo bur du 'ongs pa'i dge slong gis lhung bzed dang / chos gos mkhos su ma phab par brjod par mi bya'o/ /gzhan yang re re la yang
198b1('dul ba): brjod par mi bya'i 'on kyang dge 'dun thams cad tshogs shing 'thun par gyur pa la'o/ /dge 'dun thams cad ma tshogs nas bcom ldan 'das kyis bka' stsal pa/ gaN DI brdungs pa na ji snyed tshogs pa la
198b2('dul ba): brjod par bya'o/ 'dis dge slong med pa'i gtsug lag khang du 'gro bar mi bya'o/ /gal te song na der gnas par mi bya'o/ /dgongs kar dus ji lta ba bzhin du chu dron po'am bsil bas dge slong rnams kyi rkang pa
198b3('dul ba): bkru bar bya'o/ /gal te mi 'dod na snum gyis byug par bya'o/ /de nas dran pa nye bar bzhag ste ldang ba'i 'du shes kyis nyal bar bya'o/ /spo ba dang mgu bar bya ba spyod pa'i dge slong rnams kyis kun du spyod pa'i chos
198b4('dul ba): ji ltar bcas pa bzhin yang dag par blangs te 'jug par mi byed na 'gal tshabs can du 'gyur ro/ /dge slong rnams kyis de la gnas khang ma bskos rnyed pa ma byin pa dang bcom ldan 'das kyis bka' stsal pa/
198b5('dul ba): thams cad kyi 'og tu de'i gnas khang bsko bar bya thams cad kyi 'og tu rnyed pa sbyin par bya'o/ /sdom la/ drug bcu dang ni brgya dag dang / /nyi shur gang zag bya ba dang / /dge 'dun la ni mgu spyad dang / /sha khon can
198b6('dul ba): dag 'ong ba'o/ /drug sde'i dge slong spo ba dang mgu bar bya ba spyod pa rnams la spo ba byin pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ spos pa'i
198b7('dul ba): dge slong bzhis spo ba sbyin par mi bya ste/ spos pa gsum dang rang bzhin du gnas pa gcig gis ma yin/ spos pa gnyis dang rang bzhin du gnas pa gnyis kyis ma yin/ spos pa gcig dang rang bzhin du gnas pa gsum
198b8('dul ba): gyis ma yin/ 'on kyang thams cad yongs su dag pa lta ba mtshungs pa rnams kyis dge slong la spo ba sbyin par bya'o/ /spos pa rnams kyis ji lta ba bzhin du gzhi nas spo ba dang mgu bar bya ba spyod pa dang / mgu bar bya ba spyad pa dang
199a1('dul ba): bslab pa byin pa rnams kyis kyang de bzhin no/ /spo ba ji lta ba bzhin du gzhi nas spo ba dang / gzhi nas bslang ste spo ba dang / mgu bar bya ba dang / gzhi nas mgu bar bya ba dang / gzhi nas bslang ste mgu bar bya ba yang de bzhin no/ /
199a2('dul ba): drug sde'i dge slong spo ba dang mgu bar bya ba spyod pa rnams kyis dge slong rnams 'byin par byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/
199a3('dul ba): spos pa nyi shus dge slong dbyung bar mi bya ste/ spos pa bcu dgu dang rang bzhin du gnas pa gcig gis ma yin/ spos pa bcwa brgyad dang rang bzhin du gnas pa gnyis kyis ma yin pa nas/ de bzhin du rang
199a4('dul ba): bzhin du gnas pa bcu dgu dang spos pa gcig gis ma yin zhes bya ba'i bar du'o/ /spos pa rnams kyis ji lta ba bzhin du spo ba spyod pa dang / mgu bar bya ba spyod pa dang / mgu bar bya ba spyad pa dang / bslab pa
199a5('dul ba): byin pa rnams kyis kyang de bzhin no/ /drug sde'i dge slong spo ba dang mgu bar bya ba spyod pa rnams kyis dge slong spos pa rnams kyi drung du spo ba spyod pa'i skabs de dge slong rnams kyis bcom ldan 'das la
199a6('dul ba): gsol pa dang / bcom ldan 'das kyis bka' stsal pa/ dge slong gis spos pa bzhi'i drung du spo ba spyad par mi bya ste/ spos pa gsum dang rang bzhin du gnas pa gcig la ma yin/ spos pa gnyis dang rang bzhin du
199a7('dul ba): gnas pa gnyis la ma yin/ spos pa gcig dang rang bzhin du gnas pa gsum la ma yin te/ 'on kyang thams cad yongs su dag pa lta ba mtshungs pa rnams kyi drung du spo ba spyad par bya'o/ /spos pa rnams la ji lta ba bzhin du spo ba
199a8('dul ba): spyad pa dang / mgu bar bya ba spyod pa dang / mgu bar bya ba spyad pa dang / bslab pa byin pa rnams la yang de bzhin no/ /spo ba ji lta ba bzhin du gzhi nas spo ba dang / gzhi nas bslang ste spo ba dang / mgu bar bya ba dang / gzhi nas mgu bar bya ba dang / gzhi
199b1('dul ba): nas bslang ste mgu bar bya ba yang de bzhin no/ /drug sde'i dge slong spo ba dang mgu bar bya ba yang spyod pa rnams gtsug lag khang stong pa zhig tu dong nas spo ba spyod pa de rnams dge slong dag gis mthong nas smras pa/ tshe dang ldan
199b2('dul ba): pa dag gtsug lag khang 'dir ci khyed cag gnas sam/ de rnams kyis smras pa/ 'dir bdag cag mi gnas te 'on kyang spo ba spyod do/ /de rnams kyis smras pa/ khyed cag ni spo ba spyod pa ma yin te 'on kyang 'chab pa
199b3('dul ba): yin no/ /de rnams kyis gnad la phab pas cang mi smra bar 'dug pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khang stong du spo ba spyod par
199b4('dul ba): mi bya ste/ gang na dge slong gcig gam/ gnyis sam/ gsum yod par yang ma yin te/ 'on kyang gang na yongs su dag pa lta ba mtshungs pa'i dge slong bzhi gnas pa der spo ba spyad par bya'o/ /spo ba ji lta ba bzhin du gzhi nas spo
199b5('dul ba): ba dang / gzhi nas bslang ba dang / mgu bar bya ba dang / gzhi nas mgu bar bya ba dang / gzhi nas bslang ste mgu bar bya ba yang de bzhin no/ /sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa 'di
199b6('dul ba): ltar dge slong spo ba dang / mgu bar bgyi ba spyod pa rnams kyis dge slong 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa rnams mchi zhing de rnams ngo tsha ma mchis pas/
199b7('dul ba): tho btsam pa'i slad du bdag cag la gleng bar bgyid/ dran par bgyid do/ /zhes thos na de rnams kyis de dag la ji ltar bsgrub par bgyi/ bcom ldan 'das kyis bka' stsal pa/ nye ba 'khor dge slong spo ba dang mgu bar bya ba spyod pa rnams
199b8('dul ba): kyis 'thab krol byed pa'i dge slong rnams 'ong ba thos na dge slong gi dge mdun du spo ba phyir dbul bar bya'o/ /dbul ba ni 'di ltar bya ste/ 'dud pa byas la tsog tsog por 'dug ste thal mo sbyar ba btud la tshig 'di skad ces/ tshe dang ldan pa dgongs su gsol/
200a1('dul ba): bdag ming 'di zhes bgyi ba la dge 'dun lhag ma'i ltung ba 'di lta bu dang 'di lta bu byung ba dus 'di srid gcig bcabs pa dang bdag la dge 'dun gyis dus 'di tsam gyi spo ba stsal te bdag spo ba bgyid pa las dge
200a2('dul ba): slong 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa de dag mchi zhing de rnams ngo tsha med pas tho btsam pa'i phyir bdag la gleng bar bgyid/ dran par
200a3('dul ba): bgyid do zhes thos na/ spos pa'i dge slong bdag ming 'di zhes bgyi ba'i spo ba de tshe dang ldan pa'i mdun du phyir dbul bar bgyi'o/ /dus 'di tsam ni bdag gis spyad lags so/ /dus 'di tsam ni bdag gis spyad par bgyi
200a4('dul ba): ste/ tshe dang ldan pas bdag rang bzhin du gnas par gzung du gsol/ de nas yang phas kyi rgol ba song zhing 'jigs pa dang bag tsha ba med nas de bzhin du rang bzhin du gnas pa'i dge slong gi mdun du des spo ba blang bar
200a5('dul ba): bya'o/ /blang ba ni 'di ltar bya ste/ gdud pa byas la tsog tsog por 'dug ste thal mo sbyar ba btud nas tshig 'di skad ces/ tshe dang ldan pa dgongs su gsol/ bdag dge slong ming 'di zhes bgyi ba la dge 'dun lhag ma'i
200a6('dul ba): ltung ba 'di lta bu dang / 'di lta bu byung ba la dus 'di srid cig bcabs pa dang bdag la dge 'dun gyis dus 'di tsam gyi spo ba stsal te/ bdag spo ba bgyid pa las dge slong 'thab krol bgyid pa/ mtshang 'dru bar bgyid pa/
200a7('dul ba): rtsod par bgyid pa/ 'gyed par bgyid pa/ rtsod pa'i gzhi bgyid pa dag mchi zhing de rnams ngo tsha med pas/ tho btsam pa'i phyir bdag la gleng bar bgyid/ dran par bgyid do zhes thos nas bdag gi spo ba spyad pa de dge slong
200a8('dul ba): gi mdun du phyir phul ba bdag dge slong ming 'di zhes bgyi ba'i spo ba de tshe dang ldan pa'i mdun du blang bar bgyi ste/ dus 'di tsam ni bdag gis spyad lags so/ /dus 'di tsam ni bdag gis spyad par bgyi lags kyis/ tshe dang
200b1('dul ba): ldan pas bdag spo ba lags par bzung du gsol/ spo ba ji lta ba bzhin du gzhi nas spo ba dang / gzhi nas bslang ste spo ba dang / mgu bar bya ba dang / gzhi nas mgu bar bya ba dang / gzhi nas bslang ste mgu bar bya ba yang de
200b2('dul ba): bzhin no/ /spo ba'i gzhi rdzogs s+ho// // gso sbyong gzhag pa'i gzhi'i sdom ni/ ma dag gso sbyong dge slong dang / /maud gal gyis ni nyams pa dang / /de nas ston pas smad pa dang / /dge 'dun gyis bor gso
200b3('dul ba): sbyong ngo / /sdom gyi tshigs su bcad pa 'di ni yul tsam par gso sbyong gi mdo rgyas par gsungs te/ gso sbyong gi mdo de yang lung bar ma yang dag par 'gro ba'i le'u las 'byung ngo / /sdom ni/ gleng dang dran pa nyid dang ni/ /
200b4('dul ba): skabs dang smrar ni mi gzhug dang / /gdams pa rab tu gzhag pa dang / /gso sbyong dang ni dgag dbye'o/ /bcom ldan 'das kyis dge 'dun gyi gnas brtan gyis zla ba phyed kyi so sor thar pa'i mdo gdon pa gdon
200b5('dul ba): par bya'o zhes gsungs pas dge bskos kyis dge 'dun gyi gnas brtan gyi mdun du 'dug ste smras pa/ gnas brtan so sor thar pa'i mdo gdon pa thon cig /des smras pa/ tshe dang ldan pa re shig dge slong gi
200b6('dul ba): 'khor ma dag go/ /'di na gnas brtan gyis su zhig ma dag par gzigs/ re shig khyod nyid yin no/ /gnas brtan gyis bdag la ji ltar gzigs/ lha'i mig gis so/ /da 'dir dge slong rnams kyis lha'i
200b7('dul ba): mig gis mthong nas gleng bar byed/ dran par byed pa ni kyi hud bdag ma rung ngo snyam pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong
200b8('dul ba): dag lha'i mig ni tha snyad du bya ba ma yin te/ de lta bas na dge slong gis lha'i mig gis bltas te dge slong la gleng ba dang dran par mi bya'o/ /dge slong gis lha'i mig gis bltas te
201a1('dul ba): dge slong la gleng ba dang dran par byed na 'gal tshabs can du 'gyur ro/ /lha'i mig gis ji lta bar lha'i rna bas kyang de bzhin no/ /yang dge slong des dge 'dun gyi gnas brtan gyi mdun du 'dug nas smras pa/ gnas
201a2('dul ba): brtan so sor thar pa'i mdo gdon pa thon cig / des smras pa/ tshe dang ldan pa re shig dge slong gi 'khor ma dag go/ /gnas brtan 'di na ma dag pa su zhig lags/ re shig khyod nyid yin no/ /gnas brtan khyod kyis dge
201a3('dul ba): 'dun gyi dbus su bdag gi mgor gtun shing gis brdeg pa ji ga srid lags sam/ e ma'o kyi hud khyod kyis bdag la lkog tu glengs so chog /de cang mi smra bar 'dug pa'i skabs de dge slong rnams kyis bcom ldan 'das la
201a4('dul ba): gsol pa dang / bcom ldan 'das kyis bka' stsal pa/ lkog tu gleng bar bya ste dge 'dun gyi dbus su ni ma yin no/ /gal te lkog tu glengs pa na mi dran na dran par bya'o/ /dran par byas pa las gal te khro bar byed na skabs 'byed
201a5('dul ba): du gzhug go/ /skabs 'byed du bcug pa las gzhan nas gzhan du sgyur bar byed nas bcom ldan 'das kyis bka' stsal pa/ smrar mi gzhug go/ /smrar ma bcug kyang de bzhin du gzhan nas gzhan du bsgyur nas
201a6('dul ba): bcom ldan 'das kyis bka' stsal pa/ 'di gdam ngag dang / gso sbyong dang / dgag dbye gzhag par bya'o/ /chos ma yin pa gcig dang chos kyi gcig gi gso sbyong gzhag pa dang / chos ma yin pa'i gnyis dang chos kyi gnyis dang
201a7('dul ba): chos ma yin pa'i gsum dang chos kyi gsum dang / chos ma yin pa'i bzhi dang chos kyi bzhi dang / chos ma yin pa'i lnga dang chos kyi lnga dang / chos ma yin pa'i drug dang chos kyi drug dang / chos ma yin pa'i bdun dang chos kyi bdun dang / chos ma
201a8('dul ba): yin pa'i brgyad dang chos kyi brgyad dang / chos ma yin pa'i dgu dang chos kyi dgu dang / chos ma yin pa'i bcu dang chos kyi bcu'i gso sbyong gzhag pa'o/ /chos ma yin pa'i gcig dang chos kyi gcig gi gso sbyong gzhag pa gang zhe na/ gzhi med pa'i byas
201b1('dul ba): pas gso sbyong gzhag pa ni chos ma yin pa'i gso sbyong gzhag pa yin no/ /gzhi dang bcas pa'i byas pas gso sbyong gzhag pa ni chos kyi gso sbyong gzhag pa yin te/ 'di ni chos ma yin pa'i gso sbyong gcig dang chos kyi gso
201b2('dul ba): sbyong gzhag pa gcig yin no/ /chos ma yin pa'i gnyis dang chos kyi gnyis kyi gso sbyong gzhag pa gang zhe na/ gzhi med pa'i byas pa dang gzhi med pa'i ma byas pas gso sbyong gzhag pa ni chos ma yin pa'i gso sbyong gzhag
201b3('dul ba): pa yin no/ /gzhi dang bcas pa'i byas pa dang gzhi dang bcas pa'i ma byas pas gso sbyong gzhag pa ni chos kyi gso sbyong gzhag pa yin te/ 'di ni chos ma yin pa'i gnyis dang chos kyi gnyis kyi gso sbyong gzhag pa yin no/ /
201b4('dul ba): chos ma yin pa'i gsum dang chos kyi gsum gyi gso sbyong gzhag pa gang zhe na/ gzhi med pa'i byas pa dang / gzhi med pa'i ma byas pa dang / gzhi med pa'i byas pa dang / ma byas pas gso sbyong gzhag pa ni chos ma yin pa'i gso sbyong gzhag pa
201b5('dul ba): yin no/ /gzhi dang bcas pa'i byas pa dang / gzhi dang bcas pa'i ma byas pa dang / gzhi dang bcas pa'i byas pa dang ma byas pas gso sbyong gzhag pa ni chos kyi gso sbyong gzhag pa yin te/ 'di ni chos ma yin pa gsum dang chos kyi gsum
201b6('dul ba): gyi gso sbyong gzhag pa yin no/ /chos ma yin pa'i bzhi dang chos kyi bzhi'i gso sbyong gzhag pa gang zhe na/ gzhi med pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pas gso sbyong gzhag pa ni
201b7('dul ba): chos ma yin pa'i gso sbyong gzhag pa yin no/ /gzhi dang bcas pa'i tshul khrims nyams pa dang / lta ba nyams pa dang / spyod pa nyams pa dang / 'tsho ba nyams pas gso sbyong gzhag pa ni chos kyi gso sbyong gzhag pa yin te/ 'di ni chos
201b8('dul ba): ma yin pa bzhi dang / chos kyi bzhi'i gso sbyong gzhag pa yin no/ /chos ma yin pa lnga dang chos kyi lnga'i gso sbyong gzhag pa gang zhe na/ gzhi med pa'i phas pham pa dang / dge 'dun lhag ma dang / ltung byed dang / so sor bshags pa dang / nyes byas
202a1('dul ba): kyis gso sbyong gzhag pa ni chos ma yin pa'i gso sbyong gzhag pa yin no/ /gzhi dang bcas pa'i phas pham pa dang / dge 'dun lhag ma dang / ltung byed dang / so sor bshags pa dang / nyes byas kyis gso sbyong gzhag
202a2('dul ba): pa ni chos kyis gso sbyong gzhag pa yin te/ 'di ni chos ma yin pa'i lnga dang chos kyi lnga'i gso sbyong gzhag pa yin no/ /chos ma yin pa'i drug dang chos kyi drug gi gso sbyong gzhag pa gang zhe na/ gzhi med pa'i byas pa dang /
202a3('dul ba): gzhi med pa'i ma byas pa dang / gzhi med pa'i byas pa dang / ma byas pa dang / gzhi med pa'i lhag ma dang bcas pa byas pa dang / gzhi med pa'i lhag ma dang bcas pa ma byas pa dang / gzhi med pa'i lhag ma dang bcas pa byas pa dang
202a4('dul ba): ma byas pa'i gso sbyong gzhag pa ni chos ma yin pa'i gso sbyong gzhag pa yin no/ /gzhi dang bcas pa'i byas pa dang / gzhi dang bcas pa'i ma byas pa dang / gzhi dang bcas pa'i byas pa dang / ma byas pa dang / gzhi dang bcas pa'i lhag
202a5('dul ba): ma dang bcas pa byas pa dang / gzhi dang bcas pa'i lhag ma dang bcas pa ma byas pa dang / gzhi dang bcas pa'i lhag ma dang bcas pa byas pa dang / ma byas pas gso sbyong gzhag pa ni chos kyi gso sbyong gzhag pa ste/ 'di dag ni chos
202a6('dul ba): ma yin pa'i drug dang chos kyi drug gi gso sbyong gzhag pa yin no/ /chos ma yin pa'i bdun dang chos kyi bdun gyi gso sbyong gzhag pa gang zhe na/ gzhi med pa'i tshul khrims nyams pa dang / lta ba nyams pa dang / spyod pa nyams pa dang /
202a7('dul ba): 'tsho ba nyams pa dang / gzhi med pa'i mthong ba dang / thos pa dang / dogs pas gso sbyong gzhag pa ni chos ma yin pa'i gso sbyong gzhag pa yin no/ /gzhi dang bcas ba'i tshul khrims nyams pa dang / lta ba nyams pa dang / spyod pa nyams pa
202a8('dul ba): dang / 'tsho ba nyams pa dang / gzhi dang bcas pa'i mthong ba dang / thos pa dang / dogs pas gso sbyong gzhag pa ni chos kyi gso sbyong gzhag pa yin te/ 'di dag ni chos ma yin pa'i bdun dang chos kyi bdun gyi gso sbyong gzhag pa yin no/ /
202b1('dul ba): chos ma yin pa'i brgyad dang / chos kyi brgyad kyi gso sbyong gzhag pa gang zhe na/ gzhi med pa'i phas pham pa dang / dge 'dun lhag ma dang / ltung byed dang / so sor bshags pa dang / nyes byas dang / gzhi med pa'i mthong ba dang / thos pa dang / dogs
202b2('dul ba): pas gso sbyong gzhag pa ni chos ma yin pa'i gso sbyong gzhag pa yin no/ /gzhi dang bcas pa'i phas pham pa dang / dge 'dun lhag ma dang / ltung byed dang / so sor bshags pa dang / nyes byas dang / gzhi dang bcas pa'i mthong ba dang / thos
202b3('dul ba): pa dang / dogs pas gso sbyong gzhag pa yin te/ 'di dag ni chos ma yin pa'i brgyad dang / chos kyi brgyad kyi gso sbyong gzhag pa yin no/ /chos ma yin pa'i dgu dang chos kyi dgu'i gso sbyong gzhag pa gang zhe na/ gzhi med pa'i byas pa dang /
202b4('dul ba): gzhi med pa'i ma byas pa dang / gzhi med pa'i byas pa dang ma byas pa dang / gzhi med pa'i lhag ma dang bcas pa byas pa dang / gzhi med pa'i lhag ma dang bcas pa ma byas pa dang gzhi med pa'i lhag ma dang bcas pa byas pa dang ma byas pa dang / gzhi med pa'i lhag ma med pa byas pa dang / gzhi
202b5('dul ba): med pa'i lhag ma med pa ma byas pa dang / gzhi med pa'i lhag ma med pa byas pa dang ma byas pas gso sbyong gzhag pa ni chos ma yin pa'i gso sbyong gzhag pa yin no/ /gzhi dang bcas pa'i byas pa dang / gzhi dang bcas pa'i ma byas pa dang /
202b6('dul ba): gzhi dang bcas pa'i byas pa dang ma byas pa dang / gzhi dang bcas pa'i lhag ma dang bcas pa byas pa dang / gzhi dang bcas pa'i lhag ma dang bcas pa ma byas pa dang / gzhi dang bcas pa'i lhag ma dang bcas pa byas pa dang ma byas pa dang / gzhi dang
202b7('dul ba): bcas pa'i lhag ma med pa byas pa dang / gzhi dang bcas pa'i lhag ma med pa ma byas pa dang / gzhi dang bcas pa'i lhag ma med pa byas pa dang ma byas pas gso sbyong gzhag pa ni chos kyi gso sbyong gzhag pa yin te/ 'di dag ni chos ma yin pa'i dgu dang chos kyi dgu'i
202b8('dul ba): gso sbyong gzhag pa yin no/ /chos ma yin pa'i bcu dang chos kyi bcu'i gso sbyong gzhag pa gang zhe na phas pham pa ma yin phas pham pa'i gtam gyi gleng gzhi ma yin bslab pa spong ba ma yin/ bslab pa spong ba'i gtam gyi gleng gzhi ma yin/
203a1('dul ba): dge 'dun spong pa ma yin/ dge 'dun spong ba'i gtam gyi gleng gzhi ma yin/ tshul khrims nyams pa ma yin/ lta ba nyams pa ma yin/ spyod pa nyams pa ma yin/ 'tsho ba nyams pa ma yin no/ /phas pham
203a2('dul ba): pa ma yin pa ji lta bu zhe na/ dge slong gis rnam pa gang dag dang / rtags gang dag dang / mtshan ma gang dag gis phas pham pa'i ltung ba 'byung bar 'gyur ba'i rnam pa de dag gis de la phas pham pa'i ltung ba byung bar ma
203a3('dul ba): mthong zhing / rtags de dag gis ma yin/ mtshan ma de dag gis ma yin la/ des ma mthong ba dang / ma thos pa dang / mi dogs pas gso sbyong gzhag pa ni chos ma yin pa'i gso sbyong gzhag pa yin te/ de lta bu ni phas
203a4('dul ba): pham pa ma yin pa'o/ /phas pham pa'i gtam gyi gleng gzhi ma yin pa ji lta bu zhe na/ 'di lta ste dge slong rab tu mang po tshogs shing 'dus la gtam smra ba de yang de las byung ba ma yin/ de gleng ba'i skabs la bab pa ma
203a5('dul ba): yin zhing dge slong de rnams kyang stan las langs nas so sor dong ba dang / des ma mthong ba dang / ma thos pa dang / mi dogs pas gso sbyong gzhag pa ni chos ma yin pa'i gso sbyong gzhag pa yin te/ de lta bu ni phas
203a6('dul ba): pham pa'i gtam gyi gleng gzhi ma yin pa'o/ /bslab pa spong ba ma yin pa ji lta bu zhe na/ dge slong gis rnam pa gang dag dang / rtags gang dag dang / mtshan ma gang dag gis bslab pa spong bar byed pa'i rnam pa de dag gis
203a7('dul ba): de bslab pa spong bar ma mthong zhing rtags de dag gis ma yin/ mtshan ma de dag gis ma yin la/ des ma mthong ba dang / ma thos pa dang / mi dogs pas gso sbyong gzhag pa ni chos ma yin pa'i gso sbyong gzhag pa yin te/
203a8('dul ba): de lta bu ni bslab pa spong ba ma yin pa'o/ /bslab pa spong ba'i gtam gyi gleng gzhi ma yin pa ji lta bu zhe na/ 'di lta ste dge slong rab tu mang po tshogs shing 'dus la gtam smra ba de yang de las byung ba ma yin/ de gleng ba'i skabs la
203b1('dul ba): bab pa ma yin zhing dge slong de rnams kyang stan las langs nas so sor dong ba dang / des ma mthong ba dang / ma thos pa dang / mi dogs par gso sbyong gzhag pa ni chos ma yin pa'i gso sbyong gzhag pa yin te/
203b2('dul ba): de lta bu ni bslab pa spong ba'i gtam gyi gleng gzhi ma yin pa'o/ /dge 'dun spong ba ma yin pa ji lta bu zhe na/ dge slong gis rnam pa gang dag dang / rtags gang dag dang / mtshan ma gang dag gis dge 'dun spong bar byed
203b3('dul ba): pa'i rnam pa de dag gis dge 'dun spong bar byed par ma mthong zhing rtags de dag gis ma yin/ mtshan ma de dag gis ma yin la/ des ma mthong ba dang / ma thos pa dang / mi dogs pas gso sbyong gzhag pa ni chos ma
203b4('dul ba): yin pa'i gso sbyong gzhag pa yin te/ de lta bu ni dge 'dun spong ba ma yin pa'o/ /dge 'dun spong ba'i gtam gyi gleng gzhi ma yin pa ji lta bu zhe na/ 'di lta ste dge slong rab tu mang po tshogs shing 'dus la gtam smra ba
203b5('dul ba): de yang de las byung ba ma yin te/ de gleng ba'i skabs la bab pa ma yin zhing dge slong de rnams kyang stan las langs nas so sor dong ba dang / des ma mthong ba dang / ma thos pa dang / mi dogs pas gso sbyong
203b6('dul ba): gzhag pa ni chos ma yin pa'i gso sbyong gzhag pa yin te/ de lta bu ni dge 'dun spong ba'i gtam gyi gleng gzhi ma yin pa'o/ /tshul khrims nyams pa ma yin pa ji lta bu zhe na/ phas pham pa bzhi rnams las gang
203b7('dul ba): yang rung ba'i ltung ba ma byung bar dge slong de la ma mthong ba dang / ma thos pa dang / mi dogs par gso sbyong gzhag pa ni chos ma yin pa'i gso sbyong gzhag pa yin te/ de lta bu ni tshul khrims nyams pa ma yin pa'o/ /lta ba
203b8('dul ba): nyams pa ma yin pa ji lta bu zhe na/ lta ba'i rnam pa drug bcu rtsa gnyis las gang yang rung ba'i lta bas mngon par ma zhen par dge slong de la ma mthong ba dang / ma thos pa dang / mi dogs par gso sbyong gzhag pa ni chos ma yin
204a1('dul ba): pa'i gso sbyong gzhag pa yin te/ de lta bu ni lta ba nyams pa ma yin pa'o/ /spyod pa nyams pa ma yin pa ji lta bu zhe na/ bslab pa'i gzhi rjes su 'thun zhing 'tsham pa'i tshig gi lam dag gis smras na yang
204a2('dul ba): dag par sgrub pa de la dge slong gis ma mthong ba dang / ma thos pa dang / mi dogs par gso sbyong gzhag pa ni chos ma yin pa'i gso sbyong gzhag pa yin te/ de lta bu ni spyod pa nyams pa ma yin pa'o/ /'tsho ba nyams pa
204a3('dul ba): ma yin pa ji lta bu zhe na/ de'i 'tsho ba yongs su dag pa yin na/ de la dge slong gis ma mthong ba dang / ma thos pa dang / mi dogs par gso sbyong gzhag pa ni chos ma yin pa'i gso sbyong gzhag pa yin te/ de lta bu ni 'tsho
204a4('dul ba): ba nyams pa ma yin pa'o/ /dkar po'i phyogs la phas pham pa yin pa dang / phas pham pa'i gtam gyi gleng gzhi yin pa dang / bslab pa spong ba yin pa dang / bslab pa spong ba'i gtam gyi gleng gzhi yin
204a5('dul ba): pa dang / dge 'dun spong ba yin pa dang / dge 'dun spong ba'i gtam gyi gleng gzhi yin pa dang / tshul khrims nyams pa yin pa dang / lta ba nyams pa yin pa dang / spyod pa nyams pa yin pa dang / 'tsho ba nyams pa yin no/ /
204a6('dul ba): phas pham pa yin pa ji lta bu zhe na/ dge slong gis rnam pa gang dag dang / rtags gang dag dang / mtshan ma gang dag gis phas pham pa'i ltung ba byung ba'i rnam pa de dag dang / rtags de dag dang / mtshan ma de dag gis
204a7('dul ba): de phas pham pa'i ltung ba byung bar mthong la/ des mthong ba dang / thos pa dang / dogs pas gso sbyong gzhag pa ni chos kyi gso sbyong gzhag pa yin te/ de lta bu ni phas pham pa yin no/ phas pham pa'i gtam gyi gleng
204a8('dul ba): gzhi yin pa ji lta bu zhe na/ 'di lta ste dge slong rab tu mang po tshogs shing 'dus la gtam smra ba de yang de las byung ba yin/ de gleng ba'i skabs la bab pa yin zhing dge slong de rnams kyang de bzhin du 'dug bzhin la/ des mthong ba dang /
204b1('dul ba): thos pa dang / dogs pas gso sbyong gzhag pa ni chos kyi gso sbyong gzhag pa yin te/ de lta bu ni phas pham pa'i gtam gyi gleng gzhi yin no/ /bslab pa spong ba yin pa ji lta bu zhe na/ dge slong gis rnam pa gang dag
204b2('dul ba): dang / rtags gang dag dang / mtshan ma gang dag gis bslab pa spong bar byed pa'i rnam pa de dag dang / rtags de dag dang / mtshan ma de dag gis de bslab pa spong bar byed par mthong la/ des mthong ba dang / thos pa dang / dogs
204b3('dul ba): pas gso sbyong gzhag pa ni chos kyi gso sbyong gzhag pa yin te/ de lta bu ni bslab pa spong ba yin no/ /bslab pa spong ba'i gtam gyi gleng gzhi yin pa ji lta bu zhe na/ 'di lta ste dge slong rab tu mang po tshogs shing 'dus la
204b4('dul ba): gtam smra ba de yang de las byung ba yin te/ de gleng ba'i skabs yin zhing / dge slong de rnams kyang de bzhin du 'dug bzhin la/ des mthong ba dang / thos pa dang / dogs pas gso sbyong gzhag pa ni chos kyi gso sbyong
204b5('dul ba): gzhag pa yin te/ de lta bu ni bslab pa spong ba'i gtam gyi gleng gzhi yin no/ /dge 'dun spong ba yin pa ji lta bu zhe na/ dge slong gis rnam pa gang dag dang / rtags gang dag dang / mtshan ma gang dag gi dge 'dun spong bar
204b6('dul ba): byed pa'i rnam pa de dag dang / rtags de dag dang / mtshan ma de dag gis dge 'dun spong bar byed par mthong la/ des mthong ba dang / thos pa dang / dogs pas gso sbyong gzhag pa ni chos kyi gso sbyong gzhag pa yin te/
204b7('dul ba): de lta bu ni dge 'dun spong ba yin no/ /dge 'dun spong ba'i gtam gyi gleng gzhi yin pa ji lta bu zhe na/ 'di lta ste dge slong rab tu mang po tshogs shing 'dus la gtam smra ba de yang de las byung ba yin/ de gleng ba'i skabs la bab pa yin zhing / dge slong de rnams
204b8('dul ba): kyang de bzhin du 'dug bzhin la/ des mthong ba dang / thos pa dang / dogs pas gso sbyong gzhag pa ni chos kyi gso sbyong gzhag pa yin te/ de lta bu ni dge 'dun spong ba'i gtam gyi gleng gzhi yin no/ /tshul khrims nyams pa yin pa ji lta bu zhe na/ phas pham pa bzhi las gang yang rung
205a1('dul ba): ba'i ltung ba byung bar gyur la/ de la dge slong gis mthong ba dang / thos pa dang / dogs pas gso sbyong gzhag pa ni chos kyi gso sbyong gzhag pa yin te/ de lta bu ni tshul khrims nyams pa yin no/ /lta ba nyams pa yin pa ji lta bu zhe na/
205a2('dul ba): lta ba'i rnam pa drug bcu rtsa gnyis las gang yang rung ba'i lta bar mngon par zhen par gyur la/ de la dge slong gis mthong ba dang / thos pa dang / dogs pas gso sbyong gzhag pa ni chos kyi gso sbyong gzhag pa yin te/ de lta
205a3('dul ba): bu ni lta ba nyams pa yin no/ /spyod pa nyams pa yin pa ji lta bu yin zhe na/ bslab pa'i rjes su 'thun zhing 'tsham pa'i tshig gi lam dag gis smras na yang dag pa mi sgrub pa de la dge slong gis mthong ba dang / thos pa dang /
205a4('dul ba): dogs pas gso sbyong gzhag pa ni chos kyi gso sbyong gzhag pa yin te/ de lta bu ni spyod pa nyams pa yin no/ /'tsho ba nyams pa yin pa ji lta bu zhe na/ de'i 'tsho ba ma dag par gyur la/ de la dge slong gis mthong ba dang /
205a5('dul ba): thos pa dang / dogs pas gso sbyong gzhag pa ni chos kyi gso sbyong gzhag pa yin te/ de lta bu ni 'tsho ba nyams pa yin te/ 'di dag ni chos ma yin pa'i bcu dang chos kyi bcu'i gso sbyong gzhag pa yin no/ /gso sbyong gzhag
205a6('dul ba): pa ji lta ba bzhin du dgag dbye gzhag pa yang de bzhin no/ /dge slong dag dge 'dun ni lnga po 'di dag yin te/ lnga gang zhe na/ ngo tsha med pa'i dge 'dun dang / lug ltar lkug pa'i dge 'dun dang / tshogs kyi dge 'dun
205a7('dul ba): dang / kun rdzob kyi dge 'dun dang / don dam pa'i dge 'dun no/ /ngo tsha med pa'i dge 'dun gang zhe na/ gang na dge slong thams cad tshul khrims 'chal zhing sdig pa'i chos dang ldan pa'o/ /lug ltar lkug pa'i dge 'dun gang
205a8('dul ba): zhe na/ gang na mdo sde 'dzin pa ma yin/ 'dul ba 'dzin pa ma yin/ ma mo 'dzin pa ma yin pa'o/ /tshogs kyi dge 'dun gang zhe na/ gang na tshogs dang 'brel bas las rnams byed pa'o/ /kun rdzob kyi dge 'dun gang zhe na/
205b1('dul ba): so so'i skye bo dge ba dang ldan pa thams cad do/ /don dam pa'i dge 'dun gang zhe na/ slob pa dang mi slob pa'i skyes bu gang zag brgyad do/ /de la dge 'dun gong ma gsum po ngo tsha med pa'i dge 'dun dang / lug ltar lkug pa'i dge 'dun dang /
205b2('dul ba): tshogs kyi dge 'dun gang dag yin pa 'di dag gis ni chos ma yin pa'i las byed pa thob bo/ /kun rdzob kyi dge 'dun gang yin pa 'dis ni chos kyi las dang chos ma yin pa'i las byed pa 'thob bo/ /don dam pa'i dge 'dun gang
205b3('dul ba): yin pa 'dis ni chos ma yin pa'i las byed pa mi 'thob bo/ /gso sbyong gzhag pa'i gzhi rdzogs s+ho// //'dul ba gzhi/ / bam po bdun bcu bzhi pa/ /gnas mal gyi gzhi'i sdom la/ shAkya min pa'i lnga sde dang /
205b4('dul ba): mgon med dge 'dun gang zag gi/ /dngos po bcom pa'i phyir dang ni/ /gshibs pa yi ni sa dang ni/ /dgon pa chos gos snum pa dang / dgon pa gnas brtan rnyed pa dang / /brgyad po dag ni phyi ma yin/ /sangs rgyas bcom ldan
205b5('dul ba): 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe dge slong rab tu mang po dag bsnyen bkur gyi gnas su tshogs shing 'dus nas 'di lta bu'i skabs kyi gtam dag gleng bar byed de/
205b6('dul ba): tshe dang ldan pa dag bdag cag gis su zhig la bsnyen bkur bya/ bla mar bya/ rjed par bya/ mchod par bya/ bdag cag gis su zhig la mngon du smra ba dang / phyag dang / ldang ba dang / thal mo sbyar ba dang / gdud pa bya/ bdag cag
205b7('dul ba): gi nang na su zhig stan gyi thog ma dang / btung ba'i thog ma dang / bsod snyoms kyi thog ma longs spyad par 'os/ de na kha cig gis 'di skad ces smras so/ /shAkya las rab tu byung ba gang yin pa'o/ kha cig gis 'di skad ces so/ /
205b8('dul ba): bram ze las rab tu byung ba gang yin pa'o/ /gzhan dag na re rgyal rigs las rab tu byung ba gang yin pa'o/ /gzhan dag na re rje'u rigs las rab tu byung ba gang yin pa'o/ /gzhan dag na re dmangs rigs las rab tu byung ba gang yin pa'o/ /
206a1('dul ba): gzhan dag na re rigs ngan pa ma yin pa mthon po las rab tu byung ba dang / bkren pa ma yin pa phyug po'i rigs las rab tu byung ba gang yin pa'o/ /gzhan dag na re gzugs bzang po blta na sdug pa mdzes pa dang / tshig bzang po
206a2('dul ba): tshig la mkhas pa dang ldan pa dang / shes gnyen can bsod nams che ba dang / mdo sde 'dzin pa/ 'dul ba 'dzin pa/ ma mo 'dzin pa/ thos pa mang ba/ chos smra ba/ gnas brtan rgyal por 'os pa dang / dgon pa ba dang / chos gos gsum
206a3('dul ba): pa dang / phying ba can dang / phyag dar khrod pa dang / bsod snyoms pa dang / bsod snyoms mi 'dam pa dang / stan gcig pa dang / zas phyis mi len pa dang / shing drung ba dang / dur khrod pa dang / bla gab med pa dang / cog pu pa dang / gzhi ji bzhin
206a4('dul ba): pa gang yin pa dang / mi rtag pa'i 'du shes thob pa gang yin pa zhes bya ba nas rnam par thar pa brgyad la bsam gtan pa'i dgra bcom pa gang yin pa zhes bya ba'i bar gong ma bzhin du'o/ /gzhan dag gis 'di skad ces smras so/ /tshe dang ldan pa
206a5('dul ba): dag bdag cag thams cad ni 'di lta ste/ so sor brtags pas mi mthun pa yin gyis tshur bdag cag bcom ldan 'das gang na ba der dong ste phyin pa dang bcom ldan 'das la don 'di zhus la/ bcom ldan 'das kyis ji skad lung bstan pa
206a6('dul ba): de bzhin du 'di bdag cag gis gzung bar bya'o/ /de nas dge slong rab tu mang po bcom ldan 'das ga la ba der dong ste phyin pa dang / bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/ /phyogs
206a7('dul ba): gcig tu 'dug nas bcom ldan 'das la dge slong rab tu mang pos 'di skad ces gsol to/ /btsun pa bsnyen bkur gyi gnas 'dir bdag cag dge slong rab tu mang po tshogs shing 'dus nas 'di lta bu'i skabs gyi gtam dag glengs
206a8('dul ba): te zhes bya ba nas/ bcom ldan 'das kyis ji skad lung bstan pa de bzhin du 'di dag bdag cag gis gzung bar bgyi'o zhes bya ba'i bar gong ma bzhin du'o/ /btsun pa bcom ldan 'das la bdag cag don 'di zhu lags te/
206b1('dul ba): bdag cag gis gang la bsnyen bkur bgyi/ bla mar bgyi/ rjed par bgyi/ mchod par bgyi zhes bya ba nas/ thog mar bsod snyoms longs spyad par bgyi zhes bya ba'i bar gong ma bzhin du'o/ /bcom ldan 'das kyis bka' stsal pa/ dge
206b2('dul ba): slong dag khyed kyis ches rgan pa la bsnyen bkur bya/ bla mar bya/ rjed par bya/ mchod par bya/ mngon du smra ba dang / phyag dang / ldang ba dang / thal mo sbyar ba dang / gdud pa'i las bya'o/ /de ni khyed cag gi stan gyi thog ma dang / btung ba'i
206b3('dul ba): thog ma dang / bsod snyoms kyi thog ma longs spyad par 'os pa yin no/ /bcom ldan 'das kyis dge slong dag khyed kyis ches rgan pa la bsnyen bkur bya zhes bya ba nas bsod snyoms kyi thog ma longs spyad par bya'o zhes bya ba'i bar gong ma
206b4('dul ba): bzhin du gsungs pa dang / dge slong rnams kyis khyim pa rgan pa dag la bsnyen bkur byed/ bla mar byed/ rjed par byed/ mchod par byed pa na bram ze dang khyim bdag dad pa can rnams smod par byed/ gzhog 'phyas byed/ kha zer bar
206b5('dul ba): byed de/ 'phags pa dag bdag cag ni 'dod pa la spyod pa lags/ 'dod pa'i 'dam du bying ba lags na ci'i slad du khyed bdag cag la bsnyen bkur bgyid ces pa'i skabs de dge slong rnams kyis bcom ldan 'das la gsol pa dang /
206b6('dul ba): bcom ldan 'das kyis bka' stsal pa/ dge slong dag ngas rab tu byung ba rnams la dgongs te gsungs pa yin gyi/ khyim pa rnams la ni ma yin no/ /dge slong rnams kyis gzhan mu stegs can rgan pa dag mthong nas bsnyen bkur
206b7('dul ba): byed/ bla mar byed/ rjed par byed/ mchod par byed nas bcom ldan 'das kyis bka' stsal pa/ dge slong dag ngas chos 'di pa rnams la dgongs te gsungs pa yin gyi phyi rol pa rnams la ni ma yin no/ /de rnams kyis rab tu
206b8('dul ba): byung ba'i dge tshul rgan po dag mthong nas bsnyen bkur byed/ bla mar byed/ rjed par byed/ mchod par byed nas bcom ldan 'das kyis bka' stsal pa/ dge slong dag ngas bsnyen par rdzogs pa rnams la dgongs nas
207a1('dul ba): gsungs pa yin gyi/ dge tshul rnams la ni ma yin no/ /de rnams kyis rgan po gsar du bsnyen par rdzogs pa dag la bsnyen bkur byed/ bla mar byed/ rjed par byed/ mchod par byed nas bcom ldan 'das kyis bka' stsal
207a2('dul ba): pa/ phan tshun lo'i dang po dris nas phyag bya'o/ /de rnams kyis dris pa las na tshod kyis lo smras pa dang bcom ldan 'das kyis bka' stsal pa/ bsnyen par rdzogs pa'i lo'i dang po dri bar bya'o/ /dge slong rnams kyis ji ltar dri ba ma shes nas
207a3('dul ba): bcom ldan 'das kyis bka' stsal pa/ re shig dang por dus tshigs dri bar bya'o/ /dge slong rnams kyis dus tshigs du yin pa mi shes nas bcom ldan 'das kyis bka' stsal pa/ dge slong dag dus tshigs ni lnga po 'di dag yin te/
207a4('dul ba): dgun dang / so ka dang / dbyar dang / dbyar thung ngu dang / dbyar ring po'o/ /de la zla ba bzhi ni dgun no/ /zla ba bzhi ni so ka yin no/ /zla ba gcig ni dbyar yin no/ /nyin zhag gcig ni dbyar thung ngu yin no/ /zla ba gsum du zhag
207a5('dul ba): gcig gis ma tshang ba ni dbyar ring po yin te/ de ltar dus tshigs de brjod nas sngar bsnyen par rdzogs pa gang yin pa de la phyag bya'o/ /dge slong dag gzhan yang phyag bya ba ni bzhi ste/ gang zhe na/ re shig 'jig rten lha dang bcas
207a6('dul ba): pa/ bdud dang bcas pa/ tshangs pa dang bcas pa dang / dge sbyong dang bram ze dang bcas pa'i skye dgu dang / lha dang mir bcas pas phyag bya ba de bzhin gshegs pa dgra bcom pa yang dag par rdzogs pa'i sangs rgyas dang / khyim
207a7('dul ba): pa thams cad kyis phyag bya ba rab tu byung ba dang / bsnyen par rdzogs pa thams cad kyis phyag bya ba ni sngar bsnyen par rdzogs pa yin no/ /dge slong ma ma gtogs te/ de ni bsnyen par rdzogs nas lo brgya lon kyang de ring bsnyen par rdzogs pa'i
207a8('dul ba): dge slong la phyag bya ba yin no/ /bsnyen par ma rdzogs pa thams cad kyis phyag bya ba bsnyen par rdzogs pa'o/ /phyag mi bya ba bcu ste/ bcu gang zhe na/ spo ba dang / gzhi nas spo ba dang / spo ba spyad pa dang / mgu bar bya ba spyod pa dang /
207b1('dul ba): mgu bar bya ba spyad pa dang / ma mthong bas gnas nas phyung ba dang / phyir mi byed pas gnas nas phyung ba dang / sdig pa'i lta bar song ba mi 'dor ba gnas nas phyung ba dang / khyim pa thams cad dang / bsnyen par rdzogs pa ma yin pa
207b2('dul ba): thams cad do/ /gang gi tshe bcom ldan 'das kyis ji ltar rgan pa'i bca' ba mdzad pa de'i tshe dge slong rnams gcig la gcig bsnyen bkur byed/ bla mar byed/ rjed par byed/ mchod par byed do/ /de rnams gcig la gcig bsnyen bkur
207b3('dul ba): byed/ bla mar byed/ rjed par byed/ mchod par byed pa na chu'i nang gi ut+pal ji lta ba bzhin du dge ba'i chos kyis 'phel bar gyur to/ /dge slong rnams the tshom skyes nas the tshom thams cad gcod pa sangs rgyas bcom ldan 'das
207b4('dul ba): la zhus pa/ btsun pa gang gi tshe ji ltar rgan pa'i bca' ba mdzad pa de'i tshe dge slong gcig la gcig gis bsnyen bkur bgyid/ bla mar bgyid/ rjed par bgyid/ mchod par bgyid do/ /de rnams gcig la gcig bsnyen bkur
207b5('dul ba): bgyid/ bla mar bgyid/ rjed par bgyid/ mchod par bgyid pa na chab kyi nang gi ut+pa la ji lta ba bzhin dge ba'i chos kyis 'phel bar gyur pa la gzigs/ bcom ldan 'das kyis bka' stsal pa/ dge slong dag da ltar nga 'dod
207b6('dul ba): chags dang bral/ zhe sdang dang bral/ gti mug dang bral/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrugs pa las grol te thams cad
207b7('dul ba): mkhyen pa/ rnam pa thams cad mkhyen pa/ thams cad mkhyen pa/ shes bya thams cad la mnga' brnyes pas ji ltar rgan pa'i bca' ba mdzad de/ ji ltar rgan pa de la brten nas dge slong rnams gcig la gcig bsnyen bkur byed/ bla
207b8('dul ba): mar byed ces bya ba nas chu'i nang gi ut+pal ji lta ba bzhin du zhes bya ba'i bar gang yin pa 'di la ngo mtshar ci zhig che/ gang gi tshe nga 'dod chags dang bcas/ zhe sdang dang bcas/ gti mug dang bcas/ skye ba dang / rga ba dang / na ba dang / 'chi ba
208a1('dul ba): dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrugs pa las ma grol zhing rnam par ltung ba'i lus kyis ji ltar rgan pa'i bca' ba mdzad de/ ji ltar rgan pa de la brten nas 'dzam
208a2('dul ba): bu'i gling na gnas pa'i skye bo'i tshogs phal cher sum bcu rtsa gsum pa'i lha'i ris gya nom par skyes pa gang yin pa de nyon cig / dge slong dag sngon byung ba yul ka sh-i'i nags stug po zhig na srog chags bzhi gnas pa gong ma sreg dang / ri bong
208a3('dul ba): dang / spre'u dang / glang po che'o/ /de dag kyang phan tshun yid gcugs pas lhan cig gnas shing 'thun pa dang / yang dag par dga' ba dang / rtsod pa med pa dang / dogs pa med cing dga' ba'i spyod lam gyis gnas pas dus 'da' bar byed do/ /
208a4('dul ba): ji tsam dus gzhan zhig na de rnams kyi blo skyes pa/ shes ldan dag bdag cag la phan tshun yid gcugs pa lhan cig gnas shing 'thun pa dang / yang dag par dga' ba dang / rtsod pa med pa ni yod na 'on kyang bdag cag gis gang la bsnyen
208a5('dul ba): bkur bya/ bla mar bya/ rjed par bya/ mchod par bya ba mi shes kyis/ ma la bdag cag gis rgan pa ji lta ba'i bca' ba bya'o/ /de rnams phan tshun du gros bya bar brtsams pa/ bdag cag gi nang na su rgan/ de nas gong ma sreg gis
208a6('dul ba): shing n+ya gro d+ha zhig bstan nas/ shes ldan dag sus shing n+ya gro d+ha 'di'i tshad ji tsam pa mthong / glang po ches smras pa/ kho bo khyu dang lhan cig lam 'di nas 'gro ba na 'di'i srid kho bo'i lus dang mnyam pa kho na mthong ngo / /spre'u yis
208a7('dul ba): smras pa/ kho bo khyu dang lhan cig lam 'di nas 'gro ba na 'di'i srid kho bo dang mnyam pa kho na mthong ngo / /de dag gis smras pa/ de bas khyod rgan no/ /ri bong gis smras pa/ kho bos 'di'i lo ma gnyis skyes pa na lo ma'i zil
208a8('dul ba): pa'i thigs pa lces bldags so/ /de dag gis smras pa/ 'di dag pas kyang khyod rgan no/ /gong ma sreg gis smras pa/ khyed cag gis shing n+ya gro d+ha'i tshad chen po'i rnam pa 'di mthong ngam/ de rnams kyis smras pa/ 'di mthong ngo / kho
208b1('dul ba): bos sa bon rnams zos nas phyogs 'dir rtug pa bor ba de las skyes pa ni 'di yin no/ /de rnams kyis smras pa/ gal te de lta na bdag cag thams cad kyi nang na khyod rgan no/ /de nas glang po ches thams cad la bsnyen bkur bya bar brtsams so/ /
208b2('dul ba): spre'u yis ri bong dang gong ma sreg la'o/ /ri bong gis ni gang ma sreg kho na la ste/ de rnams de ltar rgan rims ji lta ba bzhin du bsnyen bkur byed cing nags stug po de na phan tshun du rgyu zhing gang gi tshe ya nga ba dang gzar bo'i phyogs su 'gro dgos pa de'i
208b3('dul ba): tshe glang po che la spre'u/ spre'u la ri bong / ri bong la gong ma sreg zhon no/ /sdug pa 'phel zhing zhe sa dang bcas pa de rnams yang 'di lta bu'i blo skyes te/ shes ldan dag bdag cag la sdug pa 'phel zhing zhe sa dang bcas pa ni yod kyis re shig dge
208b4('dul ba): ba gzhan yang cung zad gcig blangs te 'jug par bya'o/ /ci ltar bya/ gong ma sreg gis smras pa/ srog gcod pa las slar ldog par bya'o/ /bdag cag gi srog gcod pa ci 'dra ba zhig yin/ gong ma sreg gis smras pa/ lo ma dang / me tog dang /
208b5('dul ba): 'bras bu srog chags dang bcas pa yang yod/ srog chags med pa yang yod pas de bas bdag cag gis deng phyin chad srog chags dang bcas pa ni spangs la srog chags med pa ni longs spyad par bya'o zhes de rnams kyis srog chags dang bcas
208b6('dul ba): pa ni spangs shing srog chags med pa longs spyad par brtsams so/ /de rnams 'di snyams du sems te/ bdag cag la srog gcod pa las slar log pa ni yod na/ ma byin par len pa las ma yin pas/ ma la bdag cag gis ma byin par
208b7('dul ba): len pa las slar log par bya'o/ /bdag cag gi ma byin par len pa ci 'dra ba zhig yin/ gong ma sreg gis smras pa/ yongs su 'dzin pa dang bcas pa'i rtsa ba dang / lo ma dang / me tog dang / 'bras bu yang yod/ 'dzin pa med pa
208b8('dul ba): yang yod pas de bas na bdag cag gis deng phyin chad yongs su 'dzin pa dang / bcas pa ni spangs la 'dzin pa med pa ni longs spyad par bya'o zhes de rnams kyis yongs su 'dzin pa dang bcas pa ni spangs te 'dzin pa med pa ni longs spyad
209a1('dul ba): par brtsams so/ /de rnams 'di snyam du sems te/ bdag cag la ma byin par len pa las slar log pa ni yod na/ 'dod pas log par g.yem pa las ma yin pas ma la bdag cag gis 'dod pas log par g.yem pa las
209a2('dul ba): slar ldog par bya'o/ /bdag cag gi 'dod pas log par g.yem pa ci 'dra ba zhig yin/ gong ma sreg gis smras pa/ bdag cag bgrod par bya bar yang 'gro/ bgrod par bya ba ma yin par yang 'gro bas/ de bas na bdag cag gis
209a3('dul ba): deng phyin chad bgrod par bya ba kho na bgrod par bya'i/ bgrod par bya ba ma yin pa ni ma yin no zhes de rnams bgrod par bya ba bgrod kyi/ bgrod par bya ba ma yin pa ni ma yin no/ /de rnams 'di snyam du sems te/ bdag cag la
209a4('dul ba): 'dod pas log par spyod pa las slar log pa ni yod na/ brdzun du smra ba las ma yin gyis/ ma la bdag cag gis brdzun du smra ba las slar ldog par bya'o/ /bdag cag gi brdzun du smra ba ci 'dra ba zhig yin/ gong ma sreg gis
209a5('dul ba): smras pa/ bdag cag ci yang rung ba smra bas de bas na bdag cag gis deng phyin chad ci yang rung ba smra bar mi bya zhing brtags shing brtags pa'i tshig gis dus su smra bar bya'o zhes de rnams kyis ci yang rung ba mi smra zhing ci yang brtags
209a6('dul ba): shing brtags pa'i tshig dus su smra'o/ /de rnams 'di snyam du sems te/ bdag cag la brdzun du smra ba las slar log pa ni yod na/ 'bru'i chang dang sbyar ba'i chang myos par 'gyur ba bag med pa'i gnas las ma yin pas ma la
209a7('dul ba): bdag cag gis 'bru'i chang dang sbyar ba'i chang myos par 'gyur ba bag med pa'i gnas las slar ldog par bya'o/ /bdag cag gi 'bru'i chang dang sbyar pa'i chang myos par 'gyur ba bag med pa ci 'dra ba zhig yin/ gong ma sreg
209a8('dul ba): gis smras pa/ myos par 'gyur ba'i 'bras bu gang yin pa dag kyang yod/ myos par mi 'gyur ba gang yin pa dag kyang yod pas de bas na bdag cag gis deng phyin chad myos par 'gyur ba'i 'bras bu gang dag yin pa spangs la myos
209b1('dul ba): par mi 'gyur ba'i 'bras bu gang dag yin pa ni longs spyad par bya'o zhes de rnams kyis myos par 'gyur ba'i 'bras bu gang dag yin pa ni spangs te/ myos par mi 'gyur ba'i 'bras bu gang dag yin pa longs spyad par brtsams so/ /gang
209b2('dul ba): gi tshe de rnams brtul zhugs kyi gzhi lnga la rab tu gnas pa de'i tshe gong ma sreg gis smras pa/ shes ldan dag bdag cag la brtul zhugs kyi gzhi lnga la rab tu gnas pa ni yod kyis/ ma la bdag cag gis gzhan dag kyang brtul
209b3('dul ba): zhugs kyi gzhi lnga la rab tu 'god par bya'o/ /de rnams kyis smras pa/ de bzhin du bya'o/ /bdag cag gi nang nas sus su dag rab tu dgod par bya/ spre'u yis smras pa/ kho bos ni spre'u thams cad rab tu dgod par bya'o/ /de nas
209b4('dul ba): ri bong gis smras pa/ kho bos ni ri bong dang spu can thams cad rab tu dgod par bya'o/ /glang po ches smras pa/ gal te de lta na kho bos ni/ glang po che dang / seng ge dang / stag dang / gung thams cad rab tu dgod par bya'o/ /gong
209b5('dul ba): ma sreg gis smras pa/ gal te de lta na mdor na khyed kyis 'dul ba ma yin pa rkang pa med pa dang / rkang pa gnyis pa dang / rkang pa bzhi pa dang / 'dab chags gang yin pa de thams cad kho bos brtul zhugs kyi gzhi lnga la rab tu
209b6('dul ba): dgod par bya'o/ /de nas de rnams kyis yul ka shi na dud 'gro'i skyes gnas su song ba'i srog chags ji snyed pa de dag thams cad brtul zhugs kyi gzhi lnga la rab tu bkod do/ /de rnams gcig la gcig gnod pa mi byed
209b7('dul ba): cing nags stug po de na shes bzhin gyi gnas pas ci dga' bar gnas pa de rnams kyi mthus lhas dus su char phab pas rtag tu me tog dang 'bras bu'i shing dang lo tog dang ldan par gyur to/ /mi rnams kyis de dag gcig la
209b8('dul ba): gcig gnod pa mi byed par gnas pas rtag tu me tog dang 'bras bu'i shing dang lo tog dang ldan par mthong ba dang rgyal pos smras pa/ ngas chos bzhin gyis rgyal srid byas te/ 'di ni nga'i mthu yin no/ /btsun mo dang /
210a1('dul ba): gzhon nu rnams dang / blon po rnams dang / khrom gyi ru pa rnams dang / grong mi dang / yul mi rnams kyis smras pa/ 'di ni bdag cag gi mthu yin no/ /rgyal pos bsams pa/ 'di dag thams cad 'di ni bdag gi mthu
210a2('dul ba): yin no/ /'di ni bdag gi mthu yin no zhes smra na/ 'di su'i mthu yin pa mi shes so snyam nas de ngo mtshar skyes te/ des ltas mkhan rnams bkug nas smras pa dang / de rnams kyis kyang ma shes so/ /ji tsam na bA rA Na sI dang ha cang yang mi ring ba'i skyed
210a3('dul ba): mos tshal zhig yod de/ de na drang srong mngon par shes pa lnga dang ldan pa zhig gnas te/ bA rA Na sI na gnas pa'i skye bo'i tshogs mtha' dag gis mchod cing rjed cing mngon du smra bar bya ba zhig yod do/ /de nas rgyal po drang srong de'i drung du song nas rkang pa
210a4('dul ba): gnyis la gtugs te smras pa/ drang srong chen po bdag gi yul na dud 'gro'i skye gnas su song ba'i srog chags ji snyed pa de dag thams cad gcig la gcig gnod pa mi byed cing shes bzhin gyi gnas pas ci dga' bar gnas pas lhas dus su char phab
210a5('dul ba): pas sa rtag tu me tog dang 'bras bu'i shing dang / lo tog dang ldan par gyur pa dang bdag ni 'di snyam du sems te/ bdag gis chos bzhin gyis rgyal srid byas pas 'di ni bdag gi mthu yin no snyam du sems so/ /btsun mo dang / gzhon nu
210a6('dul ba): rnams dang / blon po rnams dang / khrom gyi ru pa dang / yul mi dang / grong gi mi rnams kyis kyang 'di ni bdag cag gi mthu yin no snyam du sems te bdag kyang ngo mtshar chen po skyes na/ de'i phyir 'di su'i mthu lags pa the tshom gcad
210a7('dul ba): pa'i rigs so/ /des smras pa/ rgyal po chen po 'di ni khyod kyi mthu ma lags te/ btsun mo'i ma lags/ gzhon nu rnams kyi ma lags/ blon po rnams kyi ma lags/ khrom gyi ru pa'i ma lags grong mi'i ma lags/ yul gyi mi'i
210a8('dul ba): ma lags te/ 'on kyang khyod kyi yul na srog chags bzhi gnas te/ 'di ni de dag gi mthu yin no/ /rgyal pos smras pa/ gal te de lta na re shig bltas mchi'o/ /drang srong gis smras pa/ rgyal po chen po khyod kyis de rnams
210b1('dul ba): blta ci 'tshal/ 'on kyang de rnams kyis yang dag par blangs te spyad pa gang lags pa de yang dag par blangs te spyad mdzod cig /de rnams kyis ci zhig yang dag par blangs te spyad/ brtul zhugs kyi gzhi lnga'o/ /drang srong chen
210b2('dul ba): po brtul zhugs kyi gzhi lnga ci 'dra ba zhig lags/ rgyal po chen po de rnams ni srog chags rnams kyi srog mi gcod/ gzhan gyi bdog pa mi 'phrog /bgrod par bya ba ma yin pa bgrod par mi byed/ /brdzun gyi tshig mi smra/ myos par
210b3('dul ba): 'gyur ba'i btung ba mi mthung ngo / /rgyal pos smras pa/ drang srong chen po gal te de lta na bdag gis kyang brtul zhugs kyi gzhi lnga po 'di dag yang dag par blangs te spyad par bya'o/ /de nas rgyal po des brtul zhugs kyi gzhi lnga yang dag
210b4('dul ba): par blangs te spyad par brtsams so/ /rgyal pos brtul zhugs kyi gzhi lnga yang dag par blangs te spyad pa dang / btsun mo rnams kyis kyang brtul zhugs kyi gzhi lnga yang dag par blangs te spyad par brtsams so/ /gzhon nu rnams dang / blon
210b5('dul ba): po rnams dang / khrom gyi ru pa dang / grong mi dang / yul mi rnams kyis kyang brtul zhugs kyi gzhi lnga yang dag par blangs te spyad par brtsams so/ /khams kyi rgyal phran rnams kyis rgyal po tshangs byin btsun mo dang / gzhon nu
210b6('dul ba): rnams dang / blon po rnams dang / khrom gyi ru pa rnams dang / grong mi dang / yul mir bcas pa'i brtul zhugs kyi gzhi lnga yang dag par blangs te spyod do zhes thos so/ /thos nas de rnams kyang btsun mo rnams dang / gzhon
210b7('dul ba): nu rnams dang / blon po rnams dang / khrom gyi ru pa rnams dang / grong mi rnams dang / yul mi rnams dang / lhan cig tu brtul zhugs kyi gzhi lnga yang dag par blangs te spyad par brtsams so/ /'dzam bu'i gling gi skye bo'i
210b8('dul ba): tshogs thams cad las phal cher brtul zhugs kyi gzhi lnga yang dag par blangs te spyad par brtsams so/ /de'i tshe 'dzam bu'i gling pa 'chi ba'i dus byed na/ de lus zhig nas sum bcu rtsa gsum pa'i lha gya nom pa rnams su skyes so/ /
211a1('dul ba): de nas lha rnams kyi dbang po brgya byin gyis lha'i 'khor rgyas par mthong nas tshigs su bcad de smras pa/ gus bcas zhe sar bcas pa dag /dka' thub tshal na gnas pa yi/ /gong ma sreg gi tshangs spyod dag /
211a2('dul ba): 'jig rten so sor rab tu bstan/ /bcom ldan 'das kyis bka' stsal pa/ dge slong dag 'di ji snyam du sems/ de'i tshe de'i dus kyi gong ma sreg gang yin pa de ni nga nyid yin no/ /ri bong ni dge slong shA ri'i bu yin no/ /spre'u ni
211a3('dul ba): mod gal gyi bu yin no/ /glang po che ni kun dga' bo yin no/ /de'i tshe yang ngas rgan pa ji lta bu'i bca' ba mdzad de/ rgan pa ji lta ba de la brten nas 'dzam bu'i gling na gnas pa'i skye bo'i tshogs phal cher sum bcu rtsa gsum pa'i lha'i
211a4('dul ba): ris rnams su skyes so/ da ltar yang ngas rgan pa ji lta ba'i bca' ba mdzad de/ rgan pa ji lta ba de la brten nas dge slong rnams gcig la gcig bsnyen bkur byed/ bla mar byed/ rjed par byed/ mchod par byed pas chu'i nang gi
211a5('dul ba): ut+pa la ji lta ba bzhin du dge ba'i chos kyis 'phel bar gyur to/ /dge slong dag de lta bas na tshangs pa mtshungs par spyod pa'i gnas brtan dang / bar ma dang / gsar bu rnams la bkur sti dang bcas/ zhe sa dang bcas/
211a6('dul ba): 'jigs pa'i dbang du 'gro ba dang bcas pas gnas par bya'o/ /dge slong dag de ci'i phyir zhe na/ re shig dge slong de gnas brtan dang / bar ma dang / gsar bu rnams la bkur sti med/ zhe sa med cing 'jigs pa'i dbang du
211a7('dul ba): mi 'gro bas gnas na kun du spyod pa'i chos yongs su rgyas par 'gyur ba'i gnas 'di med do/ /kun du spyod pa'i chos yongs su ma rgyas par slob pa'i chos rnams yongs su rgyas par 'gyur ba'i gnas 'di med do/ /slob pa'i
211a8('dul ba): chos rnams yongs su ma rgyas par tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po yongs su rgyas
211b1('dul ba): par 'gyur ba'i gnas 'di med do/ /rnam par grol ba'i ye shes mthong ba'i phung po yongs su ma rgyas par len pa med par yongs su mya ngan las 'da' bar 'gyur ba'i gnas 'di med do/ /dge slong dag re shig dge slong de tshangs pa mtshungs
211b2('dul ba): par spyod pa'i gnas brtan dang / bar ma dang / gsar bu rnams la bkur sti dang bcas/ zhe sa dang bcas/ 'jigs pa'i dbang du 'gro ba dang bcas pas gnas na kun du spyod pa'i chos yongs su rgyas par 'gyur ba'i gnas 'di yod
211b3('dul ba): do/ /kun du spyod pa'i chos yongs su rgyas na slob pa'i chos rnams yongs su rgyas par 'gyur ba'i gnas 'di yod do/ /slob pa'i chos rnams yongs su rgyas na tshul khrims kyi phung po dang / ting nge 'dzin gyi phung po dang / shes rab kyi phung po
211b4('dul ba): dang / rnam par grol ba'i phung po dang / rnam par grol ba'i ye shes mthong ba'i phung po yongs su rgyas par 'gyur ba'i gnas 'di yod do/ /rnam par grol ba'i ye shes mthong ba'i phung po yongs su rgyas na len pa med par yongs su mya ngan las 'das
211b5('dul ba): par 'gyur ba'i gnas 'di yod do/ /dge slong dag de lta bas na 'di ltar bslab par bya ste/ gnas brtan dang / bar ma dang / gsar bu rnams la bkur sti dang bcas/ zhe sa dang bcas/ 'jigs pa'i dbang du 'gro ba dang bcas pas gnas
211b6('dul ba): par bya ste/ dge slong dag khyed kyis de lta bu la bslab par bya'o/ /gang gi tshe bcom ldan 'das kyis lnga sde btul ba de rnams dgon pa na gnas te/ de rnams dgon pa na gnas pa na seng ge dang / stag dang / gung dang / chom rkun pa rnams
211b7('dul ba): kyi bgrod par gyur to/ bcom ldan 'das kyis dgongs pa/ gang du sngon gyi yang dag par rdzogs pa'i sangs rgyas rnams kyi nyan thos rnams kyis gnas rung bar gyur snyam na/ gtsug lag khang yin par gzigs so/ /lha rnams
211b8('dul ba): kyis kyang de bzhin du bcom ldan 'das la gsol to/ /de'i tshe bA rA Na sI na khyim bdag dge bzang zhes bya ba zhig gnas pa de dge ba'i rtsa bas sems kyi rgyud bskul nas 'di snyam du sems te/ kye ma'o bdag gis bcom ldan 'das
212a1('dul ba): kyi nyan thos rnams kyi gtsug lag khang brtsig go snyam nas/ de nang par sngar langs te bcom ldan 'das ga la ba der song nas phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go/ /
212a2('dul ba): phyogs gcig tu 'dug pa dang bcom ldan 'das kyis khyim bdag dge bzang la chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzeng bstod par mdzad/ yang
212a3('dul ba): dag par rab tu dga' bar mdzad de/ rnam grangs du mar chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi gsung ngo / /
212a4('dul ba): de nas khyim bdag dge bzang stan las langs te bla gos phrag pa gcig tu gzar nas bcom ldan 'das ga la ba de logs su thal mo sbyar te bcom ldan 'das la 'di skad ces gsol to/ /bcom ldan 'das kyis gal te gnang na/ 'di
212a5('dul ba): ltar bdag gis bcom ldan 'das kyi nyan thos rnams kyi gtsug lag khang brtsig lags so/ /bcom ldan 'das kyis bka' stsal pa/ khyim bdag de lta bas na rjes su gnang gis rtsigs shig /des ci 'dra ba rtsig pa ma shes nas/
212a6('dul ba): bcom ldan 'das kyis bka' stsal pa/ gal te gnas khang gsum brtsig na dbus su dri gtsang khang brtsig par bya zhing / g.yas g.yon du gnas khang gnyis te/ de ltar na ngos gsum pa la ni gnas khang dgu'o/ /ngos bzhi pa
212a7('dul ba): la ni dri gtsang khang gi thad ka dbus su sgo gsum gdod par bya zhing g.yas g.yon du gnas khang gnyis so/ /du rtseg tu bya ba ma shes nas bcom ldan 'das kyis bka' stsal pa/ dge slong rnams kyi gtsug lag khang ni lnga rtseg tu bya'o/ /
212a8('dul ba): dri gtsang khang ni bdun rtseg tu bya'o/ /sgo khang steng gi bsil khang yang bdun rtseg tu bya'o/ /dge slong ma rnams kyi gtsug lag khang ni sum rtseg tu bya'o/ /dri gtsang khang ni lnga rtseg tu bya'o/ /sgo khang steng gi bsil khang yang lnga rtseg
212b1('dul ba): tu bya'o/ /de'i tshe mnyan yod na khyim bdag sbyin pa zhes bya ba phyug pa nor mang ba longs spyod che ba/ yongs su gzung ba rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig gnas pa des rigs mnyam
212b2('dul ba): ba las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed de/ de rtse bar byed/ dga' bar byed/ dga' mgur spyod par byed pa las dus gzhan zhig na chung ma sems can dang ldan
212b3('dul ba): par gyur nas/ de zla ba brgyad dam dgu 'das nas khye'u zhig btsas te/ de'i btsas ston nyi ma bdun gsum nyi shu gcig tu rgya cher byas nas ming 'dogs par byed de/ khye'u ming cir gdags/ nye du dag gis smras pa/ khye'u 'di khyim
212b4('dul ba): bdag sbyin pa'i bu yin pas/ de'i phyir khye'u'i ming ni bzang sbyin du gdags so zhes de'i ming ni bzang sbyin zhes bya bar btags te/ khye'u bzang sbyin ma ma brgyad po pang na thogs pa'i ma ma gnyis dang / nu ma snun pa'i ma ma gnyis dang /
212b5('dul ba): dri ma 'phyi ba'i ma ma gnyis dang / rtsen grogs byed pa'i ma ma gnyis la rjes su gtad nas/ de ma ma brgyad po dag gis 'o ma dang / zho dang / mar dang / zhun mar dang / mar gyi snying po dang / gzhan yang yo byad kyi bye brag gtso bo gtso bo dag
212b6('dul ba): gis sring bar byed/ skyed par byed cing rdzing na gnas pa'i pad ma bzhin du myur du skyed par byed do/ /de dus gzhan zhig na rgyan thams cad kyis brgyan nas ma ma'i pang na 'dug ste phyir byung ba dang / slong bas rgyan bslangs pa/
212b7('dul ba): gzhon nu bdag la rgyan dgos kyis bdag la rgyan byin cig /de dga' ba dang mgu bas de la rgyan byin no/ /de khyim du zhugs pa dang de'i phas ma ma la dris pa/ gzhon nu'i rgyan ga re/ des smras pa/ gzhon nus slong ba po la stsal
212b8('dul ba): to/ /de rgyan gzhan dag gis brgyan na de yang byin no/ /de yang brgyan na de yang des byin nas khyim bdag des chung ma la smras pa/ bzang mo bdag cag gi bu ni bzang po zhig btsas te rtag tu sbyin pa la mngon par dga'o/ /des smras pa/
213a1('dul ba): rje'i sras gal te de lta na slan chad rgyan de lta bu ni mi bgyid do/ /des smras pa/ bzang mo bdag cag la gser dang rin po che tshad med pa yod mod kyi/ rgyan brdung ba med pas 'di mdor na phyi rol du btang bar mi bya'o zhes de nang kho na na
213a2('dul ba): rtsen du 'jug go/ /ji tsam na dus gzhan zhig na khyim bdag sbyin pa gla mi'i skye bos yongs su bskor nas 'bab chu a dzi ra ba ti la khrus byed du chas pa dang khye'u bzang byin gyis smras pa/ yab bdag kyang mchi'o/ /des de la brid par brtsams
213a3('dul ba): te bu 'di nyid na chu bzang po yod do/ /'bab chu ni chu srin 'dzin khris gang ba yin pas khyod 'dir ma mas khrus byos shig /des ngus so/ /de'i mas smras pa/ rje'i sras khye'u 'di ci'i slad du ngu / des ji ltar gyur pa rnams smras pa dang / des smras
213a4('dul ba): pa/ rje'i sras khyod kyis lhag par bsrungs par gyur na lhan cig bzhud pa la nongs pa ci mchis/ des de khrid de 'bab chu'i ngogs su song nas khrus byas te chu 'gram du bzhag go/ /des smras pa/ yab ci'i slad du bdag bsrung bar
213a5('dul ba): mdzad/ bu khyod la nyes pa yod do/ /yab bdag la nongs pa ci 'dra ba zhig mchis/ rgyan byin zhing byin pa dag slong ba rnams la byin pas so/ /yab ci nor don du gnyer ba lags sam/ bu su zhig don du mi gnyer/ yab gal te
213a6('dul ba): de lta na bdag cag chab tu 'jug tu stsol cig / des de chur bcug pa dang / de nas de'i lag pa gnyis chu nang du bcug nas/ lcags kyi bum pa gser gyis gang ba zhig phyung nas smras pa/ yab 'di las khyod ji tsam bzhed pa'i nor
213a7('dul ba): gyis nor gyi bya ba mdzod la lhag ma 'di nyid du chug shig / bu khyod kyis ci chu nang na yod pa'i gter mthong ngam/ yab chu na mchis pa 'ba' zhig tu ma bas kyi/ thang la mchis pa dang / bdag po mchis pa dang / bdag po
213a8('dul ba): ma mchis pa dang / gang dag ring po na mchis pa dang / gang dag nye ba na mchis pa yang mthong ngo / /khyim bdag sbyin pa ngo mtshar skyes pa'i mig bgrad de bsams pa/ nor gyi bdag po 'di lta bus ni sbyin ba btang bar nus so snyam du rig
213b1('dul ba): nas smras pa/ bu gal te de lta na ci dga' bar sbyin pa byin cig /'di ni chos nyid yin te/ ji tsam pha gson pa de'i bar du bu'i grags pa mi 'byung ba yin no/ /ji tsam dus gzhan zhig na khyim bdag sbyin pa shi nas bzang sbyin khyim gyi rje bor gyur
213b2('dul ba): nas/ de rtag tu mgon med pa rnams la zas sbyin pas kun du khyim bdag sbyin pa'i bu bzang sbyin khyim gyi rje bor gyur te/ de mgon med pa rnams la zas sbyin no zhes sgra grags pas de'i ming khyim bdag mgon med zas sbyin khyim bdag mgon med zas
213b3('dul ba): sbyin zhes bya bar grags so/ /de nas des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed de/ de rtse bar byed/ dga' bar byed/ dga' mgur spyod par byed pa
213b4('dul ba): las khye'u zhig btsas so zhes bya ba nas khye'u bdun btsas so zhes bya ba'i bar du ste/ des drug la khyim phub bo/ /bdun pa legs skyes zhes bya ba de'i chung ma rigs mnyam pa las chung ma btsal na ma rnyed nas de 'gram pa la lag pa gtad de
213b5('dul ba): sems khongs su chud cing 'dug go/ /de'i ne'u zla bram ze'i khye'u sbrang rtsi'i phung po zhes bya ba des de de ltar sems khongs su chud pa mthong nas des smras pa/ khyim bdag khyod ci'i phyir lag pa 'gram pa la gtad de sems khongs su chud cing
213b6('dul ba): 'dug / des smras pa/ bdag gis bu drug ni khyim phubs na bdun pa legs skyes kyi chung ma rigs mnyam pa gang las 'di khyim dbub pa gang yin pa de sems mod/ des smras pa/ sems las chung ngur 'dug shig dang / 'di'i
213b7('dul ba): chung ma kho bos rigs mnyam pa las btsal lo/ /yul gang du/ des smras pa/ re shig yul ma ga d+har 'gro'o/ /de bzhin du byos shig /de rgyal po'i khab tu phyin pa dang rgyal po'i khab na khyim bdag phyug pa nor mang ba longs
213b8('dul ba): spyod che ba khyim bdag mgon med zas sbyin dang mtshungs pa gzhan zhig gnas pa de'i khyim du zhugs nas sgo khang du 'dug ste smras pa/ bkra shis par gyur cig /khyim de'i skye bos smras pa/ bram ze ci zhig slong / bu mo slong ngo / /
214a1('dul ba): su'i phyir/ mnyan yod na khyim bdag mgon med zas sbyin gyi bu legs skyes zhes bya ba de'i'o/ /de rnams kyis smras pa/ bdag cag rigs ni mnyam na/ 'on kyang kho bo cag la gnyod mang du dgos so/ /mang khyad
214a2('dul ba): ji snyed/ gangs can ri'i glang po che brgya/ rta brgya/ gser gyi rgyan brgya/ dre'u yi shing rta brgya/ tho gar yul gyi bu mo brgya/ bram ze'i khye'u sbrang rtsi'i phung pos khyim bdag mgon med zas sbyin la don de'i phyir yi ge spring ba dang / des kyang
214a3('dul ba): blags nas thams cad sbyar gyis longs shig ces yi ge'i lan spring ngo / /des nyin zhag dang / tshes grangs dang / yud tsam dag bstun nas blangs pa dang / de nas des gtsang zhing bsod pa'i kha zas mang pos tshim par byas nas bram ze'i khye'u
214a4('dul ba): zhig gi khyim du song ste gnas btab ba dang / 'khru bas thebs nas bram ze rnams dang ngo shes pa ma yin pas de rnams mi gtsang bas skrag pas phyir phyung ste bor ba dang stes te tshe dang ldan pa shA ri'i bu dang / maud gal gyi bu gnyis phyogs der
214a5('dul ba): phyin pa de gnyis kyis de mthong ngo / /de nas de gnyis kyis smyug ma'i tshal pas bzhar nas sa dkar pos bskus te bkrus nas de la chos bshad nas dong ngo / /de 'khru ba 'chad tu ma btub nas des de gnyis la sems dad pa skyed nas shi ba dang
214a6('dul ba): rgyal chen bzhi'i ris kyi lha rnams kyi nang du skyes nas/ de rgyal po chen po rnam thos kyi bu'i drung du song ste gnas bslangs pa dang des smras pa/ khyod song la de nyid du lho sgor gnas thob shig /des der song ste gnyug mar gnas par gyur to/ /
214a7('dul ba): lus 'phags kyi rgyal pos rgyal po gzugs can snying po la gangs can ri'i glang po che brgya skyes su bskur ba dang / des ko sa la'i rgyal po gsal rgyal la kho bo la lus 'phags kyi rgyal pos gangs can gyi ri'i glang po che brgya skyes su bskur gyis/
214a8('dul ba): gal te dgongs par gyur na len pa thong shig ces spring ngo / /de nas khyim bdag mgon med zas sbyin ko sa la'i rgyal po gsal rgyal gang na ba der song ste phyin pa dang ko sa la'i rgyal po gsal rgyal la 'di skad ces smras so/ /lha bdag rgyal
214b1('dul ba): po'i khab tu bgyi ba cung zad gcig la der mchi ste slar mchi'o/ /rgyal pos smras pa/ legs kyis song la de nas nga'i glang po che brgya zhig blang dgos pa de dag kyang ded de shog shig /des smras pa/ lha gal te der bdag la 'tshal
214b2('dul ba): ba ma mchis na blangs la 'dir mchis nas lha'i thugs mnyes par bgyi'o/ /rgyal pos smras pa/ legs kyis de bzhin du byos shig /de nas khyim bdag mgon med zas sbyin gnyod mang du khyer nas rgyal po'i khab tu phyin to/ /de khyim
214b3('dul ba): bdag gang gi khyim du gnas btab pa'i khyim bdag de de nyid kyi mtshan mo langs te nang mi rnams la bsgo ba/ nang rje dag longs shig /bzhin bzangs dag longs shig /shing rnams gshegs shig /me dag bus shig /'bras chan tshos
214b4('dul ba): shig / tshod ma tshos shig /bca' ba dag bzang du gyis shig /ka tsha'i zhal ta dag gyis shig /de nas khyim bdag mgon med zas sbyin 'di snyam du sems te/ ci khyim bdag 'di bag ma len tam/ bag ma gtong ngam/ yul
214b5('dul ba): mi rnams 'dis zas la mgron du bos sam/ tshong pa 'am/ tshogs sam/ 'khor tam/ 'dis ma ga d+ha'i rgyal po gzo sbyangs gzugs can snying po zas la spyan drangs sam snyam du bsams nas/ khyim bdag de la 'di skad ces
214b6('dul ba): smras so/ /khyim bdag ci khyod bag ma len tam/ bag ma gtong ngam/ yul mi rnams khyod kyis zas la mgron du bos sam/ tshong pa 'am/ tshogs sam/ 'khor tam/ khyod kyis ma ga d+ha'i rgyal po gzo sbyangs gzugs
214b7('dul ba): can snying po zas la spyan drangs sam/ des smras pa/ khyim bdag kho bo bag ma len pa 'am/ bag ma gtong ba yang med/ kho bos yul mi yang zas la ma bos/ tshong pa ma yin/ tshogs ma yin/ 'khor ma yin/ ma ga d+ha'i rgyal po
214b8('dul ba): gzo sbyangs gzugs can snying po yang zas la spyan drangs pa ma yin te/ 'on kyang sangs rgyas la sogs pa dge slong gi dge 'dun gdugs tshod la spyan drangs so/ /khyim bdag mgon med zas sbyin gyis sangs rgyas zhes bya ba'i sgra
215a1('dul ba): sngon ma thos pa thos pa dang ba spu'i khung bu thams cad nas spu zing zhes byed nas/ ba spu zing zhes byed pas khyim bdag de la 'di skad ces smras so/ /khyim bdag sangs rgyas zhes bya ba 'di su yin/ khyim bdag dge sbyong gau ta ma
215a2('dul ba): shAkya'i sras shAkya'i rigs las skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung nas/ de bla na med pa yang dag par rdzogs pa'i byang chub mngon par rdzogs par sangs rgyas pa
215a3('dul ba): zhig yod de/ khyim bdag de ni sangs rgyas shes bya'o/ /khyim bdag dge 'dun zhes bya ba 'di su yin/ khyim bdag rgyal rigs las kyang rigs kyi bu skra dang kha spu bregs te gos ngur smrig bgos nas dad pa yang dag pa kho nas
215a4('dul ba): khyim nas khyim med par bcom ldan 'das de kho na rab tu byung ba'i rjes su rab tu byung ba dag yod/ bram ze'i rigs dang / rje'u rigs dang / dmangs rigs las kyang rigs kyi bu skra dang kha spu bregs te gos ngur smrig bgos nas
215a5('dul ba): dad pa yang dag pa kho nas khyim nas khyim med par bcom ldan 'das de kho na rab tu byung ba'i rjes su rab tu byung ba dag yod de/ khyim bdag 'di ni dge 'dun zhes bya ba yin te/ sang kho bo'i khyim du sangs rgyas la sogs pa dge slong
215a6('dul ba): gi dge 'dun de gdugs tshod la spyan drangs so/ /khyim bdag bcom ldan 'das de da lta gang na bzhugs/ rgyal po'i khab 'di nyid kyi dur khrod kyi bsil ba'i tshal na bzhugs so/ /khyim bdag bcom ldan 'das de bdag cag gis bltar rung
215a7('dul ba): ngam/ des 'di skad ces smras so/ /khyim bdag khyod re shig sdod cig dang / gal te 'di nyid du gshegs nas sang mthong bar 'gyur ba'i gnas de yod do/ /de nas khyim bdag mgon med zas sbyin de'i nub mo sangs rgyas la dmigs pa'i dran pas
215a8('dul ba): gnyid log ste/ de nam ma langs par nam langs pa'i 'du shes kyis lho sgo gang na ba der song ba dang / de'i tshe pho nya glo bur du 'ong ba dang 'gro ba rnams kyis mi thogs par bya ba'i phyir mtshan mo'i thun dang po dang tha ma gnyis la lho sgo phye ste 'jog go/ /ji
215b1('dul ba): tsam na lho sgo phye ba dang snang bas gsal bar gyur pa mthong nas de 'di snyam du sems te/ 'di ltar lho sgo phye ste 'dug pas gdon mi za bar nam langs so snyam du rig nas snang ba de nyid du grong khyer nas byung ba dang / de byung ma thag tu snang ba gang yin pa de
215b2('dul ba): med nas slar nam sros par gyur to/ /de yang 'jigs par gyur bag tsha bar gyur zhing spu zing zhes byed par gyur nas bdag mi 'am mi ma yin pa 'am/ g.yon can 'ga' zhig gis gtses te gnyod mang po yang ma son par phrogs par mi 'gyur grang
215b3('dul ba): snyam du bsams te slar ldog par 'dod pas lha'i bu sbrang rtsi'i phung po'i 'dug gnas la bskor ba byed cing phyag 'tshal lo/ /de nas lha'i bu sbrang rtsi phung po 'di snyam du sems te/ deng nyid du khyim bdag mgon med zas sbyin gyis bden pa mthong bar
215b4('dul ba): 'gyur na/ deng nyid 'di sangs rgyas bcom ldan 'das spangs te lha gzhan la phyag 'tshal bar 'gyur ba snyam du bsams nas/ gang yang lho sgo nas bsil ba'i tshal gyi dur khrod kyi bar snang ba rgya chen pos gsal bar byas nas khyim bdag mgon
215b5('dul ba): med zas sbyin la 'di skad ces smras so/ /khyim bdag spyan sngar song shig /slar ma ldog shig /khyod spyan sngar song na legs par 'gyur gyi slar log na ni ma yin no/ /de ci'i phyir zhe na/ /rta brgya dang ni gser rgyan brgya/ /dre'u'i shing
215b6('dul ba): rta brgya dang ni/ /sna tshogs nor gyis sbyar ba yi/ /rta rgod ma yi shing rta brgya/ /gom pa gcig cig bor ba yi/ /bcu drug char yang mi phod do/ /khyim bdag spyan sngar song shig /slar ma ldog shig /khyod spyan sngar song na legs par 'gyur
215b7('dul ba): gyi slar log na ni ma yin no/ /de ci'i phyir zhe na/ gangs can ri yi glang chen brgya/ /gser dang nor bus brgyan byas la/ /lus che gshol mda'i mche bar ldan/ /ma tang gar skyes stobs po che/ /gom pa gcig cig bor ba yi/ /bcu
215b8('dul ba): drug char yang mi phod do/ khyim bdag spyan sngar song shig /slar ma ldog shig khyod spyan sngar song na legs par 'gyur gyis slar log na ni ma yin no/ /de ci'i phyir zhe na/ tho gar yul gyi bu mo brgya/ /nor bu'i rna cha gdub
216a1('dul ba): 'khor thogs/ /gser gyi dpung rgyan thogs pa yi/ /mgrin pa rgyan gyis legs brgyan pa/ /gom pa gcig cig bor ba yi/ /bcu drug char yang mi phod do/ khyim bdag spyan sngar song shig /slar ma ldog cig
216a2('dul ba): khyod spyan sngar song na legs par 'gyur gyi slar log na ni ma yin no/ /de nas khyim bdag mgon med zas sbyin gyis lha'i bu de la 'di skad ces smras so/ /bzhin bzangs khyod su zhig /khyim bdag kho bo ni khyod kyi grogs po rnying pa bram ze'i khye'u
216a3('dul ba): sbrang rtsi'i phung po yin te/ kho bos dge slong shA ri'i bu dang / maud gal gyi bu gnyis la sems dad pa bskyed nas shi ba dang rgyal chen bzhi'i ris kyi lha rnams su skyes te/ lho sgo 'di nyid na gnyug mar gnas so/ /de'i phyir kho bo ni khyod nyid
216a4('dul ba): la 'di skad ces/ khyim bdag spyan sngar song shig /slar ma ldog cig khyod spyan sngar song na legs par 'gyur gyi slar log na ni ma yin no zhes smra'o// //'dul ba gzhi/ bam po bdun bcu lnga pa/ de nas khyim bdag
216a5('dul ba): mgon med zas sbyin 'di snyam du sems te/ kye ma'o sangs rgyas bcom ldan 'das ni mchog ma yin pa ma yin zhing chos bstan pa yang mchog ma yin pa ma yin te/ de la da ltar lha yang brtson par byed kyis/ bcom ldan 'das de lta bar
216a6('dul ba): bya'o snyam du bsams nas bsil ba'i tshal gyi dur khrod gang na ba der song ba dang / de'i tshe bcom ldan 'das gtsug lag khang gi phyi rol bla gab med pa na 'chag cing lhag par yang khyim bdag mgon med zas sbyin 'ong ba la gzhes pa khyim
216a7('dul ba): bdag mgon med zas sbyin gyis bcom ldan 'das rgyang ring po kho na nas mthong ngo / /mthong nas kyang bcom ldan 'das gang na ba der song ste phyin pa dang / bcom ldan 'das la khyim bdag gis yang dag par dgyes par 'gyur
216a8('dul ba): bas yang dag par dgyes par byed de/ /bcom ldan 'das ji ga bde bar mnal tam/ de nas bcom ldan 'das kyis de'i tshe tshigs su bcad de bka' stsal pa/ gang zhig 'dod pas ma gos la/ /zag med rab tu rnam
216b1('dul ba): grol ba/ /mya ngan yongs 'das bram ze ni/ /thams cad du ni bde bar mnal/ /'dir ni re ba kun bcad nas/ /thugs kyi rims nad rnams bsal zhing / /zhi ba thob pa'i thugs kyis ni/ /nye bar zhi ba bde bar mnal/ /
216b2('dul ba): de nas bcom ldan 'das kyis khyim bdag mgon med zas sbyin khrid nas gtsug lag khang du zhugs te gdan bshams pa nyid la bzhugs pa dang / khyim bdag mgon med zas sbyin gyis bcom ldan 'das kyi zhabs gnyis la mgo
216b3('dul ba): bos phyag byas te phyogs cig tu 'dug go phyogs cig tu 'dug pa dang bcom ldan 'das kyis khyim bdag mgon med zas sbyin la chos dang ldan ba'i gtam gyis yang dag par ston par mdzad/ yang dag par 'dzin du 'jug par mdzad/
216b4('dul ba): yang dag par gzeng bstod par mdzad/ yang dag par rab tu dga' bar mdzad de/ sangs rgyas bcom ldan 'das rnams kyi thog ma'i dus su chos kyi gtam mdzad pa gang yin ba 'di lta ste sbyin pa'i gtam dang / tshul khrims kyi gtam
216b5('dul ba): dang / mtho ris kyi gtam 'dod pa rnams ni mnog chung ba dang / nyes dmigs dang / kun nas nyon mongs pa dang / rnam par byang ba dang / nges par 'byung ba dang / rab tu dben pa'i phan yon gyi phyogs dang 'thun pa'i chos kyi gtam
216b6('dul ba): rgyas par yang dag par bstan to/ /gang gi tshe bcom ldan 'das kyis de dga' ba'i sems dang / dge ba'i sems dang / mgu ba'i sems dang / sgrib pa dang bral ba'i sems dang / skal ba dang ldan zhing yang dag phul gyi chos bshad
216b7('dul ba): pa kun shes par nus par gzigs pa de'i tshe sangs rgyas bcom ldan 'das rnams kyis yang dag phul gyi chos bshad pa 'phags pa'i bden pa bzhi po gang yin pa 'di lta ste/ sdug bsngal ba dang / kun 'byung ba dang / 'gog pa dang /
216b8('dul ba): lam rgyas par rab tu bstan to/ /de nas khyim bdag mgon med zas sbyin gyis stan de nyid la 'dug bzhin du 'phags pa'i bden pa bzhi po 'di lta ste/ sdug bsngal ba dang / kun 'byung ba dang / 'gog pa dang / lam mngon par
217a1('dul ba): rtogs te/ dper na gos gtsang ma nag nog med pa tshon du gzhug par 'os pa tshon gyi nang du bcug na legs par tshon rtsi 'jen du btub pa de bzhin du/ khyim bdag mgon med zas sbyin gyis stan de nyid la 'dug bzhin du
217a2('dul ba): 'phags pa'i bden pa bzhi po 'di lta ste/ sdug bsngal ba dang / kun 'byung ba dang / 'gog pa dang / lam mngon par rtogs so/ /de nas khyim bdag mgon med zas sbyin gyis chos mthong ba dang / chos thob pa dang / chos rig pa dang /
217a3('dul ba): chos gyi gting slebs pa dang / som nyi las rgal ba dang / the tshom las rgal ba dang / ston pa'i bstan pa la gzhan gyi dring mi 'jog pa dang / gzhan gyis mi bkri ba dang / chos rnams la mi 'jigs pa thob nas stan las langs te bla gos phrag
217a4('dul ba): pa gcig tu gzar nas/ bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/ btsun pa bdag ni 'phags so/ /mngon par 'phags so/ /bcom ldan 'das dang / chos dang / dge slong gi
217a5('dul ba): dge 'dun la bdag skyabs su mchi lags kyi dge bsnyen du gzung du gsol/ deng slan chad ji srid 'tsho'i bar du srog dang yang bsdos te skyabs su mchi bar mngon par dad lags so/ /de nas bcom ldan 'das kyis khyim bdag mgon med
217a6('dul ba): zas sbyin la 'di skad ces bka' stsal to/ /khyim bdag khyod kyi ming ci/ btsun pa bdag gi ming bzang sbyin lags mod kyi/ mgon ma mchis pa rnams la 'tshal ma stsol bas des na bdag la skye bo rnams kyis mgon med zas sbyin zhes bgyi
217a7('dul ba): bar 'tshal to/ /khyim bdag khyod kyi gnas gang yin/ btsun pa yul phra tsi na zhes bgyi ba na ko sa la rnams kyi grong rdal mnyan yod ces bgyi ba de na bdag mchis lags so/ /bcom ldan 'das mnyan yod du gshegs shig dang / bcom ldan
217a8('dul ba): 'das dge slong gi dge 'dun dang thabs gcig la bdag ji srid 'tsho'i bar du na bza' chos gos dang / bsod snyoms dang / gzims cha dang / snyun spyad kyi rkyen sman gyi yo byad rnams kyis bsnyen bkur bgyi lags so/ khyim bdag mnyan yod na
217b1('dul ba): gtsug lag khang yod dam/ btsun pa ma mchis lags so/ khyim bdag gang na gtsug lag khang yod pa der dge slong rnams 'ong ba dang / 'gro ba dang / gnas par sems so/ /bcom ldan 'das gshegs shig dang / bdag gis ci
217b2('dul ba): nas kyang mnyan yod du dge slong rnams mchi ba dang gzhan du mchis pa dang / mchis par sems par 'gyur ba de ltar gtsug lag khang brtsig lags so/ /bcom ldan 'das kyis cang mi gsung bas khyim bdag mgon med zas sbyin la gnang
217b3('dul ba): ngo / /de nas khyim bdag mgon med zas sbyin gyis bcom ldan 'das cang mi gsung bas gnang bar rig nas bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas song ngo / /de nas des rgyal po'i khab tu
217b4('dul ba): bsgrub pa dang / bya ba gang yin pa de thams cad byas te grub nas slar bcom ldan 'das gang na ba der song ste phyin pa dang bcom ldan 'das kyi zhabs gnyis la mgo bos phyag 'tshal te bcom ldan 'das la 'di skad ces gsol to/ /bcom ldan
217b5('dul ba): 'das bdag gi grogs dge slong gcig stsal du gsol/ bdag de dang lhan cig mnyan yod du bcom ldan 'das kyi slad du gtsug lag khang brtsig lags so/ /bcom ldan 'das kyis dgongs pa dge slong su zhig gis khyim bdag mgon
217b6('dul ba): med zas sbyin 'khor dang bcas pa dang mnyan yod na gnas pa'i skye bo'i tshogs 'dul bar 'gyur snyam na/ dge slong shA ri'i bus 'dul bar gzigs nas/ de nas bcom ldan 'das kyis tshe dang ldan pa shA r-i'i bu la bka' stsal pa/
217b7('dul ba): shA r-i'i bu khyim bdag mgon med zas sbyin 'khor dang bcas pa dang mnyan yod na gnas pa'i skye bo'i tshogs la soms shig /tshe dang ldan pa shA r-i'i bus bcom ldan 'das la cang mi smra bas bcom ldan 'das kyi bka' mnyan to/ /de nas
217b8('dul ba): khyim bdag mgon med zas sbyin gyis tshe dang ldan pa shA r-i'i bu cang mi smra bas khas blangs par rig nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas tshe dang ldan pa
218a1('dul ba): shA ri'i bu de nyid kyi nub mo 'das nas snga dro sham thabs bgos chos gos dang lhung bzed thogs te rgyal po'i khab tu bsod snyoms la zhugs nas rgyal po'i khab tu bsod snyoms spyad de zas kyi bya ba byas nas/ zas phyi ma'i bsod
218a2('dul ba): snyoms spangs te gnas mal ji ltar longs spyad pa mkhos su phab nas lhung bzed dang chos gos blangs te mnyan yod gang na ba der rgyu zhing song ngo / /de nas khyim bdag mgon med zas sbyin lam rgyags mang po khyer nas nub mo nub mo zhing mnyan yod
218a3('dul ba): du song ste phyin pa dang / de mnyan yod du ma zhugs pa nyid du kun dga' ra ba nas kun dga' ra ba dang / nags tshal nas nags tshal dang / skyed mos tshal nas skyed mos tshal dang / 'chag sa nas 'chag sa na dpyod cing 'di skad ces smras
218a4('dul ba): so/ /mnyan yod dang ha cang yang mi ring la ha cang yang mi nye ba dang / nyin par lang long nyung zhing ku co nyung ba dang / mtshan mo bcom chung ba dang / sgra chung ba dang / sbrang bu dang / sha sbrang dang / rlung dang / nyi ma dang / sdig sbrul gyi reg pa chung ba'i
218a5('dul ba): sa phyogs de gang na yod pa der bdag gis bcom ldan 'das kyi phyir gtsug lag khang brtsig go zhes pa las/ khyim bdag mgon med zas sbyin gyis gzhon nu rgyal byed kyi kun dga' ra ba ni mnyan yod dang ha cang yang mi ring ha cang yang mi nye la
218a6('dul ba): nyin par lang long nyung zhing ku co nyung ba dang / mtshan mo bcom chung ba dang / sgra chung ba dang / sbrang bu dang / sha sbrang dang / rlung dang / nyi ma dang / sdig sbrul gyi reg pa nyung bar mthong ngo / /mthong nas kyang 'di snyam du sems te/
218a7('dul ba): 'dir bdag gis bcom ldan 'das kyi phyir gtsug lag khang brtsig go snyam nas/ de rang gi khyim du ma song ba nyid du gzhon nu rgyal byed gang na ba der song ste phyin pa dang gzhon nu rgyal byed la 'di skad ces smras so/ /gzhon nu
218a8('dul ba): bdag la kun dga' ra ba stsol cig / der bdag gis bcom ldan 'das kyi phyir gtsug lag khang brtsig lags so/ /des smras pa/ khyim bdag de ni nga'i kun dga' ra ba ma yin te/ bskyed mos tshal yin mod kyi de nga'i
218b1('dul ba): yin no/ /lan gnyis lan gsum du yang khyim bdag mgon med zas sbyin gyis gzhon nu rgyal byed la 'di skad ces smras so/ /gzhon nu bdag la bskyed mos tshal stsol cig /bdag gis der bcom ldan 'das kyi phyir gtsug
218b2('dul ba): lag khang brtsig lags so/ /khyim bdag kun dga' ra ba de gser bye ba gshibs kyang mi gtong ngo / /yang khyim bdag mgon med zas sbyin gyis gzhon nu rgyal byed la 'di skad ces smras so/ /gzhon nus kun dga' ra ba'i rin
218b3('dul ba): bcad zin gyis gser dang dbyig long shig / kun dga' ra ba ni bdag gi lags so/ /sus rin bcad/ khyod kyis rin bcad mod/ de gnyis rin bcad do/ /ma bcad do zhes rtsod par gyur nas zhal che gcod pa'i sna chen po
218b4('dul ba): la gtogs pa'i mi gang na ba der dong ba dang / de'i bar du 'jig rten skyong ba bzhi 'di snyam du sems te/ khyim bdag mgon med zas sbyin 'di ni bcom ldan 'das kyi phyir gtsug lag khang brtsig par rtsom gyis de'i grogs bya'o snyam nas/
218b5('dul ba): de nas zhal che gcod pa sna chen po la gtogs pa'i cha byad du bdag nyid mngon par sprul nas dgos pa'i phyir 'dus so/ /de nas khyim bdag mgon med zas sbyin dang / gzhon nu rgyal byed gnyis zhal che gcod pa sna chen po la gtogs
218b6('dul ba): pa'i mi'i drung du song nas/ khyim bdag mgon med zas sbyin gyis zhal che gcod pa'i sna chen po la gtogs pa rnams la don de rgyas par smras pa dang / de rnams kyis smras pa/ gzhon nus kun dga'i ra ba rin bcad zin gyis gser
218b7('dul ba): dang dbyig long shig / kun dga' ra ba ni khyim bdag gi yin no/ /de cang mi smra bar 'dug go/ /khyim bdag mgon med zas sbyin gyis shing rta dang / khur dang / sgye dang / gzeb dang / rnga mo dang / glang dang / bong bu rnams la gser mang po
218b8('dul ba): bkal te 'ongs nas rgyal bu rgyal byed kyi tshal thams cad bye bas gshib par brtsams pa dang / sa phyogs 'ga' zhig ma yog pas ma bkram pa nyid du 'dug go/ /de nas khyim bdag mgon med zas sbyin don de sems shing yud
219a1('dul ba): tsam cang mi smra bar 'dug ste/ gang gis ma bkram pa'i sa phyogs 'di bkram nas slar yang sba bar bya mi dgos pa'i gter ha cang nyung ba yang ma yin/ ha cang mang po yang ma yin pa de gang yin snyam pa dang / gzhon nu rgyal byed kyis bsams pa/ gdon
219a2('dul ba): mi za bar khyim bdag mgon med zas sbyin ni ci'i phyir kun dga' ra ba'i ched du 'di snyed kyi nor gyi phung po yongs su btang zhes 'gyod pa skyes so snyam du bsams nas khyim bdag mgon med zas sbyin la 'di skad ces smras so/ /khyim bdag khyod gal te 'gyod pa
219a3('dul ba): skyes na gser dang dbyig khyer cig / kun dga' ra ba ni nga nyid kyi yin no/ /gzhon nu bdag ni 'gyod pa ma skyes te/ 'on kyang don 'di sems shing yud tsam zhig cang mi smra bar 'dug pa ni gang gis ma bkram pa'i sa phyogs 'dir bkram nas slar yang sba bar bya mi
219a4('dul ba): dgos pa'i gter ha cang nyung ba yang ma yin/ ha cang mang po yang ma yin pa de gang yin snyam mo/ /de nas gzhon nu rgyal byed 'di snyam du sems te/ kye ma'o sangs rgyas bcom ldan 'das ni mchog ma yin pa ma yin la/ chos bstan pa yang mchog ma yin pa ma
219a5('dul ba): yin te/ de la da ltar khyim bdag 'di kun dga' ra ba'i ched du 'di snyed kyi nor gyi phung po chen po yongs su gtong ngo snyam du bsams nas/ khyim bdag mgon med zas sbyin la 'di skad ces smras so/ /khyim bdag ma bkram pa'i sa phyogs 'di kho bo la byin
219a6('dul ba): cig / der kho bos bcom ldan 'das kyi phyir sgo khang brtsig par bya'o/ /khyim bdag mgon med zas sbyin gyis gzhon nu rgyal byed la ma bkram pa'i sa phyogs byin nas der gzhon nu rgyal byed kyis bcom ldan 'das kyi phyir sgo khang rtsig tu bcug go/ /de nas
219a7('dul ba): khyim bdag mgon med zas sbyin gyis bcom ldan 'das kyi phyir gtsug lag khang brtsig par brtsams pa dang / mu stegs can zhe sdang drag pos kun nas glongs pa'i yid can rnams 'dus nas/ khyim bdag mgon med zas sbyin gang na ba der dong ste
219a8('dul ba): lhags pa dang smras pa/ khyim bdag khyod kyis dge sbyong gau ta ma'i phyir gtsug lag khang ma rtsig shig /ci'i phyir kho bo cag gis grong khyer rnams bgos te dge slong gau ta ma'i ni rgyal po'i khab yin no/ /kho bo cag gi ni mnyan yod yin no/ /des smras
219b1('dul ba): pa/ khyed cag gis grong khyer rnams bgos kyi/ bdag gi nor ma bgos pas bdag gang la mngon par dga' ba de'i chos kyi phung po brtsig go/ /de rnams rgyal po'i drung du dong ba dang / de yang khyim bdag mgon med zas sbyin gyis pham par
219b2('dul ba): byas pa dang / mu stegs spyi rdol can mu cor smra ba rnams kyis smras pa/ khyim bdag khyod 'dod dgur byed du mi gzhug ste/ dge sbyong gau ta ma'i nyan thos kyi mchog 'ongs nas/ gal te de'i shags kyis kho bo cag pham par gyur na gtsug lag khang
219b3('dul ba): rtsigs shig / des smras pa/ rung gis re shig 'phags pa shA ri'i bu kho na la brtag go/ /de nas khyim bdag mgon med zas sbyin tshe dang ldan pa shA ri'i bu gang na ba der song ste phyin pa dang tshe dang ldan pa shA ri'i bu'i rkang pa gnyis la mgo bos phyag byas
219b4('dul ba): te phyogs cig tu 'dug go/ /phyogs cig tu 'dug nas khyim bdag mgon med zas sbyin gyis tshe dang ldan pa shA ri'i bu la 'di skad ces smras so/ /btsun pa shA ri'i bu mu stegs can rnams 'di skad ces/ khyim bdag khyod 'dod dgur
219b5('dul ba): byed du mi gzhug ste/ dge sbyong gau ta ma'i nyan thos kyi mchog 'ongs nas gal te de'i shags kyis kho bo cag pham par gyur na gtsug lag khang rtsigs shig ces mchi na/ de la ji ltar bsgrub par bgyi/ tshe dang ldan pa shA ri'i bus bsams pa/
219b6('dul ba): ci 'di rnams la dge ba'i rtsa ba cung zad yod dam 'on te med ces bsams pa las yod par mthong ngo / /su zhig la rag las par 'gyur snyam na/ bdag kho na la rag las par mthong ngo / /yang bsams pa/ ci 'di snyed cig kho na bdag
219b7('dul ba): la rag las pa'i tshig gis 'dul bar 'gyur ram/ 'on te gzhan yang tshig gis 'dul ba yod snyam pa las yod par mthong ngo / /dus ji srid cig na tshogs par 'gyur snyam na/ zhag bdun lon nas so snyam du bsams nas smras pa/ khyim
219b8('dul ba): bdag de bzhin du bya ste/ 'on kyang zhag bdun pa'i nyin par bya'o/ /de nas khyim bdag mgon med zas sbyin dga' ba dang mgu ba skyes te/ mu stegs can rnams gang na ba der song nas phyin pa dang mu stegs can rnams la 'di skad ces
220a1('dul ba): smras so/ /shes ldan dag shA ri'i bu na re rung gis de bzhin du bya'o/ /'on kyang zhag bdun pa'i nyin par bya'o zhes zer ro/ /de rnams kyis bsams pa/ 'di la ni rgyu gnyis yod par gyur te/ yang na de ni 'bros 'dod do/ /yang na ni de
220a2('dul ba): phyogs tshol 'dod do/ /de ma yin na dus der gdab ci dgos bdag cag kyang phyogs btsal lo zhes de rnams kyis phyogs btsal bar brtsams te/ de rnams kyis phyogs btsal ba dang kun du rgyu mig dmar mthong nas de rnams kyis de la smras pa/
220a3('dul ba): khyod dang bdag cag ni tshangs pa mtshungs par spyod pa yin gyis/ dge sbyong gau ta ma'i nyan thos kyi mchog bdag cag gis brtsad pa'i phyir bkug na de phyogs tshol gyis khyod kyang bdag cag gi grogs gyis shig /dus ji tsam zhig na 'di nas
220a4('dul ba): zhag bdun pa'i nyin par ro/ /rung gis de bzhin du bya ste/ gang gi tshe khyed cag 'dus par gyur pa de'i tshe kho bo la sbron cig /mu stegs can rnams bag tsha ba dang sems khral skyes nas nyin re zhing phyogs tshol ba dang nyi ma bgrang bar byed do/ /ji tsam na
220a5('dul ba): zhag bdun lon pa dang / khyim bdag mgon med zas sbyin gyis bla gab med pa'i sa phyogs yangs par stan shom du bcug go/ /tshe dang ldan pa shA ri'i bu'i ched du yang seng ge'i khri bshams so/ /yul sna tshogs na gnas pa'i mu stegs can rnams
220a6('dul ba): kyang 'dus so/ /mnyan yod na gnas pa'i skye bo'i tshogs dang de'i nye 'khor na gnas pa'i srog chags brgya stong phrag du ma dag kyang kha cig ni ngo mtshar skyes so/ kha cig ni sngon gyi dge ba'i rtsa bas bskul nas 'dus par gyur to/ /de nas
220a7('dul ba): tshe dang ldan pa shA ri'i bu khyim bdag mgon med zas sbyin 'khor dang bcas pas mdun du bdar nas rtsod pa'i dkyil 'khor du zhugs te 'dul ba'i skye bo rnams la bltas nas dran pa sngon du btang ste/ spyod lam zhi bas seng ge'i khri la 'dzegs nas
220a8('dul ba): 'dug pa dang / 'khor thams cad sems mi g.yeng bar tshe dang ldan pa shA ri'i bu la rtog cing 'dug go/ /de nas tshe dang ldan pa shA ri'i bus mu stegs can rnams la smras pa/ shes ldan dag re shig byed dam/ 'on te 'jig /de rnams
220b1('dul ba): kyis smras pa/ kho bo cag gis byas khyod kyis shig shig /tshe dang ldan pa shA ri'i bus bsams pa/ gal te bdag gis byas na lha dang bcas pa'i 'jig rten gyis kyang 'jig mi nus na kun du rgyu mig dmar gyis lta smos kyang ci dgos snyam du
220b2('dul ba): bsams nas/ kun du rgyu mig dmar la 'di skad ces smras so/ khyod kyis byos shig ngas bshig go/ /de mig 'phrul la byang ba yin pas/ des shing sa ha ka ra shin du me tog gis rgyas pa zhig sprul pa dang / tshe dang ldan pa shA ri'i bus
220b3('dul ba): rlung dang char drag po phab ste/ des de rtsa ba nas phyung nas phan tshun du rnam par gtor te rnal 'byor pa rnams kyi yul du yang ma gyur to/ /de nas des pad ma'i rdzing zhig sprul pa dang / tshe dang ldan pa shA ri'i bus glang po che bzang po zhig
220b4('dul ba): sprul nas/ des de kun du brnal nas ming gi lhag ma zhig bzhag go/ /des sbrul mgo bdun pa zhig sprul pa dang / tshe dang ldan pa shA ri'i bus nam mkha' lding zhig sprul te/ des de blangs so/ /des ro langs shig sprul pa dang /
220b5('dul ba): tshe dang ldan pa shA ri'i bus sngags kyi phur pa btab pa las nyes par spyad pa'i ro langs ni bdag nyid la gsod par byed pas des de nyid la bsnyags pa dang / de nas de 'jigs skrag phongs shing ba spu zing zhes byed nas tshe dang ldan pa shA ri'i
220b6('dul ba): bu'i rkang pa gnyis la mgo bos gtugs nas 'phags pa skyabs su mchi lags kyis/ yongs su bskyab tu gsol/ de nas tshe dang ldan pa shA ri'i bus sngags kyi phur pa phyung ba dang ro langs de zhi bar gyur to/ /tshe dang ldan pa shA ri'i
220b7('dul ba): bus de la chos bshad de/ de dad pa skyes nas smras pa/ 'phags pa shA ri'i bu legs par gsungs pa'i chos 'dul ba la bdag rab tu 'byung ba dang bsnyen par rdzogs pa dge slong gi dngos po 'thob pa lta na/ bdag 'phags pa shA ri'i
220b8('dul ba): bu'i spyan sngar tshangs par spyod pa spyad par bgyi'o/ /de nas tshe dang ldan pa shA ri'i bus rab tu phyung bsnyen par rdzogs par byas nas gdams ngag byin pa dang des brtson pa dang / 'bad pa dang / brtsal ba byas pas nyon mongs pa thams
221a1('dul ba): cad spangs te dgra bcom pa mngon du byas nas dgra bcom par gyur te/ khams gsum gyi 'dod chags dang bral ba/ bong ba dang gser du mnyam pa/ nam mkha' dang lag mthil du mnyam pa'i sems dang ldan pa/ tsan dan dang
221a2('dul ba): ste 'ur mnyam pa/ rig pas ma rig pa'i sgo nga'i sbubs dral zhing rig pa dang / mngon par shes pa dang / so so yang dag par rig pa thob pa/ srid pa dang / rnyed pa la chags pa dang / bkur sti la rgyab kyis phyogs pa/ dbang po dang
221a3('dul ba): nye dbang po'i lha dang bcas pa rnams kyis mchod par bya ba dang / rjed par bya ba dang / mngon du smra bar bya bar gyur to/ /de nas de'i 'khor rnams ngo mtshar gyi mig bgrad nas tshe dang ldan pa shA ri'i bu la mngon par dad par gyur te smras pa/
221a4('dul ba): 'phags pa shA ri'i bus ni smra ba'i khyu mchog chen po tshar bcad do snyam du rig nas tshe dang ldan pa shA ri'i bu'i gdong du blta bar gyur to/ /de nas tshe dang ldan pa shA ri'i bus 'khor de'i bsam pa dang / bag la nyal dang khams dang / rang bzhin
221a5('dul ba): shes nas 'phags pa'i bden pa bzhi so sor rtogs par 'gyur ba de lta bu'i chos bshad pa byas so/ /de thos nas sems can brgya phrag du mas khyad par chen po thob ste/ kha cig gis ni nyan thos kyi byang chub tu sems bskyed do/ /kha cig
221a6('dul ba): gis ni rang sangs rgyas kyi byang chub tu'o/ /kha cig gis ni bla na med pa yang dag par rdzogs pa'i byang chub tu'o/ /kha cig gis ni skyabs su 'gro ba dang bslab pa'i gzhi rnams blangs so/ /kha cig gis ni rgyun du zhugs pa'i 'bras bu mngon sum
221a7('dul ba): du byas so/ /kha cig gis ni lan cig phyir 'ong ba'i 'bras bu'o/ /kha cig gis ni phyir mi 'ong ba'i 'bras bu'o/ /kha cig gis ni rab tu byung nas nyon mongs pa thams cad spangs te dgra bcom pa mngon sum du byas so/ /'khor de phal cher
221a8('dul ba): yang sangs rgyas la gzhol/ chos la 'bab/ dge 'dun la bab par bkod do/ /mu stegs can rnams kyis bsams pa/ 'di bdag cag gis shags kyis tshar gcad par mi nus kyis/ thabs shig bsham par bya ste/ gtsug
221b1('dul ba): lag khang 'di nyid du gla mi'i las byas la/ de nas glags rnyed nas 'di bgags te gsad par bya'o snyam nas thams cad 'dus te khyim bdag mgon med zas sbyin gyi drung du song nas son pa dang smras pa/ khyim bdag khyod kyis bdag cag gi
221b2('dul ba): 'tsho ba'i gzhi thams cad bcad de/ de bas na snying brtse bar gyis shig dang / khyod kyi gtsug lag khang du gla mi'i las bya'o/ kho bo cag 'di na ring zhig tu gnas pas yul bor na mi rung ngo / /de nas khyim bdag mgon med zas
221b3('dul ba): sbyin gyis smras pa/ re shig 'phags pa shA ri'i bu la brtag par bya'o zhes de tshe dang ldan pa shA ri'i bu gang na ba der song ste phyin pa dang tshe dang ldan pa shA ri'i bu la 'di skad ces smras so/ /'phags pa mu stegs can rnams kyi mchid nas/
221b4('dul ba): bdag cag gi 'tsho ba'i gzhi thams cad bcad de/ de bas na snying brtse bar gyis shig dang / khyod kyi gtsug lag khang du gla mi'i las bya'o/ kho bo cag 'di na ring zhig tu gnas gnas pas yul bor na mi rung ngo zhes mchi'o/ /tshe
221b5('dul ba): dang ldan pa shA ri'i bus ji 'di rnams la dge ba'i rtsa ba cung zad yod dam 'on te med ces bsams pa la zhugs na yod par mthong ngo / /su zhig la rag las snyam na/ bdag kho na la'o snyam nas des bsams te smras pa/ khyim bdag
221b6('dul ba): de la 'gal ba ci yod kyis de bzhin du gyis shig / de rnams gtsug lag khang der gla mi'i las bya bar brtsams pa na tshe dang ldan pa shA ri'i bus lcag thogs kyi mi gtum po zhig sprul nas des de rnams las byed du gzhug par brtsams
221b7('dul ba): so/ /tshe dang ldan pa shA ri'i bus de rnams kyi gdul ba'i dus shes nas de dang nye ba'i shing drung zhig na 'chag cing 'dug pa las de rnams kyis de mthong nas de rnams kyis bsams pa/ dben pa na 'dug pas 'di gsad pa'i dus ni
221b8('dul ba): 'di yin no snyam nas/ de rnams kyis de'i drung du dong nas bskor te 'dug go/ /tshe dang ldan pa shA ri'i bus bsams pa/ 'di rnams sems ci 'dra ba zhig gis bdag gi drung du lhags snyam na/ ji tsam na gsad pa'i sems
222a1('dul ba): kyis yin par mthong nas de lcag thogs te sbad nas des de rnams las byos deng zhes lcag bcug pa dang / de rnams kyis smras pa/ 'phags pa shA ri'i bu bskyab tu gsol/ des smras pa/ tshe dang ldan pa re shig song la ngal
222a2('dul ba): sor chug cig / de rnams kyis bsams pa/ 'di ni 'di lta bur bdag nyid che ba yin te/ bdag cag gis ni 'di bsad par bsams na/ 'di ni bdag cag la byams par sems so snyam du rig nas dad par gyur to/ /de nas tshe dang ldan
222a3('dul ba): pa shA ri'i bus de rnams kyi bsam pa dang / bag la nyal ba dang / khams dang / rang bzhin shes nas 'phags pa'i bden pa bzhi so sor rtogs par 'gyur ba de lta bu'i chos bshad pa byas te/ de thos nas de rnams kyis 'jig tshogs la lta
222a4('dul ba): ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du byas te/ de rnams kyis bden pa mthong ste smras pa/ btsun pa shA ri'i bu'i spyan sngar bdag cag legs par gsungs pa'i chos 'dul ba la rab tu
222a5('dul ba): 'byung ba dang bsnyen par rdzogs pa dge slong gi dngos po 'thob pa lta na/ bdag cag btsun pa shA ri'i bu'i spyan sngar tshangs par spyod pa spyad par bgyi'o/ /de rnams tshe dang ldan pa shA ri'i bus rab tu phyung zhing bsnyen par rdzogs par byas nas gdam
222a6('dul ba): ngag byin te/ de rnams kyis brtson pa dang / 'bad pa dang / brtsal bar byas pas 'khor ba'i 'khor lo cha lnga pa g.yo ba dang / mi g.yo ba 'di nyid rig ste/ 'du byed kyi rnam pa thams cad nyams pa dang / ltung ba dang rnam par 'thor
222a7('dul ba): ba dang / rnam par 'jig pa'i chos nyid kyis zil gyis mnan te/ nyon mongs pa thams cad spangs nas dgra bcom pa mngon sum du byas te/ dgra bcom par gyur nas khams gsum gyi 'dod chags dang bral ba/ bong ba dang gser
222a8('dul ba): du mnyam pa/ nam mkha' dang lag 'thil du mtshungs pa'i sems dang ldan pa/ tsan dan dang ste'ur mnyam pa/ rig pas ma rig pa'i sgo nga'i sbubs dral zhing rig pa dang / mngon par shes pa dang / so so yang dag par rig pa
222b1('dul ba): thob pa/ srid pa dang / rnyed pa la chags pa dang / bkur sti la rgyab kyis phyogs pa/ dbang po dang nye dbang po'i lha dang bcas pa rnams kyis mchod par bya ba dang / rjed par bya ba dang / mngon du smra bar bya bar gyur to/ /de nas tshe dang ldan pa
222b2('dul ba): shA ri'i bus gtsug lag khang gi thig skud kyi mtha' gcig nas bzung / mtha' gcig nas khyim bdag mgon med zas sbyin gyis bzung ba dang / tshe dang ldan pa shA ri'i bus 'dzum par brtsams so/ /khyim bdag mgon med zas sbyin
222b3('dul ba): gyis smras pa/ 'phags pa shA ri'i bu de bzhin gshegs pa rnams sam/ de bzhin gshegs pa'i nyan thos rnams ni rgyu med rkyen med par 'dzum pa mi mdzad na/ 'phags pa shA ri'i bus ci'i rgyu ci'i rkyen gyis 'dzum pa mdzad/ khyim
222b4('dul ba): bdag de de bzhin no/ /de de bzhin te/ de bzhin gshegs pa rnams sam/ de bzhin gshegs pa'i nyan thos rnams ni rgyu med rkyen med par 'dzum pa mi mdzad de/ khyod kyis 'dir thig skud bzung ba na dga' ldan gyi lha'i ris su yang gser
222b5('dul ba): gyi khang pa grub par gyur to/ /de nas khyim bdag mgon med zas sbyin ngo mtshar skyes pa'i mig bgrad de smras pa/ 'phags pa shA ri'i bu gal te de lta na de'i slad du yang thig skud brkyang ba dang lhag par sems mngon par dad par bgyi'o/ /
222b6('dul ba): tshe dang ldan pa shA ri'i bus yang thig skud de bzung ba dang khyim bdag mgon med zas sbyin gyis lhag par dad pa drag po'i shugs kyis sems mngon par dad par byas te/ dad pa de'i mjug thogs kho nar gser gyi khang pa de rin po che
222b7('dul ba): sna bzhi las byas par gyur nas tshe dang ldan pa shA ri'i bus kyang de la go bar byas so/ /de nas khyim bdag mgon med zas sbyin gong nas gong du bsod nams rab tu 'phel ba'i rgyud kyis gtsug lag khang chen po bcu drug dang / khang phran
222b8('dul ba): drug cu rtsig tu bcug ste/ des gtsug lag khang chen po bcu drug dang / khang phran drug bcu brtsigs nas yo byad thams cad kyis rgyas par byas te tshe dang ldan pa shA ri'i bu gang na ba der song nas phyin pa dang / tshe dang ldan pa shA ri'i bu la
223a1('dul ba): 'di skad ces smras so/ /'phags pa shA ri'i bu bcom ldan 'das gshegs pa na shul tshad ji tsam du byon par 'gyur/ khyim bdag dper na 'khor los sgyur ba'i rgyal po'i tshad tsam mo/ /'khor los sgyur ba'i rgyal po mchi ba'i tshad
223a2('dul ba): ji tsam/ khyim bdag 'khor los sgyur ba'i rgyal po ni nyi ma gcig gis rgyang grags bcu'i lam du 'gro'o/ /de nas khyim bdag mgon med zas sbyin gyis gang yang mnyan yod nas rgyal po'i khab de'i bar gyi gshegs dgongs brtsis nas gzhes sa
223a3('dul ba): dag byed du bcug / sbyin gtong gi khang pa dag rtsig tu bcug /dus tshod gsol ba'i mi dag bkod/ gdugs dang / rgyal mtshan dang / ba dan dag gis brgyan/ tsan dan gyi chus chag chag btab/ shin du dri zhim po'i pog por
223a4('dul ba): dag nye bar bkod/ rta babs dag byed du bcug /dus kyi dang thun tshod kyi sman dag kyang 'jog tu bcug go/ /de ltar tshogs bsags nas mi zhig la bsgo ba/ kye nang rje tshur khyod bcom ldan 'das gang na ba der song la phyin pa
223a5('dul ba): dang / kho bo'i tshig gis bcom ldan 'das kyi zhabs gnyis la mgo bos phyag byos la/ gnod pa chung ngam/ nyam nga ba nyung ngam/ bskyod pa yang ngam/ 'tsho'am/ stobs dang bde ba la reg par gnas sam zhes zhus la 'di skad
223a6('dul ba): ces/ bcom ldan 'das mnyan yod du gshegs su gsol/ bcom ldan 'das dge slong gi dge 'dun dang thabs gcig la bdag ji srid 'tsho'i bar du na bza' chos gos dang / bsod snyoms dang / snyun dpyad kyi rkyen sman
223a7('dul ba): gyis bkur sti bgyid do zhes kyang stsol cig / jo bo bka' bzhin 'tshal zhes mi des khyim bdag mgon med zas sbyin gyi ltar mnyan nas rgyal po'i khab gang na ba der chas te/ rim gyis rgyal po'i khab tu phyin pa dang / de nas
223a8('dul ba): lam gyis dub pa ngal sos nas bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag 'tshal te phyogs cig tu 'dug nas/ mi des bcom ldan 'das la 'di skad ces
223b1('dul ba): gsol to/ /btsun pa bcom ldan 'das kyi zhabs gnyis la khyim bdag mgon med zas sbyin gyis mgo bos phyag 'tshal nas zhes bya ba nas/ reg par gnas sam zhes bya ba'i bar gong ma bzhin du'o/ /kye mi khyod dang khyim
223b2('dul ba): bdag mgon med zas sbyin bde bar gyur cig / btsun pa khyim bdag mgon med zas sbyin gyi mchid nas/ bcom ldan 'das mnyan yod du gshegs su gsol/ bcom ldan 'das dge slong gi dge 'dun dang thabs cig la zhes
223b3('dul ba): bya ba nas bkur sti bgyid do zhes bya ba'i bar gong ma bzhin no/ /bcom ldan 'das kyis mi de la cang mi gsung bas gnang ngo / /de nas mi des bcom ldan 'das kyis cang mi gsung bas gnang bar rig nas bcom ldan 'das kyi zhabs
223b4('dul ba): gnyis la mgo bos phyag 'tshal nas bcom ldan 'das kyi spyan snga nas song ngo / /de nas bcom ldan 'das dul ba 'khor dul ba zhi ba 'khor zhi ba/ dbugs phyin pa/ 'khor dbugs phyin pa/ rnam par dul ba/ 'khor rnam par dul
223b5('dul ba): ba dgra bcom pa 'khor dgra bcom pa/ 'dod chags dang bral ba 'khor 'dod chags dang bral ba/ dang ba 'khor dang ba/ khyu mchog ba lang gi tshogs kyis bskor ba lta bu dang / glang po che glang po che'i phrug gu'i tshogs kyis bskor ba
223b6('dul ba): lta bu dang / seng ge mche ba can gyi tshogs kyis bskor ba lta bu dang / ngang pa'i rgyal po ngang pa'i tshogs kyis bskor ba lta bu dang / nam mkha' lding bya'i tshogs kyis bskor ba lta bu dang / bram ze slob ma'i tshogs kyis bskor ba lta bu dang /
223b7('dul ba): sman pa mkhas pa nad pa'i tshogs kyis bskor ba lta bu dang / dpa' bo dmag gi tshogs kyis bskor ba lta bu dang / lam mkhan mgron po'i tshogs kyis bskor ba lta bu dang / ded dpon tshong pa'i tshogs kyis bskor ba lta bu dang / tshong dpon skye
223b8('dul ba): bo'i tshogs kyis bskor ba lta bu dang / khams kyi rgyal phran blon po'i tshogs kyis bskor ba lta bu dang / 'khor los sgyur ba bu stong gis bskor ba lta bu dang / zla ba rgyu skar gyi tshogs kyis bskor ba lta bu dang / nyi ma 'od zer stong gis
224a1('dul ba): bskor ba lta bu dang / yul 'khor skyong dri za'i tshogs kyis bskor ba lta bu dang / 'phags skyes po grul bum gyi tshogs kyis bskor ba lta bu dang / mig mi bzang klu'i tshogs kyis bskor ba lta bu dang / rnam thos kyi bu gnod sbyin gyi tshogs
224a2('dul ba): kyis bskor ba lta bu dang / thag bzangs ris lha ma yin gyi tshogs kyis bskor ba lta bu dang / brgya byin sum bcu rtsa gsum pa'i tshogs kyis bskor ba lta bu dang / tshangs pa tshangs ris kyi tshogs kyis bskor ba lta bu dang / rgya mtsho g.yo ba med pa lta bu dang /
224a3('dul ba): sprin chu dang bcas pa lta bu dang / glang po che dam pa dregs pa dang bral ba ltar dbang po rnams shin du dul bas spyod lam gyi tshul ma 'khrugs pa/ sku skyes bu chen po'i mtshan sum bcu rtsa gnyis kyis kun nas brgyan zhing / dpe byad brgyad bcus rnam
224a4('dul ba): par mdzes par byas pa/ 'od 'dom gang gis brgyan pa'i sku/ nyi ma'i 'od zer stong bas lhag pa'i 'od can/ rin po che'i ri bo 'gro ba ltar kun nas mdzes pa/ stobs bcu dang / mi 'jigs pa bzhi dang / ma 'dres pa'i dran pa nye bar gzhag
224a5('dul ba): pa gsum dang / thugs rje chen po dang ldan pa/ dge slong gi dge 'dun chen po dang / khyim bdag mgon med zas sbyin 'khor dang bcas pa dang / mnyan yod na gnas pa'i skye bo'i tshogs dang / lha brgya stong phrag du mas zham 'bring byas nas
224a6('dul ba): mnyan yod kyi grong khyer du gshegs so/ /gang gi tshe bcom ldan 'das kyis mnyan yod kyi grong khyer du gshegs nas mngon par 'du mdzad pas/ grong khyer gyi sgo'i them pa la zhabs g.yas pas mnan pa de'i tshe sa rnams pa drug tu g.yos te/
224a7('dul ba): sa chen po 'di g.yos/ kun du g.yos/ kun du rab tu g.yos/ ldeg rab tu ldeg /kun du rab tu ldeg ste/ shar phyogs mtho na nub phyogs dma'/ nub phyogs mtho na shar phyogs dma'/ lho phyogs mtho na byang phyogs dma'/ byang phyogs
224a8('dul ba): mtho na lho phyogs dma'/ mtha' mtho na dbus dma'/ dbus mtho na mtha' dma' bar gyur nas/ 'jig rten 'di thams cad 'jig rten gyi bar dang bcas te snang ba rgya chen pos khyab par gyur to/ /bar snang la yang lha'i rnga brdung zhing
224b1('dul ba): nam mkha'i dkyil na gnas pa'i lhas ni steng nas lha'i me tog ut+pal dang / pad ma dang / ku mu ta dang / pad ma dkar po dang / a ka ru'i phye ma dang / rgya spos kyi phye ma dang / tsan dan gyi phye ma dang / gur gum gyi phye ma dang / ta ma la'i lo ma dang /
224b2('dul ba): lha'i me tog man dA ra ba dag 'thor zhing lha'i gos rnams kyang 'thor ro/ /bcom ldan 'das grong khyer du gshegs pa na 'di dag dang gzhan yang ya mtshan 'di lta bu dag byung bar gyur to/ /gzhan yang dog pa rnams ni yangs par gyur to/ /
224b3('dul ba): dma' ba rnams ni mthon por gyur to/ /mthon po rnams ni mnyam par gyur to/ /glang po che yang skad 'byin/ rta yang skad 'byin to/ khyu mchog rnams kyang skad 'byin to/ /khang pa na yod pa'i rol mo'i cha byad sna tshogs pa rnams kyang rang sgra
224b4('dul ba): 'byin to/ /long ba rnams kyis ni mig thob bo/ /'on pa rnams kyis rna bas thos so/ /lkugs pa rnams kyis ni smra nus par gyur to/ /dbang po ma tshang ba rnams ni dbang po rnams tshang bar gyur to/ /chang gis myos pa rnams ni myos pa dang bral bar
224b5('dul ba): gyur to/ /dug 'thungs pa rnams ni dug zhi bar gyur to/ /phan tshun khon byung ba rnams ni byams pa thob par gyur to/ /sbrum ma rnams ni bde bar btsas par gyur to/ /btson du bcings pa rnams ni bcings pa las thar to/ /nor med pa rnams
224b6('dul ba): ni nor rnyed de/ 'di dag dang gzhan yang bcom ldan 'das grong khyer du gshegs pa na ngo mtshar brgya stong dag byung bar gyur to/ /de nas bcom ldan 'das bkur sti chen po de lta bus mnyan yod du gshegs so/ /gshegs nas dge slong gi dge 'dun
224b7('dul ba): gyi gung la gdan bshams pa nyid la bzhugs so/ /de nas khyim bdag mgon med zas sbyin mdza' bshes dang / nye du dang gnyen gyi skye bos yongs su bskor nas gser gyi bya ma bum blangs te chu sbreng bar brtsams pa las/ de 'dzag tu ma
224b8('dul ba): btub nas khyim bdag mgon med zas sbyin yid mi bde ste bsams pa/ bdag gi las nyes pa dang bcas pa cung zad byas par ma gyur grang snyam pa dang / bcom ldan 'das kyis bka' stsal pa/ khyim bdag khyod kyis las nyes
225a1('dul ba): pa dang bcas pa cung zad kyang byas pa med de/ 'on kyang khyod kyis phyogs 'dir 'dug nas sngon gyi yang dag par rdzogs pa'i sangs rgyas rnams la phyogs 'di phul ba yin gyis/ phyogs gzhan zhig tu 'dug la sbrengs shig /
225a2('dul ba): des phyogs gzhan zhig tu 'dug ste sbrengs pa dang / bcom ldan 'das nyid kyi yan lag lnga dang ldan pa'i gsung dbyangs kyis rgyal byed kyi tshal brjod par mdzad de/ rgyal byed kyi tshal brjod pa mdzad pa na gzhon nu rgyal byed kyis bsams pa/
225a3('dul ba): kye ma bcom ldan 'das kyis der bdag gis ming thog mar smos kyang ci ma rung snyam pa dang / bcom ldan 'das kyis gzhon nu rgyal byed kyi bsam pa thugs su chud nas/ dge slong dag 'di ni rgyal bu rgyal byed kyi tshal mgon med zas sbyin gyi
225a4('dul ba): kun dga' ra ba yin no zhes der ming thog mar smos par mdzad do/ /gzhon nu rgyal byed kyis bcom ldan 'das kyis der bdag gi ming thog mar smos pa mdzad pa thos nas shin du dga' bar gyur te/ dga' ba dang rab tu dga' ba skyes pa des nor
225a5('dul ba): gyi rigs thams cad kyis bcom ldan 'das kyi phyir rin po che sna bzhi'i sgo khang byed du bcug go/ /de bzhin du sdud pa byed pa rnams kyis kyang mdo sde'i nang du sangs rgyas bcom ldan 'das rgyal bu rgyal byed kyi tshal mgon med zas sbyin
225a6('dul ba): gyi kun dga' ra ba na bzhugs so zhes gdags par byas so/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa khyim bdag mgon med zas sbyin gyis sngon yang dag
225a7('dul ba): par rdzogs pa'i sangs rgyas rnams las phyogs 'di sngon nam phul lags/ bcom ldan 'das kyis bka' stsal pa/ dge slong dag sngon byung ba bskal pa dgu bcu rtsa gcig la yang dag par rdzogs pa'i sangs rgyas rig
225a8('dul ba): pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo bsgyur ba bla na med pa/ lha dang mi rnams kyi ston pa/ sangs rgyas bcom ldan 'das rnam par gzigs zhes bya ba 'jig rten du byung
225b1('dul ba): nas/ de 'khor dge slong drug khri nyis stong dang phyogs 'dir gshegs so/ /de'i tshe mnyan yod 'dir khyim bdag rgyal zhes bya ba byung ste/ des sa phyogs 'di rgyang grags drug gser dang dbyig gshibs pas rgyal bu gzhon nu las nyos
225b2('dul ba): nas yang dag par rdzogs pa'i sangs rgyas rnam par gzigs la phul te/ de nyid kyi spyan sngar rab tu byung nas nyon mongs pa thams cad spangs te dgra bcom pa mngon sum du byas so/ /khyim bdag rgyal gyi tsha bo zhig des bsten pas de bzhin
225b3('dul ba): gshegs pa rnam par gzigs la shin du dad pa skyes nas des yang dag par rdzogs pa'i sangs rgyas rnam par gzigs kyi dbu skra dang sen mo'i mchod rten rtsig tu bcug ste des bsams pa/ gang gis na bdag gis 'di nyin mtshan du
225b4('dul ba): sgrib pa med par mthong bar 'gyur ba'i thabs de ci yod snyam pa dang / de la rten pa rgya mtsho'i 'gram na 'dug pa zhig gis nor bu rin po che 'bar ba zhig skyes su bkur nas/ des de mchod rten la btags pa dang de'i mthus des dbu
225b5('dul ba): skra dang sen mo'i mchod rten de nyin mtshan du sgrib pa med par mthong ngo / /de nas dad pa skyes te smon lam btab pa/ ji ltar sa phyogs 'di bdag gi zhang pos rgyal bu gzhon nu las gser dang dbyig gshibs pas nyos nas yang
225b6('dul ba): d ag par rdzogs pa'i sangs rgyas rnam par gzigs nyan thos kyi dge 'dun dang bcas pa la phul ba de bzhin du bdag gis kyang sa phyogs 'di gser dang dbyig gshibs pas rgyal bu gzhon nu las nyos nas yang dag par rdzogs pa'i
225b7('dul ba): sangs rgyas bdun la 'bul bar 'gyur zhing de rnams kyi phyi ma shos gang yin pa de'i spyan sngar bdag rab tu byung nas nyon mongs pa thams cad spangs te dgra bcom pa mngon sum du byas par gyur cig ces btab bo/ /dge slong dag
225b8('dul ba): ji snyam du sems/ de'i tshe de'i dus kyi khyim bdag rgyal gyi tsha bo gang yin pa de ni khyim bdag mgon med zas sbyin 'di nyid yin no/ /de tshun chad bskal pa sum bcu rtsa gcig pa la ston pa gtsug tor can zhes bya ba nas sangs rgyas
226a1('dul ba): bcom ldan 'das 'jig rten du byung ngo zhes bya ba'i bar gong ma bzhin du ste/ de 'khor dge slong drug khri dang sa phyogs 'dir gshegs so/ /de'i tshe khyim bdag rgyas pa zhes bya ba byung ste/ des phyogs 'di dpag
226a2('dul ba): tshad phyed dang gsum nor bu gshibs pas rgyal bu gzhon nu las nyos nas yang dag par rdzogs pa'i sangs rgyas gtsug tor can nyan thos kyi 'khor dang bcas pa la phul lo/ /dge slong dag de'i tshe de'i dus kyi khyim bdag rgyas pa zhes
226a3('dul ba): bya bar gyur pa de gzhan zhig yin snyam na khyed kyis de ltar mi blta ste/ 'on kyang de'i tshe de'i dus na khyim bdag mgon med zas sbyin 'di nyid yin no/ /de'i 'og tu bskal pa sum bcu rtsa gcig pa de nyid la ston pa thams cad
226a4('dul ba): skyob ces bya ba nas/ sangs rgyas bcom ldan 'das 'jig rten du byung ngo zhes bya ba'i bar gong ma bzhin du ste/ de 'khor dge slong drug khri dang sa phyogs 'dir gshegs so/ /de'i tshe khyim bdag mchu zhes bya ba byung ste/ des
226a5('dul ba): phyogs 'di rgyang grags gnyis mu tig gshibs pas gzhon nu las nyos nas yang dag par rdzogs pa'i sangs rgyas thams cad skyob nyan thos kyi dge 'dun dang bcas pa la phul lo/ /dge slong dag de'i tshe de'i dus kyi khyim bdag mchu zhes
226a6('dul ba): bya ba de gzhan zhig yin snyam na khyed kyis de ltar mi blta ste/ 'on kyang de'i tshe de'i dus na khyim bdag mgon med zas sbyin 'di nyid yin no/ /de'i 'og tu bskal pa bzang po 'di nyid la ston pa 'khor ba 'jig ces bya ba nas/ sangs rgyas
226a7('dul ba): bcom ldan 'das 'jig rten du byung ngo zhes bya ba'i bar gong ma bzhin du ste/ de 'khor dge slong bzhi khri dang lhan cig phyogs 'dir gshegs so/ /de'i tshe khyim bdag srid sbyin zhes bya ba byung ste/ des phyogs 'dir ba lang gis bkang
226a8('dul ba): bas gzhon nu las nyos te/ yang dag par rdzogs pa'i sangs rgyas 'khor ba 'jig nyan thos kyi dge 'dun dang bcas pa la phul lo/ dge slong dag de'i tshe de'i dus kyi khyim bdag srid sbyin zhes bya bar gyur pa de gzhan zhig yin
226b1('dul ba): snyam na khyed kyis de ltar mi blta ste/ 'on kyang de'i tshe de'i dus na khyim bdag mgon med zas sbyin 'di nyid yin no/ /de'i 'og tu bskal pa bzang po 'di nyid la skye dgu rnams kyi tshe lo sum khri thub pa na ston pa gser thub ces bya ba nas/
226b2('dul ba): sangs rgyas bcom ldan 'das 'jig rten du byung ngo zhes bya ba'i bar gong ma bzhin du ste/ de 'khor dge slong sum khri dang phyogs 'dir gshegs so/ /de'i tshe khyim bdag phur bu zhes bya ba byung ste/ des phyogs 'di gos bting bas gzhon
226b3('dul ba): nu las nyos nas yang dag par rdzogs pa'i sangs rgyas gser thub nyan thos kyi dge 'dun dang bcas pa la phul lo/ /dge slong dag de'i tshe de'i dus kyi khyim bdag phur bu zhes bya bar gyur pa de gzhan zhig yin snyam na khyed kyis
226b4('dul ba): de ltar mi blta ste/ 'on kyang de'i tshe de'i dus na khyim bdag mgon med zas sbyin 'di nyid yin no/ /de'i 'og tu bskal pa bzang po 'di nyid la skye dgu'i tshe lo nyi khri thub pa na yang dag par rdzogs pa'i sangs rgyas 'od srung zhes bya ba nas
226b5('dul ba): sangs rgyas bcom ldan 'das 'jig rten du byung ngo zhes bya ba'i bar gong ma bzhin du'o/ /de 'khor dge slong nyi khri dang phyogs 'dir gshegs so/ /de'i tshe khyim bdag chu stod ces bya ba byung ste/ des sa phyogs 'di rgyang grags phyed
226b6('dul ba): gser gyi nas bkram pas gzhon nu las nyos te yang dag par rdzogs pa'i sangs rgyas 'od srung nyan thos kyi dge 'dun dang bcas pa la phul lo/ /dge slong dag de'i tshe de'i dus kyi khyim bdag chu stod ces bya bar gyur pa de gzhan zhig
226b7('dul ba): yin snyam na khyed kyis de ltar mi blta ste/ 'on kyang de'i tshe de'i dus na khyim bdag mgon med zas sbyin 'di nyid yin no/ /dge slong dag da ltar gyi de bzhin gshegs pa dgra bcom pa yang dag par rdzogs pa'i sangs rgyas
226b8('dul ba): rig pa dang zhabs su ldan pa bde bar gshegs pa/ 'jig rten mkhyen pa/ skyes bu 'dul ba kha lo bsgyur ba bla na med pa/ lha dang mi rnams kyi ston pa nga yang 'jig rten du byung nas nga 'khor stong nyis brgya lnga bcu dang
227a1('dul ba): phyogs 'dir gshegs pa na/ da ltar yang khyim bdag mgon med zas sbyin gyis rmon pa dor bcu drug gis rmos pa'i khyon bye ba gshib pas gshibs nas gzhon nu rgyal byed las nyos te nga nyan thos kyi dge 'dun dang
227a2('dul ba): bcas pa la phul lo/ /dge slong dag ma 'ongs pa'i dus na skye dgu rnams kyi tshe lo brgyad khri thub pa na ston pa byams pa zhes bya ba 'khor dgra bcom pa khrag khrig phrag dgu dang ther 'bum chen po phrag drug phyogs 'dir gshegs
227a3('dul ba): par 'gyur ro/ /de'i tshe khyim bdag nor bzangs zhes bya ba 'byung bar 'gyur te/ des phyogs 'di dpag tshad gsum gser dang dbyig gshibs pas gzhon nu las nyos nas byams pa nyan thos kyi dge 'dun dang bcas pa la dbul
227a4('dul ba): bar 'gyur zhing / de nyid kyi bstan pa la rab tu byung ste/ nyon mongs pa thams cad spangs nas dgra bcom pa mngon sum du byed par 'gyur ro/ /dge slong dag de'i tshe de'i dus kyi khyim bdag nor bzangs zhes bya ba 'byung bar 'gyur
227a5('dul ba): ba de gzhan zhig yin snyam na khyed kyis de ltar mi blta ste/ 'on kyang khyim bdag mgon med zas sbyin 'di nyid khyim bdag nor bzangs shes bya ba yin par 'gyur ro/ /khyim bdag mgon med zas sbyin gyis gter bdag po
227a6('dul ba): dang bcas pa dang / bdag po med pa dang / thang la yod pa dang / chu na yod pa dang / gang dag rgyang ring po na yod pa dang / gang dag thag nye ba na yod pa yang mthong bas kun tu khyim bdag mgon med zas sbyin gyis gter
227a7('dul ba): bdag po dang bcas pa dang / bdag po med pa dang / thang la yod pa dang / chu na yod pa dang / gang dag rgyang ring po na yod pa dang / gang dag thag nye ba na yod pa yang mthong ngo / /zhes grags so/ /de'i tshe mu stegs can gyi dge
227a8('dul ba): sbyong dang / bram ze dang / spyod pa pa dang / kun du rgyu sna tshogs rtog khang du 'dus te 'khod pa rnams 'di lta bu'i skabs kyi gtam dag gleng bar byed de/ shes ldan dag khyim bdag mgon med zas sbyin mtshan gang dag dang ldan
227b1('dul ba): na gter bdag po dang bcas pa dang / bdag po med pa dang / thang la yod pa dang / chu na yod pa dang / gang dag rgyang ring po na yod pa dang / gang dag thag nye ba na yod pa mthong bar gyur/ de'i tshe bram ze'i khye'u phyugs sten
227b2('dul ba): zhes bya ba 'khor de nyid du tshogs shing 'dug par gyur nas des smras pa/ shes ldan dag khyed cag sems las chung ngus 'khod cig dang / kho bos khyim bdag mgon med zas sbyin mtshan gang dag dang ldan na gter bdag po dang
227b3('dul ba): bcas pa dang / bdag po med pa dang / thang la yod pa dang / chu na yod pa dang / gang dag rgyang ring po na yod pa dang / gang dag thag nye ba na yod pa mthong bar 'gyur ba brtags la khyed la smra bar bya'o zhes de khyim bdag mgon med
227b4('dul ba): zas sbyin 'gro ba dang / 'dug pa la brtag pa lhur len cing rjes bzhin 'brang ngo / /ci tsam dus gzhan zhig na khyim bdag mgon med zas sbyin chu bo a dzi ra ba tir khrus byas nas byung ba la des de'i rgyab tu thal mo brgyab pa dang / khyim bdag
227b5('dul ba): mgon med zas sbyin gyis mthong bzhin du cang mi smra bar 'dug go/ /des smras pa/ khyim bdag khyod ni mkhas pa yin zhing bzod pa dang des pa dang ldan pa yin pas des na gter bdag po dang bcas pa dang / bdag po med pa dang / thang la
227b6('dul ba): yod pa dang / chu na yod pa dang / gang dag rgyang ring po na yod pa dang / gang dag thag nye ba na yod pa mthong ngo / /des mu stegs can rnams la go bar byas pa dang / mu stegs can kha ngom can rnams kyis kyang kun du smras pas/ khyim
227b7('dul ba): bdag mgon med zas sbyin ni bzod pa dang des pa dang ldan pas des na gter bdag po dang bcas pa dang / bdag po med pa dang / thang la yod pa dang / chu na yod pa dang / gang dag rgyang ring po na yod pa dang / gang dag thag nye ba na yod pa
227b8('dul ba): mthong ngo zhes kun du sgra grags pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag mu stegs can brgya stong phrag bye bas kyang khyim bdag mgon med zas sbyin
228a1('dul ba): mtshan gang dang ldan na gter mthong bar 'gyur ba shes par sla ba ma yin no/ /'on kyang khyim bdag mgon med zas sbyin gyi mig gi 'bras bu rin po che ltar bkra ba dang / dbyig gi skad yod de/ des na gter bdag po dang bcas pa
228a2('dul ba): dang / bdag po med pa dang / thang la yod pa dang / chu na yod pa dang / gang dag rgyang ring po na yod pa dang / gang dag thag nye ba na yod pa mthong ngo // //'dul ba gzhi/ bam po bdun cu drug pa/ dge slong rnams the tshom skyes nas the tshom
228a3('dul ba): thams cad gcod pa sangs rgyas bcom ldan 'das la zhus pa/ btsun pa khyim bdag mgon med zas sbyin gyis las ci zhig bgyis na/ las de'i rnam par smin pas mig gi 'bras bu rin po che ltar bkra zhing dbyig gi skad dang ldan par gyur/
228a4('dul ba): bcom ldan 'das kyis bka' stsal pa/ dge slong dag khyim bdag mgon med zas sbyin 'di nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa gdon mi za bar 'byung bar 'gyur ba'i las dag byas shing
228a5('dul ba): bsags pas khyim bdag mgon med zas sbyin nyid kyis las byas shing bsags pa dag gzhan su zhig gis myong bar 'gyur/ dge slong dag las byas shing bsags pa dag ni phyi rol gyi sa'i khams la rnam par smin par mi 'gyur/ chu'i khams la mi
228a6('dul ba): 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba byas shing bsags pa dag ni zin pa'i phung po dang / khams dang / skye mched rnams kho na la rnam par smin par 'gyur te/ las rnams bskal
228a7('dul ba): pa brgyar yang ni/ /chud mi za ba'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge slong dag sngon byung ba ri 'or zhig na khyim bdag phyug cing nor mang la longs spyod che ba/ yongs su bzung ba yangs shing
228a8('dul ba): rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig gnas te/ de so ka'i dus la bab pa'i tshe me tog gi shing rnams kha 'bus shing ngang pa dang / khrung khrung dang / rma bya dang / ne tso dang / ri skegs dang /
228b1('dul ba): khu byug dang / shang shang te'u rnams skad 'byin pa'i nags tshal gyi gzhir nang mi dang lhan cig dong ngo / /sangs rgyas rnams byung ba med pa na rang sangs rgyas dman pa dang ngan pa la snying brtse ba/ bas mtha'i gnas mal la dga' ba/ 'jig
228b2('dul ba): rten gyi yon gnas gcig pu dag 'jig rten du 'byung bar 'gyur bas ji tsam na rang sangs rgyas zhig ljongs rgyu zhing song ba na ri 'or der phyin nas de bskyed mos tshal de'i phyogs zhig na 'dug go/ /bskyed mos tshal bsrung ba'i mis khyim
228b3('dul ba): bdag de la smras pa/ dpon po phyogs 'di na rab tu byung ba zhi ba'i bdag nyid can zhig bzhugs so/ /des thos nas de yid dga' bar gyur zhing dad pa skyes te/ gang gi bskyed mos tshal na 'di 'dra ba'i rab tu byung ba gnas pa ni bdag skal
228b4('dul ba): ba can yin no snyam mo/ /bdag nyid chen po de yang phung po'i lhag ma med pa'i mya ngan las 'das pa'i dbyings su zhugs te yongs su mya ngan las 'das so/ /de nas khyim bdag des mdza' bshes dang / nye du dang / gnyen dang / nang mi rnams
228b5('dul ba): dang lhan cig tu bkur sti chen po byas nas bsregs te/ me de 'o mas bsad nas rus pa de rnams shel las byas pa'i bum pa'i nang du rin po che dang bsres te blugs pa dang rus pa de rnams 'od dang ldan zhing sgra 'byin par gyur to/ /de nas
228b6('dul ba): des drung du gtugs nas smon lam btab pa/ ji ltar rus pa 'di rnams rin po che dang bsres nas shin du 'od dang ldan zhing sgra 'byin pa de bzhin du/ dge ba'i rtsa ba 'dis bdag gi mig gi 'bras bu rin po che ltar bkra zhing dbyig gi skad dang
228b7('dul ba): ldan par gyur cig ces byas so/ /dge slong dag ji snyam du sems/ de'i tshe de'i dus kyi khyim bdag gang yin pa de khyim bdag mgon med zas sbyin 'di nyid yin te/ 'dis rang sangs rgyas la bya ba byas nas smon lam btab pa gang
228b8('dul ba): yin pa dang / khyim bdag rgyal gyi tsha bor gyur pa na des yang dag par rdzogs pa'i sangs rgyas rnam par gzigs kyi dbu skra dang sen mo'i mchod rten la nor bu 'bar ba btags pa gang yin pa de'i las kyi rnam par smin pas mig gi 'bras
229a1('dul ba): bu rin po che ltar bkra zhing dbyig gi skad dang ldan par gyur to/ /dge slong dag de lta bas na las gcig tu gnag pa rnams kyi rnam par smin pa ni gcig tu gnag pa yin la/ gcig tu dkar ba rnams kyi ni gcig tu dkar ba dang / 'dren ma
229a2('dul ba): rnams kyi ni 'dren ma yin te/ de lta bas na dge slong dag 'di ltar bslab par bya ste/ las gnag pa dang 'dren ma gang yin pa rnams ni spangs la/ las gcig tu dkar ba rnams la brtsal bar bya ste/ dge slong dag khyed kyis de lta bu la bslab
229a3('dul ba): par bya'o/ / //bar sdom ni/ rgyal dang rgyas pa mchu dang ni/ /srid sbyin dang ni phur bu dang / /chu stod dang ni zas sbyin dang / /phyi ma pa ni nor bzangs yin/ /dbyig rnams dang ni gser dang ni/ /gsum pa nor bu mu tig yin/ /ba dang nas dang
229a4('dul ba): gos dang ni/ /bye ba dbyig gis bsdus pa yin/ /gang gi tshe khyim bdag mgon med zas sbyin gyis bye ba'i gshibs pas gshibs nas gzhon nu rgyal byed las nyos te sangs rgyas la sogs pa'i dge slong gi dge 'dun la phul ba de'i tshe
229a5('dul ba): yul sna tshogs na gnas pa'i dad pa can mchod rten la phyag 'tshal ba dag mnyan yod du lhags nas/ de rnams las kha cig mngon par dad par gyur nas smras pa/ 'phags pa bdag cag gis kyang 'phags pa'i dge 'dun gyi slad du
229a6('dul ba): rgyal bu rgyal byed kyi tshal du gzhi cung zad brtsig go/ /dge slong rnams kyis smras pa/ rin gyis sa nyos la rtsigs shig /'phags pa rin ci/ ji tsam stsal lags/ dbyig 'di snyed do/ /'phags pa re shig 'di snyed kyi
229a7('dul ba): 'byor pa lta bdag cag la lta ga la mchis/ de lta mod kyi gal te phyogs 'di thob na brtsig go zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ khyim bdag la
229a8('dul ba): rtogs la gal te byin na rtsigs shig / dge slong rnams kyis khyim bdag mgon med zas sbyin la brtags pa dang des smras pa/ gal te bdag la brten te bram ze dang khyim bdag dad pa can rnams dge 'dun gyi phyir bsod nams
229b1('dul ba): bgyi ba'i dngos po bgyid na stsal to/ /gang zag gi phyir bgyid na mi stsal to zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na rjes su gnang ste/ dge 'dun
229b2('dul ba): gyi phyir ni brtsig par bya'o/ /gang zag gi phyir ni yon bdag la brtags te gal te byin na brtsig par bya'o/ /ma byin na brtsig par mi bya'o/ /glo bur pa'i dge slong mchod rten la phyag 'tshal ba dag mnyan yod du lhags pa na de rnams smros 'drin
229b3('dul ba): ji lta ba bzhin dge slong rnams kyi drung du song ba dang / gzhan dag la smos 'drin med pa de dag phongs par gyur nas byung ba 'di la bcom ldan 'das kyis bka' stsal pa/ glo bur pa rnams kyi phyir ma bgos pa'i gnas gzhag par bya'o/ /ri 'or
229b4('dul ba): zhig na gtsug lag khang zhig yod pa der dge slong rnams dbyar gnas par dam bcas pa las/ ji tsam na ri 'or der dbyar gyi nang logs su 'jigs pa byung nas/ de na gnas pa'i dge slong rnams skrag nas dgag dbye ma byas par mnyan
229b5('dul ba): yod du lhags pa dang / de nas dge slong rnams kyis lam gyis dub pa ngal sor bcug ste/ lam gyis dub pa ngal sos nas de rnams kyis smras pa/ tshe dang ldan pa dag bdag cag la gnas mal skos shig /de rnams kyis dbyar gyi nang logs yin
229b6('dul ba): no snyam nas ma bskos pa dang / blo bur pa'i dge slong rnams smod par byed/ gzhogs 'phyas byed/ kha zer bar byed de/ tshe dang ldan pa dag khyed da ltar ston pa nyid bzhugs bzhin du bstan pa nub par byed dam ci/ gal te khyed la
229b7('dul ba): 'gyod pa yod na rgan rims ji lta ba bzhin du gnas mal byin cig / de rnams 'on kyang ma bskos pa'i skabs de dge slong rnams kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ de lta bas na
229b8('dul ba): rjes su gnang ste/ 'jigs pas ral ba'i dge slong rnams kyi phyir dbyar gnyis par gnas par dam bca' bar bya'o/ /dge slong rnams kyis ma shes nas/ bcom ldan 'das kyis bka' stsal pa/ zla ba gsum pa'i dgag dbye bya zhing dbyar zla tha chungs
230a1('dul ba): la dbyar phyi mar gnas par dam bca' bar bya'o/ /bcom ldan 'das kyis 'jigs pas ral ba'i dge slong rnams kyi phyir dbyar gnyis par gnas par dam bca' bar bya'o zhes gsungs pa dang / ci tsam na 'jigs pas ral
230a2('dul ba): ba'i dge slong gzhan dag kyang mnyan yod du lhags pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag ngas 'jigs pas ral ba'i dge slong rnams la brten nas
230a3('dul ba): dbyar gnyis par gnas par dam bca' bar bcas kyi gsum pa ni ma yin no/ /'jigs pas ral ba'i dge slong rnams kyang smos 'drin ji lta ba bzhin du ngal sor gzhug par bya'o/ /dge slong rnams kyis de rnams las su sko bar byed nas bcom
230a4('dul ba): ldan 'das kyis bka' stsal pa/ de rnams las su bsko bar mi bya'o/ /dge slong rnams kyis de rnams la rnyed pa byin pa dang bcom ldan 'das kyis bka' stsal pa/ de rnams la rnyed pa mi sbyin no/ /dge slong rnams kyis kha zas kyi rnyed pa yang ma byin
230a5('dul ba): pa dang bcom ldan 'das kyis bka' stsal pa/ de rnams la kha zas kyi rnyed pa ni sbyin gyi gos kyi rnyed pa ni ma yin no/ /dad pa can rnams kyis gtsug lag khang mang du brtsigs pa las mnyan yod na dge slong nyung ngu zhig dbyar gnas par dam bcas
230a6('dul ba): te/ de rnams stong par 'dug pas sbyin bdag rnams kyi longs spyod las byung ba'i bsod nams med cing nal phrug rnams kyi gnas su gyur nas bcom ldan 'das kyis bka' stsal pa/ thams cad bgo bar bya ste/ re res kyang so sor gnyis sam/
230a7('dul ba): gsum 'am/ bzhi ci ran pa thams cad la longs spyad par bya ste/ la lar ni snga dro 'dug par bya'o/ /la lar ni nyi ma'i gung la'o/ /la lar ni phyi dro'o/ /la lar ni nub mo gnas par bya'o/ /dge slong rnams kyis lag gi las ma byas
230a8('dul ba): pas de rnams 'drums par gyur nas bcom ldan 'das kyis bka' stsal pa/ yon bdag la spro ba bskyed par bya'o/ /gal te grub na de lta na legs/ gal te ma grub par gyur na dge 'dun gyis phyir bcos par bya'o/ /gal te mi nus par
230b1('dul ba): gyur na ji tsam nus pa de tsam bcos par bya ste/ gzhan ni btang snyoms su gzhag par bya'o/ /gang gi tshe bcom ldan 'das kyi bstan pa rgyas par gyur pa de'i tshe dge slong mang po mnyan yod du lhags pa dang / de rnams gnas khang gis phongs par gyur nas/
230b2('dul ba): bcom ldan 'das kyis bka' stsal pa/ gnyis dang gsum gyis bgo bar bya ste/ chu snod gzhag pa dang / 'dag chal dang / sman dang / so shing gzhag pa dang / phan tshun gyi them skas ma gtogs par chung ngu na 'dug pa'i tshad tsam yang thams cad
230b3('dul ba): kyis bgo bar bya ste/ nye 'khor ni spyi'i yin pa nyid pas bgo bar mi bya'o/ /bcom ldan 'das kyis dge slong dag dgon pa dang / shing drung dang / khang stong dang / ri sul dang / brag phug dang / rtswa'i stan dang / bla gab med pa dang / dur khrod dang /
230b4('dul ba): nags mtha' dang / bas mtha'i gnas mal 'di rnams su bsam gtan gyis shig /phyis yid la gcags par mi 'gyur bar bag yod par gyis shig ces dgon pa'i bsngags pa mang du gsungs pa de'i tshe dge slong kha cig dgon pa par dam bcas
230b5('dul ba): nas dgon pa na gnas pa las/ de rnams de na chom rkun pa rnams kyis gtogs par gyur to/ /gtogs nas bram ze dang khyim bdag gi khyim rnams su chos gos tshol ba'i phyir brtson par gyur pas lung mnod pa dang / klag pa dang / gdon pa dang /
230b6('dul ba): rnal 'byor dang / yid la bya ba nyams par gyur pa'i skabs de dge slong rnam kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ dge slong dgon pa pa rnams kyi phyir gnas gzhag par bya'o/ /
230b7('dul ba): bcom ldan 'das kyis dge slong dgon pa pa rnams kyi phyir gnas gzhag par bya'o zhes gsungs pa dang / dge slong rnams kyis mi gsal ba zhig tu bzhag pa dang / dge slong dgon pa pa zhig gis lhung bzed dang chos gos bzhag nas sgo bcad
230b8('dul ba): de lde mig blangs nas song ba dang / dge slong dgon pa pa gzhan dag /phongs par gyur nas bcom ldan 'das kyis bka' stsal pa/ gnas gsal bar dge slong dgon pa pa rnams kyi gnas gzhag par bya'o/ /nye dgas khyim bdag
231a1('dul ba): cig gtsug lag khang rtsig tu bcug nas/ de ni de na mi gnas par dge slong glo bur pa gang zhig 'ongs pa de la gnas byin nas rnyed pa ni bdag nyid kyis khyer ro/ /ji tsam na dge slong chos gos gsum pa zhig 'ongs pa dang des gtsug lag
231a2('dul ba): khang stong par mthong nas des dris pa/ 'di su'i gtsug lag khang yin/ dge slong rnams kyis smras pa/ dge slong nye dga'i yin no/ /de de'i drung du song nas brnyas pa dang des smras pa/ gtsug lag khang 'dir 'dug la rnyed pa gang
231a3('dul ba): yin pa de ni kho bo'i yin no/ /de der gnas te des gtsug lag khang de lan 'ga' yang phyag dar ma byas/ ba'i lci ba gsar pa'i byug pas ma byugs so/ /de ji tsam zhig na gtsug lag khang de nas song ngo / /dge slong gzhan zhig 'ongs
231a4('dul ba): te des kyang nye dga' las brnyas nas gtsug lag khang der gnas pa dang / gtsug lag khang de phyag dar gyi phung pos gang bar mthong nas der phyag dar byas nas phyag dar bor te phyags ma zin bzhin du phyag dar gyi phung po'i drung na 'greng ba
231a5('dul ba): dang / ji tsam na dge slong gzhan zhig gis de mthong nas smras pa/ tshe dang ldan pa khyod phyags ma lag na thogs bzhin du de nyid na 'greng ngam ci/ phyags ma de mi bzhag gam/ des smras pa/ 'di na lag pa srung ba 'ga' zhig gnas
231a6('dul ba): pa lta ste/ des na phyags ma'i rjes kyang med do/ /des smras pa/ 'di na dge slong chos gos gsum pa che ge mo zhig gnas so/ /ji tsam na des de bsod snyoms la rgyu ba mthong nas ma nongs so/ /des smras pa/ rnyed pa ni nye dgas khyer la
231a7('dul ba): de'i gtsug lag khang kho bos phyag dar bya 'am zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ rnyed pa su 'khyer ba des gtsug lag khang phyag dar bya'o/ /bcom
231a8('dul ba): ldan 'das kyis sbyin bdag shi ba rnams kyi ming gis yon bsngo bar bya'o zhes gsungs pa dang / dge 'dun gyi gnas brtan gyis shi ba rnams kyi phyir tshigs su bcad pa 'don pa na/ khyim bdag gcig gtsug lag khang du 'ongs na/
231b1('dul ba): des de yon bsngo ba thos te de'i drung du song ste smras pa/ 'phags pa gal te bdag gis kyang gtsug lag khang brtsig na/ bdag gi ming gis kyang yon bshad pa mdzad dam/ des smras pa/ rtsigs shig dang / legs par bsngo'o/ /
231b2('dul ba): ji tsam na khyim bdag des gtsug lag khang zhig rtsig tu bcug nas des der ci yang ma bzhag go/ /de stong pa nyid du 'dug pa ji tsam na khyim bdag des mthong nas des gtsug lag khang du 'ongs nas smras pa/ 'phags pa bdag
231b3('dul ba): gi gtsug lag khang stong par mchis na de na su yang mi bzhugs sam/ dge 'dun gyi gnas brtan gyis smras pa/ bzhin bzangs mi snum pas so/ /khyim bdag des smras pa/ 'phags pa tshwa sgo can dgon dung la brtsigs pa la
231b4('dul ba): ga la snum par 'gyur/ khyim bdag de la bsams nas kho bo smra ba ma yin te/ 'on kyang de na rnyed pa med do/ /des smras pa/ 'phags pa da ni bdag gi gtsug lag khang du su bzhugs pa la ras yug chen po bskon no/ /
231b5('dul ba): nye dgas rnyed pa thob bo snyam nas gral rim gyis bab pa na rang gi skal ba blangs nas de ni gzhan nyid na gnas te/ de ni stong par 'dug go/ /ji tsam na bsod snyoms pa mchod rten la phyag 'tshal ba zhig mnyan yod du 'ongs pa des
231b6('dul ba): gtsug lag khang stong pa de mthong nas/ des dge slong dag la dris pa/ gtsug lag khang 'di su'i yin/ de dag gis smras pa/ dge 'dun gyi gtsug lag khang yin mod kyi/ dge slong nye dga'i skal bar dbang ngo / /de nye dga'i
231b7('dul ba): drung du song nas khyod kyi skal ba'i gtsug lag khang 'dir 'dug go/ /des smras pa/ de bzhin du byos shig /de de na gnas pa na bsod snyoms pa de mkhas pa snyom las mi byed pa zhig yin pas des de nyi ma re rer byug pa dang /
231b8('dul ba): phyag dar byas so/ /phyag dar byed pa la ni phan yon lnga yod de/ 'di lta ste/ bdag nyid sems dang bar 'gyur ba dang / gzhan sems dang bar 'gyur ba dang / lha rnams yid dga' bar 'gyur ba dang / mdzes par 'gyur ba'i
232a1('dul ba): dge ba'i rtsa ba sogs pa dang / lus zhig nas bde 'gro mtho ris kyi 'jig rten lha rnams su skye bar 'gyur ro/ /gang dag gis gtsug lag khang de byug pa dang phyag dar byas pa mthong ba de dag gis khyim bdag de'i drung du song
232a2('dul ba): ste smras pa des thos nas mchog tu dga' ba skyes so/ /ji tsam dus gzhan zhig na rang nyid der song na gtsug lag khang de de bzhin du byug pa dang / phyag dar byed pa mthong nas de dad pa skyes te/ des bsod snyoms pa la ras yug chen
232a3('dul ba): bskon pa nye dgas thos nas de rings pa rings par song ste smras pa/ bsod snyoms pa gtsug lag khang 'di kho bo'i skal ba yin gyis/ ras yug chen po kho bo la byin cig /bsod snyoms pas bsams pa/ chags pa'i bdag nyid
232a4('dul ba): can 'di la gal te bdag gis ma byin yang 'on kyang 'dis mthus khyer nas bdag kyang gtsug lag khang nas bskrad par 'gyur ro snyam nas des de la byin pa'i skabs de dge slong rnams kyis bcom ldan 'das la gsol pa dang / byung ba
232a5('dul ba): 'di la bcom ldan 'das kyis bka' stsal pa/ gang la dad pa skyes nas dad pa'i lhag par bya ba byas pa ni de kho na'i yin no/ /dbyar gyi rnyed pa ni nye dga'i yin no/ /'jig rten ni yon tan la dga' ba yin pas bdag nyid dang bu
232a6('dul ba): dang chung ma sdug bsngal bar gyur kyang yon tan dang ldan pa la sbyin pa sbyin par byed de/ bram ze dang khyim bdag dad pa can rnams dge slong dgon pa pa rnams zas la mgron du 'bod par byed do/ /dge slong dgon pa pa rnams zas
232a7('dul ba): la khyim rnams su dong ba dang ma byin par len pa rnams kyis gtsug lag khang nas brkus par gyur nas bcom ldan 'das kyis bka' stsal pa/ sgo bcad la lde mig blangs la dong bar bya'o/ /ma byin par len pa rnams kyis kyang
232a8('dul ba): lde mig byas te brkus nas bcom ldan 'das kyis bka' stsal pa/ srung ma'i dge slong bzhag la dong bar bya ste/ de la bsod snyoms kyis brel ba med par bya'o/ /ma byin par len pa rnams kyis dge slong gzhan khrid de 'ongs nas/ des sgo phye
232b1('dul ba): zhes smras nas bcom ldan 'das kyis bka' stsal pa/ rims dang bcas sam/ rims med ces brda bya'o/ /gal te rims dang bcas so zhes zer na mi dbye'o/ /'on te rims med ces smra na dbye bar bya'o/ /gzhan yang dge slong dgon pa
232b2('dul ba): pas lo ma ltar mnyen pa gzhag par bya'o/ /bcom ldan 'das kyis dge slong dgon pa pas lo ma ltar mnyen pa gzhag par bya'o zhes gsungs pa dang / dge slong rnams kyis lo ma ltar mnyen pa ci 'dra ba ma shes nas bcom ldan 'das kyis
232b3('dul ba): bka' stsal pa/ dge slong dag lo ma ltar mnyen pa ni khyi yin te/ de la lhung bzed kyi lhag ma sbyin par bya'o/ /dge slong dgon pa pa rnams kyis khyi bcangs pa las mchod rten gyi 'khor sa dang / gtsug lag khang sder mos brud cing bshang ba dang
232b4('dul ba): lci bas ma rung bar byas nas bcom ldan 'das kyis bka' stsal pa/ dge slong dag ngas dge slong khyi srel ba'i kun du spyod pa'i chos bca' bar bya ste/ dge slong khyi srel bas nang par sngar langs la mchod rten gyi 'khor sa dang gtsug
232b5('dul ba): lag khang byul bar bya ste/ sder mos brud pa gang yin pa de snyam par bya'o/ /bshangs pa dang gcis pa yang phyag par bya'o/ /dge slong khyi srel bas kun du spyod pa'i chos ji ltar bcas pa bzhin yang dag par blangs te 'jug par mi
232b6('dul ba): byed na 'gal tshabs can du 'gyur ro/ /de'i tshe tshe dang ldan pa nye dga' gtsug lag khang zhig gi dge 'dun gyi gnas brtan du gyur pa dang / ji tsam na der dge 'dun gyi gnas brtan gzhan zhig 'ongs nas nye dgas bsams pa/
232b7('dul ba): bdag gtsug lag khang 'di'i dge 'dun gyi gnas brtan byed byed pa las gnas brtan gnyis par bya ba 'am/ bdag gtsug lag khang gzhan du 'gro'o snyam pa las/ gtsug lag khang de nas byung ste/ de gtsug lag khang gzhan zhig
232b8('dul ba): tu song ba dang / dge 'dun de'i gnas brtan gnyis pa'i rnyed pa gang yin pa de de'i dge 'dun gyi gnas brtan gyi yin nas des bsams pa/ bdag gi rnyed pa 'di na yang der zad la bdag gi rnyed pa de na yang der zad na spogs med par dge
233a1('dul ba): 'dun gyi gnas brtan gyis ci zhig bya zhes de slar rings pa rings pas gtsug lag khang de nyid du song ba dang / gnas mal phyed bskos tsam na gtsug lag khang du phyin nas des smras pa/ rgan rims ji lta ba bzhin du gtsug lag khang skos
233a2('dul ba): shig / dge slong rnams kyis 'das zin to zhes te ma bskos pa dang nye dgas smras pa/ tshe dang ldan pa dag ston pa bzhugs bzhin du bstan pa nub par byed dam ci/ rgan rims ji lta ba bzhin du gtsug lag khang skos shig ces pa'i skabs de dge
233a3('dul ba): slong rnams kyis bcom ldan 'das la gsol pa dang / bcom ldan 'das kyis bka' stsal pa/ gang zhig dge 'dun gyi'am mchod rten gyi bya ba la song ba zhig yin na de'i gnas mal rgan rims ji lta ba bzhin du bsko bar bya'o/ /gzhan gyi ni gar
233a4('dul ba): bab pa bzhin du'o/ /nye dga' lhag par chags pas gtsug lag khang gnyis kyi rnyed pa thob par 'gyur ro snyam nas/ gtsug lag khang gnyis su dbyar gnas par dam bcas te/ des dbyar 'das nas rnyed pa mnos pa dang / gcig nas kyang ma thob
233a5('dul ba): cig shos nas kyang ma thob nas/ gnas mal 'gyed pa'i dge slong rnams la kha zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ des dbyar gnas par khas blangs pas de la rnyed pa
233a6('dul ba): byin cig / dge slong rnams kyis gtsug lag khang gnyis ka nas kyang byin pa dang bcom ldan 'das kyis bka' stsal pa/ gtsug lag khang gnyis ka nas sbyin par mi bya'o/ /gcig nas byin pa dang dge slong gzhan rnams smod par byed/
233a7('dul ba): gzhogs 'phyas byed/ kha zer bar byed de gtsug lag khang gnyis kar dbyar gnas na ci'i phyir gcig nas sbyin/ bcom ldan 'das kyis bka' stsal pa/ gtsug lag khang gnyis ka nas phyed phyed sbyin par bya ste/ dge slong gis gtsug
233a8('dul ba): lag khang gnyis su gnas par dam mi bca'o/ /dam 'cha' bar byed na 'gal tshabs can du 'gyur ro/ /khyim bdag gcig gis gtsug lag khang gnyis rtsig tu bcug ste/ gcig ni dgon pa pa rnams kyi yin no/ /gcig shos ni grong mtha'
233b1('dul ba): pa rnams kyi yin no/ /khyim bdag de'i kun du spyod pa ni dbyar gnas pa'i dge slong gi dge 'dun gyi dge slong re re la ras yug chen re re bskon pa yin pas de ras yug chen rnams khyer te dgon pa pa rnams kyi gtsug lag khang du song ba dang /
233b2('dul ba): nye dgas dgon pa pa rnams kyi gtsug lag khang du rnyed pa 'bul lo zhes thos nas des dga' bo la spring ba/ gal te 'di rnyed pa 'bul na skal ba nos shig ces smras nas/ de rings pa rings par dgon pa pa rnams kyi gtsug lag khang du song ba dang /
233b3('dul ba): khyim bdag des mthong nas des bsams pa/ 'o ni gom stangs dang sbyar na dgon pa pa'i gtsug lag khang der song gis/ da ji ltar byas na rung snyam pa las re shig /grong mtha' pa'i gtsug lag khang du phul la phyis 'dir dbul lo
233b4('dul ba): snyam nas/ de phyir log nas ras yug po che brim par brtsams pa na dga' bos lag pa bzed pa dang khyim bdag des ras yug po che cig byin no/ /yang bzed pa dang khyim bdag gis smras pa/ 'phags pa khyod la ras yug po che phul
233b5('dul ba): lags na ci yang bzhed dam/ des smras pa/ khyim bdag khyod kyi gtsug lag khang du nye dgas dbyar gnas pas de'i skal ba nod do/ /khyim bdag gis smras pa/ 'phags pa bcom ldan 'das kyis rang gi lag nas sbyin pa la bsngags
233b6('dul ba): pa mdzad pas rang gi lag kho na nas 'bul lo/ /de skyengs nas cang mi smra bar 'dug go/ /nye dgas bsams pa/ khyim bdag de ring zhig thogs na grong gi mthar ma song grang snyam du bsams nas/ grong mtha' pa'i gtsug lag khang du
233b7('dul ba): song nas dga' bo la dris pa/ tshe dang ldan pa bdag gi ras yug po che rnams mnos sam/ des ji ltar gyur pa smras so/ /khyim bdag gis lam gzhan nas dgon pa pa'i gtsug lag khang du song ste ras yug po che brims nas song ngo / /
233b8('dul ba): nye dgas yang slar dgon pa pa'i gtsug lag khang du brgyugs na ji tsam ras yug po che rnams brims zin pa dang / de gtsug lag khang gnyis kyi rnyed pa la lhag par chags pa las rnyed pa las nyams nas mya ngan byed cing yi mug nas smre sngags
234a1('dul ba): 'don to/ /dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa nye dga' lhag par chags pas ras yug po che las nyams pa la gzigs/ bcom ldan 'das kyis
234a2('dul ba): bka' stsal pa/ dge slong dag da ltar 'ba' zhig tu ma zad kyi ji ltar 'dis 'das pa'i dus na yang lhag par chags pas zas chad par byas pa de nyon cig /dge slong dag sngon byung ba 'bab chu'i ngos gnyis na gtsug lag khang gnyis shig yod de/ /
234a3('dul ba): gcig na ni dge 'dun gyi rnyed pa'o/ /gcig shos na ni bsod snyoms pa rnams kyi'o/ /ji tsam na khyi gaN DI'i sgra shes pa zhig yod de/ de gaN DI'i sgra thos nas dge 'dun gyi rnyed pa yod pa'i gtsug lag khang du song na/ de la dge slong kha
234a4('dul ba): cig gis lhung bzed kyi lhag ma byin pa dang des de zos nas bsod snyoms pa rnams kyi gtsug lag khang du song ste/ de yang lhung bzed kyi lhag ma zos na dga' mgur 'gro'o/ /ji tsam dus gzhan zhig na bsod snyoms pa rnams la blo bur
234a5('dul ba): gyi rnyed pa zhig byung nas de rnams kyis sngar gaN DI brdungs pa dang / khyi des gaN DI'i sgra thos nas chu rgal bar brtsams te de dbus su phyin pa dang / dge 'dun gyi rnyed pa can gyi gtsug lag khang gi gaN DI yang brdungs nas de spro ba med nas
234a6('dul ba): slar log par brtsams pa las de chu'i rgyun gyis ring du khyer nas gnyis ka las nyams par gyur to/ /dge slong dag 'di ji snyam du sems/ de'i tshe de'i dus kyi khyi gaN DI'i sgra shes pa gang yin pa de ni nye dga' 'di nyid yin te/ de na yang
234a7('dul ba): 'di lhag par chags pas gnyis ka las nyams par gyur to/ /da ltar yang lhag par chags pas gnyis ka las nyams par gyur to/ /dge slong dag de lta bas na dge slong gis lhag par chags par mi bya'o/ /byed na 'gal tshabs
234a8('dul ba): can du 'gyur ro/ / //sdom la/ 'thab dang nad pa rdzogs pa dang / /nub mo'i dus dang ka shi dang / /shing dang gsing ma 'dug gnas dang / /cha rnams dang ni bsgo ba'o/ /sangs rgyas bcom ldan 'das la tshe dang ldan pa nye ba
234b1('dul ba): 'khor gyis zhus pa/ 'di ltar dge slong rnams kyis dge slong 'thab krol bgyid pa/ mtshang 'dru bar bgyid pa/ rtsod par bgyid pa/ 'gyed par bgyid pa/ rtsod pa'i gzhi bgyid pa rnams mchi zhing / de dag ngo tsha ma mchis pas
234b2('dul ba): tho btsam pa'i slad du bdag cag la gleng bar bgyid dran par bgyid do zhes thos na/ de rnams kyis de dag la ji ltar bsgrub par bgyi/ nye ba 'khor dge slong gnyug mar gnas pa rnams kyis dge slong 'thab krol byed pa rnams 'ong ngo zhes
234b3('dul ba): thos na/ gnas mal bsko ba gsum dang / gnas mal gzung ba drug bya'o/ /gnas mal bsko ba gsum gang zhe na/ dgun gyi dang / dpyid kyi dang / dbyar gyi'o/ /gnas mal gzung ba drug gang zhe na/ gtsug lag khang
234b4('dul ba): thams cad dang / gtsug lag khang gi nye 'khor thams cad dang / khang phran thams cad dang / khang phran gyi nye 'khor thams cad dang / kun dga'i ra ba thams cad dang / kun dga'i ra ba'i nye 'khor thams cad bsko bar bya'o/ /gal
234b5('dul ba): te gtsug lag khang bskos shig ces zer na 'di bskos zin no zhes brjod par bya zhing / gtsug lag khang gi nye 'khor bskos shig zhe na/ 'di yang bskos zin no/ /khang phran skos shig ce na/ 'di yang bskos zin no/ /khang phran
234b6('dul ba): gyi nye 'khor skos shig ce na/ 'di yang bskos zin no/ /kun dga'i ra ba bskos shig ce na/ 'di yang bskos zin no/ /kun dga'i ra ba'i nye 'khor skos shig ce na/ 'di yang bskos zin no zhes brjod par bya'o/ /de rnams gnas
234b7('dul ba): med de mi gnas na gang la nyes pa skyed par 'gyur/ de nas sngo ba rnams med/ phyir rgol ba rnams med/ mi mdza' ba rnams med nas de'i 'og tu rgan rims ji lta ba bzhin du gnas mal bsko bar bya'o/ /bcom ldan 'das kyis rgan rims
234b8('dul ba): ji lta ba bzhin du gnas mal bsko bar bya'o zhes gsungs pa dang / ji tsam na dge slong nad pa gcig cig yod pa de bas ches rgan pa'i dge slong zhig 'ongs nas rgan rims ji lta ba bzhin du de'i gnas khang bskos te/ de ni thams cad pas gzhon
235a1('dul ba): pas de'i gnas khang gzhan ni ma thob bo/ /dge slong des de la smras pa/ tshe dang ldan pa gnas khang 'di kho bo'i yin par bskos kyis byung shig /des smras pa/ bdag bro 'tshal bas na ma sos pa na'o/ /dge slong de gtum po
235a2('dul ba): zhig pas des phyung nas gang dgar bzhag go/ /ji tsam na bram ze dang khyim bdag gtsug lag khang lta bar 'dod pa lhags pa de rnams kyis dge slong de mthong nas de rnams kyis smras pa/ 'phags pa dag ci dge slong 'di gum lags sam/ bzhin
235a3('dul ba): bzangs dag 'di shi ba ni ma yin no/ /'o na ci'i phyir 'dir bzhag /'di bas ches rgan pa'i dge slong shig 'ongs nas/ 'di'i gnas khang de de'i yin par bskos pa dang des 'di phyung nas 'dir bzhag go/ /'phags pa bdag cag khyim pa lags
235a4('dul ba): kyang nad pa rjes su bsrung ba'i phyir khyim nas mi 'byin na khyed cag rab tu byung la ston pa yang thugs rje can yin na/ de ji ltar nad pa phyir 'byin par byed ces de rnams smod par byed/ gzhogs 'phyas byed/ kha zer bar byed pa'i skabs de dge slong
235a5('dul ba): rnams kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ dge slong dag de lta bas na dge slong nad pa la gzhi spang ba sbyin par bya'o/ /bcom ldan 'das kyis dge slong nad pa la gzhi spang ba sbyin par
235a6('dul ba): bya'o zhes gsungs pa dang / tshe dang ldan pa nye dgas mjal to zhes byas nas cang mi smra bar 'dug go/ /ji tsam na zhag drug gam bdun na gnas mal 'gyed par gyur pa na rkang pa rma byung ba ltar byas te gos kyis dkris nas 'dug pa dang / gnas
235a7('dul ba): khang 'gyed pa'i dge slong rnams kyis nad pa yin no snyam nas de'i gnas mal bskos so/ /de gnas mal bskos zin nas rma'i g.yogs ma bor te 'dug go/ /nad pa lta ba'i dge slong rnams kyis de la dris pa/ ci gnas brtan zhabs
235a8('dul ba): bsnyung ba sos sam/ des smras pa/ bcom ldan 'das kyis 'du byed thams cad ni mi rtag pa'o zhes bka' ma stsal tam/ ci kho bo'i nad rtag par 'gyur ram/ de rnams kyis smras pa/ gnas brtan myur du sos par gyur pa na bar sgyu ni
235b1('dul ba): ma btab grang / des smras pa/ kho bo gnas khang sgo drung du gzhag par 'dod dam ci/ dge slong don nyung ba rnams smod par byed/ gzhogs 'phyas byed/ kha zer bar byed de/ de ltar dge slong dag mi na bzhin du gnas khang spang
235b2('dul ba): ba rang gir byed pa ci'i tha tshig ces pa'i skabs de dge slong rnams kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ dge slong dag de lta bas na sgyu 'debs pa'i nad pa la gzhi spang ba sbyin par mi bya zhing
235b3('dul ba): des rang gir yang mi bya'o/ /rang gir byed na 'gal tshabs can du 'gyur ro/ /lnga tshan rnams kyi bsdus pa'i sdom ni/ mdun du bdar dang rang khrims dang / /ma chags pa dang de bzhin du/ /snang ba skyes dang byung ba dang / /bar du gcod dang
235b4('dul ba): de bzhin du/ /phyi mar byas pa ltung ba ste/ /bsdus pa'i sdom du bsdus pa yin/ /bar sdom ni/ mdun du bya dang gzhan dang yang / /nang dang gzhan rnams dag dang ni/ /sems can mang po phan bya ba/ /lnga tshan dag ni dang po yin/ /bcom
235b5('dul ba): ldan 'das kyis lha dang mi rnams la mdo sde dang ma mo bzhag go/ /klu rnams la ni mdo sde'o/ /'dul ba ni zab pa zab par snang ba/ mthong bar dka' ba/ khong du chud par dka' ba/ dgongs pa mang ba/ 'jig rten gyi spyod pa dang 'thun pa
235b6('dul ba): yin na/ dge slong rnams kyis 'dul ba zab pa nyid dang / dgongs pa mang ba nyid dang / 'jig rten gyi spyod pa dang 'thun pa nyid yin pas 'don par mi spro'o/ /'di ni chos nyid yin te/ sangs rgyas bcom ldan 'das rnams ni
235b7('dul ba): bstan pa'i yan lag gang zhig yongs su nyams pa de'i bsngags pa lhag par brjod par mdzad pa yin pas/ de nas bcom ldan 'das kyis dge slong rnams la bka' stsal pa/ dge slong dag nga'i 'dul ba 'dzin pa'i gang
235b8('dul ba): zag la phan yon lnga yod de/ lnga gang zhe na/ 'khor bzhis mdun du bdar ba yin/ gdam ngag dang rjes su bstan pa gzhan la rag ma las pa yin/ 'das pa dang ma 'ongs pa dang / da ltar byung ba'i yang dag par rdzogs
236a1('dul ba): pa'i sangs rgyas rnams kyi nang gi mdzod bsrung ba yin/ dge sbyong dang bram ze gzhan rnams kyi spyi bo na 'dug pa yin/ dam pa'i chos gnas par bya ba'i phyir dang / bslab pa'i ched kyi phyir skye bo mang po la phan pa dang / skye bo mang po
236a2('dul ba): la bde bar zhugs pa yin no/ /bar sdom ni/ bdag nyid khrims ldan mngon par bsu/ /'gyod pa dang ni bag tsha med/ /chos dang 'thun pas byed pa ste/ /lnga tshan gnyis pa yin par bshad/ /gzhan yang 'dul ba 'dzin pa'i gang zag
236a3('dul ba): la phan yon lnga yod de/ lnga gang zhe na/ 'di'i rang gi tshul khrims kyi phung pos legs par bsrung zhing legs par sbas pa yin/ 'khor bzhis mngon sum du bsu bar bya ba yin/ gang zag 'gyod pa skyes pa rnams kyi ston par gyur pa yin/
236a4('dul ba): dge 'dun gyi nang na bag tsha ba med pas gnas pa yin/ chos dang 'thun pas phyir rgol ba tshar gcod pa yin no/ /bar sdom ni/ ma 'dres don dang nges pa dang / /bslab pa yi ni gzhi dag dang / /snang ba dag ni gnyis po nyid/ /lnga tshan dag ni
236a5('dul ba): gsum pa yin/ /gzhan yang gang zag 'dul ba 'dzin pa la phan yon lnga yod de/ lnga gang zhe na/ don ma 'dres par sel ba yin/ don rnam par gtan la dbab par bya ba la shin du nges pa yin/ de'i bslab pa'i gzhi rnams legs par
236a6('dul ba): bzung ba yin/ sems kyi snang ba skyes pas mang du gnas pa yin/ skye bo phyi ma rnams kyi snang ba byed pa yin no/ /sdom ni/ snang ba gsal ba 'od dang ni/ sems las chung dang mi stong pa'o/ /gzhan yang gang zag 'dul ba 'dzin pa la
236a7('dul ba): phan yon lnga yod de/ lnga gang zhe na/ phyogs gang na gang zag 'dul ba 'dzin pa gnas pa'i phyogs de ngas snang ba skyes pa dang / gsal ba skyes pa dang / 'od skyes par mthong / phyogs der nga thugs khral chung ngur gnas/ phyogs de
236a8('dul ba): ngas bstod pa ma yin par mthong ngo / /sdom ni/ byung dang de nas bcas pa dang / /rjes su bcas dang de bzhin du/ /bkag dang rjes su gnang ba ni/ /lnga tshan lnga par byas pa'o/ /gzhan yang gang zag 'dul ba 'dzin pa la phan
236b1('dul ba): yon lnga yod de/ lnga gang zhe na/ byung ba shes/ bcas pa shes/ rjes su bcas pa shes/ bkag pa shes/ rjes su gnang ba shes pa yin no/ /sdom ni/ bar chad bar chad ma yin dang / /gdams ngag dang ni rjes bstan dang / /
236b2('dul ba): slob ma'i mthu ni yod pa ste/ lnga tshan drug pa dag tu bshad/ gzhan yang gang zag 'dul ba 'dzin pa la phan yon lnga yod de/ lnga gang zhe na/ bar du gcod pa rnams shes/ bar du gcod pa ma yin pa rnams shes/ 'doms par byed/
236b3('dul ba): rjes su ston par byed/ lhan cig gnas pa dang nye gnas rnams gnas 'char 'jug nus so/ /sdom ni/ ltung ba dang ni ltung ba min/ /lci dang yang dang de bzhin du/ /so sor thar pa rgyas par yang / /gdon pa dag ni lnga tshan yin/ /gzhan
236b4('dul ba): yang gang zag 'dul ba 'dzin pa la phan yon lnga yod de/ lnga gang zhe na/ ltung ba byung ba shes/ ltung ba ma byung ba shes/ lci ba shes/ yang ba shes shing / de so sor thar pa'i mdo gdon pa la rgyas par zhugs pa yin no/ /bcom ldan 'das kyis
236b5('dul ba): 'dul ba'i bsngags pa gsungs pa dang / dge slong gnas brtan gnas brtan rnams spro ba dang bcas pas 'dul ba gdon par brtsams so/ /de'i tshe tshe dang ldan pa nye bar 'khor 'dul ba'i gleng gzhi dang byung ba la mkhas pa rnams kyi mchog tu
236b6('dul ba): gyur nas dge slong gnas brtan gnas brtan rnams 'dul ba kun chub par byed par 'gyur ro snyam ste/ gus pas bstan par brtsams pas de lus skya bo bseng bseng por gyur zhing rid pa dang / nyam chung ba dang / na bas nyam dmas par gyur to/ /
236b7('dul ba): sangs rgyas bcom ldan 'das rnams ni mkhyen bzhin du rmed par mdzad pa ste/ mkhyen bzhin du rmed kyi mi mkhyen par mi rmed/ dus su rmed kyi dus las yol bar mi rmed/ don dang ldan pa rmed kyi don dang mi ldan par mi rmed pa ste/ sangs rgyas
236b8('dul ba): bcom ldan 'das rnams ni don dang ldan pa ma yin pa rmed pa la chu lon gyis zlog par mdzad pa yin no/ /de la sangs rgyas bcom ldan 'das rnams don dang ldan pa rmed pa la dus mkhyen pas sangs rgyas bcom ldan 'das kyis tshe dang ldan pa kun
237a1('dul ba): dga' bo la bka' stsal pa/ kun dga' bo ci'i phyir dge slong nye bar 'khor lus skya bo bseng bseng por gyur zhing rid pa dang / nyam chung ba dang / na bas nyam dmas par gyur/ des gsol pa/ bcom ldan 'das kyis
237a2('dul ba): 'dul ba'i bsngags pa gsungs pa dge slong gnas brtan gnas brtan rnams kyis de thos nas spro ba dang bcas pas 'dul ba gdon par brtsams pa dang / tshe dang ldan pa nye bar 'khor gyis dge slong gnas brtan gnas brtan rnams 'dul ba
237a3('dul ba): kun chub par bgyid par 'gyur ro zhes gus pas bstan par brtsams te/ des na de lus skya bo bseng bseng por gyur zhing rid pa dang / nyam chung ba dang / bro 'tshal bas nyam dmas par gyur lags so/ /byung ba 'di la bcom ldan
237a4('dul ba): 'das kyis bka' stsal pa/ dge slong dag ngas lung 'bogs pa'i dge slong gi kun du spyod pa'i chos bca' bar bya ste/ lung 'bogs pa'i dge slong gis spyod lam rnam bzhir lung 'bog par bya ste/ 'chag pa dang / 'greng ba dang /
237a5('dul ba): 'dug pa dang / nyal ba na'o/ /lung nod pa'i dge slong gi spyod lam rnam pa gsum gyis lung nod bar bya ste/ gal te lung 'bogs pa'i dge slong 'chag sar lung nod pa'i dge slong 'ongs la gsar bu zhig yin na des phyag byas la/ khams
237a6('dul ba): snyoms sam zhes dris nas lus btud de sems drang pos gus pa dang bcas pas gom pa bsri zhing lung mnod par bya'o/ /ji ste ches rgan pa zhig yin na des khams snyoms sam zhes dris nas lus btud de sems drang por gus pa dang / bcas pas
237a7('dul ba): gom pa bsri zhing lung mnod par bya'o/ /ji ste 'greng ba na 'ongs pa la gsar bu zhig yin na des phyag byas la khams snyoms sam zhes dris nas stan ches dma' ba la tsog tsog por 'dug la sems drang pos gus pa dang bcas pas lung
237a8('dul ba): mnod par bya'o/ /ji ste rgan pa zhig yin na des khams snyoms sam zhes dris la lus btud nas sems drang pos gus pa dang bcas pas lung mnod par bya'o/ /'greng ba la ji lta ba bzhin du 'dug pa dang / nyal ba la yang sbyar bar bya'o/ /
237b1('dul ba): lung 'bog pa'i dge slong gis shin du goms pa dang / legs par byang ba dang / the tshom med par byas nas lung 'bog par bya'o/ /lung nod pas kyang shin du byang ba dang / shin du zin pa dang / the tshom med par byas nas lung mnod
237b2('dul ba): par bya'o/ /lung 'bogs pa'i dge slong dang / lung nod pa'i dge slong gis kun du spyod pa'i chos ji ltar bcas pa bzhin yang dag par blangs te/ 'jug par mi byed na 'gal tshabs can du 'gyur ro/ /drug sde'i dge slong rnams ljongs
237b3('dul ba): rgyu zhing dong ba na/ gtsug lag khang zhig tu nub mo phyin nas de rnams 'grogs bshes ji lta ba bzhin du dge slong rnams kyis ngal sor bcug pa dang / de rnams kyis smras pa/ tshe dang ldan pa dag 'dug ste ci byed gnas mal sko ba bos
237b4('dul ba): shig / de dag gis smras pa ci dgos/ gnas mal bskor gzhug mod/ de rnams kyis smras pa/ gnas mal yod kyis bde bar nyol cig dang / nam nangs nas bsko'o/ /de rnams kyis kun nas dkris pas smras pa/ ci khyed
237b5('dul ba): cag ston pa bzhugs bzhin du bstan pa nub par byed dam/ gal te khyed la 'gyed pa yod na rgan rims ji lta ba bzhin du gnas mal skos shig /de rnams kha stobs can yin pas gnas mal sko ba bred nas gnas mal bskos pa dang / drug sde de rnams
237b6('dul ba): kyis rgan rims bzhin du gnas mal mnos te nyal lo/ /ji tsam gzhon rims kyis bar du sko ba de'i bar du nam nangs so/ /drug sde rnams myur ba myur bar langs te smras pa/ tshe dang ldan pa dag gnas mal sdus shig 'dong ngo / /dge slong de
237b7('dul ba): rnams kyis smras pa/ tshe dang ldan pa dag khyed kyi nub cig gi phyir dge slong gi dge 'dun mtha' dag nub mo tho btsam 'am/ kye ma'o khyed cag 'di nyid du 'dug shig /de rnams kyis smras pa/ dga' bo nye dga' mnyan yod du dong ngo / /'di
237b8('dul ba): dag ni rlung nad can yin no zhes byas nas dong ba'i skabs de dge slong rnams kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ dge slong dag de lta bas na nub mo gnas mal bsko bar mi bya'o/ /
238a1('dul ba): gal te nub mo lhags na 'grogs bshes ci lta ba bzhin du so sor ngal sor gzhug par bya'o/ /yul zhig nas dge slong mchod rten la phyag byed pa zhig mnyan yod du 'ongs na de de'i spyod yul la mi mkhas pas nang par sngar langs te
238a2('dul ba): bcom ldan 'das kyi spyan sngar song ste/ bcom ldan 'das dang dge slong gnas brtan gnas brtan rnams kyi rkang pa gnyis la phyag byas nas mnyan yod du bsod snyoms la zhugs so/ /de bsod snyoms spyod pa na dro bab tu nye nas de nyid du ra ba zhig
238a3('dul ba): gi drung du 'dug nas zas kyi bya ba byed par brtsams so/ /khyim bdag mgon med zas sbyin yang mchod rten la phyag 'tshal zhing lam de nas song ba las des de mthong nas smras pa/ 'phags pa kun nas mdzes pa'i bstan pa la rab tu byung ba yin na
238a4('dul ba): mi rigs pa mdzad dam ci/ des smras pa/ tshe dang ldan pa dro la bab tu nye ba ma mthong ngam/ 'di la mi rigs pa ci zhig yod/ des smras pa/ khyod ci'i slad du bdag gi khyim du mi byon/ khyod kyi ming ci/ mgon med zas sbyin no/ /kho bos mdo
238a5('dul ba): sde de dang de rnams las khyim bdag mgon med zas sbyin zhes thos pa zhig yod kyi/ khyod kyang mi shes la/ khyim yang mi shes so/ /khyim bdag mgon med zas sbyin gyis bsams pa/ dge slong 'di ni lam ring po nas 'ongs na rgyus mi shes
238a6('dul ba): pa zhig yin te/ gdon mi za bar bdag kyang mi shes la/ bdag gi khyim yang mi shes kyis/ 'di lta bu la ji ltar byas na rung ba bcom ldan 'das la zhus la/ gang yang mnyan yod nas rgyal bu rgyal byed kyi tshal gyi bar gyi bar du bsti gnas
238a7('dul ba): brtsig par bya'o snyam nas/ bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag byas te phyogs cig tu 'dug go/ /phyogs cig tu 'dug nas khyim bdag mgon med zas sbyin gyis
238a8('dul ba): bcom ldan 'das la 'di skad ces gsol to/ /dge slong glo bur ba spyod yul ba zhig bsod snyoms spyod pa na dro yol du nye nas ra ba zhig gi drung du g.yar zas kyi bgyi ba bgyid de/ ma dad pa rnams yan lag 'dis 'phags pa rnams la
238b1('dul ba): smod par 'gyur ro/ /gal te bcom ldan 'das kyis gnang na bdag gis gang yang mnyan yod nas rgyal bu rgyal byed kyi tshal gyi bar gyi bar du bsti gnas brtsig par bgyi ste/ gang zhig gang du dro la bab pa de der bsod snyoms longs spyod par 'gyur ro/ /
238b2('dul ba): bcom ldan 'das kyis bka' stsal pa/ khyim bdag de lta bas na rjes su gnang gis rtsigs shig /des gang yang mnyan yod nas rgyal byed kyi tshal gyi bar gyi bar du bsti gnas dag brtsigs nas dge slong gang zhig gang du dro bab pa de der zas kyi bya ba
238b3('dul ba): byed do/ /dge slong gzhan dag chus phongs par gyur nas khyim bdag mgon med zas sbyin gyis der khron pa brkos nas tsha ba gsum dang 'bras bu gsum gyis shing rta bkang ste btab pas chu de ro phun sum tshogs par gyur to zhes 'jig rten thams cad
238b4('dul ba): du grags pa skye bo'i tshogs kyis thos nas lhags pa/ dge slong rnams kyis bgags pa dang / mnyan yod na gnas pa rnams kyis smras pa/ 'phags pa khyed cag la bdag cag gis yo byad thams cad kyis bsnyen bkur bgyis na/ chab
238b5('dul ba): 'jig rten thams cad kyi thun mong khyed 'gog par mdzad dam zhes pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ bgag par mi bya'o/ /bud med dge slong rnams la chu slong ba na
238b6('dul ba): dge slong rnams kyis ma byin nas bcom ldan 'das kyis bka' stsal pa/ sbyin par bya'o/ /bcom ldan 'das kyis bud med ni kun nas zhags pa ste/ bdud kyi 'ching ba yin no zhes gsungs pas dge slong rnams bud med la chu sbyin par byed
238b7('dul ba): pa na chags par gyur to/ /ji tsam na bud med byad bzhin dang lang tshos rgyags pa zhig dge slong gzhon nu zhig la shin du chags pas de la chu blangs pa dang / de yang de la chags pas bcings pa'i sems kyis slar log kyang rgyun ma bcad par
238b8('dul ba): blugs te/ de yang de la rtog bzhin 'thungs pa la chu de glor song nas shi'o/ /don nyung ba'i dge slong rnams smod par byed/ gzhogs 'phyas byed/ kha zer bar byed pa'i skabs de dge slong rnams kyis bcom ldan 'das la gsol pa dang /
239a1('dul ba): byung ba 'di la bcom ldan 'das kyis bka' stsal pa/ bud med gang zhig chags pas bcings ba'i sems gyis dge slong la chu slong ba de la rang gis sbyin par mi bya'o/ /bud med la chu rgyun ma chad par sbyin par mi bya zhing snyim pa khong la 'thung
239a2('dul ba): shig ces bsgo la/ skabs skabs su bcad cing blugs par bya'o/ /gzhan du na 'gal tshabs can du 'gyur ro// //'dul ba gzhi/ bam po bdun bcu bdun pa/ de'i tshe gang dag bsod snyoms kyi thog ma rgyal bu
239a3('dul ba): rgyal byed kyi tshal du dbul ba de rnams kyis de nyid du dbul bar brtsams pa drug sde rnams kyis thos nas de rnams bsti gnas su dong ste 'dug nas bsod snyoms kyi thog ma khyer te 'ong ba gang yin pa de la smras te/ gal te 'o thug yin na
239a4('dul ba): ni lhung bzed bzed par byed de/ ci ste chu thug yin na ni rdzu 'phrul chen po'i dge 'dun dang / mthu chen po'i dge 'dun la phul cig ces smra'o/ /de bzhin du hwags kyi bca' ba la sogs pa la sbyar bar bya ste/ don nyung ba'i dge slong
239a5('dul ba): rnams smod par phyed/ gzhogs 'phyas byed/ kha zer bar byed pa'i skabs de dge slong rnams kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ dge slong gis gzhan gyi rnyed pa la kha
239a6('dul ba): brngam mi bya'o/ /kha brngam byed na 'gal tshabs can du 'gyur ro/ /bcom ldan 'das kyis dge slong gis gzhan gyi rnyed pa la kha brngam mi bya'o zhes gsungs pa dang / dge slong kha cig dgos pa zhig la gtsug lag khang gzhan du dong ste/
239a7('dul ba): de rnams der phyin pa na dro la bab kyang 'gyod pas longs ma spyad pa'i skabs de dge slong rnams kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ ched du bsams te 'gro bar mi bya'o/ /ma bsams
239a8('dul ba): par 'ong ba las gal te dro la bab par gyur na longs spyad par bya ste/ 'di la 'gyod par mi bya'o/ /phongs pa dang bcas pa'i dus byung ba na dge slong dag gtsug lag khang gzhan du dong ba las de na dge slong de rnams longs spyod pa mthong nas yang
239b1('dul ba): bza' bar 'dod pa las 'gyod pas longs ma spyad pa'i skabs de dge slong rnams kyis bcom ldan 'das la gsol pa dang / byung ba 'di la bcom ldan 'das kyis bka' stsal pa/ gtsug lag khang snga mar de ma blangs la de yang gal te tshad med pa zhig tu
239b2('dul ba): 'drim na blang bar bya'o/ /ji ste dge slong tshad yod par byas pa zhig yin na blang bar mi bya'o/ /len na 'gal tshabs can du 'gyur ro/ /de nas bcom ldan 'das yul ka shi'i ljongs rgyu zhing gshegs pa na ri nag po la gshegs so/ /de'i tshe
239b3('dul ba): ri nag po la dge slong 'gro mgyogs dang / nab so gnyis gnas te/ de gnyis kyis bcom ldan 'das dge slong gi dge 'dun dang thabs gcig tu yul ka shi nas ljongs rgyu zhing gshegs shing 'dir gshegs par 'gyur ro zhes thos so/ /
239b4('dul ba): thos nas kyang bsams pa/ ston pa'i spyan sngar dge slong ngo tsha med pa/ 'dzem pa med pa rnams kyis bdag cag la gleng bar byed/ dran par byed par 'gyur gyis/ ma la bdag cag gis bcom ldan 'das kyi phyir gtsug lag khang
239b5('dul ba): chen po gcig ma gtogs pa dge slong rnams las brtsams te/ gnas mal bsko ba gsum dang / gnas mal gzung ba yang drug bya'o/ /gnas mal bsko ba gsum gang zhe na/ dgun gyi dang / dpyid kyi dang / dbyar
239b6('dul ba): gyi'o/ /gnas mal gzung ba drug gang zhe na/ gtsug lag khang thams cad dang / gtsug lag khang gi nye 'khor thams cad dang / khang phran thams cad dang / khang phran gyi nye 'khor thams cad dang / kun dga' ra ba thams cad dang /
239b7('dul ba): kun dga' ra ba'i nye 'khor thams cad bsko bar bya'o/ /gal te gtsug lag khang skos shig ces smras pa dang 'di bskos zin no zhes brjod par bya zhing khang phran skos shig ce na/ 'di yang bskos zin no/ /gtsug lag khang gi nye
239b8('dul ba): 'khor skos shig ce na/ 'di yang bskos zin no/ /khang phran gyi nye 'khor skos shig ce na/ 'di yang bskos zin no/ /kun dga' ra ba skos shig ce na/ 'di yang bskos zin no/ /kun dga' ra ba'i nye 'khor
240a1('dul ba): skos shig ce na/ 'di yang bskos zin no zhes brjod par bya ste/ de rnams gnas med de mi gnas na ngo tsha med pa/ 'dzem pa med pas bdag cag la gleng bar mi 'gyur ro snyam nas/ de gnyis kyis gnas mal bsko ba gsum dang / gnas mal
240a2('dul ba): gzung ba drug byas so/ /ji tsam na bcom ldan 'das ri nag po la gshegs pa na de gnyis kyis bcom ldan 'das kyi gtsug lag khang ni snga nas bsdogs zin to/ /dge slong rnams kyis smras pa/ tshe dang ldan pa dag gnas mal dang gtsug lag khang
240a3('dul ba): skos shig / de gnyis kyis smras pa/ gtsug lag khang sngar bskos zin no/ /khang phran skos shig /de yang bskos zin no/ /gtsug lag khang gi nye 'khor skos shig /de yang bskos zin no/ /khang phran gyi nye 'khor skos shig /de yang
240a4('dul ba): bskos zin no/ /kun dga' ra ba skos shig /de yang bskos zin no/ /kun dga' ra ba'i nye 'khor skos shig /de yang bskos zin no/ /gang gi phyir de gnyis kyis gnas thams cad ma bskos pa dang de nas kun dga' ra ba'i nang du sgra mthon po
240a5('dul ba): dang sgra chen po byung ngo / /sangs rgyas bcom ldan 'das rnams ni mkhyen bzhin du rmed par mdzad pa ste/ mkhyen bzhin du rmed kyi mi mkhyen par mi rmed/ dus su rmed kyi dus las yol bar mi rmed/ don dang ldan par rmed kyi don dang mi ldan par
240a6('dul ba): mi rmed pas/ sangs rgyas bcom ldan 'das rnams don dang ldan pa ma yin pa rmed pa la chu lon gyis zlog par mdzad pa yin no/ /sangs rgyas bcom ldan 'das rnams don dang ldan pa rmed pa de la dus mkhyen pa yin pas sangs rgyas bcom ldan 'das
240a7('dul ba): kyis tshe dang ldan pa kun dga' bo la smras pa/ kun dga' bo kun dga' ra ba'i nang na skye bo'i tshogs chen po'i sgra mthon po dang sgra chen por grag pa 'di ci zhig yin/ des gsol pa/ dge slong 'gro mgyogs dang nab so gnyis kyis gnas mal bsko ba gsum dang
240a8('dul ba): gnas mal gzung ba drug bgyis nas dge slong rnams kyis gnas mal ma thob par gyur te/ des na kun dga' ra ba'i nang na skye bo'i tshogs chen po'i sgra mthon po dang sgra chen po 'di grag lags so/ /bcom ldan 'das kyis bka' stsal pa/
240b1('dul ba): kun dga' bo ngas 'thab bkrol byed pa'i dge slong rnams la dgongs nas gnas mal bsko ba gsum dang / gnas mal gzung ba drug mdzad kyis rang bzhin du gnas pa la ni ma yin pas/ de lta bas na dge slong rnams kyis rang bzhin du gnas pa'i
240b2('dul ba): dge slong rnams las brtsams te gnas mal bsko ba gsum dang / gnas mal gzung ba drug mi bya'o/ /byed na 'gal tshabs can du 'gyur ro/ /sangs rgyas bcom ldan 'das dge slong gi dge 'dun dang thabs gcig tu yul ko sa
240b3('dul ba): la'i ljongs rgyu zhing gshegs pa na grong med pa'i dgon pa zhig tu nub mo dgongs btab bo/ /drug sde rnams kyis bcom ldan 'das kyi phyir shing bzang po zhig bzhag nas shing bzang po gzhan ni rang rang gis bzung ngo / /dge slong gnas
240b4('dul ba): brtan gnas brtan rnams kyis ni shing khong stong dag thob bo/ /ko sa la'i rgyal po gsal rgyal gyis thos nas dpung gi tshogs yan lag bzhi dang bcas te bsu nas bcom ldan 'das kyi zhabs gnyis la mgo bos phyag byas nas dge slong gnas
240b5('dul ba): brtan gnas brtan rnams la brtags na/ ji tsam na drug sde rnams ni shing bzang po dag gi drung na gnas la/ gnas brtan gnas brtan rnams kyi ni shing khong stong rnams mthong nas/ des mjal to zhes byas nas bcom ldan 'das
240b6('dul ba): gang na ba der song ste phyin nas/ bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/ /phyogs gcig tu 'dug nas ko sa la'i rgyal po gsal rgyal gyis bcom ldan 'das la 'di skad ces
240b7('dul ba): gsol to/ /btsun pa bdag rgyal po rgyal rigs spyi bo nas dbang bskur ba gtso bo lags te/ yul mtha' dag nas 'byung ba'i rin po che rnams las thams cad kyi mchog gi dngos po gang lags pa de ni bdag gi lags na/
240b8('dul ba): lhag ma rnams las ji ltar 'tshal ba bzhin du mchis brang dang / gzhon nu dang / blon po dang / khrom gyi ru pa rnams kyi lags so/ /bcom ldan 'das kyang bla na ma mchis pa'i chos kyi rgyal po lags/ 'phags pa kauN+Di n+ya dang /
241a1('dul ba): shA ri'i bu dang / maud gal gyi bu dang / 'od srung dang / kun dga' bo dang / nam gru la sogs pa nyan thos chen po rnams ni zhugs shing khong stong rnams kyi drung na mchis la/ drug sde rnams kyi ni zhugs shing bzang ches lags
241a2('dul ba): kyis/ kye ma'o bcom ldan 'das thugs brtse ba nye bar bzung ste zhugs shing la yang rgan rims ji lta ba bzhin gyi bca' ba mdzad du gsol/ bcom ldan 'das kyis ko sa la'i rgyal po gsal rgyal la cang mi gsung bas gnang ngo / /de nas
241a3('dul ba): ko sa la'i rgyal po gsal rgyal gyis bcom ldan 'das cang mi gsung bas gnang bar rig nas/ bcom ldan 'das kyi zhabs gnyis la mgo bos phyag byas te stan las langs nas song ngo / /byung ba 'di la bcom ldan 'das kyis bka' stsal pa/
241a4('dul ba): dge slong dag de lta bas na shing rnams dang / sgang bu dang / gsing ma rnams kyang rgan rims ji lta ba bzhin du bsko bar bya'o/ /bcom ldan 'das kyis shing dang / sgang bu dang / gsing ma rnams kyang rgan rims ji lta ba bzhin bsko
241a5('dul ba): bar bya'o zhes gsungs pa dang / dge slong rnams rang nyid sko bar byed nas bcom ldan 'das kyis bka' stsal pa/ gnas khang sko ba'i dge slong bsko bar bya'o/ /dge slong rnams kyis phal pa las bskos nas/ bcom ldan 'das
241a6('dul ba): kyis bka' stsal pa/ chos lnga dang ldan pa'i dge slong gtsug lag khang 'ged par ma bskos pa ni bsko bar mi bya'o/ /bskos pa ni dbyung bar bya'o/ /lnga gang zhe na/ 'dun pas 'gro ba dang / zhe sdang gis 'gro ba dang / gti
241a7('dul ba): mug gis 'gro ba dang / 'jigs pas 'gro ba dang / gtsug lag khang bskos pa dang ma bskos pa mi shes pa ste/ chos 'di lnga dang ldan pa ni gtsug lag khang sko bar ma bskos pa ni bsko bar mi bya'o/ /bskos pa ni dbyung
241a8('dul ba): bar bya'o/ /yang chos lnga dang ldan pa ni gtsug lag khang sko bar ma bskos pa ni bsko bar bya'o/ /bskos pa ni dbyung bar mi bya'o/ /lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro
241b1('dul ba): ba dang / 'jigs pas mi 'gro ba dang / gtsug lag khang bskos pa dang ma bskos pa shes pa ste/ chos 'di lnga dang ldan pa ni gtsug lag khang sko bar ma bskos pa ni bsko bar bya'o/ /bskos pa ni dbyung bar mi bya'o/ /bsko ba ni 'di ltar
241b2('dul ba): bya ste/ gnas mal bshams la gaN DI brdungs la dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang re shig thog mar spro bar bya ste/ ming 'di zhes bya ba khyod
241b3('dul ba): dge 'dun gyi gtsug lag khang sko bar spro'am/ de gal te spro bar gyur na des spro'o zhes brjod par bya'o/ /de nas dge slong gcig gis gsol ba byas te las bya'o/ /dge 'dun btsun pa rnams gsan du gsol/ gtsug
241b4('dul ba): lag khang sko ba dge slong ming 'di zhes bgyi ba 'di dge 'dun gyi gtsug lag khang sko bar spro na/ gal te dge 'dun gyi dus la bab cing bzod na dge 'dun gyis gnang bar mdzod cig dang / 'di ltar dge 'dun gyis ming 'di zhes
241b5('dul ba): bgyi ba 'di gtsug lag khang sko bar bsko ba mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol/ gtsug lag khang bsko ba dge slong ming 'di zhes bgyi ba 'di dge 'dun gyis gtsug lag
241b6('dul ba): khang sko bar spro nas 'di ltar dge 'dun gyis dge slong ming 'di zhes bgyi ba 'di gtsug lag khang sko bar bskos na/ tshe dang ldan pa gang dag dge slong ming 'di zhes bgyi ba 'di gtsug lag khang sko bar bzod pa de dag ni cang ma gsung
241b7('dul ba): shig / gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis dge slong ming 'di zhes bgyi ba 'di gtsug lag khang sko bar bskos te/ 'di ltar cang mi gsung bas de de bzhin du 'dzin
241b8('dul ba): to/ /gtsug lag khang 'ged pa ji lta ba bzhin du zas la bsko ba dang / thug pa 'drim pa dang / bag chos 'drim pa dang / phran tshegs 'drim pa dang / snod spyad 'drub pa dang / gos sbed pa dang / gos 'ged pa dang / dbyar gyi ras chen sbed pa
242a1('dul ba): dang / dbyar gyi ras chen 'ged pa dang / mngag gzhug pa dang / mdzes 'chos pa yang de bzhin te/ chos lnga dang ldan pa'i dge slong ma bskos pa ni bsko bar mi bya'o/ /bskos pa ni dbyung bar bya'o/ /lnga gang zhe na/ 'dun
242a2('dul ba): pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / mdzes pa dang mi mdzes pa mi shes pa ste/ chos 'di lnga dang ldan pa'i dge slong mdzes 'chos par ma bskos pa ni bsko bar mi bya'o/ /bskos
242a3('dul ba): pa ni dbyung bar bya'o/ /yang chos lnga dang ldan pa'i dge slong mdzes 'chos par ma bskos pa ni bsko bar bya'o/ /bskos pa ni dbyung bar mi bya'o/ /lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba
242a4('dul ba): dang / 'jigs pas mi 'gro ba dang / mdzes pa dang mi mdzes pa shes pa ste/ chos 'di lnga dang ldan pa'i dge slong mdzes 'chos pa ma bskos pa ni bsko bar bya'o/ /bskos pa ni dbyung bar mi bya'o/ /gtsug lag khang dang zas 'ged dang / /thug
242a5('dul ba): pa 'drim dang bag chos dang / /phran tshegs snod spyad sbed pa dang / /chos gos gnyis dang de bzhin du/ /dbyar gyi ras chen sbed pa dang / /'ged pa dang ni mngag gzhug dang / /de bzhin du ni mdzes 'chos te/ /gang zag bcu gnyis yin par bshad/ /
242a6('dul ba): gnas mal gyi gzhi rdzogs s+ho// // rtsod pa zhi bar byed pa'i gzhi'i sdom la/ 'thab dang 'gyed pa'i rtsod pa dang / /rtsa ba gang dang dge ba gang / /'gyed pa yin la rtsod min dang / /'gyed pa dus ni zhi ba dang / /'gyed pa mngon sum zhi ba
242a7('dul ba): dang / /tshul shing dag ni blang ba yis/ /gdams ngag med pa mngon sum dang / /dran dang ma myos 'dul 'os dang / /de yi ngo bo tshol gzhug dang / rtswa bkram lta bur 'os pa yis/ /dge 'dun dag ni 'thun pa yis/ /de bzhin bya ba'i rtsod pa
242a8('dul ba): ni/ /nye bar zhi bar bya'o zhes/ /drang srong chen pos rab tu gsungs/ /sangs rgyas bcom ldan 'das yul ser skya'i gzhi n+ya gro d+ha'i kun dga' ra ba na bzhugs so/ /gang gi tshe bcom ldan 'das kyis shAkya rnams bden pa la bkod pa
242b1('dul ba): de'i tshe de rnams bcom ldan 'das la blta ba'i phyir dus gsum du 'dong bar byed do/ /bcom ldan 'das kyis kyang de rnams la yang dang yang du chos 'chad par mdzad do/ /rgyal po zas gtsang gi kun du spyod pa ni shAkya'i tshogs kyis bskor nas bcom
242b2('dul ba): ldan 'das la blta ba'i phyir dus gsum du 'gro bar byed do/ /ji tsam na dus gzhan zhig na bcom ldan 'das 'khor brgya phrag du ma'i gung la bzhugs nas sbrang ma'i sbrang rtsi dngas ma lta bu'i chos bshad pa na 'khor brgya phrag du ma dbang po rnams mi
242b3('dul ba): g.yo bas bcom ldan 'das las snyan pa snyan pa'i chos nyan par byed do/ /rgyal po zas gtsang yang chos mnyan pa'i phyir rgyal po'i 'byor pa chen po dang / rgyal po'i mthu chen pos shAkya'i tshogs kyis bskor nas bcom ldan 'das kyi spyan
242b4('dul ba): sngar song ste/ des chos mnyan nas song ngo / /de nas shAkya ming chen gyis bcom ldan 'das kyi spyan snga nas chos mnyan te dad pa skyes nas rang gi khyim du song ste smras pa/ kye ma'o sangs rgyas/ kye ma'o chos/ kye ma'o dge 'dun/
242b5('dul ba): sangs rgyas byung ba ni bdag 'bras bu dang bcas pa yin no/ /ming chen gyi chung ma dam pas smras pa/ rje'i sras de ci lags/ des smras pa/ deng bcom ldan 'das kyis 'khor brgya phrag du ma'i mdun du 'di 'dra ba'i chos
242b6('dul ba): bshad pa mdzad de/ de thos pas srog chags brgya stong phrag du mas khyad par chen po rtogs so/ /des smras pa/ rje'i sras sangs rgyas byung ba ni bdag 'bras bu dang bcas pa yin no zhes gsungs pa gang lags pa de mad de/
242b7('dul ba): sangs rgyas byung ba ni khyed cag kho na la 'bras bu dang bcas pa lags kyi bdag cag la ni ma lags so/ /ci'i phyir 'di ltar bcom ldan 'das 'jig rten du byung ba ni skyes pa rnams kyi phyir lags kyi bud med rnams kyi phyir ni ma lags so/ /
242b8('dul ba): des smras pa/ bzang mo de skad ma smra shig /bcom ldan 'das ni sems can thams cad la phan pa dang / thugs brtse ba yin gyis song shig dang / khyod kyis kyang bcom ldan 'das kyi spyan snga nas chos thos par 'gyur ro/ /
243a1('dul ba): des smras pa/ lha shAkya'i tshogs kyis bskor nas bcom ldan 'das la blta ba'i phyir dus gsum du bzhud la/ lha'i mdun du mngon sum du bdag gis chos mnyan pa g.yar tsha lags so/ /'di ltar gal te lha snga dro bzhud na bdag
243a2('dul ba): gis kyang slad dro bcom ldan 'das las chos mnyan par bgyi'o/ /shAkya ming chen gyis bsams pa/ lha la gsol gyis 'gro'o snyam pa las yang bsams pa/ rang gi chung ma'i ched la lha la gsol ba byed mi phod kyis/ lha ni skye dgu'i
243a3('dul ba): bdag mo chen mo la bkur sti mang du byed de/ de'i tshig nyan par 'gyur bas de la don 'di rig par bya'o snyam nas/ de skye dgu'i bdag mo chen mo gau ta mI gang na ba der song ste phyin nas/ skye dgu'i bdag mo chen mo gau ta mI la don de smras pa dang /
243a4('dul ba): des smras pa/ bka' bzhin 'tshal/ lha la gsol bar bgyi'o/ /de nas shAkya ming chen khyim du song nas shAkya rnams kyi chung ma rnams la smras pa dang / de nas shAkya rnams kyi chung ma dang / gzhan dag gi chung ma rnams skye dgu'i
243a5('dul ba): bdag mo chen mo gang na ba der song ste phyin nas/ skye dgu'i bdag mo chen mo gau ta mI la 'di skad ces smras so/ /gau ta mI mkhyen par mdzod cig bdag cag gis bcom ldan 'das 'khor brgya phrag du ma'i mdun du snyan pa snyan pa'i chos sbrang
243a6('dul ba): m a'i sbrang rtsi dngas ma lta bu bshad pa na 'khor brgya phrag du ma'i dbang po rnams mi g.yo bas bcom ldan 'das las snyan pa snyan pa'i chos nyan to zhes thos nas bdag cag kyang bcom ldan 'das las chos de thos par 'tshal gyis bdag cag gi
243a7('dul ba): phyir lha la ci nas kyang lha ni snga dro bcom ldan 'das kyi spyan sngar bzhud la/ bdag cag kyang slad dro mchi bar gsol cig /des smras pa/ phu nu mo dag khyed kyis sems bskyed pa legs te/ rgyal po zas gtsang la brtag gis skad cig
243a8('dul ba): sdod cig / de nas skye dgu'i bdag mo chen mo gau ta mI rgyal po zas gtsang gang na ba der song ste phyin nas/ rgyal po zas gtsang la 'di skad ces smras so/ /lha mkhyen par mdzod cig /bdag gis bcom ldan 'das 'khor brgya phrag du ma'i
243b1('dul ba): gung la bzhugs nas snyan pa snyan pa'i chos sbrang ma'i sbrang rtsi dngas ma lta bu bshad pa na 'khor brgya phrag du ma dbang po rnams mi g.yo bas bcom ldan 'das las snyan pa snyan pa'i chos nyan to zhes thos so/ /shAkya'i mchis brang rnams kyis
243b2('dul ba): kyang de skad thos nas de rnams chos nyan par 'tshal na lha ni snga dro bcom ldan 'das kyi spyan sngar gshegs pa'i rigs so/ /bdag gis kyang shAkya'i mchis brang rnams ded de bcom ldan 'das kyi spyan sngar slad dro mchi bar bgyi'o/ /de ci'i phyir
243b3('dul ba): zhe na/ snga dro ni de rnams bsdum pa'i bgyi ba dag bgyid pas bcom ldan 'das kyi spyan sngar mchi ba'i skabs ma mchis so/ /rgyal po zas gtsang ma'i kun du spyod pa ni gang gi tshe skye dgu'i bdag mo chen mo gau ta mIs tshig smras pa de'i tshe lus kyi
243b4('dul ba): ba spu zing zhes byed nas langs te/ re shig skye dgu'i bdag mo chen mo'i tshig gi lan ma byin pa de'i bar du mi 'dug pa yin pas des mgo bos btud de smras pa/ gau ta mI bka' bzhin 'tshal/ de nas skye dgu'i bdag mo chen mo gau ta
243b5('dul ba): mI shAkya'i chung ma lnga brgyas yongs su bskor te/ bcom ldan 'das kyi spyan sngar chos mnyan pa'i phyir n+ya gro d+ha'i kun dga' ra bar song ngo / /ji tsam na shAkya ming chen gyi chung ma yang rgyan thams cad kyis brgyan nas de dang lhan cig song
243b6('dul ba): ste gzugs dang lang tsho dang ldan zhing rgyan thams cad kyis brgyan pas 'dod chags dang ma bral ba dag chags pa skye bar zhugs pa de tshe dang ldan pa kun dga' bos mthong nas smras pa/ sring mo re shig khyod kyi rang bzhin gyi gzugs nyid kyang
243b7('dul ba): bzang mo blta na sdug pa mdzes pa yin na rgyan thams cad kyis brgyan pa lta smos kyang ci dgos/ khyod rgyan gyis brgyan pa 'dir 'ongs pa gang yin pa de ni ma legs pa zhig byas te/ bdag nyid chen po 'di dag ni thams cad 'dod
243b8('dul ba): chags dang bral ba kho na yang ma yin no zhes de la de skad smras pa dang / ngo tsha ba snying la phog pas spyi po smad nas mtha' gcig tu song ste/ rgyan rnams bkrol nas sems khongs su chud cing 'dug pa las/ de'i mngag gzhug
244a1('dul ba): ma bu mo bskyed ma zhes bya ba dang / de lhan cig chos mnyan pa'i phyir 'ongs pas des de la bos te smras pa/ bskyed ma song la rgyan 'di dag khyim du zhog la shog shig /de rings par song nas des khyim du bzhag ste slar
244a2('dul ba): 'ongs so/ /de nas skye dgu'i bdag mo chen mo gau ta mI 'khor lnga brgya dang bcom ldan 'das kyi zhabs gnyis la mgo bos phyag 'tshal nas phyogs cig tu 'dug ste/ bcom ldan 'das kyis kyang chos bshad pa mdzad do/ /chos bshad
244a3('dul ba): pa de mdzad pa de'i tshe ji tsam na shAkya'i bu mo zhig mgul pa na mu tig gi do shal btags pa la myur ba myur bar lta zhing lag pas nom par byed do/ /de nas bcom ldan 'das kyis mi rtag pa dang ldan pa'i chos bshad par brtsams so/ /
244a4('dul ba): 'on kyang de chos la mi gtod kyi mu tig gi do shal kho na la rtog par byed do/ /ming chen gyi chung ma dam pas shAkya'i bu mo mgul pa na mu tig gi do shal btags pa la myur ba myur bar rtog par byed pa mthong ngo / /mthong nas kyang 'di snyam
244a5('dul ba): du sems te/ nyon mongs 'di 'du byed rnams 'di ltar mi rtag par bshad na mu tig gi do shal 'di la lhag par chags te myur ba myur bar brtag tu ci yod/ gal te bdag gi mu tig gi phreng ba mthong na 'di'i rgyags pa thams cad dang
244a6('dul ba): bral bar 'gyur ro snyam du bsams nas mngag gzhug ma'i bu mo bskyed ma la smras pa/ bskyed ma song la kho mo'i mu tig gi do shal myur du khyer te shog shig /de chos nyan pa de la sems bsdus pas de 'di snyam du sems te/ kyi
244a7('dul ba): hud 'di 'dra ba'i chos 'chad na bdag jo mos mngags pas chos kyi bar chad byung bar gyur te/ mdor na bran gyi rang bzhin du gyur pa ni re sdug snyam du bsams nas sdug bsngal dang yid mi bde bas gdungs pas tshigs su bcad pas
244a8('dul ba): smras pa/ gang yang sdig pas de ring rgyal zhal blta ba dang / /bde gshegs zhal nas dri med chos mnyan mi 'thob pa/ /bran dngos gzhan dbang sdug bsngal mang po tha chad de/ /bdag gi 'tsho ba sngon byas las kyis thob
244b1('dul ba): pa ngan/ /de nas bcom ldan 'das 'di snyam du dgongs te/ bu mo bskyed ma 'di ni sngon gyi sangs rgyas rnams la lhag par bya ba byas pa yin mod kyi/ tshe chung zhig yod pas 'di 'khor ba'i btson ra nas dbyung bar bya'o snyam du
244b2('dul ba): dgongs nas/ rdzu 'phrul gyis gro ga la/ dge ma skye ba byung na ni/ /'jig pa yin par bsams nas su/ /ngas gsungs pa yi dge ba la/ /brtson 'grus bskyed nas mnyan par bya/ /zhes bris nas byin no/ /de nas bu
244b3('dul ba): mo bskyed ma dga' ba dang / mgu ba dang rangs pa dang / yid bde ba skyes nas tshigs su bcad pa smras bzhin sangs rgyas la dmigs pa'i sems kho nas song ba dang / las rnams bskal pa brgyar yang ni/ /chud mi za'ang
244b4('dul ba): tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /ces bya ba yin pas tshe chung zhig yod pa'i las tshogs pa rnyed pa de ba drus ma zhig gis bsad do/ /de sangs rgyas la sems mngon par dad par byas
244b5('dul ba): te shi bas sing ga la'i gling du sing ga la'i rgyal po'i btsun mo dam pa'i mngal du skyes par gyur te/ gang gi nyi ma la nying mtshams sbyar ba de kho na'i nyin par mu tig gi char pa bab bo/ /rgyal pos ltas mkhan rnams bkug ste smras pa
244b6('dul ba): dang / de rnams kyis smras pa/ lha 'di ni sems can zhig btsun mo'i lhums su zhugs pa de'i mthu lags so/ /ji tsam na mngal gyi smin par bya ba'i phyir de sgra yid du mi 'ong ba cung zad kyang mi grag cing grang ba na grang ba'i
244b7('dul ba): yo byad dang / dro ba na dro ba'i yo byad dang / sman pas bstan pa'i kha zas ha cang kha ba ma yin pa dang / ha cang skyur ba ma yin pa dang / ha cang lan tshwa can ma yin pa dang / ha cang mngar ba ma yin pa dang / ha cang rtsub
244b8('dul ba): pa ma yin pa dang / ha cang bska ba ma yin pa dang / kha ba dang / skyur ba dang / lan tshwa dang / mngar ba dang / rtsub pa dang / bska ba rnams spangs pa'i kha zas kyis bsnyen bkur byed cing do shal dang se mo dos lus brgyan nas lha'i
245a1('dul ba): bu mo dga' tshal na rgyu ba bzhin du khri nas khri dang / khri'u nas khri'ur 'gro zhing 'og gi sa la 'babs par mi byed do/ /de zla ba brgyad dam dgu 'das nas bu mo gzugs bzang ba mdzes pa blta na sdug pa zhig btsas te/
245a2('dul ba): gang gi nyi ma la btsas pa de nyid kyi nyin par yang mu tig gi char bab nas rgyal pos bsams pa/ 'di ltar bu mo'i mthus mu tig gi char 'bab pa ni de nyid kyi mu tig tu 'gyur ro zhes des de nyid la byin no/ /de nas nyi ma bdun gsum nyi shu rtsa
245a3('dul ba): gcig tu de'i btsas ston rgya cher byas nas bu mo'i ming cir gdags shes ming 'dogs par byed do/ /blon po rnams kyis smras pa/ gang gi phyir 'di'i mthus mu tig gi char bab pas de bas na bu mo 'di'i ming mu tig can zhes
245a4('dul ba): gdags so zhes de'i ming mu tig can zhes bya bar btags te/ /bu mo mu tig can ma ma brgyad la gtad de/ pang na 'tsho ba'i ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtsen grogs
245a5('dul ba): kyi ma ma gnyis te/ de ma ma brgyad po dag gis 'o ma dang / zho dang / mar dang / zhun mar dang / mar gyi snying po dang / gzhan yang yo byad kyi bye brag gtso bo gtso bo dag gis sring bar byed skyed par byed cing rdzing na gnas pa'i pad ma
245a6('dul ba): bzhin myur du skyed par byed do/ /de gang gi tshe chen mor gyur pa de'i tshe rang gi rigs dang 'thun pa'i spyod pa dang / gnas pas rgyal po nang mi dang bcas pas lhag par bkur sti byed do/ /ji tsam dus gzhan zhig na mnyan yod kyi
245a7('dul ba): tshong pa rnams kyis nor bsgrub pa'i phyir rgya mtsho'i gru bo che bsgrubs te/ rgya mtsho chen por zhugs pa dang de rnams gru bo che phan phun med par rlung gi shugs kyis sing ga la'i gling du phyin to/ /de nas snod rnams mkhos su phab ste/
245a8('dul ba): rgyal po'i pho brang dang ha cang yang mi ring ba zhig tu 'brang btab po/ /de rnams kyis mtshan mo'i thun tha ma la ched du brjod pa dang / pha rol 'gro byed dang / bden pa mthong ba dang / gnas brtan gyi tshigs su bcad
245b1('dul ba): pa dang / gnas brtan ma'i tshigs su bcad pa dang / ri gnas kyi tshigs su bcad pa dang / don gyi tshoms kyi mdo sde rnams rgyas par 'don pa la zhugs pa mu tig can khyim gyi nang na 'dug pas skar khung nas thos nas/ de nas
245b2('dul ba): des rgyal po la smras pa/ lha yul dbus kyi tshong pa rnams mchis nas mchid snyan par len to/ /rgyal pos blon po dag la bsgo ba/ shes ldan dag glu mkhan rnams khug shig /de rnams bkug pa dang mu tig can gyis
245b3('dul ba): smras pa/ shes ldan dag yul dbus kyi rol mo ci 'dra ba kho mos mnyan gyis long shig /de rnams kyis smras pa/ lha mo bdag cag ni rol mo mkhan ma lags te/ bdag cag ni mnyan yod kyi tshong pa rlung gi shugs kyis 'dir
245b4('dul ba): mchis pa lags te/ bdag cag gis mtshan mo'i thun tha ma la sangs rgyas kyi gsung bton to/ /mu tig can gyis sangs rgyas zhes bya ba'i sgra sngon ma thos pa de thos nas snying dga' bas ba spu thams cad zing zhes byed de/ de ngo mtshar
245b5('dul ba): skyes nas dris pa/ sangs rgyas zhes bya ba 'di ci yin/ de rnams kyis sangs rgyas kyi che ba'i bdag nyid rgyas par smra bar brtsams te/ lha mo shAkya rnams kyi gzhon nu gangs ri'i ngos dang nye ba/ chu bo skal ldan shing rta'i 'gram
245b6('dul ba): drang srong ser skya'i bsti gnas dang ha cang yang mi ring ba zhig tu byung ste/ de bram ze mtshan mkhan rnams dang / ltas mkhan rnams kyis gal te khyim pa khyim na gnas par gyur na 'khor los sgyur ba'i rgyal po mtha' bzhir rnam par rgyal
245b7('dul ba): ba/ chos kyi rgyal po chos dang ldan pa/ rin po che sna bdun dang ldan par 'gyur te/ de'i rin po che sna bdun 'di lta bu dag 'byung bar 'gyur ba 'di lta ste/ 'khor lo rin po che dang / glang po rin po che dang / rta rin
245b8('dul ba): po che dang / nor bu rin po che dang / bud med rin po che dang / khyim bdag rin po che dang / bdun pa blon po rin po che 'o/ /de la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde
246a1('dul ba): rab tu 'joms pa stong yang tshang bar 'gyur zhing / de rgya mtsho la thug pa'i sa chen po ma lus pa gnod par sdo ba med cing 'tshe ba med pa 'di nyid chad pa med cing mtshon gyis bda' ba med la/ chos dang 'thun zhing snyoms pas
246a2('dul ba): legs par phab ste gnas par 'gyur ro/ /gal te skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu byung bar gyur na/ de bzhin gshegs pa dgra bcom pa yang dag par
246a3('dul ba): rdzogs pa'i sangs rgyas shes bya ba 'jig rten du sgra rnam par grags par 'gyur ro zhes lung bstan te/ de lta bu de ni sangs rgyas zhes bgyi ba lags so/ /mu tig can gyis smras pa/ gang gi tshe khyed cag yul du 'dong ba de'i
246a4('dul ba): tshe kho mo la sbron cig / de rnams kyis smras pa/ lha mo bka' bzhin 'tshal/ sbran par bgyi'o/ /ji tsam na de rnams yul du 'dong ba'i dus la bab nas de rnams kyis mu tig can la sbran pa dang / des bcom ldan 'das la yi
246a5('dul ba): ge gsol pa/ lha dang lha min mi yis phyag bgyis pa/ /skye dang snyun dang bsnyengs las nges byung zhing / /gtso bo grags pa rgya chen rab grags pa/ /drang srong bdud rtsi'i cha las thugs rjes gnong / /zhes gsol to/ /
246a6('dul ba): de nas yi ge de tshong pa de rnams kyis khyer nas rim gyis mnyan yod du phyin pa dang / lam gyis dub pa ngal sos nas bcom ldan 'das gang na ba der song ste phyin pa dang / bcom ldan 'das kyi zhabs gnyis la mgo bos phyag 'tshal
246a7('dul ba): te phyogs cig tu 'dug go/ /phyogs cig tu 'dug nas mnyan yod kyi tshong pa rnams kyis bcom ldan 'das la 'di skad ces gsol to/ /btsun pa sing ga la'i gling na sing ga la'i rgyal po'i bu mo des mchid yi ge gsol ba 'di
246a8('dul ba): lags so/ /bcom ldan 'das kyis mu tig can gyi 'dul ba'i dus mkhyen nas nyid kyis blangs te blags so/ /blags nas bka' stsal pa/ gang gi tshe khyed cag slar 'dong bar gyur pa de'i tshe nga'i snyan du gsol cig /
246b1('dul ba): btsun pa bka' bzhin 'tshal zhes tshong pa rnams kyis bcom ldan 'das kyi zhabs gnyis la mgo bos phyag byas te dong ngo / /de nas zong bsgyur te bsgyur ba'i zong thogs nas bcom ldan 'das kyi spyan sngar song ste gsol pa/ bcom
246b2('dul ba): ldan 'das bdag cag mchi na bdag cag gis mu tig can la ji skad bgyi bka' stsal par gsol/ bcom ldan 'das kyis bka' stsal pa/ shin du legs par byi dor byas pa'i ras dang ri mo mkhan dag khug shig /de rnams
246b3('dul ba): kyis ras dang ri mo mkhan dag bkug nas phul ba dang / bcom ldan 'das kyis bka' stsal pa/ ras la de bzhin gshegs pa'i sku'i gzugs brnyan bris shig /ri mo mkhan rnams kyis sangs rgyas kyi sku'i gzugs brnyan bri
246b4('dul ba): bar brtsams pa las de bzhin gshegs pa ni bsod nams brgya phrag du mas bsgrubs pa yin pas ri mo mkhan rnams kyis bcom ldan 'das kyi sku'i gzugs brnyan bri bar ma nus nas/ bcom ldan 'das kyis bka' stsal pa/
246b5('dul ba): ras ston cig dang 'od gtang ngo / /de rnams kyis ras bstan pa dang bcom ldan 'das kyis 'od btang ba la ri mo mkhan rnams kyis tshon rtsi sna tshogs kyis rgyas par byas so/ /de nas bcom ldan 'das kyis sku'i gzugs brnyan
246b6('dul ba): gyi 'og tu gsum la skyabs su 'gro ba dang / bslab pa'i gzhi lnga rnams dang / rten cing 'brel bar 'byung ba'i yan lag bcu gnyis po lugs dang 'thun pa dang / lugs dang mi mthun pa dang / 'phags pa'i lam yan lag brgyad pa
246b7('dul ba): bris so/ /gong du ni tshigs su bcad pa gnyis po/ brtsam par bya zhing 'byung bar bya/ /sangs rgyas bstan la 'jug par bya/ /'dam bu'i khyim la glang chen bzhin/ /'chi bdag sde ni gzhom bar bya/ /gang zhig rab tu bag yod
246b8('dul ba): pas/ /chos 'dul 'di la spyod 'gyur ba/ /skye ba'i 'khor ba rab spangs nas/ /sdug bsngal tha mar byed par 'gyur/ /zhes bris nas sing ga la'i rgyal po la bka' yig spring ba/ ras la ri mor bris pa ngas mu tig
247a1('dul ba): can la skyes su bskur ba yin gyis/ khyod kyis de las phyogs yangs shing rgya che bar sing ga la'i gling na gnas ba'i skye bo'i tshogs bsdus la/ bkur sti chen pos ras 'di khrom shig /tshong pa de rnams la bka' stsal pa/ gal
247a2('dul ba): te mu tig can 'di ci yin zhes 'dri na/ 'di ni bcom ldan 'das de'i sku'i gzugs brnyan yin no zhes brjod par bya'o/ /gal te 'og ma 'di ci yin zhes 'dri na de dag ni gsum la skyabs su 'gro ba dang / bslab pa'i gzhi lnga
247a3('dul ba): rnams dang / lugs dang 'thun pa dang lugs dang mi 'thun pa'i rten cing 'brel bar 'byung bar 'gro bar 'jug pa dang ldog pa'o/ /'di ni bdud rtsi rtogs pa'i 'phags pa'i lam yan lag brgyad pa yin no zhes brjod par bya'o/ /
247a4('dul ba): gal te gong ma 'di ci yin zhes 'dri na spro bar bya ba yin te/ gang zhig skyabs su 'gro ba dang bslab pa'i gzhi rnams blangs te/ lugs dang 'thun pa dang lugs dang mi mthun pa'i rten cing 'brel bar 'byung ba 'di la rtog cing brtson 'grus
247a5('dul ba): rtsom pa de bdud rtsi rtogs pa'i 'phags pa'i lam thob nas sdug bsngal thams cad las grol bar 'gyur ba yin no zhes brjod par bya'o/ /btsun pa bka' bzhin 'tshal zhes tshong pa de rnams kyis bcom ldan 'das las mnyan nas
247a6('dul ba): bcom ldan 'das kyi spyan snga nas song ngo / /de nas dge mtshan dang / bkra shis dang / bde legs su 'gyur ba dag byas te/ zong khyer nas sing ga la'i gling du song ste/ rim gyis sing ga la'i gling du phyin nas lam gyis dub pa ngal
247a7('dul ba): sos te/ rgyal po'i drung du song nas rkang pa gnyis la gtugs te yi ge byin no/ /rgyal pos yi ge blags te blags nas grong khyer de rdo ba dang / gseg ma dang / gyo mo bsal nas tsan dan gyi chus chag chag btab/ rgyal mtshan dang ba dan
247a8('dul ba): bsgreng / dar gyi chun 'phyang mang po btags/ shin du dri zhim po'i pog por nye bar bzhag /me tog sna tshogs bkram ste/ sing ga la'i gling na gnas pa'i skye bo'i tshogs bsogs nas/ de nas bkur sti chen po byas te grong
247b1('dul ba): khyer gyi dbus su rin po che sna bzhi las byas pa'i seng ge'i khri bshams te/ ras phye ba dang skye bo'i tshogs chen pos sangs rgyas la phyag 'tshal lo/ /sangs rgyas la phyag 'tshal lo zhes gsang bstod de smras so/ /de nas rgyal po'i bu mo mu
247b2('dul ba): tig can dad pa drag pos gtad pa'i snying gis ba spu zing zhes byed cing mig mchi mas gang bas zhabs gnyis la gtugs te tshong pa rnams la dris pa/ shes ldan dag 'di ci yin/ de rnams kyis smra bar brtsams pa/ 'di ni bcom ldan 'das
247b3('dul ba): de'i sku'i gzugs brnyan lags so/ /'og ma 'di dag ci yin/ 'di ni gsum la skyabs su 'gro ba dang bslab pa'i gzhi lnga rnams dang / lugs dang 'thun pa dang lugs dang mi mthun pa'i rten cing 'brel bar 'byung ba 'gro bar 'jug pa
247b4('dul ba): dang ldog pa'o/ /'di ni bdud rtsi rtogs pa'i 'phags pa'i lam yan lag brgyad pa lags so/ /gong ma 'di ci yin/ spro bar bgyi ba lags te/ gang zhig skyabs su song nas bslab pa'i gzhi rnams blangs te lugs dang 'thun pa dang
247b5('dul ba): lugs dang mi mthun pa'i rten cing 'brel bar 'byung ba yan lag bcu gnyis pa 'di la rtog cing brtson 'grus rtsom pa de bdud rtsi rtogs pa'i lam thob nas sdug bsngal thams cad las grol bar 'gyur ba lags so/ /de nas mu tig can gyis
247b6('dul ba): rten cing 'brel bar 'byung ba yan lag bcu gnyis pa lugs dang 'thun pa dang lugs dang mi mthun pa bsam par brtsams te/ ji srid lan gsum du ma bzlas pa de'i bar du des 'jig tshogs la lta ba'i ri'i rtse mo nyi shu mtho ba ye shes kyi
247b7('dul ba): rdo rjes bcom nas rgyun du zhugs pa'i 'bras bu mngon sum du byas te/ des bden pa mthong nas tshigs su bcad pas smras pa/ ring na bzhugs pa'i sangs rgyas kyis/ /shes rab mig ni rnam sbyangs pas/ /gang la 'di 'dra'i gsos mnga'
247b8('dul ba): ba/ /sman mkhas de la phyag 'tshal lo/ /ring na bzhugs pa'i sangs rgyas kyis/ /lta ba'i ri bo drungs phyung ste/ /lta ba'i zug rngu sel mdzad pa/ /sman mkhas de la phyag 'tshal lo/ /zhes tshigs su bcad pas smras nas tshong
248a1('dul ba): pa rnams la 'di skad ces smras so/ /shes ldan dag khyed cag nam 'dong ba de'i tshe kho mo la sbron cig /de nas tshong pa rnams kyis zong rnams bsgyur te bsgyur ba'i zong rnams khyer nas mu tig can gyi drung du song ste/ lha mo bdag cag mchi na bdag
248a2('dul ba): cag gis ci zhig bgyi bar bka' stsal par gsol/ /des smras pa/ kho mo'i tshig gis bcom ldan 'das kyi zhabs gnyis la mgo bos phyag 'tshol la gnod pa chung ngam/ nyam nga ba nyung ngam/ 'tsho'am/ bskyod pa yang ngam/ stobs dang bde ba
248a3('dul ba): dang / sku nyams dang ldan nam reg par gnas sam zhes zhus la 'di skad ces/ btsun pa dge ba'i bshes gnyen gyis bgyi ba gang lags pa de bcom ldan 'das kyis mdzad de/ bdag gis dge ba'i bshes gnyen bcom ldan 'das la
248a4('dul ba): brten nas sems can dmyal ba dang / dud 'gro dang / yi dags rnams las ni rkang pa phyung / lha dang mi rnams su ni bzhag /'khor ba las ni rgyang bsrings/ khrag dang mchi ma'i rgya mtsho ni bskams/ rus pa'i ri bo las ni bsgral/ ngan song
248a5('dul ba): gi sgo ni bskum/ mtho ris thar pa'i sgo ni phye/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du bgyis te/ btsun pa
248a6('dul ba): bdag ni 'phags so/ /mngon par 'phags so/ /bdag bcom ldan 'das dang chos dang dge slong gi dge 'dun la skyabs su mchi yis/ dge bsnyen du gzung du gsol/ deng slan chad ji srid 'tsho ba'i bar du srog dang yang
248a7('dul ba): bsdos de skyabs su mchi bar mngon par dad lags so zhes gsol la/ mu tig bre gsum po 'di khyer la cha gcig ni sangs rgyas la/ cha gcig ni chos la/ cha gcig ni dge 'dun la phul cig /de nas tshong pa de rnams kyis
248a8('dul ba): zong dang bskur ba yang khyer de dong nas rim gyis mnyan yod du phyin pa dang / lam gyis dub pa ngal sos nas bcom ldan 'das gang na ba der song ste zhabs gnyis la gtugs nas ji skad spring ba bzhin bcom ldan 'das la gsol nas
248b1('dul ba): 'di skad ces kyang gsol to/ /btsun pa skyes su phul ba'i mu tig bre gsum po 'di lags te/ mu tig cha gcig ni sangs rgyas la/ cha gcig ni chos la/ cha gcig ni dge 'dun la phul lags so/ /tshe dang ldan pa kun
248b2('dul ba): dga' bos bcom ldan 'das la zhus pa/ btsun pa skyes 'di gang nas mchis/ bcom ldan 'das kyis bka' stsal pa/ kun dga' bo khyod kyis shAkya ming chen gyi mngag gzhug ma bskyed ma zhes bya ba nga las chos mnyan nas song
248b3('dul ba): ba las/ lam kar ba drus mas bsad pa mthong ngam/ btsun pa mthong lags so/ /des nga la sems dang ba bskyed de shi bas sing ga la'i rgyal po'i bu mo mu tig can zhes bya bar gyur te/ bden pa mthong nas des skyes bskur ba 'di yin no/ /
248b4('dul ba): 'di las sangs rgyas kyi skal ba gang yin pa des dri gtsang khang gi zhal zhal byos shig /chos kyi gang yin pa de ni chos 'dzin pa'i gang zag rnams la'o/ /dge 'dun gyi gang yin pa de ni dge 'dun gyis mnyam par bgos shig /
248b5('dul ba): dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa mu tig can gyis las ci zhig bgyis na des na bran mor gyur lags/ las ci zhig bgyis na des rgyal po phyug po'i
248b6('dul ba): rigs su skyes shing bden pa mthong bar bgyis lags/ bcom ldan 'das kyis bka' stsal pa/ dge slong dag mu tig can 'di nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa
248b7('dul ba): gdon mi za bar 'byung bar 'gyur ba'i las dag byas shing bsags pas mu tig can 'di nyid kyis las byas shing bsags pa dag gzhan su zhig gis so sor myong bar 'gyur/ dge slong dag las byas shing bsags pa dag ni phyi rol
248b8('dul ba): gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang mi dge ba dag byas shing bsags pa dag ni zin pa'i phung
249a1('dul ba): po dang / khams dang / skye mched rnams la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /
249a2('dul ba): dge slong dag sngon byung ba bskal pa bzang po 'di nyid la skye dgu'i tshe lo nyi khri thub pa na 'jig rten du ston pa rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/
249a3('dul ba): lha dang mi rnams kyi ston pa/ sangs rgyas bcom ldan 'das 'od srung zhes bya ba 'jig rten du byung nas/ des sangs rgyas kyi mdzad pa mtha' dag mdzad nas bud shing zad pa'i me bzhin du bA rA Na sIr phung po lhag ma med pa'i mya ngan las 'das
249a4('dul ba): pa'i dbyings su yongs su mya ngan las 'das pa dang / rgyal po kr-i kis de'i sku dri zhim po'i shing thams cad kyis spungs te/ spungs nas bkur sti chen pos bsregs te me de 'o mas bsad nas sku gdung de rnams gser gyi bum par blugs
249a5('dul ba): te/ lam po che'i bzhi mdor rin po che sna bzhi las byung ba'i mchod rten kho ra khor yug tu dpag tshad gcig yod la/ 'phang du dpag tshad phyed pa zhig brtsigs nas dus mchod chen po btsugs so/ /bA rA Na sI na tshong dpon phyug
249a6('dul ba): pa nor mang ba/ longs spyod che ba/ yongs su gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig yod pa des rigs mnyam pa las chung ma blangs te/ de de dang lhan
249a7('dul ba): cig rtse bar byed/ dga' bar byed/ dga' mgur spyod par byed de/ de rtse bar byed/ dga' bar byed/ dga' mgur spyod par byed kyang de la bu pho yang med bu mo yang med nas/ de lag pa 'gram pa la gtad nas bdag gi
249a8('dul ba): k hyim du nor phal po che bsags kyang bdag la bu pho yang med bu mo yang med pas bdag shi nas bdog pa thams cad bu med do zhes byas te rgyal pos dbang byas par 'gyur ro snyam nas sems khongs su chud cing 'dug pa de la dge slong
249b1('dul ba): dang bram ze dang / grogs po dang mdza' bshes dang / nye du dang / bltas mkhan rnams kyis smras pa/ lha mnyes par byos shig dang khyod la bu yod par 'gyur ro/ /de bu med de bu mngon par 'dod pas zhi ba dang / chu lha dang / lus ngan
249b2('dul ba): dang / brgya byin dang / tshangs pa la sogs pa gzhan yang lha khyad par can rnams la gsol ba 'debs pa 'di lta ste/ kun dga' ra ba'i lha dang / nags tshal gyi lha dang / bzhi mdo'i lha dang / sum mdo'i lha dang / gtor ma len pa'i
249b3('dul ba): lha dang / lhan cig skyes pa'i lha dang / chos 'thun pa pa dang / rtag tu rjes su 'brang ba'i lha la yang gsol ba 'debs so/ /'di ltar gsol ba 'debs pa'i rgyus bu pho dang bu mo skye bar 'gyur ro zhes 'jig rten na de skad du grags pa yod
249b4('dul ba): de/ de yang de lta ma yin te/ gal te de ltar 'gyur na ni re re yang dper na 'khor los sgyur ba'i rgyal po bzhin du bu stong yod par 'gyur ro/ /'on kyang gnas gsum mngon du gyur pa las bu pho dang bu mo skye bar 'gyur te/ gnas gsum gang zhe na
249b5('dul ba): pha dang ma gnyis chags par gyur cing lhan cig 'dus pa dang / ma mngal rung bar gyur cing zla mtshan dang ldan pa dang / dri za nye bar gnas par gyur pa ste/ gnas de gsum mngon du gyur pa las bu pho dang bu mo skye bar 'gyur ba yin na des bu
249b6('dul ba): yod pa'i las ma byas pas des na de la bu pho dang bu mo med do/ /ji tsam na de nad kyis thebs nas de rtsa ba dang / sdong bu dang / lo ma dang / me tog dang / 'bras bu'i sman rnams kyis bsnyen bkur byas kyang de'i nad zhi bar ma gyur to/ /
249b7('dul ba): de nas de'i chung mas bsams pa/ bdag gi khyim na nor phal mo che bsags pa ni bdag la bu pho yang med bu mo yang med la/ bdag gi khyim thab 'di ni 'chi bar 'gyur gyis/ da ni gal te 'jig rten pha rol gyi lam rgyags
249b8('dul ba): ma blangs na nor zas 'di thams cad bdag la bu med do zhes byas nas rgyal pos dbang byas par 'gyur ro snyam nas/ de'i mu tig gi do shal brgya stong ri ba mgul na thogs pa des yang dag par rdzogs pa'i sangs rgyas 'od srung gi
250a1('dul ba): mchod rten de la dri dang byug pas byugs nas mchod pa byas te btags nas dad pa drag pos drung du gtugs te smon lam btab pa/ sbyin pa'i chos yongs su btang ba dang sems bskyed pa'i dge ba'i rtsa ba 'dis bdag phyug po'i
250a2('dul ba): rigs su skyes shing yon tan 'di lta bu yang thob cing ston pa 'di lta bu mnyes par byed kyi/ mi mnyes par ma gyur cig ces byas so/ /dge slong dag ji snyam du sems/ de'i tshe de'i dus kyi tshong dpon gyi chung ma gang yin pa de ni
250a3('dul ba): mu tig can 'di nyid yin te/ 'dis yang dag par rdzogs pa'i sangs rgyas 'od srung gi mchod rten la bya ba byas nas/ smon lam btab pa gang yin pa de'i las kyi rnam par smin pas phyug po'i rigs su skyes shing btsas pa na mu tig gi
250a4('dul ba): char bab bo/ /nga'i bstan pa la yang dad pa bskyed pas 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon sum du byas so/ /gzhan yang tshong dpon nor mang du bsags pa de'i
250a5('dul ba): chung mar gyur pa na de na 'dis dbang phyug gi grags pas rgyags nas spyod yul na gnas pa'i 'jig rten thams cad la tshig tu bran mo'i bu zhes smras pas/ de'i las kyi rnam par smin pas tshe rabs mang por bran mor gyur to/ /dge slong
250a6('dul ba): dag de lta bas na las gcig tu gnag pa rnams kyi rnam par smin pa ni gcig tu gnag pa yin zhing / gcig tu dkar ba rnams kyi ni gcig tu dkar la/ 'dren ma rnams kyi ni 'dren ma yin no/ /de bas na dge slong dag gcig tu gnag
250a7('dul ba): pa'i las rnams dang / 'dren ma rnams ni spangs la/ gcig tu dkar ba'i las kho na la brtsal bar bya ste/ dge slong dag khyed kyis de lta bu la bslab par bya'o/ /bcom ldan 'das kyis chos kyi cha gang yin pa de ni chos smra ba'i gang zag
250a8('dul ba): rnams kyi yin no zhes gsungs pa dang / de nas mdo sde 'dzin pa rnams kyis smras pa/ kho bo cag ni bcom ldan 'das kyi mdo sde mtha' dag 'dzin pas/ kho bo cag chos 'dzin pa yin pas rnyed pa 'di ni kho bo cag dbang ngo / /'dul
250b1('dul ba): ba 'dzin pa rnams kyis smras pa/ kho bo cag ni bcom ldan 'das kyi nang gi mdzod srung zhing kho bo cag 'dul ba mtha' dag 'dzin pas/ kho bo cag chos 'dzin pa yin pas rnyed pa 'di ni kho bo cag dbang ngo / /ma mo 'dzin pa rnams kyis
250b2('dul ba): smras pa/ kho bo cag ni mdo sde dang 'dul ba'i rang gi mtshan nyid dang spyi'i mtshan nyid 'dzin pas/ kho bo cag chos 'dzin pa yin pas rnyed pa 'di ni kho bo cag dbang ngo zhes de na mdo sde 'dzin pa dang / 'dul ba 'dzin pa dang / ma mo
250b3('dul ba): 'dzin pa rnams 'thab pa dang / mtshang 'dru ba dang / 'thab mo dang / 'gyed pa byung bar gyur to/ /de nas bcom ldan 'das kyis dge slong rnams la bka' stsal pa/ dge slong dag ma 'thab shig /mtshang ma 'dru shig /'thab
250b4('dul ba): mo ma byed cig / ma 'gyed cig /dge slong dag bzhi po 'di dag ni rtsod pa yin te/ bzhi gang zhe na/ 'gyed pa'i rtsod pa dang / gdam ngag med pa'i rtsod pa dang / ltung ba'i rtsod pa dang / bya ba'i rtsod pa'o/ /'gyed pa'i rtsod pa gang
250b5('dul ba): zhe na/ dge 'dun sna tshogs su smra pa/ 'gal bar smra ba/ rigs mi 'phrod par smra ba/ mi mthun pa kun tu mi dga' ba/ rgyud gcig tu ma gyur pa gang yin pa de las brten te 'thab pa dang / mtshang 'dru ba dang / 'thab mo
250b6('dul ba): dang / 'gyed pa gang yin pa 'di ni 'gyed pa'i rtsod pa zhes bya'o/ /gdam ngag med pa'i rtsod pa gang zhe na/ dge 'dun gyi gdams ngag mi len pa dang / gdams ngag mi sbyin pa dang / gdams ngag gzhag pa gang yin pa de las
250b7('dul ba): brten nas 'thab pa dang / mtshang 'dru ba dang / 'thab mo dang / 'gyed pa gang yin pa 'di ni gdams ngag med pa'i rtsod pa zhes bya'o/ /ltung ba'i rtsod pa gang zhe na/ ltung ba lnga ni ltung ba'i phung po lnga zhes bya ste/ lnga gang zhe na/
250b8('dul ba): phas pham pa dang / dge 'dun lhag ma dang / ltung byed dang / so sor bshags par bya ba dang / nyes byas gang yin pa de las brten nas 'thab pa dang / mtshang 'dru ba dang / 'thab mo dang / 'gyed pa gang yin pa 'di ni ltung ba'i rtsod
251a1('dul ba): pa zhes bya'o/ /bya ba'i rtsod pa gang zhe na/ dge 'dun gyi bya ba gsol ba dang / gsol ba dang gnyis dang / gsol ba dang bzhi'i las gang yin pa de las brten nas 'thab pa dang / mtshang 'dru ba dang / 'thab
251a2('dul ba): mo dang / 'gyed pa gang yin pa 'di ni bya ba'i rtsod pa zhes bya'o/ /dge slong dag 'gyed pa'i rtsod pa ni ci zhig gi rtsa ba can yin zhing 'gyed pa'i rtsod pa'i rtsa ba ni ci yin zhe na/ 'gyed pa'i rtsa ba drug dang / 'gyed par byed pa'i
251a3('dul ba): gzhi bcu bzhi ste/ 'gyed pa'i rtsa ba drug gang zhe na/ 'di ltar 'di na la la khro ba yin zhing khon du 'dzin pa yin te khro zhing khon du 'dzin pa gang yin pa de ni ston pa la bkur sti mi byed/ bla mar mi byed/ ri mor mi byed/ mchod
251a4('dul ba): par mi byed do/ /ston pa la bkur sti ma byas/ bla mar ma byas/ ri mor ma byas/ mchod par ma byas pas chos mi mthong ngo / /chos ma mthong bas dge sbyong gi tshul la mi lta'o/ /dge sbyong gi tshul la mi lta na dge 'dun la 'di
251a5('dul ba): lta bu'i 'thab pa dang / mtshang 'dru ba dang / 'thab mo dang / 'gyed pa 'byin par byed do/ /'thab pa dang / mtshang 'dru ba dang / 'thab mo dang / 'gyed pa gang yin pa de ni skye bo mang po la phan pa ma yin pa dang / skye bo
251a6('dul ba): mang po la gnod pa dang / skye bo mang po sdug bsngal ba dang / lha dang mi rnams la mi phan pa dang / gnod pa dang / sdug bsngal bar byed pa yin no/ /dge slong dag gal te khyed kyis 'gyed pa'i rtsa ba de lta bu nang gi
251a7('dul ba): 'am phyi rol gyi yang rung ma spangs par yang dag par mthong na/ de la khyed cag lhan cig 'thun zhing kun du dga' ba dang / 'gyed pa med pas 'dun pa drag po dang / brtson 'grus dang / 'bad pa dang / spro ba dang / sgrims pa dang / mi bzlog
251a8('dul ba): pa'i dran pa dang / shes bzhin gyis ji tsam 'gyed pa'i rtsa ba byung ba de nyid spangs kyi bar du brtson par bya'o/ /de ltar na khyed kyis 'gyed pa'i rtsa ba de yang spongs par 'gyur ro/ /dge slong dag gal te khyed kyis 'gyed pa'i rtsa ba de lta
251b1('dul ba): bu nang gi yang rung / phyi'i yang rung legs par spangs par yang dag par mthong na/ de la khyed cag lhan cig 'thun zhing kun du dga' ba dang / 'gyed pa med pas 'dun pa drag po dang / brtson 'grus dang / 'bad pa dang /
251b2('dul ba): spro ba dang / sgrim pa dang / mi bzlog pa'i dran pa dang / shes bzhin gyis ji nas kyang rtsod pa'i rtsa ba spangs pa de nyid phyis kyang mi 'byung bar brtson par bya ste/ de ltar na khyed kyis 'gyed pa'i rtsa ba de dag yang dag par legs
251b3('dul ba): par bsal bas phyis skye bar mi 'gyur ro/ /'dul ba gzhi/ bam po bdun bcu brgyad pa/ khro zhing khon du 'dzin pa ji lta ba bzhin du 'chab cing 'tshig pa dang / phrag dog byed cing ser sna can dang / g.yo byed cing sgyu can dang / ngo tsha
251b4('dul ba): med cing khrel med pa yang de dang 'dra'o/ /gzhan yang 'di na la la rang gi lta ba mchog tu 'dzin pa yin zhing 'chal ba 'dzin pa dang / smras pa la dngan then byed pa yin te/ rang gi lta ba mchog tu 'dzin pa/ 'chal ba 'dzin
251b5('dul ba): pa/ smras pa la dngan then byed pa gang yin pa de ni ston pa la bkur sti mi byed/ bla mar mi byed/ ri mor mi byed/ mchod par mi byed do/ /de ston pa la bkur sti ma byas/ bla mar ma byas/ ri mor ma byas/ mchod par ma
251b6('dul ba): byas pas chos mi mthong ngo / /chos ma mthong bas dge sbyong gi tshul la mi lta'o/ /dge sbyong gi tshul la mi lta na dge 'dun la de lta bu'i 'thab pa dang / mtshang 'dru ba dang / 'thab mo dang / 'gyed pa dag 'byin par 'gyur
251b7('dul ba): ro/ 'thab pa dang / mtshang 'dru ba dang / 'thab mo dang / 'gyed pa gang yin pa de ni skye bo mang po la phan pa ma yin pa dang / skye bo mang po la gnod pa dang / skye bo mang po la sdug bsngal ba dang / lha dang mi rnams la
251b8('dul ba): mi phan pa dang / gnod pa dang / sdug bsngal bar byed pa yin no/ /dge slong dag gal te khyed kyis 'gyed pa'i rtsa ba de lta bu nang gi yang rung phyi'i yang rung ma spangs par yang dag par mthong na/ de la khyed cag lhan cig
252a1('dul ba): 'thun zhing kun du dga' ba dang / 'gyed pa med pas 'dun pa drag po dang / brtson 'grus dang / 'bad pa dang / spro ba dang / sgrim pa dang / mi bzlog pa'i dran pa dang / shes bzhin gyis ji tsam 'gyed pa'i rtsa ba byung
252a2('dul ba): ba de nyid spongs pa'i bar du brtson par bya ste/ de ltar na khyed kyis 'gyed pa'i rtsa ba de spongs par 'gyur ro/ /dge slong dag gal te khyed kyis 'gyed pa'i rtsa ba de lta bu nang gi yang rung / phyi'i yang rung / legs par spangs par
252a3('dul ba): yang dag par mthong na/ de la khyed cag lhan cig 'thun zhing kun du dga' ba dang 'gyed pa med pas 'dun pa drag po dang / brtson 'grus dang / 'bad pa dang / spro ba dang / sgrim pa dang / mi bzlog pa'i dran pa dang /
252a4('dul ba): shes bzhin gyis ci nas kyang 'gyed pa'i rtsa ba spangs pa de nyid phyis kyang mi 'byung bar brtson par bya ste/ de ltar na khyed kyis 'gyed pa'i rtsa ba de yang dag par legs par bsal bas/ phyis skye bar mi 'gyur ro/ /'di
252a5('dul ba): dag ni 'gyed pa'i rtsa ba drug ces bya'o/ /'gyed par byed pa'i gzhi bcu bzhi gang zhe na/ 'di lta ste/ chos so zhe'am/ chos ma yin no zhe 'am/ 'dul ba'o zhe 'am/ 'dul ba ma yin no zhe 'am/ ltung ba'o zhe 'am ltung ba ma yin no
252a6('dul ba): zhe 'am/ lci ba 'am/ yang ba 'am/ lhag ma dang bcas pa 'am/ lhag ma med pa 'am/ bshags par bya ba 'am/ bsdam par bya ba 'am/ nyes par bshad par gtogs pa 'am/ legs par bshad par gtogs pa ste/ 'di
252a7('dul ba): dag ni 'gyed par byed pa'i gzhi bcu bzhi zhes bya'o/ /dge slong dag 'gyed pa'i rtsod pa ni de'i rtsa ba yin zhing 'gyed pa'i rtsod pa'i rtsa ba ni de yin no/ /dge slong dag gdam ngag med pa'i rtsod pa ni ci zhig gi rtsa ba can yin zhing gdams ngag med
252a8('dul ba): pa'i rtsod pa'i rtsa ba ni ci yin zhe na/ dge 'dun gdams ngag mi len pa dang / gdams ngag mi sbyin pa dang / gdams ngag gzhag pa gang yin pa de la brten nas 'thab pa dang / mtshang 'dru ba dang / 'thab mo dang / 'gyed pa
252b1('dul ba): gang yin pa ste/ dge slong dag gdams ngag med pa'i rtsod pa ni de'i rtsa ba can yin zhing gdams ngag med pa'i rtsod pa'i rtsa ba ni de yin no/ /dge slong dag ltung ba'i rtsod pa ni ci zhig gi rtsa ba can yin zhing ltung ba'i rtsod pa'i rtsa ba ni ci yin zhe na/
252b2('dul ba): ltung ba'i ris lnga ni ltung ba'i ris dang ltung ba'i phung po zhes bya ste/ lnga gang zhe na/ phas pham pa dang / dge 'dun lhag ma dang / ltung byed dang / so sor bshags par bya ba dang / nyes byas so/ /gzhan yang lus kyi ltung ba yin
252b3('dul ba): gyi ngag gi ma yin sems kyi ma yin pa yang yod/ ngag gi yin gyi lus kyi ma yin sems kyi ma yin pa yang yod/ lus kyi dang sems kyi yin gyi ngag gi ma yin pa yang yod/ lus dang ngag dang sems kyi yin pa yang yod do/ /
252b4('dul ba): lus kyi ltung ba yin gyi ngag gi ma yin sems kyi ma yin pa gang zhe na/ 'di lta ste/ dge slong khyim pa'am/ bsnyen par ma rdzogs pa phyir ma byung bar khyim pa'am bsnyen par ma rdzogs pa phyir byung ngo snyam nas nyal bar byed pa na/ de gnyid
252b5('dul ba): log pa dang bud med nyal ba'am/ gnyid log nas khri stan chen po'i steng du bzhag pa ste/ 'di ni lus kyi ltung ba yin gyi ngag gi ma yin sems kyi ma yin no/ /ngag gi ltung ba yin gyi lus kyi ma yin sems kyi ma yin pa gang
252b6('dul ba): zhe na/ 'di lta ste dge slong bud med la chos tshig lnga 'chad pa las ched du ma bsams par tshig drug tu thal ba 'am/ tshig drug 'chad pa na tshig bdun du thal ba ste/ 'di ni ngag gi ltung ba yin gyi lus kyi ma yin sems ma
252b7('dul ba): yin no/ /lus dang sems kyi ltung ba yin gyi ngag gi ma yin pa gang zhe na/ 'di lta ste dge slong gis ched du bsams te dud 'gro'i skye gnas su song ba'i srog chags srog dang phral nas 'di skad ces ji ltar bdag gis bsad
252b8('dul ba): pa de bzhin du srog chags srog dang dbral bar bya ste/ de ltar bsad pa ni legs par bsad pa yin no zhes mi smra zhing ma byin par len pa dang / 'dod pas log par g.yem pa dang / myos par 'gyur ba 'thung la 'di
253a1('dul ba): skad ces ji ltar bdag gis 'thungs pa de bzhin du myos par 'gyur ba btung bar bya ste/ de ltar 'thungs pa ni legs par 'thungs pa yin no zhes mi smra ba ste/ 'di ni lus dang sems kyi ltung ba yin gyi ngag gi
253a2('dul ba): ma yin no/ /lus dang ngag dang sems kyi ltung ba yin pa gang zhe na/ 'di lta ste dge slong gis ched du bsams te dud 'gro'i skye gnas su song ba'i srog chags srog dang phral la 'di skad ces ji ltar bdag gis bsad pa de bzhin du srog chags
253a3('dul ba): srog dang dbral bar bya ste/ de ltar bsad pa ni legs par bsad pa yin no zhes smra zhing ma byin par len pa dang / 'dod pas log par g.yem pa dang / myos par 'gyur ba'i chang 'thung la 'di skad ces ji ltar bdag gis
253a4('dul ba): 'thungs pa de bzhin du myos par 'gyur ba btung bar bya ste/ de ltar myos par 'gyur ba 'thungs pa ni legs par 'thungs pa yin no zhes smra ba ste/ 'di ni lus dang ngag dang sems kyi ltung ba yin te/ dge slong dag
253a5('dul ba): ltung ba'i rtsod pa ni de'i rtsa ba can yin zhing ltung ba'i rtsod pa'i rtsa ba ni de yin no/ /dge slong dag bya ba'i rtsod pa ni ci zhig gi rtsa ba can yin zhing bya ba'i rtsod pa'i rtsa ba ni ci yin zhe na/ dge 'dun gyi bya ba gang yin pa gsol ba dang
253a6('dul ba): gsol ba dang gnyis dang / gsol ba dang bzhi'i las gang yin pa ste/ dge slong dag bya ba'i rtsod pa ni de'i rtsa ba can yin zhing bya ba'i rtsod pa'i rtsa ba ni de yin no/ /dge slong dag 'gyed pa'i rtsod pa ni dge ba zhes brjod
253a7('dul ba): par bya/ mi dge ba zhes brjod par bya/ lung du ma bstan pa zhes brjod par bya ste/ dge ba gang zhe na/ dge 'dun don sgrub cing don sems la/ dge ba'i don sgrub cing dge ba sems pa'i don sna tshogs su smra ba/
253a8('dul ba): 'gal bar smra ba/ rigs mi mthun par smra ba gang yin pa de las brten te 'thab pa dang / mtshang 'dru ba dang / 'thab mo dang / 'gyed pa gang yin pa 'di ni dge ba yin no/ /mi dge ba gang zhe na/ dge 'dun
253b1('dul ba): don mi sgrub cing don mi sems la/ dge ba'i don mi sgrub cing dge ba mi sems pa'i don sna tshogs su smra ba/ 'gal bar smra ba/ rigs mi 'thun par smra ba gang yin pa de las brten nas 'thab pa dang / mtshang 'dru ba dang /
253b2('dul ba): 'thab mo dang / 'gyed pa gang yin pa de ni mi dge ba yin no/ /lung du ma bstan pa gang zhe na/ dge 'dun don sgrub pa yang ma yin/ don ma yin pa sgrub pa yang ma yin zhing don sems pa yang ma yin/ don ma yin pa
253b3('dul ba): sems pa yang ma yin la/ dge ba'i don sgrub pa yang ma yin/ mi dge ba'i don sgrub pa yang ma yin zhing dge ba sems pa yang ma yin/ mi dge ba sems pa yang ma yin pa'i sna tshogs su smra ba/ 'gal bar smra ba/ rigs
253b4('dul ba): mi 'thun par smra ba gang yin pa de las brten nas 'thab pa dang / mtshang 'dru ba dang / 'thab mo dang / 'gyed pa gang yin pa 'di ni lung du ma bstan pa yin no/ /gdams ngag med pa'i rtsod pa ni dge ba zhes brjod
253b5('dul ba): par bya/ mi dge ba zhes brjod par bya/ lung du ma bstan pa zhes brjod par bya ste/ dge ba gang zhe na/ dge 'dun don sgrub cing don sems la/ dge ba'i don sgrub cing dge ba'i don sems pa'i gdams
253b6('dul ba): ngag mi len pa dang / gdams ngag mi sbyin pa dang / gdams ngag 'jog pa gang yin pa de las brten te 'thab pa dang / mtshang 'dru ba dang / 'thab mo dang / 'gyed pa gang yin pa 'di ni dge ba yin no/ /mi dge
253b7('dul ba): ba gang zhe na/ dge 'dun don mi sgrub cing don mi sems la/ dge ba'i don mi sgrub cing dge ba mi sems pa'i gdams ngag mi len pa dang / gdams ngag mi sbyin pa dang / gdams ngag 'jog pa gang yin pa de
253b8('dul ba): las brten te 'thab pa dang / mtshang 'dru ba dang / 'thab mo dang / 'gyed pa gang yin pa 'di ni mi dge ba yin no/ /lung du ma bstan pa gang zhe na/ dge 'dun don sgrub pa yang ma yin/ don ma yin pa bsgrub pa yang
254a1('dul ba): ma yin zhing don sems pa yang ma yin/ don ma yin pa sems pa yang ma yin la/ dge ba'i don sgrub pa yang ma yin/ mi dge ba'i don sgrub pa yang ma yin zhing / dge ba sems pa yang ma yin/ mi dge ba
254a2('dul ba): sems pa yang ma yin pa'i gdams ngag mi len pa dang / gdams ngag mi sbyin pa dang / gdams ngag 'jog pa gang yin pa de las brten nas 'thab pa dang / mtshang 'dru ba dang / 'thab mo dang / 'gyed pa gang
254a3('dul ba): yin pa 'di ni lung du ma bstan pa yin no/ /ltung ba'i rtsod pa ni mi dge ba zhes brjod par bya/ lung du ma bstan pa zhes brjod par bya ste/ mi dge ba gang zhe na/ sangs rgyas kyis bslab pa bcas pa dang / dge 'dun
254a4('dul ba): gyis khrims su bcas pa las ched du bsams te 'das pa gang yin pa 'di ni mi dge ba yin no/ /lung du ma bstan pa gang zhe na/ sangs rgyas kyis bslab pa bcas pa dang / dge 'dun gyis khrims su bcas pa las
254a5('dul ba): ched du ma bsams par 'das pa gang yin pa 'di ni lung du ma bstan pa yin no/ /bya ba'i rtsod pa ni dge ba zhes brjod par bya/ mi dge ba zhes brjod par bya/ lung du ma bstan pa zhes brjod par bya ste/ dge ba gang zhe na/
254a6('dul ba): dge 'dun don sgrub cing don sems la/ dge ba'i don sgrub cing dge ba sems pa'i gsol ba dang / gsol ba dang gnyis dang / gsol ba dang bzhi'i las gang yin pa de las brten te 'thab pa dang / mtshang
254a7('dul ba): 'dru ba dang / 'thab mo dang / 'gyed pa gang yin pa 'di ni dge ba yin no/ /mi dge ba gang zhe na/ dge 'dun don mi sgrub cing don mi sems la/ dge ba'i don mi sgrub cing dge ba mi sems pa'i gsol ba dang
254a8('dul ba): gsol ba dang gnyis dang / gsol ba dang bzhi'i las gang yin pa de las brten te 'thab pa dang / mtshang 'dru ba dang / 'thab mo dang / 'gyed pa gang yin pa 'di ni mi dge ba yin no/ /lung du ma bstan pa gang
254b1('dul ba): zhe na/ dge 'dun don sgrub pa yang ma yin/ don ma yin pa sgrub pa yang ma yin zhing / don sems pa yang ma yin/ don ma yin pa sems pa yang ma yin la/ dge ba'i don sgrub pa yang ma yin/ mi dge ba'i don sgrub
254b2('dul ba): pa yang ma yin zhing dge ba sems pa yang ma yin la/ mi dge ba sems pa yang ma yin pa'i 'thab pa dang / mtshang 'dru ba dang / 'thab mo dang / 'gyed pa gang yin pa 'di ni lung du ma bstan pa yin no/ /'gyed pa
254b3('dul ba): gang yin pa de rtsod pa lags la rtsod pa gang lags pa de 'gyed pa lags sam/ bka' stsal pa/ 'gyed pa yin la rtsod pa ma yin pa yang yod/ /rtsod pa yin la 'gyed pa ma yin pa yang yod/ 'gyed pa yang yin rtsod pa
254b4('dul ba): yang yin pa yang yod/ 'gyed pa yang ma yin rtsod pa yang ma yin pa yang yod do/ /re shig 'gyed pa yin la rtsod pa ma yin pa ni/ dge 'dun sna tshogs su smra ba/ 'gal bar smra ba/ rigs mi 'thun par smra ba gang
254b5('dul ba): yin pa'o/ /rtsod pa yin la 'gyed pa ma yin pa ni rtsod pa gsum po gdams ngag med pa'i rtsod pa dang / bya ba'i rtsod pa dang / ltung ba'i rtsod pa'o/ /rtsod pa yang yin la 'gyed pa yang yin pa ni dge 'dun sna
254b6('dul ba): tshogs su smra ba/ 'gal bar smra ba/ rigs mi 'phrod par smra ba/ mi mthun pa kun du mi dga' ba/ rgyud gcig tu ma gyur pa gang yin pa de las brten te 'thab pa dang / mtshang 'dru ba dang / 'thab mo dang
254b7('dul ba): 'gyed pa gang yin pa'o/ /'gyed pa yang ma yin rtsod pa yang ma yin pa ni rnam pa de dag ma gtogs pa'o/ /gdams ngag ma mchis pa gang lags pa de rtsod pa lags la/ rtsod pa gang lags pa de gdams ngag ma
254b8('dul ba): mchis pa lags sam/ bka' stsal pa/ gdams ngag med pa yin la rtsod pa ma yin pa yang yod/ rtsod pa yin la gdams ngag med pa ma yin pa yang yod/ gdams ngag med pa yang yin la rtsod pa yang yin pa yang yod/ gdams ngag med pa
255a1('dul ba): yang ma yin la rtsod pa yang ma yin pa yang yod do/ /re shig gdams ngag med pa yin la rtsod pa ma yin pa ni dge 'dun gdams ngag mi len pa dang / gdams ngag mi sbyin pa dang / gdams ngag 'jog pa gang yin pa'o/ /rtsod pa yin la
255a2('dul ba): gdams ngag med pa ma yin pa ni rtsod pa gsum po 'gyed pa'i rtsod pa dang ltung ba'i rtsod pa dang / bya ba'i rtsod pa'o/ /gdams ngag med pa yang yin la rtsod pa yang yin pa ni dge 'dun gdams ngag mi len pa dang /
255a3('dul ba): gdams ngag mi sbyin pa dang / gdams ngag 'jog pa gang yin pa de las brten te 'thab pa dang / mtshang 'dru ba dang / 'thab mo dang / 'gyed pa gang yin pa'o/ /gdams ngag med pa yang ma yin la rtsod pa yang
255a4('dul ba): ma yin pa ni rnam pa de dag ma gtogs pa'o/ /ltung ba gang lags pa de rtsod pa lags la/ rtsod pa gang lags pa de ltung ba lags sam/ bka' stsal pa/ ltung ba yin la rtsod pa ma yin pa yang yod/ rtsod pa yin la
255a5('dul ba): ltung ba ma yin pa yang yod/ ltung ba yang yin la rtsod pa yang yin pa yang yod/ ltung ba yang ma yin la rtsod pa yang ma yin pa yang yod do/ /re shig ltung ba yin la rtsod pa ma yin pa ni ltung ba ris lnga ni ltung ba'i ris dang / ltung
255a6('dul ba): ba'i phung po zhes bya ste/ phas pham pa dang / dge 'dun lhag ma dang / ltung byed dang / so sor bshags par bya ba dang / nyes byas yin no/ /rtsod pa yin la ltung ba ma yin pa ni rtsod pa gsum po 'gyed pa'i rtsod pa dang
255a7('dul ba): gdams ngag med pa'i rtsod pa dang / bya ba'i rtsod pa'o/ /ltung ba yang yin la rtsod pa yang yin pa ni ltung ba'i ris lnga po ni ltung ba'i ris dang / ltung ba'i phung po zhes bya ste/ phas pham pa dang / dge 'dun lhag ma dang / ltung
255a8('dul ba): byed dang / so sor bshags par bya ba dang / nyes byas gang yin pa de las brten te 'thab pa dang / mtshang 'dru ba dang / 'thab mo dang / 'gyed pa gang yin pa'o/ /ltung ba yang ma yin la rtsod pa yang ma yin pa ni rnam
255b1('dul ba): pa de dag ma gtogs pa'o/ /bya ba gang lags pa de rtsod pa lags la/ rtsod pa gang lags pa de yang bya ba lags sam/ bka' stsal pa/ bya ba yin la rtsod pa ma yin pa yang yod/ rtsod pa yin la bya ba ma yin pa yang yod/
255b2('dul ba): bya ba yang yin la rtsod pa yang yin pa yang yod/ bya ba yang ma yin la rtsod pa yang ma yin pa yang yod do/ /re shig bya ba yin la rtsod pa ma yin pa ni dge 'dun gyi gsol ba dang / gsol ba dang gnyis dang / gsol ba
255b3('dul ba): dang bzhi'i las gang yin pa'o/ /rtsod pa yin la bya ba ma yin pa ni rtsod pa gsum po 'gyed pa'i rtsod pa dang / gdams ngag med pa'i rtsod pa dang / ltung ba'i rtsod pa'o/ /bya ba yang yin la rtsod pa yang yin pa ni
255b4('dul ba): dge 'dun gyi bya ba gsol ba dang / gsol ba dang gnyis dang / gsol ba dang bzhi'i las gang yin pa de las brten te 'thab pa dang / mtshang 'dru ba dang / 'thab mo dang / 'gyed pa gang yin pa'o/ /bya ba
255b5('dul ba): yang ma yin la rtsod pa yang ma yin pa ni rnam pa de dag ma gtogs pa'o/ /dge slong dag 'gyed pa'i rtsod pa la rtsod pa zhi bar byed pa'i chos du zhig gis 'dul bar bya/ zhi bar bya/ nye bar zhi bar bya zhe na/ bka' stsal
255b6('dul ba): pa/ gnyis kyis te/ mngon sum du 'dul bar 'os pa dang / gang yang tshul shing mang po blang bas so/ /mngon sum du 'dul ba ni ji ltar rtsod pa zhi bar byed pa yin/ ji ltar na 'di na kha cig gi rtsod pa rnams 'di lta ste
255b7('dul ba): mngon sum du 'dul bar 'os pa'i rtsod pa zhi bar byed pas 'dul ba dang / zhi ba dang / nye bar zhi bar byed pa yin zhe na/ sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga'
255b8('dul ba): ra bar dbyar bzhugs par zhal gyis bzhes so/ /de'i tshe dge slong rab tu mang po dag ljongs shig tu dbyar gnas par dam bcas pa las de rnams dbyar gyi nang logs su 'thab pa dang / mtshang 'dru ba
256a1('dul ba): dang / 'thab mo dang / 'gyed pa byung nas/ de rnams kyis rtsod pa de tshe dang ldan pa shA ri'i bu dang / maud gal gyi bu la gtad pa dang / de gnyis kyis ston pa'i bstan pa'i chos 'dul bas rtsod pa zhi bar
256a2('dul ba): byas so/ /de nas dge slong rab tu mang po ljongs su dbyar gnas pa'i dbyar gyi zla ba gsum po dag 'das pa dang / chos gos byas pa dang ldan/ chos gos zin pa dang ldan nas lhung bzed dang chos gos blangs te mnyan
256a3('dul ba): yod gang na ba der rgyu zhing dong nas/ rim gyis rgyu zhing dong ba dang mnyan yod du phyin to/ /de nas dge slong rab tu mang pos lhung bzed dang chos gos mkhos su phab nas rkang pa bkrus te/ bcom ldan 'das gang na ba
256a4('dul ba): der dong nas lhags pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go/ /chos nyid kyis sangs rgyas bcom ldan 'das rnams ni blo bur pa'i dge slong rnams la so sor yang
256a5('dul ba): dag par dga' bar mdzad pa 'dis so sor yang dag par dga' bar mdzad pa yin pas/ bcom ldan 'das kyis so sor yang dag par dga' bar mdzad pas dge slong rab tu mang po la kye dge slong dag khyed cag
256a6('dul ba): gang nas 'dir 'ongs/ gang du khyed cag dbyar gnas/ btsun pa bdag cag ni ljongs shig nas 'dir mchis te/ ljongs shig na bdag cag dbyar gnas lags so/ /dge slong dag khyed cag ji ga ljongs su bde
256a7('dul ba): ba la reg par dbyar gnas sam/ khyed bsod snyoms kyis phongs par ma gyur tam/ btsun pa mad par bdag cag ljongs su bde ba la reg par gnas pas dbyar gnas shing bdag cag bsod snyoms
256a8('dul ba): kyis kyang phongs par ma gyur to/ /de lta lags mod kyi bdag cag dbyar gyi nang logs su 'thab pa dang / mtshang 'dru ba dang / 'thab mo dang / 'gyed pa byung nas bdag cag gis rtsod pa de tshe dang ldan pa shA
256b1('dul ba): ri'i bu dang / maud gal gyi bu la gtad pa dang / de gnyis kyis ston pa'i bstan pa chos 'dul bas rtsod pa de zhi bar bgyis lags so/ /bcom ldan 'das kyis dgongs pa/ kye ma'o nga'i nyan thos skam la gnas
256b2('dul ba): pa dag gis ni ston pa'i bstan pa chos 'dul bas rtsod pa skyes shing byung ba zhi bar nus so snyam nas/ dge slong dag de lta bas na skam la gnas pa'i dge slong rnams kyis ston pa'i bstan pa chos 'dul bas rtsod pa
256b3('dul ba): skyes shing byung ba zhi bar bya'o/ /dge slong rnams kyis skam la gnas pa dang du yin pa ma shes nas bcom ldan 'das kyis bka' stsal pa/ gang dag dge 'dun la mi ltos par rtsod pa skyes shing byung ba zhi bar nus pa'o/ /
256b4('dul ba): de yang gsum ste/ skam la gnas pa lus kyis bsdams pa ma yin zhing ngag gis kyang ma yin pa yang yod/ lus kyis bsdams la ngag gis ma yin pa yang yod/ lus dang ngag gis bsdams pa yang yod do/ /
256b5('dul ba): lus kyis bsdams pa ma yin zhing ngag gis kyang ma yin pa gang zhe na/ 'di lta ste/ skam la gnas pa dge slong 'thab par gyur/ mtshang 'dru bar gyur/ 'thab mo byung / 'gyed par gyur nas phyogs
256b6('dul ba): dang phyogs gzhan du gnas pa rnams kyi drung du bdag nyid song nas 'di skad ces tshe dang ldan pa dag legs so/ /rtsod pa 'di ni legs par bzung ba yin gyi nyes par bzung ba ma yin/ legs par sbyar ba yin
256b7('dul ba): gyi nyes par sbyar ba ma yin/ legs par brtags pa yin gyi nyes par brtags pa ma yin pas 'di dang 'di ni smros shig /'di dang 'di ni ma smra shig /tshe dang ldan pa dag pha rol po dag chom shig /
256b8('dul ba): pha rol po dag gis choms sa re/ bdag ni tshe dang ldan pa dag gi phyogs dang dpung dang grogs byed pa yin no zhes smra zhing / phyogs gcig shos kyi drung du yang bdag nyid song nas 'di skad ces/ tshe dang
257a1('dul ba): ldan pa dag legs so/ /rtsod pa 'di ni legs par bzung ba yin gyi nyes par bzung ba ma yin/ legs par sbyar ba yin gyi nyes par sbyar ba ma yin/ legs par brtags pa yin gyi nyes par
257a2('dul ba): brtags pa ma yin pas 'di dang 'di ni smros shig / 'di dang 'di ni ma smra shig /tshe dang ldan pa dag gis pha rol po dag chom shig /pha rol po dag gis choms sa re/ bdag ni tshe dang ldan pa dag gi phyogs
257a3('dul ba): dang / dpung dang / grogs yin no zhes smra ba ste/ 'di ni skam la gnas pa lus kyis bsdams pa ma yin zhing ngag gis kyang ma yin pa'o/ /skam la gnas pa lus kyis bsdams la ngag gis ma yin pa gang zhe
257a4('dul ba): na/ 'di lta ste/ skam la gnas pa'i dge slong 'thabs par gyur/ mtshang 'dru bar gyur/ 'thab mo byung / 'gyed par gyur nas gnas shing phyogs dang phyogs gzhan du gnas pa rnams kyis phyogs
257a5('dul ba): gcig tu bdag nyid mi 'gro mod kyi pho nya btang nas tshe dang ldan pa dag legs so/ /rtsod pa 'di ni legs par bzung ba yin gyi nyes par bzung ba ma yin/ legs par sbyar ba yin gyi nyes par sbyar
257a6('dul ba): ba ma yin/ legs par brtags pa yin gyi nyes par brtags pa ni ma yin pas 'di dang 'di ni smros shig /'di dang 'di ni ma smra shig /tshe dang ldan bdag gis pha rol po dag chom shig /pha rol po dag
257a7('dul ba): gis choms sa re/ bdag ni tshe dang ldan pa dag gi phyogs dang dpung dang / grogs yin no/ /phyogs gcig shos su yang bdag nyid mi 'gro mod kyi pho nya btang nas tshe dang ldan pa dag legs so/ /rtsod pa
257a8('dul ba): ni legs par bzung ba yin gyi nyes par bzung ba ma yin/ legs par sbyar ba yin gyi nyes par sbyar ba ma yin/ legs par brtags pa yin gyi nyes par brtags pa ma yin pas 'di dang 'di ni smros
257b1('dul ba): shig / 'di dang 'di ni ma smra shig /tshe dang ldan pa dag gis pha rol po dag chom shig /pha rol po dag gis choms sa re/ bdag ni tshe dang ldan pa dag gi phyogs dang / dpung dang / grogs yin no zhes zer ba ste/
257b2('dul ba): 'di ni skam la gnas pa lus kyis bsdams pa ngag gis ma yin pa yin no/ /skam la gnas pa lus dang ngag gis bsdams pa gang zhe na/ 'di lta ste/ skam la gnas pa dge slong 'thab par gyur/ mtshang 'dru bar
257b3('dul ba): gyur 'thab mo byung / 'gyed par gyur nas gnas shing phyogs gzhan dang gzhan la gnas pa rnams kyis phyogs gcig tu bdag nyid mi 'gro zhing pho nya yang gtong bar mi byed la/ phyogs gcig shos su yang bdag
257b4('dul ba): nyid mi 'gro zhing tshig gis pho nya yang gtong bar mi byed pa'o/ /de la skam la gnas pa lus kyis bsdams pa ma yin zhing ngag gis kyang ma yin pa gang yin pa de lta bu'i skam la gnas pa yang ma bskos pa ni bsko bar mi bya'o/ /
257b5('dul ba): bskos pa ni dbyung bar bya'o/ /de ci'i phyir zhe na/ de lta bu skam la gnas pa la brten nas dge 'dun la rtsod pa ma byung ba rnams ni 'byung la/ byung ba rnams ni ston pa'i bstan pa chos 'dul bas myur du zhi bar mi 'gyur ro/ /
257b6('dul ba): de la skam la gnas pa lus kyis bsdams la ngag gis ma yin pa gang yin pa de lta bu'i skam la gnas pa yang ma bskos pa ni bsko bar mi bya'o/ /bskos pa ni dbyung bar bya'o/ /de ci'i phyir zhe na/ de lta bu'i skam la
257b7('dul ba): gnas pa la brten nas kyang dge 'dun la rtsod pa ma byung ba rnams ni 'byung la/ byung ba rnams ni ston pa'i bstan pa chos 'dul bas myur du zhi bar mi 'gyur ro/ /de la skam la gnas pa lus dang ngag gis bsdams
257b8('dul ba): pa gang yin pa de lta bu'i skam la gnas pa ma bskos pa ni bsko bar bya'o/ /bskos pa ni dbyung bar mi bya'o/ /de ci'i phyir zhe na/ de lta bu'i skam la gnas pa la brten nas dge 'dun la rtsod pa ma byung ba rnams ni
258a1('dul ba): mi 'byung la/ byung ba rnams ni ston pa'i bstan pa chos 'dul bas myur du zhi bar 'gyur ro/ /dge slong dag de lta bu'i skom la gnas pa ni rtsod pa zhi bar byed pa yin gyi/ gzhan dag ni ma yin no/ /de lta bu
258a2('dul ba): skam la gnas pa rnams kyis rtsod pa skyes shing byung ba zhi bar bya ste/ de lta bu'i skam la gnas pa rnams kyis rtsod pa zhi bar byas pa ni mngon sum dag pa yin no/ /de la mngon sum ji lta bu zhe na/ mngon sum ni gnyis te/ gang
258a3('dul ba): zag mngon sum dang / chos mngon sum mo/ /gang zag mngon sum gang zhe na/ gang dag gis rtsod pa de zhi bar byed pa dang / gang dag gis rtsod pa de zhi bar bya ba de dag thams cad 'dus par gyur cing mngon sum du gyur pa ste/ 'di ni
258a4('dul ba): gang zag mngon sum zhes bya'o/ /chos mngon sum gang zhe na/ ston pa'i bstan pa gang dang / chos gang dang / 'dul ba gang dang gang gis rtsod pa de zhi bar 'gyur ba ston pa'i bstan pa de dang / chos de dang / 'dul ba des
258a5('dul ba): rtsod pa de zhi bar byed pa 'di ni chos mngon sum zhes bya'o/ /gal te dge slong skam la gnas pa dag gis rtsod pa de zhi bar byed mi nus na de rnams kyis rtsod pa de dge 'dun la gtad par bya zhing / dge 'dun gyis ston pa'i bstan pa
258a6('dul ba): chos 'dul bas rtsod pa de zhi bar bya'o/ /dge 'dun gyis ston pa'i bstan pa chos 'dul bas rtsod pa de zhi bar byas na legs par zhi bar byas pa'o zhes brjod par bya ste/ mngon sum dag pa yin no/ /de la mngon sum ji lta
258a7('dul ba): bu yin zhe na/ mngon sum ni gsum ste/ dge 'dun mngon sum dang / gang zag mngon sum dang / chos mngon sum mo/ /dge 'dun mngon sum gang zhe na/ mtshams na gnas pa'i dge slong bya bar 'os pa ji snyed ba de dag
258a8('dul ba): thams cad 'dus shing mngon sum du gyur pa dang / 'dun pa blang bar 'os pa rnams las 'dun pa blangs pa dang / dge slong rnams 'dus shing mngon sum du gyur kyang mi btub cing gshe ba gang dag gis gshe bar 'os pa
258b1('dul ba): rnams mi btub pa med cing mi gshe la las dag byed pa 'di ni dge 'dun mngon sum zhes bya'o/ /gang zag mngon sum gang zhe na/ gang dag gis rtsod pa de zhi bar byed pa dang / gang dag gi rtsod pa de zhi bar bya ba de
258b2('dul ba): thams cad 'dus shing mngon sum du gyur pa ste/ 'di ni gang zag mngon sum zhes bya'o/ /chos mngon sum gang zhe na/ ston pa'i bstan pa gang dang / chos gang dang / 'dul ba gang gis rtsod pa de nye bar zhi bar
258b3('dul ba): 'gyur ba'i ston pa'i bstan pa de dang / chos de dang / 'dul ba des rtsod pa de zhi bar byed pa 'di ni chos mngon sum zhes bya'o/ /gal te dge 'dun gyis rtsod pa de zhi bar bya mi nus na de'i 'og tu dge 'dun gyis dge slong
258b4('dul ba): gsal ba bcu 'am bcu gnyis bsko bar bya'o/ /bsko ba ni 'di ltar bya ste/ gnas mal bshams nas gaN DI brdungs la dris pa'i tshig gis dge slong rnams la yang dag par bsgo la/ dge 'dun thams cad tshogs
258b5('dul ba): shing 'thun par gyur pa dang / re shig thog mar spro bar bya ste/ sangs rgyas skyong dang / chos sbyin dang / dge 'dun sde khyod gsal ba yin na mtshams kyi phyi logs su dong nas dge 'dun gyi rtsod pa zhi bar spro 'am/
258b6('dul ba): gal te spro bar gyur na de rnams kyis spro'o zhes brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ sangs rgyas skyong dang / chos sbyin
258b7('dul ba): dang / dge 'dun sde 'di rnams gsal ba lags te mtshams kyi slad rol du mchis nas dge 'dun gyi rtsod pa zhi bar bgyi bar spro na/ gal te dge 'dun gyi dus la bab cing bzod na dge 'dun gyis gnang bar mdzod cig
258b8('dul ba): dang / 'di ltar dge 'dun gyis sangs rgyas skyong dang / chos sbyin dang / dge 'dun sde gsal ba rnams bskos te/ sangs rgyas skyong dang / chos sbyin dang / dge 'dun sde gsal ba mtshams kyi slad rol du mchis nas
259a1('dul ba): dge 'dun gyi rtsod pa zhi bar bgyid par 'gyur ro/ /'di ni gsol ba'o/ /las bya ba ni/ dge 'dun btsun pa rnams gsan du gsol/ sangs rgyas skyong dang / chos sbyin dang / dge 'dun sde 'di rnams
259a2('dul ba): gsal ba lags te mtshams kyi slad rol du mchis nas dge 'dun gyi rtsod pa zhi bar bgyi bar spro nas/ de'i slad du dge 'dun gyis sangs rgyas skyong dang / chos sbyin dang / dge 'dun sde gsal ba rnams bskos te/ sangs rgyas
259a3('dul ba): skyong dang / chos sbyin dang / dge 'dun sde gsal ba rnams mtshams kyi slad rol du mchis nas dge 'dun gyi rtsod pa zhi bar bgyid na/ tshe dang ldan pa gang dag sangs rgyas skyong dang / chos sbyin dang / dge 'dun sde gsal ba
259a4('dul ba): rnams bskos te/ sangs rgyas skyong dang / chos sbyin dang / dge 'dun sde gsal ba mtshams kyi slad rol du mchis nas dge 'dun gyi rtsod pa zhi bar bgyi bar bzod pa de dag ni cang ma gsung shig /gang dag mi
259a5('dul ba): bzod pa de dag ni gsungs shig / dge 'dun gyis bzod cing gnang nas dge 'dun gyis sangs rgyas skyong dang / chos sbyin dang / dge 'dun sde gsal ba de rnams mtshams gyi slad rol du mchis nas dge 'dun gyi
259a6('dul ba): rtsod pa zhi bar bgyi bar bskos lags te/ 'di ltar cang mi gsung bas de de bzhin du 'dzin to/ /gsal ba rnams kyis ston pa'i bstan pa chos 'dul bas rtsod pa de zhi bar bya'o/ /gsal ba rnams kyis ston pa'i
259a7('dul ba): bstan pa chos 'dul bas rtsod pa de zhi bar byas na legs par zhi bar byas par brjod par bya ste/ mngon sum dag pa yin no/ /de la mngon sum dag pa ji lta bu zhe na/ mngon sum ni gnyis te/ gang zag mngon
259a8('dul ba): sum dang / chos mngon sum mo/ /gang zag mngon sum gang zhe na/ gang dag gis rtsod pa de zhi bar byed pa dang / gang dag gi rtsod pa de dag zhi bar bya ba de thams cad 'dus shing mngon sum du gyur pa ste/ 'di ni
259b1('dul ba): gang zag mngon sum zhes bya'o/ /chos mngon sum gang zhe na/ ston pa'i bstan pa gang dang / chos gang dang / 'dul ba gang gis rtsod pa de zhi bar 'gyur ba'i ston pa'i bstan pa de dang / chos de dang / 'dul ba des rtsod pa de zhi bar byed
259b2('dul ba): pa 'di ni chos mngon sum zhes bya'o/ /gal te dge slong gsal ba rnams kyis rtsod pa de zhi bar mi nus na de rnams kyis dge slong gsal ba bas kyang gsal ba brgyad dam dgu bsko bar bya ste/ gsal ba bas kyang gsal ba rnams
259b3('dul ba): kyang ston pa'i bstan pa chos 'dul bas rtsod pa de zhi bar bya'o/ /gsal ba bas kyang gsal ba rnams kyis rtsod pa de zhi bar byas na legs par zhi bar byas par brjod par bya'o/ /gal te dge slong gsal ba bas kyang gsal
259b4('dul ba): ba rnams kyis rtsod pa de zhi bar bya mi nus na de rnams kyis rtsod pa de dge 'dun la gtad par bya'o/ /de nas dge 'dun gyis dge slong rtsod pa de sbed pa bsko bar bya'o/ /chos lnga dang ldan pa'i dge slong rtsod pa sbed pa
259b5('dul ba): ma bskos pa ni bsko bar mi bya'o/ /bskos pa ni dbyung bar bya'o/ /lnga gang zhe na/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / rtsod pa sbos pa dang ma sbos
259b6('dul ba): pa mi shes pa ste/ chos 'di lnga dang ldan pa'i dge slong rtsod pa sbed pa ma bskos pa ni bsko bar mi bya'o/ /bskos pa ni dbyung bar bya'o/ /chos lnga dang ldan pa'i dge slong rtsod pa sbed pa ma bskos pa ni bsko bar bya'o/ /bskos pa ni dbyung bar
259b7('dul ba): mi bya'o/ /lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / rtsod pa sbos pa dang ma sbos pa shes pa ste/ chos 'di lnga dang ldan pa'i dge slong rtsod
259b8('dul ba): pa sbed pa ma bskos pa ni bsko bar bya'o/ /bskos pa ni dbyung bar mi bya'o/ /bskos pa ni 'di ltar bya ste/ gnas mal bshams la gaN DI brdungs te dris pa'i tshig gis dge slong rnams la yang dag par bsgo la/ dge 'dun thams cad
260a1('dul ba): tshogs shing 'thun par gyur pa dang / re shig thog mar spro bar bya ste/ tshe dang ldan pa khyod dge 'dun gyi rtsod pa sbed pa spro 'am/ gal te spro na des spro'o zhes brjod par bya'o/ /de'i 'og tu dge slong gcig gis gsol
260a2('dul ba): ba byas te las bya'o/ /dge 'dun btsun pa rnams gsan du gsol/ rtsod pa sbed pa'i dge slong ming 'di zhes bgyi ba 'di dge 'dun gyi rtsod pa sbed par spro na/ gal te dge 'dun gyi dus la bab cing / bzod na dge 'dun gyis
260a3('dul ba): gnang bar mdzod cig dang / 'di ltar dge 'dun gyis dge slong ming 'di zhes bgyi ba 'di rtsod pa sbed par bskos te/ rtsod pa sbed pa'i dge slong ming 'di zhes bgyi ba 'di dge 'dun gyi rtsod pa sbed par 'gyur ro/ /'di ni gsol
260a4('dul ba): ba'o/ /las bya ba ni/ dge 'dun btsun pa rnams gsan du gsol/ rtsod pa sbed pa'i dge slong ming 'di zhes bgyi ba 'di dge 'dun gyi rtsod pa sbed par spro nas/ de'i slad du dge 'dun gyis dge slong ming 'di zhes bgyi ba rtsod pa sbed
260a5('dul ba): par bskos te/ rtsod pa sbed pa'i dge slong ming 'di zhes bgyi ba dge 'dun gyi rtsod pa sbed par bgyi na/ tshe dang ldan pa gang dag dge slong ming 'di zhes bgyi ba rtsod pa sbed par bskos te/ rtsod pa sbed pa'i dge slong ming 'di zhes
260a6('dul ba): bgyi ba dge 'dun gyi rtsod pa sbed par bgyi bar bzod pa de dag ni cang ma gsung shig / gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis dge slong rtsod pa sbed pa ming 'di
260a7('dul ba): zhes bgyi ba dge 'dun gyi rtsod pa sbed par bskos lags te/ 'di ltar cang mi gsung bas de de bzhin du 'dzin to/ /ngas rtsod pa sbed pa'i dge slong gi kun du spyod pa'i chos bca' bar bya ste/ rtsod pa sbed pa'i dge slong gis
260a8('dul ba): rtsod pa de gnas brtan dang bcas/ so sor thar pa dang bcas pa'i dge 'dun la gtad par bya zhing rgan rabs ji lta ba bzhin du brjod par bya ste/ dge 'dun btsun pa rnams gsan du gsol/ rtsod pa 'di gnas ga ge mo zhig tu
260b1('dul ba): gzhi 'di las byung nas dus 'di srid cig lon te/ rtsod pa de skam la gnas pa'i dge slong rnams kyis zhi bar bgyi bar rngo ma thog nas/ de rnams kyis dge 'dun la gtad pa las dge 'dun gyis kyang ma spyod nas/ des gsal
260b2('dul ba): ba'i dge slong rnams bskos pa las dge slong gsal ba rnams kyis rngo ma thog nas/ de rnams kyis kyang dge slong gsal ba bas kyang gsal ba rnams bskos pa las dge slong gsal ba bas kyang gsal ba de rnams kyis kyang rngo ma
260b3('dul ba): thog nas/ de rnams kyis kyang dge 'dun la gtad pa dang / dge 'dun gyis kyang bdag dge slong ming 'di zhes bgyi ba rtsod pa sbed par bskos nas/ bdag dge slong rtsod pa sbed pa ming 'di zhes bgyi bas rtsod pa 'di gnas brtan
260b4('dul ba): dang bcas/ so sor thar pa dang bcas pa'i dge 'dun la dbul gyis/ dge 'dun btsun pa rnams kyis 'di nas bzung ste rtsod pa 'di zla ba drug gi mtha'i bar gyis zhi bar mdzad du gsol/ gnas brtan dang bcas so sor thar
260b5('dul ba): pa dang bcas pa'i dge 'dun gyis ston pa'i bstan pa chos 'dul bas rtsod pa de zhi bar bya'o/ /gnas brtan dang bcas/ so sor thar pa dang bcas pa'i dge 'dun gyis ston pa'i bstan pa chos 'dul bas rtsod pa de zhi bar
260b6('dul ba): byas na legs par zhi bar byas par brjod par bya ste/ mngon sum dag pa yin no/ /de la mngon sum ji lta bu zhe na/ mngon sum ni gsum ste/ dge 'dun mngon sum dang / gang zag mngon sum dang / chos mngon sum
260b7('dul ba): mo/ /dge 'dun mngon sum gang zhe na/ mtshams na gnas pa'i dge slong bya bar 'os pa ji snyed pa de dag thams cad 'dus shing mngon sum du gyur pa dang / 'dun pa blang bar 'os pa rnams la 'dun pa blangs pa dang / dge slong
260b8('dul ba): rnams 'dus shing mngon sum du gyur kyang mi btub cing gshe ba gang dag gi gshe ba 'os pa rnams mi btub pa med cing mi gshe la/ las dag byed pa 'di ni dge 'dun mngon sum zhes bya'o/ /gang zag mngon sum gang zhe na/ gang
261a1('dul ba): dag gis rtsod pa de zhi bar byed pa dang / gang dag gi rtsod pa de zhi bar bya ba de dag thams cad 'dus shing mngon sum du gyur pa 'di ni gang zag mngon sum zhes bya'o/ /chos mngon sum gang zhe na/ ston pa'i bstan pa gang dang /
261a2('dul ba): chos gang dang / 'dul ba gang gis rtsod pa de zhi bar gyur pa'i ston pa'i bstan pa de dang / chos de dang / 'dul ba des rtsod pa de zhi bar byed pa 'di ni chos mngon sum zhes bya'o/ /gal te gnas brtan dang bcas/ so sor
261a3('dul ba): thar pa dang bcas pa'i dge 'dun gyis rtsod pa de zhi bar byed mi nus na des rtsod pa de rtsod pa sbed pa'i dge slong nyid la gtad par bya'o/ /rtsod pa sbed pa'i dge slong gis mdo sde dang / 'dul ba dang / ma mo 'dzin pa'i
261a4('dul ba): dge slong rnams la gtad par bya zhing rgan rims ji lta ba bzhin la brjod par bya ste/ shes ldan mdo sde dang / 'dul ba dang / ma mo 'dzin pa'i dge slong rnams gsan du gsol/ rtsod pa 'di ni gnas ga ge mo zhig
261a5('dul ba): tu gzhi 'di las byung nas dus 'di srid cig lon te/ rtsod pa de skam la gnas pa'i dge slong rnams kyis zhi bar byed ma nus nas/ de rnams kyis dge 'dun la gtad pa las dge 'dun gyis kyang ma spyod nas/ des kyang dge slong
261a6('dul ba): gsal ba rnams bskos pa las dge slong gsal ba rnams kyis kyang ma nus nas/ de rnams kyis kyang dge slong gsal ba bas kyang gsal ba rnams bskos pa las dge slong gsal ba bas kyang gsal ba rnams
261a7('dul ba): kyis kyang ma nus nas/ de rnams kyis kyang dge 'dun la gtad pa dang / dge 'dun gyis bdag dge slong ming 'di zhes bgyi ba rtsod pa sbed par bskos te/ bdag dge slong rtsod pa sbed pa ming 'di zhes bgyi bas rtsod pa
261a8('dul ba): 'di gnas brtan dang bcas/ so sor thar pa dang bcas pa'i dge 'dun la gtad pa las/ gnas brtan dang bcas/ so sor thar pa dang bcas pa'i dge 'dun gyis ma spyod nas/ bdag dge slong rtsod pa sbed pa
261b1('dul ba): ming 'di zhes bgyi ba la gtad de/ bdag dge slong rtsod pa sbed pa ming 'di zhes bgyi bas rtsod pa 'di mdo sde dang / 'dul ba dang / ma mo 'dzin pa'i dge slong rnams la gtad kyis/ shes ldan mdo sde dang / 'dul ba dang / ma mo
261b2('dul ba): 'dzin pa'i dge slong rnams kyis 'di nas bzung ste/ rtsod pa 'di lo gcig gi mtha'i bar gyis zhi bar mdzod cig /mdo sde dang / 'dul ba dang / ma mo 'dzin pa'i dge slong rnams kyis ston pa'i bstan pa chos 'dul bas rtsod pa de
261b3('dul ba): zhi bar bya'o/ /mdo sde dang / 'dul ba dang / ma mo 'dzin pa'i dge slong rnams kyis rtsod pa de zhi bar byas na legs par zhi bar byas par brjod par bya ste/ mngon sum dag pa yin no/ /de la mngon sum ji lta bu zhe na/
261b4('dul ba): mngon sum ni gnyis te/ gang zag mngon sum dang / chos mngon sum mo/ /gang zag mngon sum gang zhe na/ gang dag gis rtsod pa de zhi bar byed pa dang / gang dag gi rtsod pa zhi bar bya ba de thams cad 'dus shing mngon
261b5('dul ba): sum du gyur pa 'di ni gang zag mngon sum zhes bya'o/ /chos mngon sum gang zhe na/ ston pa'i bstan pa gang dang / chos gang dang / 'dul ba gang gis rtsod pa de zhi bar 'gyur ba'i ston pa'i bstan pa de dang
261b6('dul ba): chos de dang / 'dul ba des rtsod pa de zhi bar byed pa 'di ni chos mngon sum zhes bya'o/ /gal te mdo sde dang / 'dul ba dang / ma mo 'dzin pa'i dge slong rnams kyis rtsod pa de zhi bar byed mi nus na de rnams kyis rtsod pa sbed pa'i dge slong
261b7('dul ba): nyid la gtad par bya'o/ /rtsod pa sbed pa'i dge slong gis gnas gang na dge slong gnas brtan gnas brtan gang yang rung ba 'am/ shes nyen can shes nyen can gang yang rung ba 'am/ gtso bo gtso bo gang yang rung ba yod pa de la
261b8('dul ba): gtad par bya zhing rgan rims ji lta ba bzhin la brjod par bya ste/ gnas brtan dag gson cig /rtsod pa 'di ni gnas ga ge mo zhig tu gzhi 'di las byung nas dus 'di srid gcig lon te/ rtsod pa de skam la gnas
262a1('dul ba): pa'i dge slong rnams kyis zhi bar byed ma nus nas/ de rnams kyis dge 'dun la gtad pa dang / dge 'dun gyis kyang ma spyod nas/ des kyang dge slong gsal ba rnams bskos pa las dge slong gsal ba rnams kyis
262a2('dul ba): kyang ma nus nas/ de rnams kyis kyang dge slong gsal ba bas kyang gsal ba bskos pa las dge slong gsal ba bas kyang gsal ba rnams kyis kyang ma nus nas/ de rnams kyis kyang dge 'dun la gtad pa las dge 'dun gyis
262a3('dul ba): bdag dge slong ming 'di zhes bgyi ba rtsod pa sbed par bskos nas/ bdag dge slong rtsod pa sbed pa ming 'di zhes bgyi bas rtsod pa 'di gnas brtan dang bcas/ so sor thar pa dang bcas pa'i dge 'dun la gtad pa las/ gnas
262a4('dul ba): brtan dang bcas/ so sor thar pa dang bcas pa'i dge 'dun gyis zhi bar ma spyod nas/ des kyang bdag dge slong rtsod pa sbed pa ming 'di zhes bgyi ba la gtad nas/ bdag dge slong rtsod pa sbed pa ming 'di zhes bgyi bas rtsod pa 'di
262a5('dul ba): mdo sde dang / 'dul ba dang / ma mo 'dzin pa'i dge slong rnams la gtad pa dang / mdo sde dang / 'dul ba dang / ma mo 'dzin pa rnams kyis kyang ma nus nas/ de rnams kyis kyang bdag dge slong rtsod pa sbed pa ming 'di zhes
262a6('dul ba): bgyi ba la gtad nas/ bdag dge slong rtsod pa sbed pa ming 'di zhes bgyi bas rtsod pa 'di gnas brtan la 'bul na/ gnas brtan gyis 'di nas bzung ste/ rtsod pa 'di ji tsam gyis mthar phyin gyi bar du zhi bar mdzad du
262a7('dul ba): gsol zhes brjod par bya'o/ /ngas dge slong gnas brtan gyi kun du spyod pa'i chos bca' bar bya ste/ dge slong gnas brtan gyis rgol ba dang phyir rgol ba'i dge slong rnams so shing stobs na bdag gir mi bya ste/ ba'i lci ba
262a8('dul ba): stobs na ma yin/ 'dag 'chal stobs na ma yin zhing / gdon pa dang 'dri ba yang byed du mi gzhug ste/ gzhan du na mdun nam rgyab tu 'dug nas tshig 'di skad ces/ tshe dang ldan pa dag ma 'thab shig /mtshang ma 'dru
262b1('dul ba): shig / 'thab mo ma byed cig /ma 'gyed cig /de ci'i phyir zhe na/ tshe dang ldan pa dag rtsod pa la gnyis ka rgyal ba med kyi/ 'on kyang gcig rgyal gcig pham par 'gyur ro/ /'gyed pa la gnyis ka rgyal ba med kyi/ 'on kyang
262b2('dul ba): gcig rgyal gcig pham par 'gyur ro zhes bya zhing / dge slong gnas brtan gyis ston pa'i bstan pa chos 'dul bas rtsod pa de zhi bar bya'o/ /dge slong gnas brtan gyis rtsod pa de zhi bar byas na legs par zhi bar byas par
262b3('dul ba): brjod par bya'o/ /dge slong dag de ltar na mngon sum du 'dul bar 'os pa ni rtsod pa zhi bar byed pa yin zhing / de ltar kha cig gi rtsod pa rnams 'di lta ste/ mngon sum du 'dul bar 'os pa'i rtsod pa zhi bar byed pas 'dul ba
262b4('dul ba): dang / zhi ba dang / nye bar zhi ba yin no/ /dge slong dag gang tshul shing mang po blang ba'i rtsod pa zhi bar byed pa yin/ ji ltar na 'di na kha cig gi rtsod pa rnams 'di lta ste/ gang tshul shing mang po blang ba'i rtsod pa
262b5('dul ba): zhi bar byed pas 'dul ba dang / zhi ba dang / nye bar zhi ba yin zhe na/ skam la gnas pa nas bzung ste gnas brtan gyi bar gong ma bzhin du ste/ gal te dge slong gnas brtan gyis rtsod pa de zhi bar byed mi nus na rtsod pa
262b6('dul ba): de rtsod pa sbed pa'i dge slong de nyid la gtad par bya'o/ /des kyang rtsod pa de dge 'dun la gtad par bya'o/ /dge 'dun gyis rtsod pa de gang tshul shing mang po blang ba'i rtsod pa zhi bas zhi bar bya'o/ /rgyu lngas gang tshul shing
262b7('dul ba): mang po len pa'i rtsod pa zhi ba ni rtsub pa dang / gdug pa dang / dam po dang / dbye ba'i bsam pa dang / sbyor ba gzhan du mi 'gyur ba can yin no/ /rtsub pa ji lta bu zhe na/ rgol ba dang phyir rgol ba'i dge slong rnams kyis rtsub
262b8('dul ba): po rab tu bzung ba yin te/ de ltar na rtsub po can yin no/ /gdug pa ji lta bu zhe na/ rgol ba dang phyir rgol ba'i dge slong rnams gdug pa dang / rnam par gnon pa yin te/ de ltar na gdug pa can no/ /dam po ji lta bu zhe
263a1('dul ba): na/ rgol ba dang phyir rgol ba'i dge slong rnams kyis dam por rab tu bzung ba yin te/ de ltar na dam po can yin no/ /dbye ba'i bsam pa ji lta bu zhe na/ dbye bar byed pa'i gzhi bcu bzhi las 'byed par byed pa'i
263a2('dul ba): gzhi gang yang rung ba zhig legs par shin du rab tu bzung ba yin te/ de ltar na dbye ba'i bsam pa can yin no/ /sbyor ba gzhan du mi 'gyur ba can ji lta bu zhe na/ skam la gnas pa nas bzung nas gnas brtan gyi bar gyis
263a3('dul ba): te/ de ltar na sbyor ba gzhan du mi 'gyur ba can yin te/ chos 'di lnga dang ldan pas na gang tshul shing mang po blang ba'i zhi ba ni rtsub pa dang / gdug pa dang / dam po dang / dbye ba'i bsam pa dang / sbyor ba gzhan du mi 'gyur
263a4('dul ba): ba can yin no/ /des na tshul shing 'drim pa'i dge slong bsko bar bya ste/ chos lnga dang ldan pa'i dge slong tshul shing 'brim par ma bskos pa ni bsko bar mi bya'o/ /bskos pa ni dbyung bar bya'o/ /lnga gang zhe na/ 'dun
263a5('dul ba): pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / tshul shing brims pa dang ma brims pa mi shes pa ste/ chos 'di lnga dang ldan pa'i dge slong tshul shing 'drim par ma
263a6('dul ba): bskos pa ni bsko bar mi bya'o/ /bskos pa ni dbyung bar bya'o/ /chos lnga dang ldan pa'i dge slong tshul shing 'drim par ma bskos pa ni bsko bar bya'o/ /bskos pa ni dbyung bar mi bya'o/ /lnga gang zhe na/ 'dun pas mi 'gro
263a7('dul ba): ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / tshul shing brims pa dang ma brims pa shes pa ste/ chos 'di lnga dang ldan pa'i dge slong tshul shing 'brim par ma bskos
263a8('dul ba): pa ni bsko bar bya'o/ /bskos pa ni dbyung bar mi bya'o/ /tshul shing brim pa ni bzhi ste/ bzhi gang zhe na/ sra ba dang / mngon pa dang / rna drung du gshub pa dang bcas pa dang / dge 'dun thams cad pa'o/ /sba ba'i tshul
263b1('dul ba): shing brim pa gang zhe na/ 'di lta ste tshul shing 'brim pa'i dge slong 'di snyam du sems te/ gnas 'di na dge slong gnas brtan gnas brtan rab tu mang po dag ni chos ma yin pa smra la/ dge slong gsar bu nyung zad cig ni
263b2('dul ba): chos smra bas/ gal te bdag gis tshul shing mngon par brims na dge slong gsar bu dge slong gnas brtan rnams kyi rjes su byed pa rnams chos ma yin pa'i tshul shing rab tu mang po len par 'gyur ba'i gnas gang
263b3('dul ba): yin pa de yod kyis/ ma la bdag gis tshul shing sbas te brim mo snyam nas/ de tshul shing sbas nas 'brim pa ste/ 'di ni sba ba'i tshul shing 'brim pa zhes bya'o/ /mngon pa'i tshul shing 'brim pa gang zhe na/
263b4('dul ba): 'di lta ste/ tshul shing 'brim pa'i dge slong 'di snyam du sems te/ gnas 'di na dge slong gnas brtan rab tu mang po dag ni chos smra la/ dge slong gsar bu nyung zad gcig ni chos ma yin pa smra bas/ gal te
263b5('dul ba): bdag gis tshul shing sbas te brims na dge slong gsar bu rnams chos ma yin pa'i tshul shing len par 'gyur ba gang yin pa'i gnas de yod kyis/ ma la bdag gis tshul shing mngon par brim mo/ /bdag gis
263b6('dul ba): t shul shing gsal bar brims na dge slong gsar bu dge slong gnas brtan rnams kyi rjes su byed pa rnams chos kyi tshul shing rab tu mang po len par 'gyur ba gang yin pa'i gnas de yod do snyam nas de tshul shing mngon
263b7('dul ba): par 'brim pa ste/ 'di ni mngon pa'i tshul shing 'brim pa zhes bya'o/ /rna drung du gshub pa dang bcas pa'i tshul shing 'brim pa gang zhe na/ 'di lta ste tshul shing 'brim pa'i dge slong gis rna drung du gtugs te gshubs la
263b8('dul ba): tshe dang ldan pa khyod kyi mkhan pos chos kyi tshul shing blangs kyis khyod kyis kyang chos kyi tshul shing long shig / khyod kyi slob dpon dang / mkhan po gcig pa dang / slob dpon gcig pa dang / gtam 'dres pa dang
264a1('dul ba): phebs par smra ba dang / smos 'drin dang / 'grogs bshes kyis chos kyi tshul shing blangs kyis/ khyod kyis kyang chos kyi tshul shing long shig ces smra ba ste/ 'di ni rna drung du gshub pa dang bcas pa'i tshul
264a2('dul ba): shing 'brim pa zhes bya'o/ /dge 'dun thams cad pa'i tshul shing 'brim pa gang zhe na/ 'di lta ste tshul shing 'brim pa'i dge slong 'di snyam du sems te/ gnas 'di na dge slong nad pa rab tu mang bas/ gal te
264a3('dul ba): bdag gis dge 'dun ma tshogs shing ma 'dus par tshul shing brims na dge slong rab tu mang pos chos ma yin pa'i tshul shing len par 'gyur ba gang yin pa'i gnas de yod kyis/ ma la bdag gis dge
264a4('dul ba): 'dun thams cad tshogs shing 'dus pa dang tshul shing brim par bya'o snyam nas/ dge 'dun thams cad tshogs shing 'dus pa dang tshul shing 'brim pa de/ 'di ni dge 'dun thams cad pa'i tshul shing 'brim
264a5('dul ba): pa zhes bya'o/ /chos ma yin pa'i tshul shing len pa bcu dang / chos kyi bcu'o/ /chos ma yin pa'i tshul shing len pa bcu gang zhe na/ chos ma yin pas tshul shing len pa dang / mi mthun pas tshul
264a6('dul ba): shing len pa dang / chung ba bas kyang chung bas tshul shing len pa dang / dbye ba'i bsam pas tshul shing len pa dang / sbyor ba gzhan du ma gyur pas tshul shing len pa dang / rten kha lo bsgyur ba dang mi stun pas tshul
264a7('dul ba): shing len pa dang / tshul shing blangs pas dge 'dun bye yang ci ma rung snyam du bsams pas tshul shing len pa dang / tshul shing blangs pas dge slong rab tu mang po chos ma yin pa smra bar gyur kyang ci ma rung snyam
264a8('dul ba): nas tshul shing len pa dang / tshul shing blangs pas dge 'dun 'bye bar 'gyur bar shes bzhin du tshul shing len pa dang / tshul shing blangs pas dge slong rab tu mang po dag chos ma yin pa smra bar 'gyur bar shes
264b1('dul ba): bzhin du tshul shing len pa'o/ / //'dul ba gzhi/ bam po bdun bcu dgu pa/ chos ma yin pas tshul shing len pa ji lta bu zhe na/ 'dul ba dang 'thun pa ma yin pas tshul shing len pa ste/ de lta bu ni chos ma yin pas tshul shing
264b2('dul ba): len pa yin no/ /mi mthun pas tshul shing len pa ji lta bu zhe na/ dge 'dun mi mthun pas tshul shing len pa ste/ de lta bu ni mi mthun pas tshul shing len pa yin no/ /chung ba bas kyang chung bas tshul shing len pa ji lta bu zhe na/ bsdam
264b3('dul ba): par bya bar dang bshags par bya ba yin no snyam nas tshul shing len pa ste/ de lta bu ni chung ba bas kyang chung bas tshul shing len pa yin no/ /dbye ba'i bsam pas tshul shing len pa ji lta bu zhe na/ dbye bar byed pa'i gzhi bcu bzhi
264b4('dul ba): las dbye bar byed pa'i gzhi gang yang rung ba zhig legs par shin du rab tu bzung ba de lta bu ni dge 'dun dbye ba'i bsam pas tshul shing len pa yin no/ /sbyor ba gzhan du ma gyur pas tshul shing len pa ji lta bu zhe na/ skam
264b5('dul ba): la gnas pa ma yin pa nas bzung nas gnas brtan gyis ma yin pa zhes bya ba'i bar du ste/ de lta bu ni sbyor ba gzhan du ma gyur pas tshul shing len pa yin no/ /rten kha lo bsgyur ba dang mi stun pas tshul shing len pa ji lta bu
264b6('dul ba): zhe na/ dge slong mdo sde 'dzin pa dang / 'dul ba 'dzin pa dang / ma mo 'dzin par gyur pa gang dag yin pa de dag ni chos 'dul ba 'di la rten dang kha lo bsgyur ba zhes bya ste/ de rnams la ma brtags par tshul shing len pa
264b7('dul ba): ste/ 'di lta bu ni rten kha lo bsgyur ba dang mi stun pas tshul shing len pa yin no/ /tshul shing blangs pas dge 'dun bye bar gyur kyang ci ma rung snyam pas tshul shing len pa ji lta bu yin zhe na/ tshul shing blangs pas dge 'dun
264b8('dul ba): bye bar gyur kyang ci ma rung zhes de snyam du bsams nas tshul shing len pa ste/ de lta bu ni tshul shing blangs pas dge 'dun bye bar gyur kyang ci ma rung snyam pas tshul shing len pa yin no/ /tshul shing blangs pas dge slong rab tu
265a1('dul ba): mang po chos ma yin par gyur kyang ci ma rung snyam pas tshul shing len pa ji lta bu zhe na/ tshul shing blangs pas dge slong rab tu mang po chos ma yin pa blangs nas 'jug par 'gyur yang ci ma rung snyam pas tshul shing len pa ste/
265a2('dul ba): de lta bu ni tshul shing blangs pas dge slong rab tu mang po chos ma yin pa smra bar gyur kyang ci ma rung snyam pas tshul shing len pa yin no/ /tshul shing blangs pas dge 'dun 'bye bar 'gyur bar shes bzhin du tshul shing len pa ji lta bu
265a3('dul ba): zhe na/ tshul shing blangs pas dge 'dun 'bye bar 'gyur bar shes shing de ltar bsams nas tshul shing len pa ste/ de lta bu ni tshul shing blangs pas dge 'dun 'bye bar 'gyur bar shes bzhin du tshul shing len pa yin no/ /
265a4('dul ba): tshul shing blangs pas dge slong rab tu mang po chos ma yin pa smra bar 'gyur bar shes bzhin du tshul shing len pa ji lta bu zhe na/ tshul shing blangs pas dge slong rab tu mang po chos ma yin pa blangs nas 'jug par 'gyur
265a5('dul ba): bar shes shing de ltar bsams nas tshul shing len pa ste/ de lta bu ni tshul shing blangs pas dge slong rab tu mang po chos ma yin pa smra bar 'gyur bar shes bzhin du tshul shing len pa ste/ 'di dag ni chos ma yin pa'i tshul
265a6('dul ba): shing len pa bcu yin no/ /chos kyi tshul shing len pa bcu gang zhe na/ chos kyis tshul shing len pa dang / 'thun pas tshul shing len pa dang / chung ba bas kyang chung ba ma yin pas tshul shing len pa dang / mi 'bye ba'i bsam
265a7('dul ba): pas tshul shing len pa dang / sbyor ba gzhan du 'gyur bas tshul shing len pa dang / rten kha lo bsgyur ba dang stun pas tshul shing len pa dang / tshul shing blangs pas dge 'dun bye bar ma gyur kyang ci ma rung snyam pas tshul
265a8('dul ba): shing len pa dang / tshul shing blangs pas dge slong rab tu mang po chos ma yin pa smra bar ma gyur kyang ci ma rung snyam pas tshul shing len pa dang / tshul shing blangs pas dge 'dun 'bye bar mi shes pas tshul shing len pa dang /
265b1('dul ba): tshul shing blangs pas dge slong rab tu mang po chos ma yin pa smra bar 'gyur bar mi shes pas tshul shing len pa yin no/ /chos kyi tshul shing len pa ji lta bu zhe na/ 'dul ba dang 'thun pas tshul shing len pa ste/ de lta bu ni
265b2('dul ba): chos kyi tshul shing len pa yin no/ /'thun pas tshul shing len pa ji lta bu zhe na/ dge 'dun 'thun pas tshul shing len pa ste/ de lta bu ni 'thun pas tshul shing len pa yin no/ /chung ba bas kyang chung ba ma yin pas
265b3('dul ba): tshul shing len pa ji lta bu zhe na/ bsdam par bya ba ma yin pa dang / bshags par bya ba ma yin no snyam du bsams nas tshul shing len pa ste/ de lta bu ni chung ba bas kyang chung ba ma yin pas tshul shing len pa yin no/ /
265b4('dul ba): mi 'bye ba'i bsam pas tshul shing len pa ji lta bu zhe na/ 'bye bar byed ba'i gzhi bcu bzhi las 'bye bar byed pa'i gzhi gang yang rung ba legs par shin du rab tu ma bzung ba ste/ de lta bu ni mi 'bye ba'i bsam
265b5('dul ba): pas tshul shing len pa yin no/ /sbyor ba gzhan du gyur pas tshul shing len pa ji lta bu zhe na/ skam la gnas pa nas bzung nas gnas brtan gyi bar gyis te/ de lta bu ni sbyor ba gzhan du gyur pas tshul shing len pa yin no/ /
265b6('dul ba): rten kha lo bsgyur ba dang stun pas tshul shing len pa ji lta bu zhe na/ dge slong mdo sde 'dzin pa dang / 'dul ba 'dzin pa dang / ma mo 'dzin pa gang dag yin pa de dag ni chos 'dul ba 'di la rten dang kha lo bsgyur ba
265b7('dul ba): zhes bya ste/ de rnams la brtags nas tshul shing len pa de lta bu ni rten kha lo bsgyur ba dang stun pas tshul shing len pa yin no/ tshul shing blangs pas dge 'dun bye bar ma gyur kyang ci ma rung snyam pas tshul shing len pa
265b8('dul ba): ji lta bu zhe na/ tshul shing blangs pas dge 'dun bye bar gyur kyang ci ma rung zhes de ltar mi sems pas tshul shing len pa ste/ de lta bu ni tshul shing blangs pas dge 'dun bye bar ma gyur kyang ci ma rung snyam pas tshul shing
266a1('dul ba): len pa yin no/ /tshul shing blangs pas dge slong rab tu mang po chos ma yin pa smra bar ma gyur kyang ci ma rung snyam pas tshul shing len pa ji lta bu zhe na/ tshul shing blangs pas dge slong rab tu mang po chos ma yin
266a2('dul ba): pa blangs te 'jug par ma gyur kyang ci ma rung snyam pas tshul shing len pa ste/ de lta bu ni tshul shing blangs pas dge slong rab tu mang po chos ma yin pa smra bar ma gyur kyang ci ma rung snyam pas tshul shing len pa yin no/ /
266a3('dul ba): tshul shing blangs pas dge 'dun 'bye bar 'gyur bar mi shes pas tshul shing len pa ji lta bu zhe na/ tshul shing blangs pas dge 'dun 'bye bar 'gyur bar mi shes shing de ltar mi sems pas tshul shing len pa ste/
266a4('dul ba): de lta bu ni tshul shing blangs pas dge 'dun 'bye bar 'gyur bar mi shes pas tshul shing len pa yin no/ /tshul shing blangs pas dge slong rab tu mang po chos ma yin pa smra bar 'gyur bar mi shes pas tshul shing len pa ji lta bu zhe na/
266a5('dul ba): tshul shing blangs pas dge slong rab tu mang po chos ma yin pa blangs nas spyod par mi shes shing de ltar mi sems pas tshul shing len pa ste/ de lta bu ni tshul shing blangs pas dge slong rab tu mang po chos ma yin pa smra bar 'gyur bar
266a6('dul ba): mi shes pas tshul shing len pa ste/ 'di ni chos kyi tshul shing len pa bcu yin no/ /ngas dge slong tshul shing 'drim pa'i kun du spyod pa'i chos bca' bar bya ste/ dge slong tshul shing 'drim pas tshul shing rnam
266a7('dul ba): pa gnyis bsham par bya ste/ chos kyi tshul shing dang / chos ma yin pa'i tshul shing ngo / /chos kyi tshul shing rnams ni ya yo med pa/ kyag kyog med pa/ kyar kyor med pa/ kha dog bzang ba/ reg na bde bar bya'o/ /
266a8('dul ba): chos ma yin pa'i tshul shing rnams ni ya yo dang / kyag kyog dang / kyar kyor dang / kha dog ngan pa dang / reg na mi bde bar bya'o/ /de nas dge slong tshul shing 'drim pas lag pa g.yas pas chos kyi tshul shing rnams
266b1('dul ba): blangs la g.yon pas chos ma yin pa'i tshul shing rnams blangs nas dge 'dun gyis gnas brtan gyi mdun du 'dug ste/ chos kyi tshul shing rnams kyi bsngags pa dang / chos ma yin pa'i tshul shing rnams kyi bsngags pa
266b2('dul ba): ma yin pa brjod par bya ste/ gnas brtan 'di dag ni chos kyi tshul shing lags te/ ya yo ma mchis pa/ kyag kyog ma mchis pa/ kyar kyor ma mchis pa/ kha dog bzang ba/ reg na bde ba lags kyis bzhes
266b3('dul ba): shig / 'di dag ni chos ma yin pa'i tshul shing lags te/ ya yo dang kyag kyog dang / kyar kyor dang / kha dog ngan la reg na mi bde ba lags na bzhes shig /gal te chos ma yin pa'i tshul shing gang na ba de
266b4('dul ba): logs su lag pa zed na tshig dang po la yang sbyin par mi bya/ gnyis pa la yang sbyin par mi bya/ gsum pa la sbyin par bya ste/ dge 'dun gyi gnas brtan gyis 'dul ba dang 'gal ba'i nyes byas kyi ltung ba
266b5('dul ba): bshags par bya'o/ /de bzhin du dge 'dun gsar bu'i bar gyi mdun du 'dug nas chos kyi tshul shing rnams kyi bsngags pa dang / chos ma yin pa'i tshul shing rnams kyi bsngags pa ma yin pa brjod par bya ste/
266b6('dul ba): 'di dag ni chos kyi tshul shing lags te/ ya yo ma mchis pa/ kyag kyog ma mchis pa/ kyar kyor ma mchis pa/ kha dog bzang ba/ reg na bde ba lags kyis bzhes shig /'di dag ni chos ma yin pa'i tshul
266b7('dul ba): shing lags te/ ya yo dang / kyag kyog dang / kyar kyor dang / kha dog ngan pa/ reg na mi bde ba lags na bzhes shig /gal te chos ma yin pa'i tshul shing gang na ba de logs su lag pa zed na tshig dang po la
266b8('dul ba): sbyin par mi bya/ gnyis pa la sbyin par mi bya/ gsum pa la sbyin par bya ste/ de bzhin du dge 'dun gsar bus 'dul ba dang 'gal ba'i nyes byas kyi ltung ba bshags par bya'o/ /gal te chos kyi tshul shing
267a1('dul ba): nyung bar gyur na kun shes kauN+Di n+ya'i tshul shing blang bar bya'o/ /gal te chos kyi tshul shing gcig gis lhag par gyur na yang de lta na 'di lta ste chos kyis rtsod pa de nye bar zhi ba yin no/ /de ltar rtsod pa de zhi bar byas pa la
267a2('dul ba): gal te 'ga' zhig skyo sngogs byed na ltung byed du 'gyur ro/ /de bzhin du gal te chos ma yin pa'i tshul shing gcig gis lhag par gyur na yang de lta na 'di lta ste chos ma yin pas rtsod pa de zhi bar byas pa yin no/ /de ltar
267a3('dul ba): rtsod pa de zhi bar byas pa la 'ga' zhig skyo sngogs byed na nyes byas su 'gyur ro/ /de ltar na gang tshul shing mang po blangs pas rtsod pa zhi bar byed pa yin zhing / de ltar na 'di na kha cig gi rtsod pa rnams 'di lta ste/
267a4('dul ba): gang tshul shing mang po blang ba'i rtsod pa zhi bar byed pas dul ba dang / zhi ba dang / nye bar zhi ba yin no/ /dge slong dag 'gyed pa'i rtsod pa la rtsod ba zhi bar byed pa gnyis kyis dul bar bya/ zhi bar bya/ nye bar zhi bar
267a5('dul ba): bya ba ni 'di lta ste/ mngon sum du 'dul bar 'os pa dang / gang tshul shing mang po blang bas so/ /dge slong dag gdams ngag med pa'i rtsod pa la rtsod pa zhi bar byed pa'i chos gsum gyis dul bar bya/ zhi bar bya/
267a6('dul ba): nye bar zhi bar bya'o/ /gsum gang zhe na/ mngon sum du 'dul ba dang / dran pas 'dul ba dang / ma myos pas 'dul ba'o/ /dge slong dag ji ltar na mngon sum gyis 'dul ba ni rtsod pa zhi bar byed pa yin/ ji ltar
267a7('dul ba): na 'di na kha cig gi rtsod pa rnams 'di lta ste/ mngon sum du 'dul ba'i rtsod pa zhi bar byed pas dul ba dang / zhi ba dang / nye bar zhi ba yin zhe na/ skam la gnas pa nas bzung nas gnas brtan gyi bar gyis
267a8('dul ba): gong ma bzhin du ste/ dge slong dag de ltar na mngon sum du 'dul ba ni rtsod pa zhi bar byed pa yin zhing / de ltar na 'di na kha cig gi rtsod pa rnams 'di lta ste/ mngon sum du 'dul ba'i rtsod pa zhi bar byed pas dul
267b1('dul ba): ba dang / zhi ba dang / nye bar zhi ba yin no/ /dge slong dag ji ltar na dran pas 'dul ba ni rtsod pa zhi bar byed pa yin/ ji ltar na 'di na kha cig rtsod pa rnams 'di lta ste/ dran pas 'dul ba'i rtsod pa zhi bar byed pas
267b2('dul ba): dul ba dang / zhi ba dang / nye bar zhi ba yin zhe na/ dper na tshe dang ldan pa gyad bu nor la dge slong ma mdza' mos mi bden pas skur pa btab pa de la dge slong rnams gleng bar byed de/ gzhi des gleng ba na ngo tsha'o zhes
267b3('dul ba): bya ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis gyad bu nor dang / gzhan yang de lta bu dang 'thun pa su yang rung ba la
267b4('dul ba): dran pas 'dul bar 'os pa byin cig / sbyin pa ni 'di ltar sbyin par bya ste/ gnas mal bshams la gaN DI brdungs nas dris pa'i tshig gis dge slong rnams la yang dag par bsgo la dge 'dun thams cad tshogs
267b5('dul ba): shing 'thun par gyur pa dang gyad bu nor gyis bla gos phrag pa gcig tu gzar te/ rgan rims ji lta ba bzhin du 'dud pa byas la rgan pa'i mthar tsog tsog por 'dug nas thal mo sbyar te tshig 'di skad ces/
267b6('dul ba): dge 'dun btsun pa rnams gsan du gsol/ bdag gyad bu nor la dge slong ma mdza' mos mi bden pas skur pa btab pas bdag la dge slong rnams gzhi des gleng bar bgyid de/ bdag la gzhi des
267b7('dul ba): gleng bar bgyid pa dge 'dun la dran pas 'dul ba gsol na/ dge 'dun btsun pa thugs brtse ba can thugs brtse bas nye bar bzung ste/ bdag gyad bu nor la dran pas 'dul ba stsal du gsol/ de skad lan gnyis
267b8('dul ba): lan gsum du brjod par bya'o/ /de nas dge slong gcig gis gsol ba byas te las bya'o/ /dge 'dun btsun pa rnams gsan du gsol/ gyad bu nor 'di la dge slong ma mdza' mos mi bden pas
268a1('dul ba): skur pa btab pas 'di la dge slong rnams gzhi des gleng bar bgyid de/ 'di la gzhi des gleng bar bgyid pa dge 'dun las dran pas 'dul ba gsol na/ gal te dge 'dun gyi dus la bab cing bzod
268a2('dul ba): na dge 'dun gyis gnang bar mdzod cig dang / 'di ltar dge 'dun gyis gyad bu nor la dran pas 'dul ba stsol bar mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol/ gyad bu
268a3('dul ba): nor 'di la dge slong ma mdza' mos mi bden pas skur pa btab pas 'di la dge slong rnams gzhi des gleng bar bgyid de/ 'di la gzhi des gleng bar bgyid pa na dge 'dun las dran pas 'dul ba gsol te/ de'i slad du dge
268a4('dul ba): 'dun gyis gyad bu nor la dran pas 'dul ba stsol bar mdzad na/ tshe dang ldan pa gang dag gyad bu nor la dran pas 'dul ba stsol bar bzod pa de dag ni cang ma gsung shig /gang dag mi bzod pa de dag ni gsungs shig /
268a5('dul ba): dge 'dun gyis bzod cing gnang nas dge 'dun gyis gyad bu nor la dran pas 'dul ba stsal lags te/ 'di ltar cang mi gsung bas de de bzhin du 'dzin no/ /chos ma yin pa'i dran pas 'dul ba sbyin pa gsum dang / chos kyi
268a6('dul ba): gsum mo/ /chos ma yin pa'i dran pas 'dul ba sbyin pa gsum gang zhe na/ 'di lta ste dge slong phas pham pa'i ltung ba byung ba de la dge slong rnams gzhi des gleng bar byed cing / de la gzhi des gleng bar byed pa na dge 'dun las dran
268a7('dul ba): pas 'dul ba gsol te/ de la dge 'dun gyis dran pas 'dul ba sbyin pa ni chos ma yin pa'i dran pas 'dul ba sbyin pa yin te/ de ci'i phyir zhe na/ de ni bsnyil bar 'os pa'i phyir ro/ /'di lta ste dge slong dge 'dun lhag ma dang /
268a8('dul ba): ltung byed dang / so sor bshags pa dang / nyes byas kyi ltung ba byung ba de la dge slong rnams gzhi des gleng bar byed cing / de la gzhi des gleng bar byed pa na dge 'dun las dran pas 'dul ba gsol te/ dge 'dun gyis de la
268b1('dul ba): dran pas 'dul ba sbyin pa ni chos ma yin pa'i dran pas 'dul ba sbyin pa yin te/ de ci'i phyir zhe na/ de ni bshags par 'os pa'i phyir ro/ /'di lta ste dge slong bye ma skyes smyos/ sems 'khrugs/ tshor bas nyen te sgren mor byung nas dge sbyong gi
268b2('dul ba): tshul ma yin pa/ rjes su mthun pa ma yin pa mang du spyad/ smras brtsal nas kha chu zags/ mig dgrad/ bzhin gyur te gnyid kyis ma log par gnyid kyis log go snyam du shes/ pha rol gyis ma smras par smras so snyam du shes so/ /dus
268b3('dul ba): gzhan zhig na des rang gi sems slar sor chud pa dang / de la gzhi des dge slong rnams gleng bar byed cing / de la gzhi des gleng bar byed pa na dge 'dun las dran pas 'dul ba gsol te/ dge 'dun gyis de la dran pas 'dul ba sbyin pa ni
268b4('dul ba): chos ma yin pa'i dran pas 'dul ba sbyin pa yin te/ de ci'i phyir zhe na/ de ni ma myos pas 'dul bar 'os pa'i phyir ro/ /'di lta ste dge slong gzhi ldan dge 'dun gyi nang du ltung ba nyid shes pa las brjed nas phyis dran te shes pa las kyang
268b5('dul ba): brjed pa dang / dge 'dun gyis de la dran pas 'dul ba sbyin pa ni chos ma yin pa'i dran pas 'dul ba sbyin pa yin te/ de ci'i phyir zhe na/ de ni de'i ngo bo nyid tshol du gzhug par 'os pa'i phyir te/ 'di dag ni chos ma yin pa'i dran pas
268b6('dul ba): 'dul ba sbyin pa gsum yin no/ /chos kyi dran pas 'dul ba sbyin pa gsum gang zhe na/ 'di lta ste/ gyad bu nor la dge slong ma mdza' mos mi bden pas skur ba btab pa de la dge slong rnams gzhi des gleng bar byed cing /
268b7('dul ba): de la gzhi des gleng bar byed pa na dge 'dun la dran pas 'dul ba gsol te/ dge 'dun gyis de la dran pas 'dul ba sbyin pa ni chos kyi dran pas 'dul ba sbyin pa yin no/ /'di lta ste dge slong zhig la ltung ba gzhan kho na zhig byung
268b8('dul ba): bar gyur pa de la dge slong rnams kyis gzhi gzhan gyis gleng bar byed cing / de la gzhi des gleng bar byed pa na dge 'dun las dran pas 'dul ba gsol te/ dge 'dun gyis de la dran pas 'dul ba sbyin pa ni chos kyi dran pas
269a1('dul ba): 'dul ba sbyin pa yin no/ /'di lta ste dge slong zhig ltung ba byung bar gyur la des de dge slong gi mdun du bshags pa byin gyis brlabs par gyur pa de la dge slong rnams gzhi des gleng bar byed cing / de la gzhi des
269a2('dul ba): gleng bar byed pa na/ dge 'dun las dran pas 'dul ba gsol te/ dge 'dun gyis de la dran pas 'dul ba sbyin pa ni chos kyi dran pas 'dul ba sbyin pa yin te/ gsum po 'di dag ni chos kyi dran pas 'dul ba sbyin pa
269a3('dul ba): yin no/ /dge slong dag de ltar na dran pas 'dul bar 'os pa ni rtsod pa zhi bar byed pa yin zhing / de ltar na 'di na kha cig gi rtsod pa rnams 'di lta ste/ dran pas 'dul bar 'os pa'i rtsod pa zhi bar byed pas dul ba dang
269a4('dul ba): zhi ba dang / nye bar zhi ba yin no/ /dge slong dag ji ltar na ma myos pas 'dul bar 'os pa/ rtsod pa zhi bar byed pa yin/ ji ltar na 'di na kha cig gi rtsod pa rnams 'di lta ste/ ma myos pas 'dul bar 'os ba'i
269a5('dul ba): rtsod pa zhi bar byed pas dul ba dang / zhi ba dang / nye bar zhi ba yin zhe na/ 'di lta ste/ dge slong bye ma skyes smyos/ sems 'khrugs/ tshor bas nyen nas sgren mor byung ste dge sbyong gi tshul ma yin pa/ rjes su 'thun pa
269a6('dul ba): ma yin pa mang du spyad smras/ brtsal nas kha chu zag /mig gyur/ bzhin gyur te gnyid kyis ma log par gnyid kyis log go snyam du shes/ pha rol gyis ma smras par smras so snyam du shes so/ /dus gzhan
269a7('dul ba): zhig na des rang gi sems sor chud pa dang / de la dge slong rnams gzhi des gleng bar byed de/ de la gzhi des gleng bar byed pa na dge 'dun la ma myos pas 'dul ba gsol ba'i skabs de dge slong rnams kyis
269a8('dul ba): bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong bye ma skyes dang / gzhan yang de lta bu dang 'thun pa su yang rung ba la ma myos pas 'dul ba byin cig /sbyin pa ni
269b1('dul ba): 'di ltar bya ste/ gnas mal bshams la gaN DI brdungs te/ dris pa'i tshig gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang / dge slong bye ma skyes kyis bla
269b2('dul ba): gos phrag pa gcig tu gzar te/ rgan pa ji lta ba bzhin du 'dud pa byas la rgan pa'i mthar tsog tsog por 'dug ste thal mo sbyar la tshig 'di skad ces/ dge 'dun btsun pa rnams gsan du gsol/ bdag dge slong
269b3('dul ba): bye ma skyes smyos/ sems 'khrugs/ tshor bas nyen nas sgren mor byung ste dge sbyong gi tshul ma yin pa/ rjes su 'thun pa ma yin pa mang du spyad/ smras/ brtsal nas kha chu zags/ mig gyur/ bzhin gyur te/ gnyid kyis ma
269b4('dul ba): log par gnyid kyis log go snyam du 'tshal/ pha rol gyis ma smras par smras so snyam du 'tshal ba las dus gzhan zhig na bdag sems sor chud pa dang bdag la dge slong rnams gzhi des gleng bar bgyid cing / bdag la gzhi
269b5('dul ba): des gleng bar bgyid pa dge 'dun la ma myos pas 'dul ba gsol na/ dge 'dun btsun pa rnams thugs brtse ba can thugs brtse ba nye bar bzung ste/ bdag dge slong bye ma skyes la ma myos pas 'dul ba stsal du gsol/
269b6('dul ba): de skad lan gnyis lan gsum du brjod par bya'o/ /de nas dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong bye ma skyes 'di myos/ sems 'khrugs/
269b7('dul ba): tshor bas nyen nas sgren mor byung ste dge sbyong gi tshul ma lags pa/ rjes su mthun pa ma lags pa mang du spyad/ smras/ brtsal nas kha chu zags/ mig gyur/ bzhin gyur te gnyid kyis ma log par gnyid kyis log
269b8('dul ba): go snyam du 'tshal/ pha rol kyis ma smras par smras so snyam du 'tshal ba las dus gzhan zhig na 'dis rang gi sems sor chud pa dang 'di la dge slong rnams gleng bar bgyid cing / 'di la gzhi des gleng bar bgyid pa dge
270a1('dul ba): 'dun la ma myos pas 'dul ba gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / de'i slad du dge 'dun gyis dge slong bye ma skyes la ma smyos pa'i 'dul ba stsol bar
270a2('dul ba): mdzad do/ /'di ni gsol ba'o/ /las bya ba ni/ dge 'dun btsun pa rnams gsan du gsol dge slong bye ma skyes 'di myos/ sems 'khrugs/ tshor bas nyen nas sgren mor byung ste dge sbyong gi tshul ma lags pa/ rjes su
270a3('dul ba): 'thun pa ma lags pa mang du spyad/ smras/ brtsal nas kha chu zags/ mig gyur/ bzhin gyur te gnyid kyis ma log par gnyid kyis log go snyam du 'tshal/ pha rol gyis ma smras par smras so snyam du 'tshal ba las dus gzhan
270a4('dul ba): zhig na 'dis rang gi sems sor chud pa dang 'di la dge slong rnams gzhi des gleng bar bgyid cing / 'di la gzhi des gleng bar bgyid pa dge 'dun las ma myos pas 'dul ba gsol te/ de'i slad du dge 'dun gyis dge slong bye
270a5('dul ba): ma skyes la ma myos pas 'dul ba stsal bar mdzad na/ tshe dang ldan pa gang dag dge slong bye ma skyes la ma myos pas 'dul ba stsol bar mdzad par bzod pa de dag ni cang ma gsung shig /gang dag mi bzod pa de dag ni gsungs shig /
270a6('dul ba): dge 'dun gyis bzod cing gnang nas dge 'dun gyis/ dge slong bye ma skyes la ma myos pas 'dul ba stsal lags te/ 'di ltar cang mi gsung bas de de bzhin du 'dzin to/ /chos ma yin pa'i ma myos pas 'dul bar 'os pa sbyin pa
270a7('dul ba): gcig de la chos kyi gcig go/ /chos ma yin pa'i gcig gang zhe na/ 'di lta ste/ dge slong ma smyos par bdag ni smyos so/ /sems ma 'khrugs par sems 'khrugs so snyam du shes pa dang / dge 'dun gyis de la ma myos par
270a8('dul ba): 'dul bar 'os pa sbyin pa ni chos ma yin pa'i ma myos pas 'dul bar 'os pa sbyin pa yin te/ 'di ni chos ma yin pa'i gcig yin no/ /chos kyi gcig gang zhe na/ 'di lta ste dge slong bye ma skyes smyos/ sems 'khrugs/ tshor
270b1('dul ba): bas nyen nas sgren mor byung ste dge sbyong gi tshul ma yin pa/ rjes su 'thun pa ma yin pa mang du spyad/ smras/ brtsal nas kha chu zags/ mig gyur/ bzhin gyur te de gnyid kyis ma log par gnyid kyis log go snyam du shes/
270b2('dul ba): pha rol gyis ma smras par smras so snyam du shes pa las dus gzhan zhig na des rang gi sems sor chud pa dang / de la dge slong rnams gzhi des gleng bar byed cing / de la gzhi des gleng bar byed pa na dge 'dun la ma myos pas
270b3('dul ba): 'dul bar 'os pa gsol te/ dge 'dun gyis de la ma myos pas 'dul bar 'os pa sbyin pa ni chos kyi ma myos pas 'dul bar 'os pa sbyin pa ste/ 'di ni chos kyi gcig yin no/ /dge slong dag de ltar na ma myos pas 'dul
270b4('dul ba): bar 'os pa ni rtsod pa zhi bar byed pa yin zhing / de ltar na 'di na kha gcig gi rtsod pa rnams dul ba dang / zhi ba dang / nye bar zhi ba yin no/ /dge slong dag gdams ngag med pa'i rtsod pa la rtsod pa zhi bar bya ba'i chos 'di gsum
270b5('dul ba): gyis dul bar bya/ zhi bar bya/ nye bar zhi bar bya ba ni 'di lta ste/ mngon sum du 'dul bar 'os pa dang / dran pas 'dul bar 'os pa dang / ma myos pas 'dul bar 'os pas so/ /dge slong dag ltung ba'i rtsod pa la rtsod pa
270b6('dul ba): zhi bar byed pa'i chos bzhis dul bar bya/ zhi bar bya/ nye bar zhi bar bya'o/ /bzhi gang zhe na/ khas blang bar 'os pa dang / mngon sum du 'dul bar 'os pa dang / de'i ngo bo nyid tshol du gzhug par 'os pa dang / rtswa bkram pa
270b7('dul ba): lta bur 'os pas so/ /dge slong dag ji ltar na khas blang bar 'os pa ni rtsod pa zhi bar byed pa yin/ ji ltar na 'di na kha cig gi rtsod pa rnams 'di lta ste/ khas blang bar 'os pa'i rtsod pa zhi bar byed pas dul ba dang / zhi ba
270b8('dul ba): dang / nye bar zhi ba yin zhe na/ 'di lta ste dge slong ltung ba byung bar gyur pa de la gzhi des glengs kyang rung ma glengs kyang rung / dran par byas kyang rung dran par ma byas kyang rung / dge slong zhig gi mdun du 'dug nas 'di skad ces
271a1('dul ba): tshe dang ldan pa dgongs su gsol/ bdag ming 'di zhes bgyi ba la ltung ba 'di lta bu zhig byung ba de bdag gis tshe dang ldan pa'i mdun du mthol zhing bshags par bgyi'o/ /bdag gis mthol zhing bshags na reg
271a2('dul ba): par 'gyur gyi/ ma mthol ma bshags na ni ma lags so/ /des ltung ba mthong ngam zhes brjod par bya'o/ /des kyang ltung ba mthong ngo zhes brjod par bya'o/ /snga ma shos kyis phyis sdom par byed dam zhes brjod par bya'o/ /
271a3('dul ba): phyi ma shos kyis bgyid do zhes brjod par bya ste/ 'di ni khas blang ba'o/ /chos ma yin pa'i khas blang ba sbyin pa bcu dang / chos kyi bcu'o/ /chos ma yin pa'i khas blang ba sbyin pa bcu gang zhe na/ 'di lta ste/ dge slong phas
271a4('dul ba): pham pa'i ltung ba byung la bdag la ma byung ngo snyam du shes pa de la dge 'dun gyis khas len du 'jug pa ni chos ma yin pa'i khas len pa sbyin pa yin no/ /dge 'dun lhag ma dang / ltung byed dang / so sor bshags pa dang /
271a5('dul ba): nyes byas kyi ltung ba byung ba la bdag la ma byung ngo snyam du shes pa de la dge 'dun gyis khas len du 'jug pa ni chos ma yin pa'i khas len du sbyin pa yin no/ /'di lta ste dge slong phas pham pa'i ltung ba ma byung ba
271a6('dul ba): la bdag la byung ngo snyam du shes pa de la dge 'dun gyis khas len du 'jug pa ni chos ma yin pa'i khas len pa sbyin pa yin no/ /dge 'dun lhag ma dang / ltung byed dang / so sor bshags pa dang / nyes byas kyi ltung
271a7('dul ba): ba ma byung ba la bdag la byung ngo snyam du shes pa de la dge 'dun gyis khas len du 'jug pa ni chos ma yin pa'i khas len pa sbyin pa ste/ 'di dag ni chos ma yin pa'i khas len pa sbyin pa bcu yin no/ /chos kyi khas len
271a8('dul ba): pa sbyin pa bcu gang zhe na/ 'di lta ste dge slong phas pham pa'i ltung ba byung la bdag la byung ngo snyam du shes pa de la dge 'dun gyis khas len du 'jug pa ni chos kyi khas len pa sbyin pa yin no/ /dge 'dun lhag ma dang /
271b1('dul ba): ltung byed dang / so sor bshags pa dang / nyes byas kyi ltung ba byung ba la bdag la byung ngo snyam du shes pa de la dge 'dun gyis khas len du 'jug pa ni chos kyi khas len pa sbyin pa yin no/ /'di lta ste dge slong phas pham
271b2('dul ba): pa'i ltung ba ma byung ba la bdag la ma byung ngo snyam du shes pa de la dge 'dun gyis khas len du 'jug pa ni chos kyi khas len pa sbyin pa yin no/ /dge 'dun lhag ma dang / ltung byed dang / so sor bshags pa dang /
271b3('dul ba): nyes byas kyi ltung ba ma byung la bdag la ma byung ngo snyam du shes pa de la dge 'dun gyis khas len du 'jug pa ni chos kyi khas len pa sbyin pa ste/ 'di dag ni chos kyi khas len pa sbyin pa bcu yin no/ /dge slong dag de ltar
271b4('dul ba): na khas blang bar 'os pa ni rtsod pa zhi bar byed pa yin zhing / de ltar na 'di na kha cig gi rtsod pa rnams 'di lta ste/ khas blang bar 'os pa'i rtsod pa zhi bar byed pas dul ba dang / zhi ba dang / nye bar zhi ba yin no/ /
271b5('dul ba): sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe tshe dang ldan pa ri dgas 'dzin gyi bu nag po yangs pa can gyi spre'u rdzing gi 'gram na khang pa
271b6('dul ba): brtsegs pa'i gnas na 'dug go/ /de la brten nas yangs pa can gyi lid tsa bi rnams sangs rgyas dang / chos dang / dge 'dun la lhag par bya ba byed pa dang / yangs pa can gyi dge slong rnams kyis bsams pa/
271b7('dul ba): tshe dang ldan pa ri dgas 'dzin gyi bu nag po 'di gzhan nyid du btsas la gzhan du chen por gyur pa ste/ mnyan yod du skyes pa de la yangs pa can gyi lid tsa byi rnams lhag par dad par byed kyis/ de la gnas nas
271b8('dul ba): dbyung ba'i las bya ste/ des na de la yangs pa can gyi lid tsa bi rnams ma dad pa skyes par 'gyur ro snyam du bsams nas de la glan ka tshol bar gyur to/ /ji tsam na khyim bdag gcig gis sangs rgyas la sogs pa dge slong
272a1('dul ba): gi dge 'dun bsro khang gi khrus la spyan drangs pa dang / dge slong rnams kyis gzar thag la chos gos rnams bkal te khrus bya bar brtsams so/ /tshe dang ldan pa ri dgas 'dzin gyi bu nag pos kyang shes bzhin
272a2('dul ba): gyis mtha' gcig tu chos gos bzhag nas khrus bya bar brtsams so/ /dge slong gzhan zhig gis kyang phyogs de nyid du chos gos bzhag go/ /de nas tshe dang ldan pa ri dgas 'dzin gyi bu nag pos khrus byas nas 'di
272a3('dul ba): nyid bdag nyid kyi chos gos yin no snyam nas dge slong de'i chos gos bgos te song ngo / /ji tsam na dge slong de langs na rang gi chos gos mi snang nas des dge slong rnams la dris pa/ tshe dang ldan pa dag kho bo'i chos gos
272a4('dul ba): sus brkus/ ji tsam na phyogs de na tshe dang ldan pa ri dgas 'dzin gyi bu nag po'i lhan cig gnas pa 'dug pa des thos nas des smras pa/ tshe dang ldan pa mkhan pos phyogs 'dir chos gos bzhag na des nor te khyer bar
272a5('dul ba): ma gyur grang / re shig kho bos song la mkhan po la dri'o zhes des mkhan po'i drung du song ste smras pa/ mkhan po khyod kyis su zhig gi chos gos blangs/ des smras pa/ bu kho bo'i 'o/ /mkhan po dge slong che ge mo zhig
272a6('dul ba): gi chos gos phyogs de nyid du bzhag pa de kha mchis lags so/ /bu gal te de lta na chos gos de dag khyer te shog shig blta'o/ /des khyer te 'ongs nas mkhan po chos gos 'di ngo mkhyen par mdzod cig /des
272a7('dul ba): ngo shes nas bu ngas nor bar khyer te 'ongs kyis/ dge slong de'i 'di dag yin gyis skyol cig /des khyer te dge slong de'i drung du song nas smras pa/ tshe dang ldan pa chos gos 'di dag mkhan pos nor te khyer ro/ /des smras pa/
272a8('dul ba): des brkus sems kyis blangs pas phas pham pa'i ltung ba byung ngo / /de nas glags tshol ba'i dge slong rnams kyis de la gleng ba ma byas dran par ma byas par mthus gnas nas dbyung ba'i las byas so/ /tshe dang ldan pa
272b1('dul ba): ri dgas 'dzin gyi bu nag pos bsams pa/ bram ze dang khyim bdag rnams dad pa skye bar ni dka' la ma dad pa skye bar ni sla bas gal te 'dug par gyur na gdon mi za bar yangs pa can gyi lid tsa bi rnams ma dad pa
272b2('dul ba): skye bar 'gyur gyis/ mdor na mnyan yod kho nar 'gro'o snyam nas/ des yangs pa can gyi lid tsa bi rnams la ma bltas par des lhung bzed dang chos gos blangs nas mnyan yod gang na ba der rgyu zhing song ste/ rim gyis rgyu zhing
272b3('dul ba): song ba na mnyan yod du phyin pa dang / de dge slong rnams kyis mthong nas smras pa/ tshe dang ldan pa nag po 'ongs pa legs so/ /'ongs pa legs so/ /khyod mthong ba ni kho bo cag dga' na 'ongs pa ma yin no/ /ci'i phyir 'di ltar
272b4('dul ba): khyod la brten nas yangs pa can gyi lid tsa bi rnams sangs rgyas la mngon par dad/ chos dang / dge 'dun la mngon par dad pas sangs rgyas dang / chos dang / dge 'dun la lhag par bya ba byed do/ /des smras pa/ de ni mang
272b5('dul ba): mod kyi yangs pa can gyi dge slong rnams kyis bdag la gleng ba ma byas dran par ma byas par mthus gnas nas dbyung ba'i las byas so zhes pa'i skabs de dge slong rnams kyis bcom ldan 'das la gsol pa dang / bcom
272b6('dul ba): ldan 'das kyis bka' stsal pa/ dge slong 'dug shig /khyod ngas chos kyis bslang bar bya'o/ /de nas bcom ldan 'das kyis chos kyis bslang ngo / /yangs pa can gyi dge slong rnams bdag cag gis dge slong nag
272b7('dul ba): po skyon med pa gnod pa ma byas pa la mthus gnas nas dbyung ba'i las byas pa gang yin pa ni ma legs pa zhig byas so zhes 'gyod pa skyes nas/ de rnams lhung bzed dang chos gos blangs te mnyan yod gang na ba der
272b8('dul ba): rgyu zhing song ba las/ de rnams kyis lam kar dge slong zhig mthong nas smras pa/ tshe dang ldan pa khyod gang nas 'ongs/ mnyan yod nas so/ /khyod kyis ri dgas 'dzin gyi bu nag po mthong ngam/ mthong ngo / /de ci bya/
273a1('dul ba): kho bo cag gis de skyon med pa gnod pa ma byas pa la gleng ba ma byas/ dran par ma byas par mthus gnas nas dbyung ba'i las byas so/ /bslang zin no/ /sus/ bcom ldan 'das kyis so/ /de na kha cig gis
273a2('dul ba): ni 'di skad ces smras so/ /bslang ba ni ma yin gyi thag bsring bar bslang ba yin te/ 'di ltar de bdag cag gis gnas nas dbyung ba'i las byas la/ bdag cag gis mngon sum du ma gyur par de bslang ba ni rigs
273a3('dul ba): pa ma yin no/ kha cig gis smras pa/ gal te bcom ldan 'das chos kyi rje/ bde bar gshegs pa chos kyi rjes bslang na legs par bslang ba yin no/ /de rnams rim gyis mnyan yod du phyin pa dang lhung
273a4('dul ba): bzed dang / chos gos mkhos su phab nas rkang pa gnyis bkrus te/ bcom ldan 'das gang na ba der song nas phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug
273a5('dul ba): go/ /phyogs gcig tu 'dug nas bcom ldan 'das la yangs pa can gyi dge slong rnams kyis 'di skad ces gsol to/ /btsun pa bdag cag byis pa/ blun pa/ mi gsal pa/ mi mkhas pa rnams
273a6('dul ba): kyis ri dgas 'dzin gyi bu nag po skyon ma mchis pa gnod pa ma bgyis pa la gleng ba ma bgyis/ dran par ma bgyis par mthus gnas nas dbyung ba'i las bgyis pa bdag cag 'gyod pa skyes nas ri dgas 'dzin gyi bu nag po
273a7('dul ba): la bzod pa gsol du 'dir mchis lags so/ /bcom ldan 'das kyis bka' stsal pa/ dge slong dag rtsod pa de de bzhin gshegs pas 'di lta ste chos kyis bslang zin no/ /btsun pa bdag cag gis shul kar
273a8('dul ba): dge slong zhig las bcom ldan 'das kyis rtsod pa de 'di lta ste/ chos kyis bslang lags so zhes thos te/ de lta lags mod kyi bdag cag gi nang na kha cig gi mchid nas 'di skad ces/ bslang ba ma lags kyi
273b1('dul ba): thag bsring bar bslang ba lags te/ 'di ltar der bdag cag mngon sum du ma gyur to zhes mchi'o/ /gzhan dag ni gal te bcom ldan 'das chos kyi rje/ bde bar gshegs pa chos kyi rjes bslang ba ni legs par bslang ba
273b2('dul ba): lags so zhes mchi'o/ /bcom ldan 'das kyis dgongs pa/ kye ma'o nga'i nyan thos rnams ni 'di lta ste/ ston pa'i bstan pa chos 'dul bas rtsod pa skyes shing byung ba zhi bar bya bar 'dod do snyam du dgongs nas/ dge slong
273b3('dul ba): rnams la bka' stsal pa/ dge slong dag ji ltar na mngon sum du 'dul bar 'os pa ni rtsod pa zhi bar byed pa yin/ ji ltar na 'di na kha cig gi rtsod pa rnams 'di lta ste/ mngon sum du 'dul bar 'os pa'i rtsod pa zhi bar byed
273b4('dul ba): pas dul ba dang / zhi ba dang / nye bar zhi ba yin zhe na/ dge slong dag 'di la chos 'dul bas gang zag gis gang zag la mig bzhi mngon sum du gleng ba dang / chos 'dul bas gnyis kyis mang po dang / dge 'dun la
273b5('dul ba): mig bzhi mngon sum du gleng ba dang / chos 'dul bas gang zag gnyis kyis gang zag la mig bzhi mngon sum du gleng ba dang / chos 'dul bas gang zag gnyis kyis gnyis dang mang po dang / dge 'dun la chos 'dul bas gang
273b6('dul ba): zag mang pos gang zag la mig bzhi mngon sum du gleng ba dang / chos 'dul bas gang zag mang pos gnyis dang / mang po dang / dge 'dun la mig bzhi mngon sum du gleng ba dang / chos 'dul bas dge 'dun gyis gang zag
273b7('dul ba): la mig bzhi mngon sum du gleng ba dang / chos 'dul bas dge 'dun gyis gnyis dang mang po dang / dge 'dun la mig bzhi mngon sum du gleng ba'o/ /chos ma yin pa'i mngon sum du 'dul bar 'os pa sbyin pa bcu drug dang /
273b8('dul ba): chos kyi bcu drug go/ /chos ma yin pa'i bcu drug gang zhe na/ gang zag chos dang mi mthun pas gang zag chos dang 'thun pa dang / gang zag chos dang mi mthun pa gnyis kyis gang zag chos dang 'thun pa dang / gang
274a1('dul ba): zag chos dang mi mthun pa mang pos gang zag chos dang 'thun pa dang / dge 'dun chos dang mi mthun pas gang zag chos dang 'thun pa dang / gang zag chos dang mi mthun pa gnyis kyis gang zag chos dang 'thun pa dang /
274a2('dul ba): gang zag chos dang mi mthun pa gnyis kyis gang zag chos dang 'thun pa gnyis dang / gang zag chos dang mi mthun pa gnyis kyis gang zag chos dang 'thun pa mang po dang / gang zag chos dang mi mthun pa gnyis kyis dge 'dun
274a3('dul ba): chos dang 'thun pa dang / gang zag chos dang mi mthun pa mang pos gang zag chos dang 'thun pa dang / gang zag chos dang mi mthun pa mang pos gang zag chos dang 'thun pa gnyis dang / gang zag chos dang mi mthun pa
274a4('dul ba): mang pos gang zag chos dang 'thun pa mang po dang / gang zag chos dang mi mthun pa mang pos dge 'dun chos dang 'thun pa dang / dge 'dun chos dang mi mthun pas gang zag chos dang 'thun pa dang / dge 'dun chos
274a5('dul ba): dang mi mthun pas gang zag chos dang 'thun pa gnyis dang / dge 'dun chos dang mi mthun pas gang zag chos dang 'thun pa mang po dang / dge 'dun chos dang mi mthun pas dge 'dun chos dang 'thun pa ste/ 'di dag
274a6('dul ba): ni chos ma yin pa'i mngon sum du 'dul bar 'os pa sbyin pa bcu drug yin no/ /chos kyis mngon sum du 'dul bar 'os pa sbyin pa bcu drug gang zhe na/ gang zag chos dang 'thun pas gang zag chos dang mi mthun pa dang / gang zag
274a7('dul ba): chos dang 'thun pas gang zag chos dang mi 'thun pa gnyis dang / gang zag chos dang 'thun pas gang zag chos dang mi mthun pa mang po dang / gang zag chos dang 'thun pas dge 'dun chos dang mi mthun pa dang / gang
274a8('dul ba): zag chos dang mthun pa gnyis kyis gang zag chos dang mi mthun pa dang / gang zag chos dang mthun pa gnyis kyis gang zag chos dang mi mthun pa gnyis dang / gang zag chos dang 'thun pa gnyis kyis gang zag chos
274b1('dul ba): dang mi mthun pa mang po dang / gang zag chos dang mthun pa gnyis kyis dge 'dun chos dang mi mthun pa dang / gang zag chos dang 'thun pa mang pos gang zag chos dang mi mthun pa dang / gang zag chos dang 'thun pa mang pos
274b2('dul ba): gang zag chos dang mi mthun pa gnyis dang / gang zag chos dang 'thun pa mang pos gang zag chos dang mi mthun pa mang po dang / gang zag chos dang 'thun pa mang pos dge 'dun chos dang mi mthun pa dang / dge 'dun chos dang
274b3('dul ba): 'thun pas gang zag chos dang mi mthun pa dang / dge 'dun chos dang 'thun pas gang zag chos dang mi mthun pa gnyis dang / dge 'dun chos dang mthun pas gang zag chos dang mi mthun pa mang po dang / dge 'dun chos
274b4('dul ba): dang 'thun pas dge 'dun chos dang mi mthun pa ste/ 'di dag ni chos kyi mngon sum du 'dul bar 'os pa sbyin pa bcu drug yin no/ /dge slong dag de ltar na mngon sum du 'dul bar 'os pa ni rtsod pa zhi bar byed pa yin zhing /
274b5('dul ba): de ltar na 'di na kha cig gi rtsod pa rnams 'di lta ste/ mngon sum du 'dul bar 'os pa'i rtsod pa zhi bar byed pas dul ba dang / zhi ba dang / nye bar zhi ba yin no/ /dge slong dag ji ltar na de'i ngo bo nyid tshol du gzhug par 'os
274b6('dul ba): pa ni rtsod pa zhi bar byed pa yin/ ji ltar na 'di na kha cig gi rtsod pa rnams 'di lta ste/ de'i ngo bo nyid tshol du gzhug par 'os pa'i rtsod pa zhi bar byed pas dul ba dang / zhi ba dang / nye bar zhi ba yin zhe na/ 'di lta ste/ dge slong
274b7('dul ba): me bzhi dge 'dun gyi nang du ltung ba brjed pa las/ brjed pa slar dran te shes pa las yang brjed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong
274b8('dul ba): dag khyed kyis dge slong me bzhi dang / gzhan yang de lta bu dang 'thun pa su yang rung ba la de'i ngo bo nyid tshol du gzhug par 'os pa byin cig /sbyin pa ni 'di ltar bya ste/ gnas mal bshams la gaN DI brdungs te dris pa'i tshig
275a1('dul ba): gis dge slong rnams la yang dag par bsgo la/ dge 'dun thams cad tshogs shing 'thun par gyur pa dang / dge slong me bzhis bla gos phrag pa gcig tu gzar nas rgan pa'i mthar tsog tsog por 'dug la
275a2('dul ba): thal mo sbyar te de'i ngo bo nyid tshol du gzhug par 'os pa gsol ba bya ste/ dge 'dun btsun pa rnams gsan du gsol/ bdag dge slong me bzhi dge 'dun gyi nang du ltung ba bskyud pa las/ bskyud pa slar dran te 'tshal
275a3('dul ba): ba las yang bskyud nas dge 'dun la bdag de'i ngo bo nyid tshol du gzhug par 'os pa gsol na/ dge 'dun btsun pa thugs brtse ba can thugs brtse ba nye bar bzung ste/ bdag dge slong me bzhi la de'i ngo bo
275a4('dul ba): nyid tshol du gzhug par 'os pa stsal du gsol/ de skad lan gnyis lan gsum du brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/
275a5('dul ba): dge slong me bzhi 'di dge 'dun gyi nang du ltung ba bskyud pa las bskyud pa slar dran te 'tshal ba dang / yang bskyud nas dge slong me bzhi 'di dge 'dun la de'i ngo bo nyid tshol du gzhug par 'os pa gsol na/ gal te
275a6('dul ba): dge 'dun gyi dus la bab cing bzod na dge 'dun gyis gnang bar mdzod cig dang / 'di ltar dge 'dun gyis dge slong me bzhi la de'i ngo bo nyid tshol du gzhug par 'os pa stsol bar mdzad do/ /'di ni gsol ba'o/ /
275a7('dul ba): las ni 'di ltar bya ste/ dge 'dun btsun pa rnams gsan du gsol/ dge slong me bzhi 'di dge 'dun gyi nang du ltung ba bskyud pa las/ bskyud pa slar dran te 'tshal ba dang yang bskyud nas 'di ltar dge 'dun gyis
275a8('dul ba): dge slong me bzhi la de'i ngo bo nyid tshol du gzhug par 'os pa stsol bar mdzad na/ tshe dang ldan pa gang dag dge slong me bzhi la de'i ngo bo nyid tshol du gzhug par 'os pa stsol bar bzod pa de dag ni cang ma gsung
275b1('dul ba): shig / gang dag mi bzod pa de dag ni gsungs shig /'di ni las brjod pa dang po ste/ de bzhin du las brjod pa gnyis pa dang / gsum gyi bar du brjod par bya'o/ /dge 'dun gyis bzod cing gnang nas dge 'dun gyis
275b2('dul ba): dge slong me bzhi la de'i ngo bo nyid tshol du gzhug par 'os pa stsal lags te/ 'di ltar cang mi gsung bas de de bzhin du 'dzin to/ /ngas de'i ngo bo nyid tshol du gzhug par 'os pa byin pa'i dge slong gi kun du spyod pa'i chos
275b3('dul ba): bca' bar bya ste/ de'i ngo bo nyid tshol du gzhug par 'os pa byin pa'i dge slong gis rab tu dbyung bar mi bya/ bsnyen par rdzogs par mi bya/ gnas mi sbyin/ dge tshul gzhag par mi bya/ 'dis las mi bya/ las byed par
275b4('dul ba): bsko bar mi bya/ 'dis dge slong ma la gdam ngag sbyin par mi bya/ dge slong ma'i gdam ngag ston par bsko bar mi bya/ sngon bskos na yang dge slong ma la gdam ngag sbyin par mi bya/ 'dis dge slong la tshul khrims nyams
275b5('dul ba): pa dang / lta ba nyams pa dang / spyod pa nyams pa dang / 'tsho ba nyams pas gleng bar mi bya/ dran par mi bya ste/ 'dis gdam ngag dbog par mi bya/ gso sbyong la ma yin/ dgag dbye la ma yin/ gsol ba la ma yin/
275b6('dul ba): gsol ba dang gnyis la ma yin/ gsol ba dang bzhi'i las la ma yin zhing / gang dag 'dul ba 'dzin pa gzhan yod na dge 'dun gyi nang du 'dul ba gdon par yang mi bya'o/ /de'i ngo bo nyid tshol du gzhug par 'os pa
275b7('dul ba): byin pa'i dge slong gis kun du spyod pa'i chos ji ltar bcas pa bzhin yang dag par blangs te 'jug par mi byed na 'gal tshabs can du 'gyur ro/ /chos ma yin pa'i de'i ngo bo nyid tshol du gzhug par 'os pa sbyin
275b8('dul ba): pa chos ma yin pa gcig dang chos kyi gcig go/ /chos ma yin pa'i gcig gang zhe na/ 'di lta ste dge slong gzhi can dge 'dun gyi nang du ltung ba dran te shes pa las brjed pa de brjed na yang dran pa de la dge 'dun gyis
276a1('dul ba): de'i ngo bo nyid tshol du gzhug par 'os pa sbyin pa ni chos ma yin pa'i de'i ngo bo nyid tshol du gzhug par 'os pa sbyin pa ste/ 'di ni chos ma yin pa'i gcig yin no/ /chos kyi gcig gang zhe na/ 'di lta ste/
276a2('dul ba): dge slong gzhi can dge 'dun gyi nang du ltung ba brjed pa las brjed pa slar dran te shes pa dang yang brjed pa de la dge 'dun gyis de'i ngo bo nyid tshol du gzhug par 'os pa sbyin pa ni chos kyis de'i ngo bo nyid tshol du gzhug par 'os pa
276a3('dul ba): sbyin pa ste/ 'di ni chos kyi gcig yin no/ /dge slong dag de ltar na de'i ngo bo nyid tshol du gzhug par 'os pa ni rtsod pa zhi bar byed pa yin zhing / de ltar na 'di na kha cig gi rtsod pa rnams 'di lta ste/ de'i ngo bo nyid tshol du
276a4('dul ba): gzhug par 'os pa'i rtsod pa zhi bar byed pas dul ba dang / zhi ba dang / nye bar zhi ba yin no/ /dge slong dag ji ltar na rtswa bkram pa lta bur 'os pa ni rtsod pa zhi bar byed pa yin/ ji ltar na 'di na kha cig gi rtsod pa rnams 'di
276a5('dul ba): lta ste/ rtswa bkram pa lta bur 'os pa'i rtsod pa zhi bar byed pas dul ba dang / zhi ba dang / nye bar zhi ba yin zhe na/ 'di lta ste dge slong rnams 'thabs par gyur cing mtshang 'dru ba dang / 'thab mo dang / 'gyed par gyur nas
276a6('dul ba): gnas shing phyogs dang phyogs gzhan du rnam par gnas na/ phyogs cig na dge slong gnas brtan gnas brtan gang yang rung ba/ shes nyen can shes nyen can gang yang rung ba/ gtso bo gtso bo gang yang rung ba yod pa
276a7('dul ba): gang yin pa des rang gi phyogs kyi drung du song ste tshig 'di skad ces tshe dang ldan pa dag bdag cag legs par gsungs pa'i chos 'dul ba la rab tu byung nas 'thabs par gyur cing mtshang 'dru ba dang / 'thab mo dang /
276a8('dul ba): 'gyed par gyur pa ni bdag cag gis rnyed pa rnyed pa ma yin te/ nyes pa rnyed kyi legs pa ma rnyed pas tshe dang ldan pa dag gzhi 'di la kho bo dang khyod kyi ltung ba byung ba gang yin pa las kha na ma tho ba sbom po 'am/ khyim na
276b1('dul ba): gnas pa las brten pa ma gtogs par kho bos bdag dang khyod kyi ched du tshe dang ldan pa de dag gi drung du mi bcab par mthol zhing bshags par spro'o zhes smra bar bya'o/ /gal te dge slong de la rang gi phyogs nas dge slong
276b2('dul ba): gcig gis kyang smras pa ma bzlog cing mi gshe na/ de nas dge slong des phyogs cig shos kyi drung du song nas bla gos phrag pa gcig tu gzar te rgan rims ji lta ba bzhin du 'dud pa byas la tsog tsog por 'dug ste tshig 'di
276b3('dul ba): skad ces/ tshe dang ldan pa dag kho bo cag legs par gsungs pa'i chos 'dul ba la rab tu byung nas 'thabs par gyur cing mtshang 'dru ba dang / 'thab mo dang / 'gyed par gyur pa ni kho bo cag gis rnyed pa rnyed pa ma yin
276b4('dul ba): te/ nyes pa rnyed kyi legs pa ma rnyed pas gzhi 'di la kho bo dang tshe dang ldan pa de dag gi ltung ba byung ba gang yin pa las kha na ma tho ba sbom po 'am/ khyim na gnas pa las brten pa ma gtogs par kho bos bdag dang
276b5('dul ba): tshe dang ldan pa de dag gi ched du khyed kyi drung du mi bcab par mthol zhing bshags par spro 'o zhes smra bar bya'o/ /phyogs cig shos na dge slong gnas brtan gnas brtan gang yang rung ba/ shes nyen can shes nyen can gang yang
276b6('dul ba): rung ba/ gtso bo gtso bo gang yang rung ba yod pa gang yin pa des kyang rang gi phyogs kyi drung du song ste tshig 'di skad ces/ tshe dang ldan pa dag bdag cag legs par gsungs pa'i chos 'dul ba la rab tu byung nas 'thabs par
276b7('dul ba): gyur cing mtshang 'dru ba dang / 'thab mo dang / 'gyed par gyur pa ni bdag cag gis rnyed pa rnyed pa ma yin te/ nyes pa rnyed kyis legs pa ma rnyed pas/ tshe dang ldan pa dag gzhi 'di la kho bo dang khyed kyi ltung ba byung ba gang
276b8('dul ba): yin pa las kha na ma tho ba sbom po 'am/ khyim na gnas pa las brten pa ma gtogs par kho bos bdag dang khyed kyi ched du tshe dang ldan pa de dag gi drung du mi bcab par mthol zhing bshags par spro 'o zhes smra bar bya'o/ /
277a1('dul ba): gal te dge slong de la rang gi phyogs nas dge slong gcig gis kyang smras pa ma bzlog cing mi gshe na/ de nas dge slong des phyogs cig shos kyi drung du song nas bla gos phrag pa gcig tu gzar te rgan rims ji
277a2('dul ba): lta ba bzhin 'dud pa byas la tsog tsog por 'dug ste tshig 'di skad ces/ tshe dang ldan pa dag kho bo cag legs par gsungs pa'i chos 'dul ba la rab tu byung nas 'thabs par gyur cing mtshang 'dru ba dang / 'thab mo dang /
277a3('dul ba): 'gyed par gyur pa ni kho bo cag gis rnyed pa rnyed pa ma yin te/ nyes pa rnyed kyis legs pa ma rnyed pas gzhi 'di la kho bo dang tshe dang ldan pa de dag gi ltung ba byung ba gang yin pa las kha na ma tho ba sbom po 'am/ khyim na
277a4('dul ba): gnas pa la brten pa ma gtogs par kho bos bdag dang tshe dang ldan pa de dag gi ched du khyed kyi drung du mi 'chab par mthol zhing bshags par spro'o zhes smra bar bya'o/ /gang gi tshe phyogs gcig shos kyis gcig
277a5('dul ba): shos la 'am/ gcig shos kyis gcig shos la spu sa la ltung ba lta bur byed/ 'byung bar skyong / mtshungs par nye bar ston par byed kyi phan tshun du ltung ba sgrogs par gleng bar mi byed na de ltar na rtsod pa de 'di lta ste/
277a6('dul ba): rtswa bkram pa lta bur 'os pas zhi ba yin te/ dge slong dag de ltar na rtswa bkram pa lta bur 'os pa ni rtsod pa zhi bar byed pa yin zhing / de ltar na 'di na kha cig gi rtsod pa rnams 'di lta ste/ rtswa bkram pa lta bur 'os pa'i rtsod pa
277a7('dul ba): zhi bar byed pas dul ba dang / zhi ba dang nye bar zhi ba yin no/ /dge slong dag ltung ba'i rtsod pa ni zhi bar byed pa'i chos bzhi po 'dis dul bar bya/ zhi bar bya/ nye bar zhi bar bya ba ni 'di lta ste/ khas blang bar 'os pa
277a8('dul ba): dang / mngon sum du 'dul bar 'os pa dang / de'i ngo bo nyid tshol du gzhug par 'os pa dang / rtswa bkram pa lta bur 'os pas so/ /dge slong dag bya ba'i rtsod pa ni dge 'dun 'thun pas zhi bar bya'o/ /
277b1('dul ba): dge slong dag gnas gang na dge slong zhig gnas pa de na 'thab pa med/ mtshang 'dru ba med/ 'thab mo med/ 'gyed pa med do/ /gang na gnyis yod pa de na yang 'thab pa med/ mtshang 'dru ba med/ 'thab mo med/ 'gyed
277b2('dul ba): pa med do/ /gang na gsum yod pa de na yang 'thab pa med/ mtshang 'dru ba med/ 'thab mo med/ 'gyed pa med do/ /gang na dge slong bzhi 'am lhag pa gnas pa de na ni 'thab pa dang / mtshang 'dru ba dang / 'thab mo dang /
277b3('dul ba): 'gyed pa yod do/ /dge slong dag /tshangs pa ji bzhin gcig de bzhin/ /brgya byin ji bzhin gnyis de bzhin/ /rgyal po ji bzhin gsum de bzhin/ /de las lhag pa 'khrug par 'gyur/ /dge slong dag de lta bas
277b4('dul ba): na rjes su gnang ste/ tshig bzhi pa'i tshigs su bcad pa gcig 'dzin pa gang yin pa de la yang chos kyi rnyed pa sbyin par bya zhing / des kyang longs spyad par bya ste/ 'di la ni 'gyod par ni mi bya'o/ /rtsod pa'i gzhi rdzogs
277b5('dul ba): so/ / //'dul ba gzhi/ bam po brgyad bcu pa/ dge 'dun dbyen gyi bsdus pa'i sdom ni/ mang pos bkur dang lha g.yos dang / /ba gam rnyings dang bzang po dang / /'khor dang kauN+Din rdzu 'phrul dang / /kau shi
277b6('dul ba): ka zos ngang pa dang / /mnar med lhag gyur phyi ma'o// // sdom ni/ mang pos bkur dang seng ge'i 'gram/ /legs par rab sad de bzhin du/ /dga' ldan 'dod pa'i ris dang ni/ /'dun pas 'dug dang gzhong pa dang /
277b7('dul ba): srin bu go cha bzang len dang / /lhar bcas pa dang de bcu 'o/ /yangs pa can du bstan pa dang / /rab sbyin dang ni grags 'dzin dang / /dang ba dang ni mkhas pa dang / /sa 'tsho ma ni bstan pa dang / 'dzam bu ri dgas nang skyes
277b8('dul ba): dang / /rigs bdun ngan spong bu dang ni/ /rgyal po'i khab dang dka' thub dang / /ring 'phur dka' spyod dga' bo dang / /nag po bkra shis de bzhin du/ /bdud gzhom pa ni byas pa dang / /'khor ni mdo ru bsdus
278a1('dul ba): pa'o/ /gru 'dzin du dgra 'dul dang brgya tham pa'o/ /dmag gis mi tshugs su ma rgyal ba las rgyal dang lnga khri bzhi stong ngo / /bA rA Na sIr bzod dka' dang drug khri sum stong ngo / /kim pi lar tshangs sbyin
278a2('dul ba): dang brgyad khri bzhi stong ngo / /glang po che'i grong du glang pos sbyin dang sum khri nyis stong ngo / /rdo 'jog tu bal bu can dang lnga stong ngo / /brang gis nyal du tshan po che 'dul dang sum khri nyis stong ngo / /ma rgyal ba las rgyal
278a3('dul ba): du rgyal byin dang sum khri nyis stong ngo / /ka n+ya ku ba dzar rgyal sde dang sum khri nyis stong ngo / /tsam par klu'i lha dang khri brgyad stong ngo / /ta la'i phreng du mi'i lha dang nyi khri lnga stong ngo / /ta ma lir rgya mtsho'i lha dang khri
278a4('dul ba): nyis stong ngo / /ba so'i grong du blo gros bzang po dang khri brgyad stong ngo / /rgyal po'i khab tu mun sel dang nyi khri lnga stong ngo / /bA rA Na sIr dbang phyug chen po'i sde dang brgya tham pa'o/ /rtswa can du rgya mtsho'i
278a5('dul ba): sde dang brgyad khri bzhi stong ngo / /gru 'dzin du dka' thub spyod dang stong ngo / /rtswa can du sa'i gdong dang brgyad khri bzhi stong ngo / /bA rA Na sIr sa'i bdag po dang 'bum mo/ /dmag gis mi tshugs par sa 'dzin
278a6('dul ba): dang 'bum mo/ /mi thi lar lha chen po dang brgyad khri bzhi stong ngo / /yang mi thi lar lha chen po nas bzung ste mu khyud nas shing rta sra ba'i bar brgyad khri bzhi stong ngo / /kun du snang bar nam mkha'i bdag po dang / klu
278a7('dul ba): mnyam skyong dang bdun khri bdun stong ngo / /bA rA Na sIr kri ki dang legs skyes dang brgya tham pa'o/ /gru 'dzin du rna ba can dang bu ram shing pa dang brgya tham pa'o/ /gru 'dzin du 'phags skyes po dang bu ram shing pa la
278a8('dul ba): sogs pas khyim gyi bar brgya tham pa'o/ /ser skya'i gzhir shing rta bcu pa nas bzung ste lnga khri lnga stong byung ba la seng ge'i 'gram las bzhi ste/ bzhi po de rnams las gnyis gnyis so/ /sangs rgyas
278b1('dul ba): bcom ldan 'das yul ser skya'i gzhi n+ya gro d+ha'i kun dga' ra ba na bzhugs so/ /de nas ser skya'i gzhi na gnas pa'i shAkya rab tu mang po 'dun khang du tshogs shing 'dus nas bar skabs kyi gtam 'di lta bu dag gleng bar
278b2('dul ba): byed de/ shes ldan dag shAkya rnams ni gang las skyes/ thog ma ni gang yin/ rgyu ni ci zhig yin/ shAkya rnams kyi sngon gyi rigs rgyud ni gang yin/ gal te bdag cag gi drung du 'ga' zhig 'ongs nas 'di skad 'dri ste/
278b3('dul ba): shes ldan dag shAkya rnams ni gang las skyes/ thog ma ni gang yin/ rgyu ni ci zhig yin/ shAkya rnams kyi sngon gyi rigs rgyud ni gang yin zhes de skad du 'dri na bdag cag gis ni shAkya rnams gang las skyes pa dang / thog
278b4('dul ba): ma gang yin pa dang / rgyu ni ci zhig yin pa dang / shAkya rnams kyi sngon gyi rigs rgyud gang yin pa yang mi shes na ji skad du lung bstan/ tshur bdag cag bcom ldan 'das gang na ba der dong la lhags pa dang / bcom
278b5('dul ba): ldan 'das la don 'di nyid zhus nas bcom ldan 'das kyis bdag cag la ji skad du lung bstan pa de bzhin du bzung bar bya'o/ /de nas ser skya'i gzhi na gnas pa'i shAkya rab tu mang po bcom ldan 'das gang na ba
278b6('dul ba): der dong ste lhags nas/ bcom ldan 'das kyi zhabs gnyis la mgo bos phyag byas te phyogs gcig tu 'dug go/ /phyogs gcig tu 'dug nas bcom ldan 'das la ser skya'i gzhi'i shAkya rnams kyis 'di
278b7('dul ba): skad ces gsol to/ /btsun pa 'dir bdag cag ser skya'i gzhi'i shAkya rab tu mang po 'dun khang du tshogs shing 'dus nas bar skabs kyi bka' mchid 'di lta bu dag gleng ste/ shAkya rnams ni gang las
278b8('dul ba): skyes/ thog ma ni gang yin/ rgyu ni ci zhig yin/ shAkya rnams kyi sngon gyi rigs rgyud ni gang yin/ gal te bdag cag gi drung du 'ga' zhig 'ongs nas 'di skad ces 'dri ste/ shes ldan dag shAkya
279a1('dul ba): rnams ni gang las skyes/ thog ma ni gang yin/ rgyu ni ci zhig yin/ shAkya rnams kyi sngon gyi rigs rgyud ni gang yin zhes de skad 'dri na/ bdag cag gis ni shAkya rnams ni gang las skyes/ thog ma ni gang yin/
279a2('dul ba): rgyu ni ci zhig yin/ shAkya rnams kyi sngon gyi rigs rgyud ni gang yin pa yang mi shes na ji skad du lung bstan/ tshur bdag cag bcom ldan 'das gang na ba der dong la lhags pa dang / bcom ldan 'das la don de nyid zhus te/
279a3('dul ba): bcom ldan 'das kyis bdag cag la ji skad du lung bstan pa de bzhin du bzung bar bgyi'o snyam nas de'i slad du bcom ldan 'das la bdag cag don 'di nyid zhu lags na/ bcom ldan 'das shAkya rnams ni gang
279a4('dul ba): las skyes lags/ thog ma ni gang lags/ rgyu ni ci zhig lags/ shAkya rnams kyi sngon gyi rigs rgyud ni gang lags/ de nas bcom ldan 'das 'di snyam du dgongs te/ gal te ngas shAkya rnams kyi sngon gyi rigs rgyud las
279a5('dul ba): b rtsams te chos kyi gtam glengs na mu stegs can dang kun du rgyu gzhan dag 'di skad ces dge sbyong gau ta ma ni ci 'dod pa de lta bu ston pas bdag nyid la bstod par byed do zhes smra ba gang yin pa'i gnas 'di yod pas nga'i
279a6('dul ba): nyan thos las shAkya rnams kyi sngon gyi rigs rgyud las brtsams nas chos kyi gtam gleng bar nus pa su yod snyam mo/ /de'i tshe tshe dang ldan pa maud gal gyi bu chen po 'khor de nyid du 'dus shing 'dug par gyur to/ /de nas bcom
279a7('dul ba): ldan 'das kyis tshe dang ldan pa maud gal gyi bu chen po la bka' stsal pa/ maud gal gyi bu nga rgyab bsnyung bas re shig de bsal gyis/ khyod kyis shAkya rnams kyi sngon gyi rigs rgyud las brtsams nas dge slong rnams
279a8('dul ba): la chos kyi gtam bya bar spobs par gyis shig / tshe dang ldan pa maud gal gyi bu chen pos bcom ldan 'das la cang mi smra bas khas blangs so/ /de nas bcom ldan 'das kyis tshe dang ldan pa maud gal gyi bu chen
279b1('dul ba): pos cang mi smra bas khas blangs par thugs su chud nas/ snam sbyar bltab ste sngas phangs su bcug nas glo g.yas pa phab ste/ zhabs kyi steng du zhabs bzhag nas snang ba'i 'du shes dang / dran pa dang / shes bzhin dang
279b2('dul ba): ldang ba'i 'du shes kho na yid la mdzad pas mnal to/ /de nas tshe dang ldan pa maud gal gyi bu chen po 'di snyam du sems te/ ma la bdag gis sems ji ltar mnyam par gzhag na shAkya rnams kyi sngon gyi rigs rgyud shAkya
279b3('dul ba): rnams gang las skyes pa dang / thog ma gang yin pa dang / rgyu ni ci zhig yin pa dang / shAkya rnams kyi sngon gyi rigs rgyud gang yin pa mthong bar 'gyur ba de lta bu'i ting nge 'dzin la snyoms par 'jug par bya'o/ /snyam nas/
279b4('dul ba): de nas tshe dang ldan pa maud gal gyi bu chen pos sems ji ltar mnyam par gzhag na shAkya rnams kyi sngon gyi rigs rgyud mthong bar 'gyur ba de lta bu'i ting nge 'dzin la snyoms par zhugs pa dang / tshe dang ldan pa maud gal
279b5('dul ba): gyi bu chen pos shAkya rnams kyi sngon gyi rigs rgyud shAkya rnams gang las skyes pa dang / thog ma gang yin pa dang / rgyu ni ci zhig yin pa dang / shAkya rnams kyi sngon gyi rigs rgyud ni gang yin pa mthong ngo / /mthong nas
279b6('dul ba): ting nge 'dzin de las langs te/ dge slong gi dge 'dun gyi gung la stan bshams pa nyid la 'dug go/ /'dug nas tshe dang ldan pa maud gal gyi bu chen pos ser skya'i gzhi'i shAkya rnams la smras pa/ gau ta ma dag 'jig
279b7('dul ba): rten 'di 'jig cing 'jig rten zhig na sems can phal cher 'od gsal gyi lha'i ris su skye bar 'gyur te/ de rnams de na yid las byung ba'i gzugs phun sum tshogs pa dbang po ma nyams shing ma tshang ba med pa/ yan
279b8('dul ba): lag dang nying lag thams cad dang ldan pa/ kha dog bzang pos gnas pa/ rang gi 'od can/ nam mkha' la 'gro ba/ dga' ba za zhing dga' ba'i zas kyis tshe ring zhing yun ring du gnas so/ /de'i tshe sa chen po
280a1('dul ba): 'di chu 'ba' zhig tu 'gyur zhing mtsho gcig tu 'gyur ro/ /sa chen po 'di chu 'ba' zhig gi mtsho gcig tu gyur pa'i steng du rlung gis pris ma chags pa dang / mkhregs pa dang / khebs par byed do/ /
280a2('dul ba): dper na 'o ma bskol ba grangs par gyur pa'i steng du rlung gis pris ma chags pa dang / mkhregs pa dang / khebs pa de bzhin du/ sa chen po 'di chu 'ba' zhig gi mtsho gcig tu gyur pa'i steng du rlung gis pris
280a3('dul ba): ma chags pa dang / mkhregs pa dang / khebs par byed do/ /sa'i bcud de ni kha dog phun sum tshogs pa/ dri phun sum tshogs pa dang / ro phun sum tshogs pa yin zhing kha dog phun sum tshogs pa ni 'di
280a4('dul ba): lta bu yin te/ dper na mar sar lta bu'o/ /ro ni 'di lta bu yin te/ dper na sbrang ma'i sbrang rtsi btsir ba lta bu'i dus gang yin pa de yod do/ /gau ta ma dag 'jig rten gang yin pa de 'chags shing 'jig rten
280a5('dul ba): chags na de na sems can kha cig tshe zad/ las zad/ bsod nams zad nas 'od gsal gyi lha'i ris nas shi 'phos nas 'di lta bur mi rnams dang / skal ba mnyam par 'ong zhing de rnams 'di na yid las byung ba'i
280a6('dul ba): gzugs phun sum tshogs pa dbang po ma nyams shing ma tshang ba med pa/ yan lag dang nying lag thams cad dang ldan zhing kha dog bzang pos gnas pa/ rang gi 'od can/ nam mkha' la 'gro ba/ dga' ba za
280a7('dul ba): zhing dga' ba'i zas kyis tshe ring zhing yun ring du gnas par 'gyur ro/ /de'i tshe nyi ma dang zla ba yang 'jig rten du mi 'byung ste/ rgyu skar rnams kyang med/ skad cig dang / thang cig dang / yud tsam yang med/
280a8('dul ba): mtshan mo dang nyin mo yang med/ zla ba dang / zla ba phyed dang / dus tshigs dang / lo rnams kyang 'jig rten du 'byung ba med do/ /skyes pa dang bud med du mngon pa yang med kyi/ gzhan du na sems can sems
280b1('dul ba): can zhes bya ba'i grangs su 'gro'o/ /de nas sems can skam chags kyi rang bzhin can zhig gis mdzub mo'i rtse mos sa'i bcud myang bar byed do/ /ji lta ji ltar myangs pa de lta de ltar sred do/ /ji lta ji ltar
280b2('dul ba): sred pa de lta de ltar kham gyi zas rim gyis za'o/ /sems can gzhan dag gis kyang sems can de mdzub mo'i rtse mos sa'i bcud myang bar byed de/ ji lta ji ltar myangs pa de lta de ltar sred la/ ji lta ji ltar sred
280b3('dul ba): pa de lta de ltar kham gyi zas rim gyis za ba mthong ngo / /mthong nas de rnams kyis kyang mdzub mo'i rtse mos sa'i bcud myang bar rtsom ste/ ji lta ji ltar myangs pa de lta de ltar sred do/ /ji lta ji ltar sred pa de lta de ltar
280b4('dul ba): kham gyi zas rim gyis za'o/ /gang gi tshe sems can de rnams kyis sa'i bcud la kham gyi zas rim gyis zos pa de'i tshe de rnams kyi lus la mkhrang ba dang lci ba zhugs par gyur to/ /de rnams kyi kha dog bzang po
280b5('dul ba): gsal ba gang yin pa de yang nub par gyur pas 'jig rten du mun pa byung bar gyur to/ /gau ta ma dag chos nyid kyis 'jig rten du mun pa byung na nyi ma dang zla ba gnyis 'jig rten du 'byung bar 'gyur ro/ /rgyu skar dang /
280b6('dul ba): skad cig dang / thang cig dang / yud tsam dang / mtshan mo dang / nyin mo dang / zla ba dang / zla ba phyed dang / dus tshigs dang / lo 'jig rten du 'byung bar 'gyur ro/ /de rnams de za zhing zas su za ba la tshe ring zhing
280b7('dul ba): yun ring du gnas so/ /de rnams las kha zas la ches nyung zad du za ba gang yin pa de ni kha dog dang ldan par 'gyur ro/ kha zas la ches mang du za ba gang yin pa de ni kha dog ngan par 'gyur te/ kha zas kyi tshad
280b8('dul ba): gnyis la brten nas kha dog rnam pa gnyis mngon te/ kha dog rnam pa gnyis yod pas/ kye sems can kho bo ni kha dog dang ldan no/ khyod ni kha dog ngan pa can yin no zhes sems can gyis sems can la khyad du
281a1('dul ba): gsod par byed do/ kha dog gi mngon pa'i nga rgyal can de rnams sdig pa mi dge ba'i chos de dag nyid blangs pa'i rgyus sa'i bcud de nub par gyur to/ /gau ta ma dag sa'i bcud de nub pa na sems can de rnams tshogs
281a2('dul ba): shing 'dus nas 'di skad ces kyi hud bro ba kyi hud bro ba zhes smra zhing smre sngags 'don la mya ngan dang sdug bsngal bar gyur to/ /dper na da ltar gyi mi rnams kyis zas zhim po cung zad gcig zos nas sngon gyi yi ge dang /
281a3('dul ba): tshig dang / tshig 'bru de nyid rjes su dran nas 'di skad ces kyi hud bro ba kyi hud bro ba zhes smra ba de bzhin du sems can de rnams sa'i bcud de nub pa na tshogs shing 'dus nas 'di skad ces kyi hud bro ba kyi hud bro ba
281a4('dul ba): zhes smra zhing smre sngags 'don la mya ngan dang sdug bsngal bar gyur kyang smras pa 'di'i don ni 'di yin/ smras pa 'di'i don ni 'di yin no zhes de'i don ni mi shes so/ /gau ta ma dag sems can de rnams kyi sa'i bcud
281a5('dul ba): de nub pa nas zhag kha dog phun sum tshogs pa/ dri phun sum tshogs pa/ ro phun sum tshogs pa 'byung bar 'gyur te/ kha dog ni 'di lta bu yin te/ dper na dong ka'i me tog lta bu'o/ /ro ni 'di lta bu
281a6('dul ba): yin te/ dper na sbrang ma'i sbrang rtsi btsir ba lta bu'o/ /de rnams de za zhing zas su za ba la tshe ring zhing yun ring du gnas so/ /de rnams las kha zas la ches nyung du za ba gang yin pa de ni kha dog dang ldan par gyur to/ /
281a7('dul ba): kha zas la ches mang du za ba gang yin pa de ni kha dog ngan par gyur to/ /zas kyi tshad gnyis la brten nas kha dog rnam pa gnyis mngon te/ kha dog rnam pa gnyis yod pas kye sems can kho bo ni kha dog dang
281a8('dul ba): ldan la/ khyod ni kha dog ngan pa yin no zhes sems can gyis sems can la khyad du gsod par byed do/ kha dog gi mngon pa'i nga rgyal can de rnams sdig pa mi dge ba'i chos de dag nyid blangs pa'i rgyus
281b1('dul ba): sa zhag nub par gyur to/ /gau ta ma dag sa zhag de nub par gyur pa na sems can de rnams tshogs shing 'dus nas 'di skad ces/ kyi hud bro ba kyi hud bro ba zhes smra zhing smre sngags 'don la mya ngan gyis sdug bsngal bar
281b2('dul ba): byed do/ /dper na da ltar mi rnams sdug bsngal ba dang / yid mi bde ba 'ga' zhig gis reg pa na sngon gyi yi ge dang / tshig dang / tshig 'bru de nyid rjes su dran nas 'di skad ces/ e ma'o kyi hud e ma'o
281b3('dul ba): kyi hud ces smra ba de bzhin du/ sems can de rnams sa zhag de nub pa na tshogs shing 'dus nas 'di skad ces kyi hud bro ba kyi hud bro ba zhes smra zhing smre sngags 'don la mya ngan dang sdug bsngal bar gyur kyang smras
281b4('dul ba): pa'i 'di'i don 'di yin/ smras pa 'di'i don ni 'di yin no zhes bya bar de'i don ni mi shes so/ /gau ta ma dag sems can de rnams kyi sa zhag de nub pa na myu gu'i tshal kha dog phun sum tshogs pa/ dri phun sum
281b5('dul ba): tshogs pa/ ro phun sum tshogs pa 'byung bar 'gyur zhing / kha dog ni 'di lta bu yin te/ dper na shing ka dam pa ka'i me tog lta bu'o/ /ro ni 'di lta bu yin te/ dper na sbrang ma'i sbrang rtsi btsir ba lta bu'o/ /
281b6('dul ba): de rnams de za zhing de zas su za ba las tshe ring zhing yun ring du gnas so/ /de rnams las kha zas la ches nyung bar za ba gang yin pa de ni kha dog dang ldan par gyur to/ /kha zas la ches mang du za ba gang yin pa de
281b7('dul ba): ni kha dog ngan par gyur to/ /zas kyi tshad gnyis la brten nas kha dog rnam pa gnyis yin no/ /kha dog rnam pa gnyis yod pas kye sems can kho bo ni kha dog dang ldan la/ khyod ni kha dog ngan pa yin no zhes sems
281b8('dul ba): can gyis sems can la khyad du gsod par byed do/ kha dog gi mngon pa'i nga rgyal can de rnams sdig pa mi dge ba'i chos de dag nyid blangs pa'i rgyus myu gu'i tshal de nub par gyur to/ /gau ta ma dag myu gu'i
282a1('dul ba): tshal de nub par gyur pa na sems can de rnams tshogs shing 'dus nas 'di skad ces/ mdun nas phar song mdun nas phar song zhes smra zhing smre sngags 'don la mya ngan dang sdug bsngal bar gyur to/ /dper
282a2('dul ba): na da ltar mi rnams 'ga' zhig la tshig drag po'i tshar gcad pas tshar gcad par 'dod pa na sngon gyi yi ge dang / tshig dang / tshig 'bru de dag nyid rjes su bzlas shing 'di skad ces/ mdun nas phar song mdun
282a3('dul ba): nas phar song zhes smra ba de bzhin du sems can de rnams myu gu'i tshal nub pa dang tshogs shing 'dus nas 'di skad ces/ mdun nas phar song mdun nas phar song zhes smra zhing smre sngags 'don la mya ngan dang sdug
282a4('dul ba): bsngal bar gyur kyang smras pa'i 'di'i don ni 'di yin/ smras pa 'di'i don ni 'di yin no zhes bya bar de'i don ni mi shes so/ /gau ta ma dag sems can de rnams kyi myu gu'i tshal nub nas ma rmos ma btab pa'i
282a5('dul ba): 'bras sA lu'i 'bras bu tshon bzhi pa phub ma med pa sbun ma med pa shun pa med pa dag pa gtsang ma skyes te/ de nub brngas na nang skye zhing smin par 'gyur/ nang brngas na nub skye zhing smin par 'gyur bas brngas shing brngas kyang
282a6('dul ba): slar skyes pas brngas par yang mi mngon no/ /de rnams de za zhing de zas su za ba la tshe ring zhing yun ring du gnas so/ /gang nas sems can de dag rnams kyis ma rmos ma btab pa'i 'bras sA lu'i 'bras bu la kham gyi
282a7('dul ba): zas su rim gyis zos pa de nas de rnams kyis dbang po tha dad pa byung bar gyur to/ kha cig la ni skyes pa'i dbang po'o/ kha cig la ni bud med kyi dbang po'o/ /de na bud med kyi dbang po can gang yin pa rnams dang /
282a8('dul ba): skyes pa'i dbang po can gang yin pa rnams gcig la gcig mig gis mig tshugs su lta'o/ /ji lta ji ltar gcig la gcig mig gis mig tshugs su lta ba de lta de ltar kun du chags so/ /ji lta ji ltar kun du chags
282b1('dul ba): pa de lta de ltar zhen to/ /ji lta ji ltar zhen pa de lta de ltar log par zhugs so/ /sems can gzhan dag gis kyang sems can gyis sems can la log par zhugs pa mthong ngo / /mthong nas kyang sa dang / bong ba dang /
282b2('dul ba): gseg ma dang / gyo mos gtor nas 'di skad ces sems can ngan pa tha cad rnams ni bya ba ma yin pa byed do/ /sems can ngan pa tha cad rnams ni bya ba ma yin pa byed pa yin gyis/ kwa'i sems can khyod kyis da ji
282b3('dul ba): ltar sems can sun dbyung zhes smra'o/ /dper na da ltar mi rnams bag ma blangs pa na phye ma dang / dri dang / phreng ba dang / gos dang / 'bras yos kyis gtor nas 'di skad ces bag ma bde bar gyur cig ces zer ba
282b4('dul ba): de bzhin du sems can rnams kyis sems can gyis sems can la log par zhugs pa mthong nas sas gtor zhing bong ba dang / gseg ma dang / gyo mo rnams kyis kyang gtor nas 'di skad ces sems can ngan pa tha cad
282b5('dul ba): rnams ni bya ba ma yin pa byed do/ /sems can ngan pa tha cad rnams ni bya ba ma yin pa byed pa yin gyis/ kwa'i sems can khyod kyis da ji ltar sems can sun dbyung zhes smra ba'i dus gang yin pa de yod do/ /gau ta ma
282b6('dul ba): dag de ltar na sngon chos ma yin par 'dod pa gang yin pa dang / sngon gyi 'dul ba ma yin par 'dod pa gang yin pa de ni da ltar chos su 'dod/ 'dul bar 'dod do/ /sngon smad par bya bar 'dod pa gang yin pa de ni da ltar
282b7('dul ba): bsngags par bya bar 'dod do/ /de rnams kyis de zhag gcig spangs pa nas zhag gnyis dang / gsum dang / bdun du yang spangs so/ /gang nas sems can de rnams sdig pa can dam pa ma yin pa'i chos de la lhag
282b8('dul ba): par sdig pa can gyi brtul zhugs spyod pa de nas de rnams khang pa rtsig pa la brtson par byed de/ 'dir bdag cag bya ba ma yin pa spyad do/ /'dir bdag cag bya ba ma yin pa spyad do zhes zer bas khyim khyim zhes
283a1('dul ba): bya bar grags te/ gau ta ma dag 'di ni 'jig rten du khang pa'i las kyi mtha' rnams byung ba'i rtsom pa dang po yin no/ /de yang chos kyis yin gyi chos ma yin pas ma yin te/ de la rgyal ba'i dbang po'i chos la 'di
283a2('dul ba): ni gtso bo yin no/ /de rnams nub bza' ba don du gnyer ba yang rgongs ka sA lu'i ched du 'dong bar byed do/ /nang bza' ba don du gnyer ba yang nang par sA lu'i ched du 'dong bar byed do/ /de nas sems can snyom las kyi rang bzhin can zhig gis nang par gyi
283a3('dul ba): sA lu nub mo blangs so/ /de nas sems can zhig gis sems can de la 'di skad ces smras so/ /kye sems can khyod tshur sA lu'i phyir 'dong / de nas sems can des sems can de la 'di skad ces smras so/ /kye sems can khyod rang gi sA
283a4('dul ba): lu la soms shig kho bos ni nang par gyi sA lu do nub blangs so/ /de nas sems can de 'di snyam du sems te/ kye ma de ni legs so/ /kye ma de ni legs so/ /kye ma de ni shin du legs kyis/ ma la bdag gis zhag
283a5('dul ba): gnyis kyi dang / zhag gsum gyi dang / zhag bdun gyi bar gyi sA lu blang ngo snyam du sems nas/ des zhag gnyis kyi dang / zhag gsum gyi dang / zhag bdun gyi bar gyi sA lu blangs so/ /de nas sems can zhig gis sems
283a6('dul ba): can de la 'di skad ces smras so/ /kye sems can khyod tshur sA lu'i phyir 'dong / de nas sems can des sems can de la 'di skad ces smras so/ /kye sems can khyod rang gi sA lu la soms shig /kho bos ni zhag gnyis kyi
283a7('dul ba): dang / gsum gyi dang / zhag bdun gyi bar gyi sA lu blangs zin no/ /de nas sems can de 'di snyam du sems te/ kye ma de ni legs so/ /kye ma de ni shin du legs kyis/ ma la bdag gis zla ba phyed dang / zla ba gcig
283a8('dul ba): gi sA lu blang ngo snyam nas/ des zla ba phyed dang / zla ba gcig gi sA lu blangs so/ /gang nas sems can de rnams kyis ma rmos ma btab pa'i 'bras sA lu'i 'bru sogs 'jog gi yongs su longs spyad pas zos pa de nas
283b1('dul ba): sA lu de'i 'bras bu phub ma dang / sbun pa dang / shun pas yog par gyur to/ /brngas shing brngas na yang phyir mi skye bas brngas par yang mngon la/ sA lu yang sbubs sam yal ga'i sbubs la yod par gyur to/ /de nas sems can
283b2('dul ba): de rnams tshogs shing 'dus nas shes ldan dag bdag cag sngon yid las byung ba'i gzugs phun sum tshogs pa/ dbang po ma nyams shing ma tshang ba med pa/ yan lag dang nying lag thams cad dang ldan pa/ kha dog bzang pos
283b3('dul ba): gnas pa/ rang gi 'od dang ldan pa/ nam mkha' la 'gro zhing dga' ba za zhing dga' ba'i zas kyis tshe ring zhing yun ring du gnas la/ bdag cag sa'i bcud kha dog phun sum tshogs pa/ dri phun sum tshogs pa/
283b4('dul ba): ro phun sum tshogs pa byung bar gyur to/ /bdag cag sa'i bcud la kham gyi zas kyi rim gyis zos te/ gang gi tshe bdag gis sa'i bcud la kham gyi zas kyi rim gyis zos pa de'i tshe bdag cag gi lus la rtsub pa nyid dang
283b5('dul ba): lci ba nyid dag zhugs par gyur te/ kha dog bzang po'i gsal ba gang yin pa de nub par gyur pas 'jig rten du mun pa byung bar gyur to/ /bdag cag de za zhing zas su za ba la tshe ring zhing yun ring du gnas par gyur ro/ /
283b6('dul ba): bdag cag las kha zas ches nyung du za ba gang yin pa de ni kha dog bzang por gyur/ kha zas ches mang du za ba gang yin pa de ni kha dog ngan par gyur te/ kha zas kyi tshad gnyis la brten nas kha dog rnam pa gnyis
283b7('dul ba): mngon te/ kha dog rnam pa gnyis yod pas kwa'i sems can kho bo ni kha dog dang ldan la/ khyod ni kha dog ngan pa yin no zhes sems can gyis sems can la khyad du gsod par byed do/ /bdag cag kha dog gi
283b8('dul ba): mngon pa'i nga rgyal can rnams sdig pa mi dge ba'i chos de dag nyid blangs pa'i rgyus sa'i bcud de nub par gyur to/ /sa'i bcud de nub pa nas zhag kha dog phun sum tshogs pa/ dri phun sum tshogs pa/ ro phun
284a1('dul ba): sum tshogs pa byung bar gyur te/ bdag cag de za zhing de zas su za ba la tshe ring zhing yun ring du gnas so/ /bdag cag las kha zas ches nyung du za ba gang yin pa de ni kha dog dang ldan par gyur/ kha zas ches
284a2('dul ba): mang du za ba gang yin pa de ni kha dog ngan par gyur te/ zas kyi tshad gnyis la brten nas kha dog gi rnam pa gnyis mngon no/ /kha dog rnam pa gnyis yod pas kwa'i sems can kho bo ni kha dog dang ldan la/ khyod ni kha dog ngan pa
284a3('dul ba): yin no zhes sems can gyis sems can la khyad du gsod par byed do/ /bdag cag kha dog gi mngon pa'i nga rgyal can rnams sdig pa mi dge ba'i chos de dag nyid blangs pa'i rgyus sa zhag de nub par gyur to/ /sa zhag de nub pa na
284a4('dul ba): myu gu'i tshal kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ bdag cag de za zhing de zas su za ba la tshe ring zhing yun ring du gnas so/ /bdag cag rnams las kha zas ches nyung du za ba gang yin pa
284a5('dul ba): de ni kha dog dang ldan par gyur/ kha zas ches mang du za ba gang yin pa de ni kha dog ngan par gyur te/ zas kyi tshad gnyis la brten nas kha dog rnam pa gnyis mngon no/ kha dog rnam pa gnyis yod pas kwa'i sems can kho bo ni kha dog dang
284a6('dul ba): ldan la/ khyod ni kha dog ngan pa yin no zhes sems can gyis sems can la khyad du gsod par byed do/ /bdag cag kha dog gi mngon pa'i nga rgyal can rnams sdig pa mi dge ba'i chos de dag nyid blangs pa'i rgyus myu gu'i tshal de
284a7('dul ba): nub par gyur to/ /myu gu'i tshal de nub pa na ma rmos ma btab pa'i 'bras sA lu'i 'bru tshon bzhi pa phub ma med pa/ sbun pa med pa/ shun pa med pa/ dag pa/ gtsang ma skyes te/ de nub brngas na nang skye zhing smin par 'gyur/ nang brngas na nub
284a8('dul ba): skye zhing smin par 'gyur bas brngas shing brngas kyang slar yang skye bas brngas par yang mi mngon te/ bdag cag de za zhing zas su za ba la tshe ring zhing yun ring du gnas so/ /gang nas bdag cag gis ma rmos ma btab pa'i 'bras sA lu'i 'bru
284b1('dul ba): sog 'jog gis yongs su longs spyad pas zos pa de nas sA lu de'i 'bras bu phub ma dang / sbun pa dang / shun pas yog par gyur to/ /brngas shing brngas pa yang slar mi skye bas brngas par yang mngon la/ sA lu yang sbubs
284b2('dul ba): sam yal ga'i sbubs la yod par gyur pas ma la bdag cag tshogs shing 'dus la zhing gzhal te mtshams bcad la 'di ni khyed kyi'o/ /'di ni nga'i 'o zhes mu thug bre bar bya'o zhes de rnams tshogs shing 'dus nas zhing dgod de
284b3('dul ba): mtshams bcad mu thug bres so/ /gau ta ma dag 'di ni 'jig rten du mu thug bre ba'i las kyi mtha' rnams byung ba'i rtsom pa dang po yin no/ /de yang chos kyis yin gyi chos ma yin pas ma yin te/ de la rgyal ba'i dbang po'i chos la 'di ni chos
284b4('dul ba): kyi gtso bo yin no/ /de nas sems can zhig gis rang gi sA lu yod bzhin du gzhan gyi sA lu ma byin par blangs so/ /sems can gzhan zhig gis sems can des rang gi sA lu yod bzhin du gzhan gyi sA lu la ma byin par blangs pa mthong ngo //
284b5('dul ba): mthong nas sems can de la 'di skad ces smras so/ /kwa'i sems can khyod rang gi sA lu yod bzhin du gzhan gyi sA lu la ma byin par ci'i phyir blang / kwa'i sems can song la khyod phyin cad de ltar ma byed cig /sems can des lan
284b6('dul ba): gnyis lan gsum du yang rang gi sA lu yod bzhin du gzhan gyi sA lu la ma byin par blangs so/ /sems can des sems can de lan gnyis lan gsum du yang rang gi sA lu yod bzhin du gzhan gyi sA lu la ma byin par len pa mthong ngo / /
284b7('dul ba): mthong nas sems can de la 'di skad ces smras so/ /kwa'i sems can khyod rang gi sA lu yod bzhin du gzhan gyi sA lu la ma byin par ci'i phyir blang zhes des de phar drangs tshur drangs nas/ ci tsam na 'khor gyi nang du yang khrid de/ shes ldan
284b8('dul ba): dag sems can 'di rang gi sA lu yod bzhin du lan gnyis sam gsum gyi bar du gzhan gyi sA lu la ma byin par len to zhes spyos so/ /de nas sems can de rnams kyis sems can de la 'di skad ces smras so/ /kwa'i sems can khyod rang gi
285a1('dul ba): sA lu yod bzhin du gzhan gyi sA lu la ma byin par ci'i phyir blang / kwa'i sems can song la khyod phyin cad de ltar ma byed cig /de nas sems can des sems can de rnams la 'di skad ces smras so/ /shes ldan dag sems
285a2('dul ba): can 'dis bdag la sA lu'i phyir phar drangs tshur drangs te/ ji tsam na 'khor gyi nang du yang byung nas spyos so/ /de nas sems can de rnams kyis sems can de la 'di skad ces smras so/ /kwa'i sems can khyod kyis sems can la sA
285a3('dul ba): lu'i phyir phar drangs tshur drangs nas/ ji tsam na 'khor gyi nang du yang byung nas ci'i phyir spyo/ kwa'i sems can khyod song la phyin chad de ltar ma byed cig /de nas sems can de rnams 'di snyam du sems te/ shes ldan dag sA lu'i phyir
285a4('dul ba): phar 'dren tshur 'dren zhing ji tsam na 'khor gyi nang du spyo ba yang snang bas/ ma la bdag cag tshogs shing 'dus la bdag cag gi nang na sems can lhag par gzugs bzang ba/ lhag par blta na sdug pa/ lhag par mdzes pa/ lhag
285a5('dul ba): par bsod nams che bar grags pa gang yin pa de bdag cag gi zhing rnams kyi bdag por bskos dang / des bdag cag chad pas gcad par bya ba rnams la ni chad pas gcod par 'gyur/ phan gdags par bya ba rnams la ni phan 'dogs
285a6('dul ba): par 'gyur te/ bdag cag gi zhing dag las 'khrungs pa gang yin pa de la chos bzhin du thog shas sbyin par bya'o snyam nas/ de rnams tshogs shing 'dus te de rnams kyi nang nas sems can lhag par gzugs bzang ba/ lhag
285a7('dul ba): par blta na sdug pa/ lhag par mdzes pa/ lhag par bsod nams che bar grags pa gang yin pa de zhing rnams kyi bdag por bskos te 'di skad ces kye sems can khyod tshur shog kho bo cag la chad pas gcad par bya ba
285a8('dul ba): rnams la ni chad pas chod cig / phan gdags par bya ba rnams la ni phan thogs shig kho bo cag gi zhing dag las 'khrungs pa gang yin pa de las khyod la kho bo cag gis chos bzhin du thog shas sbyin no/ /de de rnams la chad pas
285b1('dul ba): gcad par bya ba rnams la ni chad pas gcod/ phan gdags par bya ba rnams la phan 'dogs par byed cing / de la de rnams kyi zhing dag las 'khrungs pa gang yin pa de las chos bzhin du thog shas 'bul te/ skye bo'i tshogs chen pos
285b2('dul ba): bkur cing mang pos bkur bas mang pos bkur ba mang pos bkur ba zhes grags so/ /zhing rnams kyi bdag por gyur pa na nyams pa las skyob par byed pas rgyal rigs rgyal rigs bya bar grags so/ /chos kyis skye dgu mgu bar byed
285b3('dul ba): cing tshul khrims nyams su blangs te gnas/ shes rab nyams su blangs te gnas pas rgyal po rgyal po zhes bya bar grags so/ /gau ta ma dag rgyal po mang pos bkur gyi tshe mi rnams kyi ming sems can sems can zhes bya bar gyur to/ /gau ta ma
285b4('dul ba): dag rgyal po mang pos bkur ba'i bu 'od mdzes zhes bya ste/ gau ta ma dag rgyal po 'od mdzes kyi tshe mi rnams kyi ming tshur shog tshur shog ces bya bar gyur to/ /'od mdzes kyi bu dge ba zhes bya ste/ gau ta ma dag rgyal po dge ba'i tshe mi rnams kyi ming
285b5('dul ba): sme ba can sme ba can zhes bya bar gyur to/ /gau ta ma dag rgyal po dge ba'i bu dge mchog ces bya ste/ gau ta ma dag rgyal po dge mchog gi tshe mi rnams kyi ming sprin mgrin sprin mgrin zhes bya bar gyur to/ /dge mchog gi bu gso sbyong
285b6('dul ba): 'phags zhes bya ste/ gau ta ma dag rgyal po gso sbyong 'phags kyi tshe mi rnams kyi ming ta la'i rkang ta la'i rkang zhes bya bar gyur to/ /rgyal po gso sbyong 'phags kyi spyi bor sha rmen zhig skyes pa 'jam zhing shin du mnyen te/ dper na shing
285b7('dul ba): bal gyi 'dab ma 'am/ ras bal gyi 'dab ma bzhin du cung zad kyang gnod pa mi skyed do/ /de smin nas brtol ba dang khye'u gzugs bzang ba/ blta na sdug pa/ mdzes pa/ skyes bu chen po'i mtshan sum bcu rtsa gnyis kyis kun nas
285b8('dul ba): brgyan pa zhig byung ste/ spyi bo las skyes pas spyi bo skyes spyi bo skyes zhes bya bar gyur to/ /gzhon nu byung ma thag tu rgyal po gso sbyong 'phags kyi btsun mo drug khri'i nang du bkri ba dang / de thams cad kyi nu ma las 'o ma zags nas re res nga
286a1('dul ba): las nu nga las nu zhes smras pas nga las nu nga las nu zhes bya bar grags so/ /gau ta ma dag rgyal po nga las nu gang gi tshe rgyal srid byed pa de'i tshe mi rnams sems par byed/ 'jal bar byed/ nye bar rtog par byed do/ /de rnams
286a2('dul ba): bsams/ gzhal nye bar brtags nas bzo'i gnas dang las kyi gnas tha dad pa dag byed du 'jug pas des na/ de rnams yid las skyes yid las skyes zhes bya bar grags so/ /gau ta ma dag rgyal po drug po 'di dag ni tshe tshad
286a3('dul ba): med cing tshe dpag tu med pa yin no/ /bar sdom la/ sems can tshur shog sme ba can/ /sprin mgrin dang ni de bzhin du/ /ta la'i rkang dang yid las skyes/ /sngon gyi de drug bsdus pa yin/ /gau ta ma dag rgyal po nga las nu'i brla
286a4('dul ba): g.yas par sha rmen zhig skyes pa 'jam zhing shin du mnyen te/ dper na shing bal gyi 'dab ma'am/ ras bal gyi 'dab ma bzhin du cung zad kyang gnod pa mi skyed do/ /de smin nas brtol ba dang khye'u gzugs bzang zhing blta na sdug pa mdzes
286a5('dul ba): pa/ skyes bu chen po'i mtshan sum bcu rtsa gnyis kyis kun du brgyan pa zhig byung ste/ brla g.yas pa las skyes pas ming mdzes pa mdzes pa zhes bya bar gyur to/ /gzhon nu de rdzu 'phrul che zhing mthu che ba yin pas da dung yang gling bzhi
286a6('dul ba): la rgyal srid kyi dbang phyug la dbang byed du 'jug go/ /gau ta ma dag rgyal po mdzes pa'i brla g.yon par sha rmen cig skyes pa 'jam zhing shin du mnyen te/ dper na shing bal gyi 'dab ma'am/ ras bal gyi 'dab ma bzhin du cung zad
286a7('dul ba): kyang gnod pa mi skyed do/ /de smin nas brtol ba dang khye'u gzugs bzang zhing blta na sdug pa mdzes pa/ skyes bu chen po'i mtshan sum bcu rtsa gnyis kyis kun nas brgyan pa zhig byung ste/ brla g.yon pa las skyes pas ming nye mdzes nye
286a8('dul ba): mdzes zhes bya bar gyur to/ /gzhon nu de rdzu 'phrul che zhing mthu che ba yin pas da dung yang gling gsum la rgyal srid kyi dbang phyug la dbang byed du 'jug go/ /gau ta ma dag rgyal po nye mdzes kyi rkang pa g.yas par sha rmen zhig skyes pa
286b1('dul ba): 'jam zhing shin du mnyen te/ dper na shing bal gyi 'dab ma'am/ ras bal gyi 'dab ma bzhin du cung zad kyang gnod pa mi skyed do/ /de smin nas brtol ba dang khye'u gzugs bzang ba/ blta na sdug pa/ mdzes pa/ skyes bu chen po'i mtshan sum
286b2('dul ba): bcu rtsa gnyis kyis kun nas brgyan pa zhig byung ste/ rkang pa g.yas pa las skyes pas ming mdzes ldan mdzes ldan zhes bya bar gyur to/ /gzhon nu de rdzu 'phrul che zhing mthu che ba yin pas da dung yang gling gnyis la rgyal srid kyi dbang phyug la
286b3('dul ba): dbang byed du 'jug go/ /gau ta ma dag rgyal po mdzes ldan gyi rkang pa g.yon par sha rmen zhig skyes pa 'jam zhing shin du mnyen te/ dper na shing bal gyi 'dab ma'am/ ras bal gyi 'dab ma bzhin du cung zad kyang gnod pa mi skyed do/ /
286b4('dul ba): de smin nas brtol ba dang / khye'u gzugs bzang ba/ blta na sdug pa/ mdzes pa/ skyes bu chen po'i mtshan sum bcu rtsa gnyis kyis kun nas brgyan pa zhig byung ste/ rkang pa g.yon pa las skyes pas ming nye mdzes ldan nye mdzes ldan zhes
286b5('dul ba): bya bar gyur to/ /gzhon nu de rdzu 'phrul che zhing mthu che ba yin pas da dung yang gling gcig la rgyal srid kyi dbang phyug la dbang byed du 'jug go/ /gau ta ma dag de ltar na rgyal po mang pos bkur ba'i bu 'od mdzes so/ /'od mdzes kyi dge ba'o/ /
286b6('dul ba): dge ba'i dge mchog go/ /dge mchog gi gso sbyong 'phags so/ /gso sbyong 'phags kyi nga las nu'o/ /nga las nu'i mdzes pa'o/ /mdzes pa'i nye mdzes so/ /nye mdzes kyi mdzes ldan dang / mdzes ldan kyi nye mdzes ldan dang / bzang po dang /
286b7('dul ba): legs bzang dang / btang ba dang / yan lag dang / yan lag shing rta dang / ngan spong dang / skal ldan shing rta dang rgya mtsho dang / rgya mtsho'i bu dang / rgya mtsho chen po dang / ka shu ni dang / ka shu ni chen po dang / ku sha dang / nye ba'i ku sha dang / ku sha
286b8('dul ba): chen po dang / legs mthong dang / legs mthong chen po dang / rab thob dang / rab thob chen po dang / rab tu sgra bsgrags dang / rab tu sgra bsgrags chen po dang / 'od byed pa dang / rtul phod dang / lhun po ldan dang / lhun po yod dang / 'od zer
287a1('dul ba): dang / 'od zer ldan dang / 'od zer yod dang / kun nas 'od zer ro/ /gau ta ma dag kun nas 'od zer gyi bu dang / tsha bo dang / yang tsha dang / sum tsha'i rgyud rgyal po brgya tham pa yul gru 'dzin du byung ste/ de rnams kyi tha ma ni rgyal po
287a2('dul ba): dgra 'dul zhes bya ba byung ste/ dgra 'dul bar byed pas dgra 'dul dgra 'dul zhes bya bar gyur to/ /gau ta ma dag rgyal po dgra 'dul gyi bu dang / tsha bo dang / yang tsha dang / sum tsha'i rgyud rgyal po lnga khri bzhi stong yul dmag gis mi tshugs par
287a3('dul ba): byung ngo / /de rnams kyi tha ma ni rgyal po ma rgyal ba las rgyal ba zhes bya ba byung ste/ ma rgyal ba las rgyal bar byed pas na ma rgyal ba las rgyal ba zhes bya bar grags so/ /gau ta ma dag rgyal po ma rgyal ba las rgyal ba'i bu dang / tsha bo dang / yang
287a4('dul ba): tsha dang / sum tsha'i rgyud rgyal po drug khri sum stong yul bA rA Na sIr byung ste/ de rnams kyi tha ma ni rgyal po bzod dka' zhes bya ba byung ngo / /gau ta ma dag rgyal po bzod dka'i bu dang / tsha bo dang / yang tsha dang / sum tsha'i rgyud rgyal po brgyad khri bzhi
287a5('dul ba): stong kim pi la'i grong khyer du byung ste/ de rnams kyi tha ma ni rgyal po tshangs byin zhes bya ba byung ngo / /gau ta ma dag rgyal po tshangs byin gyi bu dang / tsha bo dang / yang tsha dang / sum tsha'i rgyud rgyal po sum khri nyis stong glang po che'i grong khyer du byung ste/ de
287a6('dul ba): rnams kyi tha ma ni rgyal po glang pos sbyin zhes bya ba byung ngo / /gau ta ma dag rgyal po glang pos sbyin gyi bu dang / tsha bo dang / yang tsha dang / sum tsha'i rgyud rgyal po lnga stong yul rdo 'jog tu byung ste/ de rnams kyi tha ma ni rgyal po bal bu can zhes bya ba byung ngo / /
287a7('dul ba): gau ta ma dag rgyal po bal bu can gyi bu dang / tsha bo dang / yang tsha dang / sum tsha'i rgyud rgyal po sum khri nyis stong grong khyer brang gis nyal du byung ste/ de rnams kyi tha ma ni rgyal po tshan po che 'dul zhes bya ba byung ngo / /gau ta ma dag rgyal po tshan po che
287a8('dul ba): 'dul gyi bu dang / tsha bo dang / yang tsha dang / sum tsha'i rgyud rgyal po sum khri nyis stong grong khyer ma rgyal ba las rgyal bar byung ste/ de rnams kyi tha ma ni rgyal po rgyal byin zhes bya ba byung ngo / /gau ta ma dag rgyal po rgyal byin gyi bu dang / tsha bo dang /
287b1('dul ba): yang tsha dang / sum tsha'i rgyud rgyal po sum khri nyis stong grong khyer ku n+ya ku ba dzar byung ste/ de rnams kyi tha ma ni rgyal po rgyal sde zhes bya ba byung ngo / /gau ta ma dag rgyal po rgyal sde'i bu dang / tsha bo dang / yang tsha dang / sum tsha'i rgyud rgyal po khri brgyad
287b2('dul ba): stong grong khyer tsam par byung ste/ de rnams kyi tha ma ni rgyal po klu'i lha zhes bya ba byung ngo / /gau ta ma dag rgyal po klu'i lha'i bu dang / tsha bo dang / yang tsha dang / sum tsha'i rgyud rgyal po nyi khri lnga stong grong khyer ta la'i phreng du byung ste/ de rnams kyi tha ma
287b3('dul ba): ni rgyal po mi'i lha zhes bya ba byung ngo / /gau ta ma dag rgyal po mi'i lha'i bu dang / tsha bo dang / yang tsha dang / sum tsha'i rgyud rgyal po khri nyis stong grong khyer ta ma lir byung ste/ de rnams kyi tha ma ni rgyal po rgya mtsho'i lha zhes bya ba byung ngo / /gau ta ma dag rgyal
287b4('dul ba): po rgya mtsho'i lha'i bu dang / tsha bo dang / yang tsha dang / sum tsha'i rgyud rgyal po khri brgyad stong grong khyer ba so'i grong du byung ste/ de rnams kyi tha ma ni rgyal po blo gros bzang po zhes bya ba byung ngo / /gau ta ma dag rgyal po blo gros bzang po'i bu dang / tsha bo
287b5('dul ba): dang / yang tsha dang / sum tsha'i rgyud rgyal po nyi khri lnga stong grong khyer rgyal po'i khab tu byung ste/ de rnams kyi tha ma ni rgyal po mun sel zhes bya ba byung ngo / gau ta ma dag rgyal po mun sel gyi bu dang / tsha bo dang / yang tsha dang / sum tsha'i rgyud rgyal
287b6('dul ba): po brgya tham pa yang grong khyer bA rA Na sIr byung ste/ de rnams kyi tha ma ni rgyal po dbang phyug chen po'i sde zhes bya ba byung ngo / /gau ta ma dag rgyal po dbang phyug chen po'i sde'i bu dang / tsha bo dang / yang tsha dang / sum tsha'i rgyud rgyal po brgyad
287b7('dul ba): khri bzhi stong grong khyer rtswa can du byung ste/ de rnams kyi tha ma ni rgyal po rgya mtsho'i sde zhes bya ba byung ngo / /gau ta ma dag rgyal po rgya mtsho'i sde'i bu dang / tsha bo dang / yang tsha dang / sum tsha'i rgyud rgyal po stong yang grong khyer gru 'dzin du byung ste/
287b8('dul ba): de rnams kyi tha ma ni rgyal po dka' thub spyod ces bya ba byung ngo / /gau ta ma dag rgyal po dka' thub spyod kyi bu dang / tsha bo dang / yang tsha dang / sum tsha'i rgyud rgyal po brgyad khri bzhi stong yang grong khyer rtswa can du byung ste/ de rnams kyi tha ma ni
288a1('dul ba): rgyal po sa'i gdong zhes bya ba byung ngo / /gau ta ma dag rgyal po sa'i gdong gi bu dang / tsha bo dang / yang tsha dang / sum tsha'i rgyud rgyal po 'bum yang grong khyer bA rA Na sIr byung ste/ de rnams kyi tha ma ni rgyal po sa'i bdag po zhes bya ba byung ngo / /
288a2('dul ba): gau ta ma dag rgyal po sa'i bdag po'i bu dang / tsha bo dang / yang tsha dang / sum tsha'i rgyud rgyal po 'bum yang grong khyer dmag gis mi tshugs par byung ste/ de rnams kyi tha ma ni rgyal po sa 'dzin zhes bya ba byung ngo / /gau ta ma dag rgyal po sa 'dzin
288a3('dul ba): gyi bu dang / tsha bo dang / yang tsha dang / sum tsha'i rgyud rgyal po brgyad khri bzhi stong grong khyer mi thi lar byung ste/ de rnams kyi tha ma ni rgyal po lha chen po zhes bya ba byung ngo / /gau ta ma dag rgyal po lha chen po'i bu dang / tsha bo dang / yang tsha dang / sum
288a4('dul ba): tsha'i rgyud rgyal po brgyad khri bzhi stong yang grong khyer mi thi lar drang srong gi tshangs par spyod pa la spyad de/ de rnams kyi tha ma ni rgyal po mu khyud ces bya ba byung ngo / /mu khyud las 'bying ba dang / sra ba'i mu khyud dang / rko ba dang / nye bar rko ba dang / rko ba
288a5('dul ba): yod pa dang / kun nas rko dang / gya nom snang dang / mnyam snang dang / thos pa'i sde dang / chos kyi sde dang / rtogs pa dang / rtogs pa chen po dang / rtogs pa'i sde dang / mya ngan med dang / mya ngan bral dang / brtan pa'i sde dang / dga' bas sbyar dang /
288a6('dul ba): glen gsal dang / skya reng dang / phyogs kyi bdag po dang / rdul can dang / bde byed dang / kun dga' dang / me long gdong dang / skyed pa dang / kun nas skyed pa dang / skye bo'i khyu mchog dang / bza' btung can dang / bza' btung mang po can dang /
288a7('dul ba): mi thub pa dang / gzhan gyis mi thub pa dang / gnas pa dang / shin du gnas pa dang / stobs chen dang / stobs chen zhon dang / legs pa'i blo gros dang / brtan pa zhon dang / gzhu bcu pa dang / gzhu brgya pa dang / gzhu dgu bcu pa dang /
288a8('dul ba): gzhu rgyal dang / gzhu bkra dang / gzhu sra dang / shing rta bcu pa dang / shing rta brgya pa dang / shing rta dgu bcu pa dang / shing rta khra bo dang / shing rta rgyal dang / shing rta sra ba'o/ /gau ta ma dag rgyal po shing rta sra ba'i bu dang / tsha bo dang / yang tsha
288b1('dul ba): dang / sum tsha'i rgyud rgyal po bdun khri bdun stong grong khyer kun du snang bar byung ste/ de rnams kyi tha ma ni rgyal po nam mkha'i bdag po zhes bya ba byung ngo / /gau ta ma dag rgyal po nam mkha'i bdag po'i bu klu mnyam skyong ngo / /gau ta ma dag rgyal po
288b2('dul ba): klu mnyam skyong gi bu dang / tsha bo dang / yang tsha dang / sum tsha'i rgyud rgyal po brgya tham pa yang grong khyer bA rA Na sIr byung ste/ de rnams kyi tha ma ni rgyal po kri ki zhes bya ba byung ngo / /de'i tshe ston pa de bzhin gshegs pa dgra bcom pa yang dag par
288b3('dul ba): rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo bsgyur ba/ bla na med pa/ lha dang mi rnams kyi ston pa/ sangs rgyas bcom ldan 'das 'od srung zhes
288b4('dul ba): bya ba 'jig rten du byung ste/ de'i spyan sngar bcom ldan 'das byang chub sems dpas ma 'ongs pa na byang chub par bya ba'i phyir sngon smon lam btab nas tshangs par spyod pa spyad de/ dga' ldan gyi lha'i ris su skyes so/ /gau ta ma
288b5('dul ba): dag rgyal po kri ki'i bu legs skyes so/ /gau ta ma dag rgyal po legs skyes kyi bu dang / tsha bo dang / yang tsha dang / sum tsha'i rgyud rgyal po brgya tham pa yang grong khyer gru 'dzin du byung ste/ de rnams kyi tha ma ni rgyal po rna ba can zhes
288b6('dul ba): bya ba byung ngo / /gau ta ma dag rgyal po rna ba can la bu gnyis te/ gau ta ma dang / ba ra dwa dza'o/ /de gnyis las gau ta ma ni mngon par 'byung bar dga'o/ /ba ra dwa dza ni rgyal srid la mngon par dga'o/ /des pa chos dang chos ma yin
288b7('dul ba): pas rgyal srid byed pa mthong nas/ des bsams pa/ bdag yab 'das nas rgyal por gyur te/ bdag gis kyang chos dang chos ma yin pas rgyal srid byas nas sems can dmyal bar gzhol bar 'gyur bas 'dir ci'i dus la bab
288b8('dul ba): ce na/ khyim nas khyim med par rab tu 'byung bar bya'o snyam du bsams nas/ rgyal po rna ba can gang na ba der song ste phyin pa dang rkang pa gnyis la gtugs te gsol ba btab pa/ yab mkhyen par mdzod cig /bdag ni dad pas
289a1('dul ba): khyim nas khyim ma mchis par rab tu 'byung ngo / /des smras pa/ bu gang gi phyir mchod sbyin mchod par byed pa dang / sbyin sreg sreg par byed pa dang / dka' thub spyod pa de dag ni 'di'i ched yin te/ nga 'das na rgyal srid lag mthil
289a2('dul ba): du 'ongs te rgyal po byed par 'gyur na ci'i phyir rab tu 'byung / des smras pa/ yab bdag gis chos dang chos ma yin pas rgyal srid bgyid rngo mi thog go/ /de lta bas na mkhyen par mdzod cig rab tu 'byung ngo / /de nas rgyal pos gal
289a3('dul ba): gyis gcu bar shes nas gnang ngo / /de'i tshe bsti gnas zhig na drang srong mdog gnag ces bya ba gnas so/ /de nas gzhon nu gau ta ma rgyal pos gnang nas dga' zhing mgu la dga' ba rgya chen po dang yid bde ba skyes nas drang srong mdog gnag
289a4('dul ba): gang na ba der song ste phyin pa dang spyod lam dul bas rkang pa gnyis la phyag byas nas smras pa/ drang srong chen po bdag rab tu 'byung bar 'dod kyis bdag rab tu phyung shig /des de rab tu phyung ngo / /drang srong mdog gnag ni 'bras bu dang /
289a5('dul ba): rtsa ba dang / chu 'thung bas de yang drang srong gau ta ma drang srong gau ta ma zhes bya bar gyur to/ /ji tsam dus gzhan zhig na rgyal po rna ba can shi nas/ gzhon nu ba ra dwa dza pha'i rgyal srid kyi dbang phyug la dbang byed du bcug go/ /ji tsam dus gzhan zhig na drang
289a6('dul ba): srong gau ta mas mkhan po la smras pa/ mkhan po dgon pa'i zas kyis 'tsho bar rngo mi thog gis grong 'dab tu gnas par bgyi'o/ /des smras pa/ bu rung gis grong ngam dgon pa na gnas pa'i drang srong gis ni mdor na dbang po bsrung ba yin
289a7('dul ba): gyis/ khyod song la gru 'dzin gyi nye 'khor du lo ma'i spyil po byos la 'dug shig /mkhan po bka' bzhin 'tshal zhes smras nas/ drang srong gau ta ma gru 'dzin gyi nye 'khor du lo ma'i spyil bu byas te gnas so/ /de'i tshe grong khyer
289a8('dul ba): gru 'dzin na smad 'tshong ma bzang mo zhes bya ba dang / skyes bu g.yon can pad ma'i rtsa lag ces bya ba zhig gnas te/ des de la dga' mgur spyad pa'i phyir gos dang rgyan dag bskur ro/ /des gos dang rgyan dag thogs nas chas pa las/ yang mi
289b1('dul ba): gzhan zhig kAr Sha pA Na lnga brgya thogs pa zhig 'ongs nas bzang mo dga' mgur spyod kyis tshur shog / des bsams pa/ gal te bdag song na kAr Sha pA Na lnga brgya yang mi 'thob la khyim du 'ongs pa spangs te gzhan du 'gro ba 'di ni legs
289b2('dul ba): pa ma yin no snyam nas des bu mo mngag gzhug ma la smras pa/ song la pad ma'i rtsa lag la jo mo'i mchid nas re shig bdag la skabs ma mchis te slad kyis mchi'o zhes smros shig /des de'i gan du song nas smras so/ /mi de yang bya ba mang po
289b3('dul ba): zhig yin pas de dang de dga' mgur spyad nas thun dang po nyid la song ngo / /des bsams pa/ nam tshod ring du yod pas de'i sems kyang bdag gis bsrung bar nus so snyam nas des yang bu mo de la bsgo ba/ pad ma'i rtsa lag gi gan du song
289b4('dul ba): la jo mo'i mchid nas sta gon bgyis lags na/ bskyed mos tshal gang du mchi zhes smros shig /des de'i gan du song nas smras pa dang / des smras pa/ khyod kyi jo mo skad cig la skabs med skad cig la skabs yod ce 'am/ bu mo de de
289b5('dul ba): dang rigs mi 'phrod pa zhig pas des smras pa/ rje'i sras skabs ma mchis pa ni ma lags mod kyis de khyod kyi gos dang rgyan dag gis skyes pa gzhan dang lhan cig dga' mgur spyad do/ /de'i 'dod chags kyi kun nas dkris pa gang
289b6('dul ba): yin pa de dang bral bar gyur cing gnod sems kyi kun nas dkris pa skyes te/ de mi bzod pa skyes nas smras pa/ bu mo song la bzang mo pad ma'i rtsa lag na re bskyed mos tshal ga ge mo zhig tu shog ces byos shig /des song nas bzang
289b7('dul ba): mo la smras pa dang / de nas de bskyed mos tshal du song ba dang skyes bu g.yon can pad ma'i rtsa lag gis smras pa/ khyod kho bo'i gos dang rgyan gyis skyes pa gzhan dang lhan cig dga' mgur spyad par rigs sam/ des smras pa/ rje'i sras de ni
289b8('dul ba): bdag gis nongs te/ 'on kyang bud med ni rtag tu skyon can lags pas bzod par mdzod cig /de nas de mi bzod pa skyes nas ral gri shubs nas phyung ste bsad do/ /de nas bu mo mngag gzhug mas jo mo bsad do/ /jo mo bsad do
290a1('dul ba): zhes ku co'i sgra chen po bton pa skye bo'i tshogs kun gyis thos nas brgyugs pa dang / de ji tsam na bsti gnas de nyid na drang srong gau ta ma gnas so/ /de nas skyes bu g.yon can pad ma'i rtsa lag de skrag nas ral gri khrag can drang srong gau ta
290a2('dul ba): ma'i mdun du bor nas skye bo'i tshogs chen po de nyid kyi nang du zhugs so/ /skye bo'i tshogs chen pos de ral gri khrag can mthong nas rab tu byung ba 'dis bzang mo bsad do zhes de nas drang srong gau ta ma de bskor te mi bzod pa skyes nas smras pa/ kwa'i rab tu
290a3('dul ba): byung ba drang srong gi rgyal mtshan thogs nas 'di 'dra ba'i las byed dam/ des smras pa/ ci byas/ de rnams kyis smras pa/ bzang mo dang khyod lhan cig dga' mgur spyad nas de bsad do/ /des smras pa/ kho bo'i sdig pa zhi bas las de mi byed
290a4('dul ba): do zhes des zhi ba smras kyang skye bo'i tshogs chen po des lag pa phying ka log tu dam du bcings nas rgyal po la phul te/ lha rab tu byung ba 'dis bzang mo dang lhan cig dga' mgur spyad nas de bkum lags so/ /rgyal po rnams ni mi rtog
290a5('dul ba): pa yin pas des smras pa/ gal te de ltar gyur na rab tu byung ba 'di ngas spangs kyis gsal shing la shon cig /de nas rab tu byung ba de me tog ka ra bi ra'i phreng ba mgul du btags shing skyes pa gos sngon po gyon pa/ lag na mtshon
290a6('dul ba): thogs pa rnams kyis yongs su bskor nas lam po che dang / tshong dus dang / bzhi mdo dang / sum mdo rnams su bsgrags pa'i sgor bsgrags te/ grong khyer gyi lho phyogs kyi sgor phyung nas gson po nyid du gsal shing la gshon
290a7('dul ba): no/ /de'i mkhan po mdog nag de dus dus su de'i bsti gnas su 'gro ba yin pas/ ji tsam du dus gzhan zhig na song ba las ma mthong nas des phan tshun du btsal bar brtsams pa dang / ji tsam na de gsal shing la gshon par mthong
290a8('dul ba): nas de skad mi gsal zhing mig mchi mas gang la snying rje ba'i tshig gis dal bu dal bus smras pa/ kyi hud bu 'di ci zhig /des kyang skad mi gsal zhing yi chad la gnad du bab pa'i gnod pa'i tshor ba skyes shing gdungs pas smras pa/ mkhan
290b1('dul ba): po gzhan ci lags/ las lags mod/ des smras pa/ bu rma phyung ba'am/ gnod pa zhig ma byas grang mkhan po bdag gi lus kyis rma phyung gi sems kyis ni ma yin no/ /bu ji ltar shes/ mkhan po bden pa gsol gyis gson cig /bden pa
290b2('dul ba): dang bden pa'i tshig gang gis bdag gi lus kyis rma phyung gi sems kyis ma yin na/ bden pa dang bden pa'i tshig des mkhan po'i lpags pa'i mdog nag po gang yin pa 'di gser gyi kha dog tu gyur cig /bdag nyid chen po de lhag pa'i
290b3('dul ba): bsam pa goms pa yin pas tshig smras ma thag tu drang srong mdog gnag gi lpags pa nag po mi snang zhing gser gyi kha dog tu gyur to/ /kun du drang srong mdog nag gser gyi kha dog tu gyur to zhes sgra grags pas de'i ming gser mdog
290b4('dul ba): ces bya bar gyur to/ /de ngo mtshar mchog tu gyur to/ /de nas drang srong gau ta mas smras pa/ mkhan po bdag ni 'di nas shi 'phos nas 'gro ba ni gang / tshe phyi ma ni gang zhig lags/ des smras pa/ bram ze rnams na re bu med pa rnams
290b5('dul ba): la 'gro ba med do zhes zer na khyod kyis bu 'ga' bskyed pa lta yod dam/ mkhan po yab kyis rgyal srid kyi slad du spro ba bskyed pa na bdag gzhon nu nyid du rab tu byung bas bud med kyi rgyus kyang ma 'tshal na/ bdag gis bu bskyed pa lta
290b6('dul ba): ga la mchis/ bu gal te de lta na sngon yul la spyad pa rjes su dran par gyis shig /mkhan po tshor ba drag pos nyen pas da ni bdag gi gnad rnams chad cing tshigs rnams bye ste/ 'gum pa gcig pu dran par bas na/
290b7('dul ba): ji ltar sngon gyi yul la spyad pa rjes su dran par 'gyur/ de'i mkhan po mngon par shes pa thob pa yin pas des rdzu 'phrul gyis rdzi char chen po sprul nas char pa'i thigs pas de'i lus la phog pa dang / de nas char pa dang rlung grang mos reg pas sdug
290b8('dul ba): bsngal rnam par mnan nas/ des sngon gyi yul la spyad pas rjes su dran par bya bar brtsams so/ /gang gi tshe des 'khrig pa'i 'dod chags rjes su dran par byas pa las khu ba'i thigs pa gnyis khrag dang lhan cig lhung ngo / /bsam gyis mi
291a1('dul ba): khyab pa'i gnas ni bzhi ste/ bdag sems pa dang / 'jig rten sems pa dang / sems can rnams kyi las kyi rnam par smin pa sems pa dang / sangs rgyas rnams kyi sangs rgyas kyi yul sems pa'o/ /khu ba'i thigs pa de gnyis sgong nga
291a2('dul ba): gnyis su gyur nas nyi ma shar ba'i dus kyi tshe nyi ma'i 'od zer gyis smin nas rdol ba dang khye'u gnyis shig byung nas/ de dang ha cang yang mi ring ba'i bu ram shing gi tshal gseb der de gnyis zhugs so// //'dul ba gzhi/ bam po brgyad bcu gcig
291a3('dul ba): pa/ de nas nyi ma'i 'od zer shin du tsha ba byung ste/ nyi ma'i 'od zer gyis drang srong gau ta ma gdungs nas shi'o/ /de nas drang srong gser mdog 'ongs nas shi ba mthong nas des gsal shing gi nye 'khor du bltas na sgong nga rdol ba'i khog pa gnyis shig
291a4('dul ba): 'dug nas de phan tshun rjes gcod cing bu ram shing gi tshal gseb tu zhugs pa las/ ji tsam na khye'u gnyis shig mthong ngo / /des 'di gnyis su'i bu yin zhes bsam pa la zhugs pa dang / drang srong gau ta ma'i yin par gyur nas/ de nas de lhag
291a5('dul ba): par sdug pa skyes te/ des de gnyis bsti gnas su khrid nas bsnun bsnyod de/ de gnyis kyi ming btags pa/ nyi ma shar ba'i tshe nyi ma'i 'od zer gyis smin par byas pa las 'di gnyis skyes par gyur pas de bas na nyi ma'i rigs yin pas nyi
291a6('dul ba): ma'i rigs nyi ma'i rigs zhes bya bar gyur to/ /drang srong gau ta ma'i bu yin pas ming gnyis pa gau ta ma gau ta ma zhes bya bar gyur to/ /rang gi yan lag las skyes pas ming gsum pa yan lag skyes yan lag skyes zhes bya bar gyur to/ /bu ram
291a7('dul ba): shing gi tshal gseb nas rnyed pas ming bzhi pa bur ram shing pa bu ram shing pa zhes bya bar gyur to/ /ji tsam dus gzhan zhig na rgyal po ba ra dwa dza bu med par shi nas blon po rnams 'dus nas gros bya bar brtsams pa/ shes ldan dag da su zhig
291a8('dul ba): rgyal por dbang bskur bar bya/ gzhan dag gis smras pa/ de'i gcen gau ta ma drang srong rnams kyi nang du rab tu byung ste/ rgyal srid 'di ni de'i rigs rgyud du 'os pa yin pas de dbang bskur ro/ /de nas de rnams kyis gros byas nas
291b1('dul ba): drang srong gser mdog gi drung du song ste son pa dang / rkang pa gnyis la gtugs nas smras pa/ drang srong chen po gau ta ma gang du mchis/ des smras pa/ khyed cag kho nas bsad do/ /de rnams kyis smras pa/ drang srong chen po bdag cag gis de
291b2('dul ba): mthong bar yang mi dran na ji ltar bsad/ kho bos khyed cag dran par bya'o/ /ma nongs so/ /des de rnams dran par byas pa dang / smras pa/ drang srong chen po gal te de lta na sdig pa spyod pa de ming tsam smos pa yang bsgrags pa ma yin gyis zhog shig /
291b3('dul ba): des sdig pa'i las ci byas/ 'di dang 'di'o/ /skyon med pa gnod pa mi byed pa des sdig ba'i las ma byas par khyed cag gis bsad do/ /de ltar ci mngon/ des ji ltar gyur pa rgyas par smras pa dang / de rnams yid mi bde ba skyes nas smras pa/
291b4('dul ba): drang srong chen po gal te de lta na des ma lags kyi bdag cag gis sdig pa'i las bgyis so zhes de rnams de skad du gtam smra bar byed pa na/ khye'u de gnyis kyang drang srong gi drung du 'ongs so/ /blon po rnams kyis smras pa/ drang srong chen po
291b5('dul ba): khye'u 'di gnyis su'i lags/ des smras pa/ de kho na'i bu'o/ /de rnams kyis smras pa/ 'di gnyis ji ltar skyes/ 'di gnyis kyi ming ci lags/ des byung ba dang bcas pa rgyas par smras pa/ blon po rnams kyis thos te mchog tu ngo mtshar
291b6('dul ba): skyes nas de rnams kyis drang srong de la gsol ba btab nas de gnyis las gzhon nu phu bo shos rgyal srid kyi dbang bskur bas dbang bskur ba las de yang bu med par shi'o/ /de nas gcig shos nu bo dbang bskur nas/ de'i ming rgyal po bu ram shing
291b7('dul ba): pa zhes bya bar gyur to/ /gau ta ma dag rgyal po bu ram shing pa'i bu dang / tsha bo dang / yang tsha dang / sum tsha'i rgyud rgyal po bu ram shing pa brgya yang grong khyer gru 'dzin du byung ste/ de rnams kyi tha ma ni rgyal po bu ram shing pa 'phags skyes
291b8('dul ba): po zhes bya ba byung ngo / /gau ta ma dag rgyal po bu ram shing pa 'phags skyes po la bu bzhi ste/ skar mda' gdong dang / lag rna dang / glang po che 'dul dang / rkang gdub can no/ /dus gzhan zhig na de'i btsun mo dam pa shi nas de lag pa
292a1('dul ba): 'gram pa la gtad de sems khong du chud cing 'dug go/ /blon po rnams kyis smras pa/ ci'i slad du phyag la zhal gtad nas thugs mi dgyes shing bzhugs/ des smras pa/ nga'i btsun mo dam pa shi na ci'i phyir sems khong
292a2('dul ba): du chud cing mi 'dug / lha gal te de lta na nyi 'og gi rgyal po rnams la bu mo mchis na/ ci'i slad du rje'i btsun mo dam pa mi btsal/ rgyal pos smras pa/ gzhon nu 'di dag ni rgyal srid mngon par 'dod pas phyir rgol ba 'di dag yod
292a3('dul ba): na nga la su zhig bu mo ster bar 'gyur lha dgongs shig dang / bdag cag gis btsal lo/ /ji tsam na rgyal po gzhan zhig gi bu mo gzugs bzang ba/ blta na sdug pa/ mdzes pa btsun mo dam par 'tsham pa yod pa de de rnams
292a4('dul ba): kyis brtags te rgyal po de'i drung du dong nas de rnams kyis gcig nas gcig tu rgyud de rgyal po la rig par byas pa dang / rgyal pos bsgo ba khug shig /de nas de rnams rgyal po'i spyan sngar dong nas rkang pa gnyis la gtugs te thog
292a5('dul ba): mar gtam byas nas 'dug go/ /gtam gyi skabs rnyed cing rgyal po'i zhal mthong nas smras pa/ lha bkra shis par gyur cig /bkra shis par gyur cig /rgyal pos smras pa/ shes ldan dag khyed ci gsol/ rgyal po bu ram shing pa 'phags
292a6('dul ba): skyes po'i btsun mo dam pa gum nas de'i ched du sras mo slong ngo / /rgyal pos smras pa/ 'thab rir bab pa'i mchog yin pas rung na 'on kyang dam zhig bca' ste/ gal te nga'i bu mo la khye'u zhig yod par gyur na de gal te rgyal srid kyi dbang
292a7('dul ba): phyug la gzhag pa lta na sbyin no/ /lha bka' bzhin 'tshal/ mchis la lha la snyan du gdags par gsol lo zhes de rnams dong nas rgyal po bu ram shing pa 'phags skyes po la ji ltar gyur pa smras pa dang rgyal pos smras pa/ shes ldan dag gzhon
292a8('dul ba): nu ches phu bor gyur pa rgyal srid la mngon par dga' ba rnams spangs te/ nu bo rgyal srid la 'jog pa de ni 'os pa ma yin no/ /lha don de la nges pa ma mchis te/ re shig btsun mo blangs la lha de dang lhan cig rtsed mo dang / dgyes pa
292b1('dul ba): dang dgyes dgur spyod par mdzod cig dang / de la khye'u btsa' bar 'gyur ram/ 'on te bu mor 'gyur ram/ ci ma mchis par 'gyur sus 'tshal/ rgyal pos smras pa/ shes ldan dag gal te de lta na deng la long shig /de rnams dong nas bsu ste/
292b2('dul ba): ji tsam na rgyal po'i dpal gyi 'byor pa chen pos blangs nas de yang rgyal pos mngon par 'dod par gyur te/ de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur
292b3('dul ba): spyod par byed pa las dus gzhan zhig na btsun mo sems can dang ldan par gyur to/ /de zla ba brgyad dam dgu 'das pa dang / khye'u gzugs bzang ba/ blta na sdug pa/ mdzes pa zhig btsas so/ /btsas nas de'i btsas pa'i btsas
292b4('dul ba): ston rgya cher byas te/ khye'u 'di'i ming cir gdags shes ming 'dogs par byed de/ blon po rnams kyis smras pa/ lha 'di ltar ma skyes pa nyid nas rgyal srid la mngon par dga' bas de'i slad du khye'u'i ming rgyal srid dga' zhes bya bar btags
292b5('dul ba): so/ /khye'u rgyal srid dga' ma ma brgyad la rjes su gtad de zhes bya ba nas rdzing na gnas pa'i pad ma bzhin du myur du skyed par byed do zhes bya ba'i bar gong ma bzhin du'o/ /de rgyal tshab kyi rgyal srid la ma bzhag pa de de'i zhang po rgyal pos thos nas/
292b6('dul ba): des de la pho nya btang ste/ tshig rtsub mo dang bcas pa'i spring yig spring ba khyod kyis sngon khas blangs shing dam bcas pa bzhin gal te byed na de lta na legs/ gal te de ltar ma byas na khyod kyi mthu dang brtson 'grus kyi pha rol gnon pa gang yin
292b7('dul ba): pa des sdod cig / kho bo der 'ongs nas yul 'khor bur mar brlag go/ /rgyal po de mthu chen po dang ldan pa des thos nas skrag ste blon po rnams bsogs nas smras pa/ shes ldan dag nga la rgyal po des 'di skad ces spring na de la ji ltar
292b8('dul ba): bsgrub par bya/ de rnams kyis smras pa/ lha rgyal srid dga' rgyal tshab tu dbang bskur lags mod/ des smras pa/ shes ldan dag gzhon nu ches phu bor gyur pa rgyal srid la mngon par dga' ba rnams spangs te nu bo rgyal srid kyi dbang
293a1('dul ba): bskur ba 'di ni 'os pa ma yin no/ /de rnams kyis smras pa/ lha rgyal po de ni stobs dang bzhon pa rgya che bas gal te 'dir mchis na gdon mi 'tshal bar yul bur mar rlog pa gang lags pa'i gnas de mchis pas rgyal srid
293a2('dul ba): dga' rgyal tshab kyi dbang phyug la dbang bskur la gzhon nu de rnams ni spyug tu gsol/ rgyal pos smras pa/ shes ldan dag skyon med cing gnod pa ma byas pa'i gzhon nu rnams ji ltar spyug /lha bdag cag ni blon po lags te/ lha la sman
293a3('dul ba): par bgyi ba lhur len pa lags pas skyon ma mchis pa dang / nongs pa ma bgyis pa yang spyug la/ skyon mchis pa dang nongs pa bgyis pa ni bzhag go/ /rgyal pos btang snyoms su bzhag nas cang mi smra bar 'dug go/ /blon po
293a4('dul ba): rnams tshogs nas phan tshun du gros bya bar brtsams pa/ shes ldan dag thabs shig bsham par bya ste/ des na rgyal po gzhon nu rnams la thugs byung bar gyur pa zhig bya'o zhes de nas de rnams kyis skyed mos tshal byi dor byas pa/ ri mo sna tshogs
293a5('dul ba): bris par shin du dri zhim po'i pog por nye bar bzhag / dar gyi chun phyang mang po btags/ me tog sna tshogs kyis dga' dga' ltar byas pa zhig byed du bcug go/ /de nas de rnams kyis blon po rnams kyis bskyed mos tshal de byi dor byed pa
293a6('dul ba): rgyang ring po nas mthong nas gzhon nu rgod bag can de rnams bskyed mos tshal gyi phyogs su dong ngo / /blon po rnams bskyed mos tshal byi dor byas nas sgor byung ba dang / gzhon nu rnams kyis dris pa/ 'di su'i bskyed mos tshal/ de rnams kyis
293a7('dul ba): smras pa/ lha'i lags so/ /de rnams slar log par brtsams pa dang / blon po rnams kyis smras pa/ gzhon nu rnams nang du zhugs shig /ci'i phyir slar ldog /de rnams kyis smras pa/ lha'i bskyed mos tshal yin na 'dir 'jug tu ga la
293a8('dul ba): rung / blon po rnams kyis smras pa/ lha 'am gzhon nu rnams rol pa 'di 'gal ba ci mchis de rnams nang du zhugs te rtse bar brtsams so/ /blon po rnams kyis rgyal po la smras pa/ lha bskyed mos tshal legs par byi dor bgyis lags
293b1('dul ba): kyis/ lha gzigs pa'i dus la bab lags so/ /rgyal po chas pa dang bskyed mos tshal na ku co'i sgra thos so/ /thos nas kyang blon po rnams la smras pa/ shes ldan dag bskyed mos tshal na ku co'i sgra grag na 'di na su zhig 'dug /blon po
293b2('dul ba): rnams kyis smras pa/ lha gzhon nu rnams so/ /gal te de lta na ngas gzhon nu rnams spangs so/ /blon po rnams kyis rkang pa gnyis la gtugs te smras pa/ lha bzod par mdzad cing gzhon nu rnams mi spang bar gsol/ rgyal pos smras pa/ de bzhin
293b3('dul ba): du bya'o zhes gzhon nu de rnams spyug par chas pa dang / rgyal po'i rkang pa gnyis la gtugs nas smras pa/ lha gal te de lta na bdag cag 'khor gyi skye bo mang po dang lhan cig mchi na de ci nas kyang mi dgag pa de ltar bka' stsal ba'i rigs so/ /
293b4('dul ba): rgyal pos bsgo nas de rnams chas pa na/ de rnams la dga' ba'i pho brang 'khor gyi mi skye bo'i tshogs chen po dang de rnams lhan cig chas te zhag bdun grong khyer gru 'dzin gyi sgo phye nas skye bo'i tshogs rgyus so/ /blon po rnams kyis rgyal po la
293b5('dul ba): smras pa/ lha gal te grong khyer gyi sgo ma bkum na ring po mi thogs par gru 'dzin stongs par 'gyur ro/ /gal te de lta na sgo chod cig /de nas gzhon nu de rnams rang rang gi sring mo khrid nas mthar gyis ri bo gangs ri dang nye ba chu bo skal ldan
293b6('dul ba): shing rta'i 'gram/ drang srong ser skya'i bsti gnas dang ha cang yang mi ring ba zhig tu phyin nas/ de rnams kyis der lo ma'i spyil po dag byas te gnas btab ste ri dgas bsad cing bsad nas 'tsho bar byed cing dus gsum du drang srong ser skya'i
293b7('dul ba): bsti gnas su dong bar byed do/ /lang tsho dang dar la bab pa'i dregs pas zin pas 'dod chags kyis shin du nyen te sha bri ngan pa skya bo bseng bseng por gyur to/ /ji tsam dus gzhan zhig na drang srong ser skyas de lta bu mthong nas dris pa/ khyed
293b8('dul ba): cag ci'i phyir skya bo bseng bseng por gyur/ de rnams kyis smras pa/ drang srong chen po bdag cag 'dod pa'i 'dod chags kyis shin du nyen pas so/ /des smras pa/ rang rang gi sring mo spongs la/ mas dben gyi sring mo rnams dang lhan cig
294a1('dul ba): 'dug shig / drang srong chen po bdag cag gis de lta bu bgyir rung ngam/ shes ldan dag 'di ltar rgyal rigs rgyal srid stor ba rnams kyis rung ngo / /de na de rnams drang srong gi tshig ni tshad ma yin no snyam nas 'dod pa'i 'dod chags kyis
294a2('dul ba): nyen pas dga' ba dang mgu ba skyes te mas dben gyi sring mo rnams dang lhan cig rtse bar byed/ dga' bar byed/ dga' mgur spyod par byed do/ /de rnams dang de dag lhan cig rtse bar byed/ dga' bar byed/ dga' mgur spyod par byed pa
294a3('dul ba): na bu pho dang bu mo dag btsas te de rnams chen por gyur pa dang / bsam gtan gyi tsher ma ni sgra yin pas drang srong ser skya'i sems rtse gcig pa nyid du ma btub nas des smras pa/ shes ldan dag mthong zin gyis kho bo gzhan du 'gro'o/ /
294a4('dul ba): drang srong chen po ci'i phyir/ bsam gtan gyi tsher ma ni sgra yin pas sems rtse gcig pa nyid du mi btub pas so/ /drang srong chen po khyod 'di nyid na bzhugs shig /bdag cag gzhan du mchi na 'on kyang sa'i phyogs shig
294a5('dul ba): bdag la phog shig / shes ldan dag rung ngo / /drang srong bdag nyid chen po de rnams ni 'dod pa bzhin yid la re ba 'grub pa yin pas des gser gyi bya ma bum blangs te chu'i rgyun gyis grong khyer gyi rnam pa dag
294a6('dul ba): bris nas de rnams kyis grong khyer brtsigs so/ /drang srong ser skyas de rnams kyi gnas kyi phyir gzhi yongs su btang bas ser skya'i gzhi ser skya'i gzhi zhes bya bar gyur to/ /de rnams der 'phel bar gyur pas skye bo'i
294a7('dul ba): tshogs chen por gyur te dog pas 'phel che bar ma gyur to/ /lha rnams kyi sems kyis de rnams kyi sems shes nas phyogs gzhan zhig bstan pa dang / de rnams der song ste grong khyer gcig shos brtsigs nas lhas bstan lhas
294a8('dul ba): bstan zhes bya bar gyur to/ /de nas de rnams tshogs shing 'dus nas phan tshun gros bya bar brtsams pa/ shes ldan dag gang gi phyir bdag cag spyugs pa ni rigs mnyam pa las chun ma blangs pa de las gyur gyis/ de lta bas na
294b1('dul ba): bdag cag las sus kyang rigs mnyam pa las chun ma blang bar mi bya ste gcig kho nas chog shes par bya'o/ /de rnams rigs mnyam pa gcig kho na las chung ma gcig len gyi rigs mnyam pa las chung ma gnyis pa ni mi len to/ /de nas
294b2('dul ba): dus gzhan zhig na rgyal po 'phags skyes po bu sdug pa rnams rjes su dran te blon po rnams la smras pa/ kye grong pa dag gzhon nu de rnams da lta gang na 'dug /de rnams kyis rgyal po la smras pa/ lhas nongs pa 'ga' zhig las spyugs pa las de
294b3('dul ba): rnams rang rang gi sring mo khrid de 'di nas mchis pa na gangs ri dang nye ba chu bo skal ldan shing rta'i 'gram/ drang srong ser skya'i bsti gnas dang ha cang yang mi ring ba zhig tu gnas btab ste/ rang rang gi sring mo spangs te mas dben gyi sring mo rnams
294b4('dul ba): dang lhan cig rtse bar bgyid/ dga' bar bgyid/ dga' mgur spyod par bgyid pa na bu pho dang bu mo dag btsas so/ /grong pa dag gzhon nu rnams kyis de ltar byed phod dam/ lha rngo thog lags so/ /de nas rgyal po bu ram shing pa 'phags skyes
294b5('dul ba): pos ro stod bsrang nas lag pa g.yas pa brgyang ste ched du brjod pas ched du brjod pa/ kye ma gzhon nu rnams ni phod pa yin no/ /kye ma gzhon nu rnams ni shin du phod pa yin no zhes sems can dbang chen pos tshig tu phyung ste/ kye ma gzhon nu
294b6('dul ba): rnams ni phod pa yin no/ /kye ma gzhon nu rnams ni shin du phod pa yin no zhes byas pas de rnams shAkya shAkya zhes bya bar gyur to/ /de nas dus gzhan zhig na rgyal po bu ram shing pa 'phags skyes po shi nas rgyal srid dga' rgyal srid la dbang bskur
294b7('dul ba): to/ /de yang bu med par shi nas skar mda' gdong rgyal srid kyi dbang phyug la dbang byed du bcug go/ /de yang bu med par shi nas lag rna rgyal por gyur to/ /de yang bu med par shi nas glang po che 'dul rgyal por gyur to/ /de yang bu med par
294b8('dul ba): shi nas rkang gdub can rgyal por gyur te/ de'i bu gnas 'jog go/ /gau ta ma dag gnas 'jog gi bu sa khyim mo/ /gau ta ma dag rgyal po sa khyim gyi bu dang / tsha bo dang / yang tsha dang / sum tsha'i rgyud rgyal po lnga khri lnga stong grong khyer ser skya'i gzhir
295a1('dul ba): byung ste/ de rnams kyi tha ma ni shing rta bcu pa dang / shing rta brgya pa dang / shing rta dgu bcu pa dang / shing rta khra bo dang / shing rta rgyal dang / brtan pa'i shing rta dang / gzhu bcu pa dang / gzhu brgya pa dang / gzhu dgu bcu pa dang / gzhu rgyal
295a2('dul ba): dang / gzhu bkra dang / gzhu brtan no/ /gau ta ma dag gzhu brtan la bu gnyis te/ seng ge'i 'gram dang / seng ge'i sgra'o/ /gau ta ma dag 'dzam bu'i gling gi gzhu thogs ji snyed yod pa de rnams kyi nang na ni seng ge'i 'gram mchog tu grags
295a3('dul ba): so/ /gau ta ma dag seng ge'i 'gram la bu bzhi ste/ zas gtsang dang / zas dkar dang / bre bo zas dang / tshad med zas so/ /bu mo gtsang ma dang / dkar mo dang / bre bo ma dang / tshad med ma'o/ /zas gtsang la bu gnyis te/ bcom ldan 'das dang /
295a4('dul ba): tshe dang ldan pa dga' bo'o/ /zas dkar la bu gnyis te/ tshe dang ldan pa rgyal dang / shAkya'i rgyal po bzang ldan no/ /bre bo zas la bu gnyis te/ ming chen dang / tshe dang ldan pa ma 'gags pa'o/ /tshad med zas la bu gnyis te/ tshe dang ldan
295a5('dul ba): pa kun dga' bo dang / lha sbyin no/ /gtsang ma'i bu ni legs par rab sad do/ /dkar mo'i bu ni phreng ba can no/ /bre mo ma'i bu ni bzang len no/ /tshad med ma'i bu dge 'phel lo/ /bcom ldan 'das kyi sras ni sgra gcan zin yin te/
295a6('dul ba): gau ta ma dag mang pos bkur ba'i rgyud tshe dang ldan pa sgra gcan zin du rdzogs/ srid pa'i breng rgyun chad/ skye ba'i 'khor ba zad de/ da ni yang srid pa med do/ /de nas bcom ldan 'das kyis tshe dang ldan pa maud gal gyi bu chen po'i
295a7('dul ba): gtam rdzogs par mkhyen nas bzhengs te bzhugs so/ /bzhugs nas tshe dang ldan pa maud gal gyi bu chen po la bka' stsal pa/ maud gal gyi bu legs so/ /legs so/ /maud gal gyi bu khyod kyis dge slong rnams kyi mdun
295a8('dul ba): du shAkya rnams kyi sngon gyi rigs rgyud las brtsams nas chos kyi gtam smras pa yang khyod legs so/ /maud gal gyi bu yang khyod kyis shAkya rnams kyi sngon gyi rigs rgyud las brtsams te chos kyi gtam rtag tu smros shig dang /
295b1('dul ba): des na de rnams la yun ring po'i don dang / phan pa dang / bde bar 'gyur ro/ /de nas bcom ldan 'das kyis dge slong rnams la bka' stsal pa/ dge slong dag khyed kyis sngon gyi shAkya rnams kyi rigs rgyud las brtsams pa'i chos kyi
295b2('dul ba): gtam chongs shig / zung shig /lhogs shig /de ci'i phyir zhe na/ dge slong dag /shAkya rnams kyi sngon gyi rigs rgyud las brtsams pa'i chos kyi gtam ni don dang ldan/ chos dang ldan pa nas/ tshangs par spyod pa'i bar dang ldan pa yin te/
295b3('dul ba): dge slong dag rigs kyi bu dad pas rab tu byung bas shAkya rnams kyi sngon gyi rigs rgyud las brtsams pa'i chos kyi gtam gzung zhing klag pa'i rigs so/ /de nas ser skya'i gzhi'i shAkya rnams bcom ldan 'das kyis gsungs pa la mngon
295b4('dul ba): par dga' ste rjes su yid rang nas/ bcom ldan 'das kyi zhabs gnyis la mgo bos phyag byas te bcom ldan 'das kyi spyan snga nas dong ngo / /de'i tshe grong khyer ser skya'i gzhi na rgyal po seng ge'i 'gram zhes bya ba rgyal srid byed du 'jug ste/
295b5('dul ba): 'byor pa dang / rgyas pa dang / bde ba dang / lo legs pa/ skye bo dang / mi mang pos gang ba/ 'thab pa dang / 'thab mo dang / rtsod pa dang / 'gyed pa dang / chom rkun med cing nad rab tu zhi bar gyur pa/ 'bras dang bu ram shing gi phreng ba dang
295b6('dul ba): ba lang dang / ma he phun sum tshogs pa na bu gcig pa la sdug pa bzhin du rgyal srid skyong bar byed do/ /grong khyer lhas bstan du rgyal po legs par rab sad ces bya ba rgyal srid byed du 'jug ste/ 'byor pa dang rgyas pa dang / bde ba dang /
295b7('dul ba): lo legs pa/ skye bo dang / mi mang pos gang ba/ 'thab pa dang / 'thab mo dang / rtsod pa dang / 'gyed pa dang / chom rkun med cing nad rab tu zhi bar gyur pa/ 'bras dang / bu ram shing gi phreng ba dang / ba lang dang / ma he phun sum tshogs
295b8('dul ba): pa na bu gcig pa la sdug pa bzhin du rgyal srid skyong bar byed do/ /rgyal po legs par rab sad kyi btsun mo dam pa gzugs bzang ba/ blta na sdug pa/ mdzes pa yul gyi bzang mo lum bi ni zhes bya ba yod do/ /lhas bstan na khyim
296a1('dul ba): bdag phyug cing nor mang ba longs spyod che ba yongs su gzung ba yangs shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig gnas pa de'i kun dga' ra ba me tog phun sum tshogs pa dang / 'bras
296a2('dul ba): bu phun sum tshogs pa dang / chu phun sum tshogs pa dang / bya sna tshogs skad 'byin pas de'i kun dga' ra ba dga' dga' ltar 'dug pa der rgyal po dus dus su btsun mo'i 'khor dang lhan cig lhags nas de na dga' ba'i rtsed mo nyams su
296a3('dul ba): myong bar byed do/ /lum bi nis de mthong nas 'dod pa skyes te/ des smras pa/ lha kun dga' ra ba 'di bdag la stsal du gsol/ rgyal pos smras pa/ kun dga' ra ba 'di khyim bdag gi yin na ji ltar sbyin/ gal te khyod la kun dga' ra ba dgos
296a4('dul ba): na khyod kyi phyir de bas lhag par bzang ba gzhan zhig bya'o/ /de nas rgyal po legs par rab sad kyis lum bi ni'i ched du de bas khyad par du 'phags pa'i kun dga' ra ba zhig byed du bcug nas de'i ming lum bi ni'i tshal zhes bya bar gyur to/ /
296a5('dul ba): rgyal po seng ge'i 'gram la yun ring po nas kye ma'o bdag gi rgyud la 'khor los sgyur ba skye bar gyur kyang ci ma rung snyam pa'i bsam pa 'di yod do/ /rgyal po legs par rab sad la yang yun ring po nas kye ma'o bdag ni seng ge'i 'gram dang lhan cig
296a6('dul ba): gnyen du gyur kyang ci ma rung snyam pa'i bsam pa 'di yod do/ /ji tsam dus gzhan zhig na de btsun mo dang lhan cig rtse bar byed/ dga' bar byed/ dga' mgur spyod par byed pa las dus gzhan zhig na btsun mo sems can dang ldan par gyur nas
296a7('dul ba): de zla ba brgyad dam dgu 'das pa na bu mo gzugs bzang zhing blta na sdug pa/ / mdzes pa/ yan lag dang nying lag thams cad dang ldan pa zhig btsas so/ /btsas pa de'i gzugs bzang pos rgyal po legs par rab sad btsun mo 'khor dang
296a8('dul ba): bcas pa dang / lhas bstan na gnas pa'i skye bo'i tshogs rnams mchog tu ngo mtshar skyes te/ the tshom du gyur nas ci 'di bu mo yin nam/ 'on te las sna tshogs sprul pa'i sgyu 'phrul yin snyam mo/ /de'i btsas pa'i btsas ston nyi ma bdun
296b1('dul ba): gsum nyi shu gcig tu rgya cher byas nas bu mo 'di'i ming cir gdags shes ming 'dogs par byed do/ /blon po rnams kyis smras pa/ lha lhas bstan na gnas pa'i skye bo'i tshogs lam po che dang / tshong dus dang / bzhi mdo dang / sum mdo rnams
296b2('dul ba): su gleng ba kha cig gi mchid nas ni 'di bu mo kho na lags te sngon gyi las kyi rnam par smin pas gzugs bzang zhing kha dog phun sum tshogs par gyur to zhes mchi'o/ /gzhan dag gi mchid nas ni 'di bu mo ma lags kyi/ 'o na ci zhe na/ las sna tshogs
296b3('dul ba): pas sprul pa'i sgyu 'phrul lags so zhes mchi lags pas de bas na bu mo'i ming sgyu 'phrul zhes gdags so zhes de'i ming sgyu 'phrul zhes btags so/ /bu mo sgyu 'phrul ma ma brgyad la rjes su gtad de zhes bya ba nas chen mor gyur to zhes bya ba'i bar
296b4('dul ba): gong ma bzhin du'o/ /de la mtshan mkhan rnams kyis lung bstan pa mtshan phun sum tshogs pa du ma dang ldan pa'i bu zhig btsa' bar 'gyur zhing stobs kyi 'khor los sgyur ba'i rgyal por 'gyur ro zhes bstan to/ /yang de rtse bar byed/ dga' bar
296b5('dul ba): byed/ dga' mgur spyod par byed pa las bu mo gzugs bzang ba/ blta na sdug pa/ mdzes pa/ kha dog bzang mo rgyas pa mchog dang ldan pa zhig btsas so/ /de btsas pa na grong khyer de dag thams cad snang ba rgya chen pos snang bar byas te/
296b6('dul ba): sgyu 'phrul la ji lta ba bzhin du de'i gzugs bzang ba rnam pa thams cad du dpyad par mi nus so/ /de'i btsas pa'i btsas ston yang rgya cher byas nas bu mo 'di'i ming cir gdags shes ming 'dogs par byed de/ /blon po rnams kyis
296b7('dul ba): smras pa/ sgyu 'phrul bas 'di lhag par gzugs bzang bas de bas na sgyu 'phrul chen mo zhes bgyi bar gdags so zhes btags so/ /de yang bskyed bsrings nas chen mor gyur pa dang de la mtshan mkhan rnams kyis lung bstan pa/ skyes bu
296b8('dul ba): chen po'i mtshan sum bcu rtsa gnyis dang ldan pa zhig btsa' bar 'gyur te/ de ni 'khor los sgyur ba'i rgyal por 'gyur ro zhes bstan to/ /rgyal po legs par rab sad kyis rgyal po seng ge'i 'gram la pho nya btang ste/ bdag la bu
297a1('dul ba): mo gnyis shig btsa' ba ni sgyu 'phrul dang / sgyu 'phrul chen mo lags te/ de la gcig la ni mtshan thams cad phun sum tshogs pa'i bu zhig btsa' bar 'gyur zhing de ni stobs kyi 'khor los sgyur ba'i rgyal por 'gyur ro zhes lung
297a2('dul ba): bstan to/ /gcig shos la ni skyes bu chen po'i mtshan sum bcu rtsa gnyis kyis brgyan pa'i bu zhig btsa' bar 'gyur zhing de ni 'khor los sgyur ba'i rgyal por 'gyur ro zhes lung bstan gyis/ 'di gnyis las gang bzhed pa gzhon nu
297a3('dul ba): zas gtsang gi chung mar snoms shig seng ge 'gram gyis slar spring ba/ gnyis ka yang gzhon nu la dgos mod kyi/ 'on kyang chung ma 'dra ba gnyis gcig la gzhag par mi bya bas gang la skyes bu chen po'i mtshan sum bcu rtsa gnyis
297a4('dul ba): kyis brgyan pa'i bu btsa' bar 'gyur zhing de yang 'khor los sgyur ba'i rgyal por 'gyur ro zhes lung bstan pa re shig 'dod do/ /cig shos kyang tshogs la brtag par bya'o/ /des de 'khor lnga brgya dang bskri'o/ /de'i tshe shAkya rnams
297a5('dul ba): kyi phyir rgol ba skya bseng zhes bya ba ri khrod pa dag cig yod nas shAkya rnams 'dus te rgyal po seng ge 'gram gyi drung du song nas lha skya bseng ri khrod pa bdag cag la gnod pa bgyid kyis grogs mdzad du gsol/ des smras pa/
297a6('dul ba): shes ldan dag kho bo rgas pas de rnams dang lhan cig g.yul sprad par mi nus so/ /lha gzhon nu zas gtsang gtang du gsol/ dam zhig bca' ste/ gal te gzhon nu ji lta bu 'dod pa'i dam pa gcig bslangs pa de sbyin pa lta na gtong ngo / /
297a7('dul ba): de rnams kyis smras pa/ lha bka' bzhin 'tshal stsal bar bgyi'o/ /rgyal pos dpung gi tshogs yan lag bzhi pa gzhon nu zas gtsang la gtad nas/ des ri khrod pa de rnams bcom rab tu bcom ste rmeg bta'o/ /de nas shAkya
297a8('dul ba): rnams mgu nas rgyal po seng ge 'gram gyi drung du dong ste/ lha gzhon nus ri khrod pa rnams bcom rab tu bcom ste rmeg bta' lags pas bdag cag glo ba dga' na gzhon nu mchog ci bzhed gsungs shig dbul lo/ /shes ldan dag
297b1('dul ba): shAkya rnams kyi khrims su bca' ba sus kyang mnyam pa las chun ma gzhag par mi bya'o zhes bcas so/ /lha ci khrims dral lam/ des smras pa/ lhag par shin du bsdam gyi dral bar mi bya na/ 'on kyang gzhon nu'i dam pa
297b2('dul ba): gcig slong ba ni mnyam pa las chun ma blang ba yin no/ /lha rung gis de bzhin du mdzod cig /de nas seng ge 'gram gyis legs par rab sad la pho nya btang nas kho bos tshogs la brtags zin gyis/ bu mo cig shos kyang
297b3('dul ba): dkri shig / des de yang 'khor lnga brgya dang dkri ste gzhon nu zas gtsang gis gnyis ka blangs so/ /ji tsam na dus gzhan zhig na rgyal po seng ge 'gram shi nas ser skya'i gzhi na rgyal po zas gtsang rgyal srid byed du 'jug ste/ 'byor
297b4('dul ba): pa dang / rgyas pa dang / bde ba dang / lo legs pa/ skye bo dang / mi mang pos gang ba/ 'thab pa dang / rtsod pa dang / 'gyed pa dang / chom rkun med cing nad rab tu zhi bar gyur pa/ 'bras dang / bu ram shing gi phreng ba dang / ba lang dang /
297b5('dul ba): ma he phun sum tshogs pa na bu gcig pa la sdug pa bzhin rgyal srid skyong bar byed do/ /des dus gzhan zhig na btsun mo sgyu 'phrul chen mo dang / lhan cig steng gi khang bzangs kyi gzhi skyes pa med par dong nas rol mos rtse
297b6('dul ba): bar byed/ dga' bar byed/ dga' mgur spyod par byed do/ /'di ni chos nyid yin te/ byang chub sems dpa' dga' ldan gyi gnas na bzhugs pa na 'jig rten la gzigs pa lngas gzigs par mdzad de/ rigs la
297b7('dul ba): gzigs pa dang / yul la gzigs pa dang / dus la gzigs pa dang / rgyud la gzigs pa dang / bud med la gzigs pa'o/ /byang chub sems dpa' rnams rgyu gang gis rigs la gzigs par mdzad ce na/ byang chub sems dpa'
297b8('dul ba): dga' ldan gyi gnas na bzhugs pa ni 'di snyam du dgongs te/ byang chub sems dpa' rnams rigs ji lta bu zhig tu nying mtshams sbyor ba len snyam na/ bram ze'i rigs sam/ rgyal rigs kyi rigs su yin la/ de la res
298a1('dul ba): 'ga' ni bram ze'i rigs btsun par bkur/ res 'ga' ni rgyal rigs te/ da lta ni rgyal rigs btsun par bkur bar gzigs nas/ ma la bdag la gzhan dag byang chub sems dpas rigs ngan par nying mtshams sbyor ba blangs
298a2('dul ba): so zhes gzhi 'dis kha zer bar mi 'gyur bar bdag gis rgyal rigs su nying mtshams sbyor ba blang bar bya'o snyam mo/ /'di ltar byang chub sems dpas thogs ma med pa'i dus nas smad par mi 'gyur ba'i las byas shing bsags pa dang / sangs rgyas
298a3('dul ba): bcom ldan 'das rnams ni chos bshad pa 'bras bu med pa ma yin pas rgyu 'dis na byang chub sems dpa' rnams rigs la gzigs par mdzad do/ /byang chub sems dpa' rnams rgyu gang gis yul la gzigs par mdzad ce na/ byang chub sems
298a4('dul ba): dpa' dga' ldan gyi gnas na bzhugs pa ni 'di snyam du dgongs te/ byang chub sems dpa' rnams yul ji lta bu zhig tu nying mtshams sbyor ba len snyam na/ 'bras dang / bu ram shing dang / ba lang dang / ma he phun sum tshogs pa/ slongs mo pa brgya 'du
298a5('dul ba): ba/ mtha' 'khob kyi skye bo med pa/ dbus pa'i skye bo gnas pa'i yul yin par gzigs nas 'di snyam du dgongs te/ yul dbus 'di ni bu ram shing gi phreng ba dang / 'bras dang / bu ram shing dang / ba lang dang / ma he phun sum tshogs pa/
298a6('dul ba): slongs mo pa brgya 'du ba/ mtha' 'khob kyi skye bo med pa/ dbus pa'i skye bo gnas pa yin gyis ma la bdag la gzhan dag byang chub sems dpa' yul 'tha' 'khob rnams su nying mtshams sbyor ba blangs so zhes gzhi 'dis kha zer bar mi 'gyur
298a7('dul ba): bar bdag gis yul dbus su nying mtshams sbyor ba blang bar bya snyam mo/ /'di ltar byang chub sems dpas thog ma med pa'i dus nas smad par mi 'gyur ba'i las byas shing bsags pa dang / sangs rgyas bcom ldan 'das rnams ni chos bshad pa
298a8('dul ba): 'bras bu med pa ma yin pas rgyu 'dis na byang chub sems dpa' rnams yul la gzigs par mdzad do/ /byang chub sems dpa' rnams rgyu gang gis dus la gzigs par mdzad ce na/ byang chub sems dpa' dga' ldan gyi gnas na bzhugs
298b1('dul ba): pa ni 'di snyam du dgongs te/ byang chub sems dpa' rnams dus ji lta bu zhig du 'dzam bu'i gling du nying mtshams sbyor ba len snyam na/ skye dgu'i tshe lo yar skye ba na brgyad khri thub pa yan chad nying mtshams sbyor ba mi len la mi
298b2('dul ba): rnams kyi tshe lo mar 'grib pa na brgya thub pa man chad nying mtshams sbyor ba mi len no/ /byang chub sems dpa' rgyu gang gis mi rnams kyi tshe lo brgyad khri thub pa yan chad nying mtshams sbyor ba len par mi mdzad ce na/ mi rnams tshe lo brgyad khri
298b3('dul ba): thub pa na yid 'byung bar dka' zhing skyo bar bya bar dka' la/ blun zhing dbang po rtul ba dang / bag med cing bde ba mang bas bden pa rnams kyi snod du mi 'gyur ba'i phyir ro/ /mar 'grib pa lo brgya man chad du yang snyigs ma lnga po 'di lta ste/
298b4('dul ba): tshe'i snyigs ma dang / nyon mongs pa'i snyigs ma dang / sems can gyi snyigs ma dang / lta ba'i snyigs ma dang / dus kyi snyigs ma shas che ba yin pas bdag la gzhan dag byang chub sems dpas snyigs ma lnga shas che ba'i dus su nying mtshams
298b5('dul ba): sbyor ba blangs so zhes gzhi 'dis kha zer bar mi 'gyur ro snyam mo/ /'di ltar byang chub sems dpas thog ma med pa'i dus nas smad par mi 'gyur ba'i las byas shing bsags pa dang / sangs rgyas bcom ldan 'das rnams ni chos bshad pa 'bras
298b6('dul ba): bu med pa ma yin pas rgyu 'dis na byang chub sems dpa' rnams dus la gzigs pa yin no/ /byang chub sems dpa' rgyu gang gis rgyud la gzigs par mdzad ce na/ byang chub sems dpa' dga' ldan gyi gnas na bzhugs pa ni 'di snyam du
298b7('dul ba): dgongs te/ byang chub sems dpa' rnams rgyud ci 'dra ba zhig tu nying mtshams sbyor ba len snyam na/ rigs gang zhig btsun par bkur zhing ma mes dang pha mes zung bdun gyi bar spyod pa la skyon med pa yin par gzigs nas de 'di snyam du dgongs
298b8('dul ba): te/ shAkya'i rigs brgyud 'di ni btsun par bkur zhing mang pos bkur ba nas bzung ste spyod pa skyon med pa yin gyis ma la bdag la gzhan dag byang chub sems dpas rgyud ngan pa las nying mtshams sbyor ba blangs so zhes gzhi 'dis kha zer bar mi
299a1('dul ba): 'gyur bar bdag gis rgyal po zas gtsang gi rgyud du nying mtshams sbyor ba blang ngo snyam mo/ /'di ltar byang chub sems dpas thog ma med pa'i dus nas smad par mi 'gyur ba'i las byas shing bsags pa dang / sangs rgyas
299a2('dul ba): bcom ldan 'das rnams ni chos bshad pa 'bras bu med pa ma yin pas rgyu 'dis na byang chub sems dpa' rnams rgyud la gzigs par mdzad do/ /byang chub sems dpa' rnams rgyu gang gis bud med la gzigs par mdzad ce na/ byang
299a3('dul ba): chub sems dpa' dga' ldan gyi gnas na bzhugs pa na 'di snyam du dgongs te/ byang chub sems dpa' rnams bud med ci 'dra ba zhig gi rum du nying mtshams sbyor ba len snyam na/ bud med gang zhig gzugs bzang mo dang ldan
299a4('dul ba): pa/ tshul dang ldan pa/ rigs dang ldan pa/ rgod bag can ma yin la rigs 'phel bar 'gyur zhing sngon gyi sangs rgyas rnams la kye ma bdag sangs rgyas kyi yum du gyur cig ces smon lam btab pa dang / byang chub sems dpa' rum du zla ba bcur 'dzin
299a5('dul ba): nus pa dang / rang gi don yang nyams par mi byed pa yin par gzigs nas 'di snyam du dgongs te/ sgyu 'phrul chen mo 'di ni ma mes dang / pha mes zung bdun gyi bar spyod pa la skyon med cing gzugs dang ldan pa dang / tshul dang ldan pa dang / rgod bag
299a6('dul ba): can ma yin pa dang / rigs 'phel bar 'gyur ba dang / byang chub sems dpa' rum du zla ba bcur 'dzin nus pa dang / rang gi don yang mi nyams pa yin la/ 'di ltar sgyu 'phrul chen mos sngon sangs rgyas rnams la kye ma bdag sangs rgyas kyi
299a7('dul ba): yum du gyur cig ces smon lam btab pa yang yin pas bdag la gzhan dag byang chub sems dpa' mtshan ngan pa dang ldan pa'i bud med kyi rum du nying mtshams sbyor ba blangs so zhes gzhi 'dis kha zer bar mi 'gyur ro snyam mo/ /'di ltar
299a8('dul ba): byang chub sems dpas smad par mi 'gyur ba'i las byas shing bsags pa dang / sangs rgyas bcom ldan 'das rnams ni chos bshad pa 'bras bu med pa ma yin pas rgyu 'dis na byang chub sems dpa' rnams bud med la gzigs par mdzad do/ /
299b1('dul ba): de nas byang chub sems dpas gzigs pa lnga gzigs nas 'dod pa na spyod pa'i lha'i ris drug la lan gsum du bsgrags pa/ grogs po dag dga' ldan gyi lha'i ris 'di nas nga shi 'phos te mi rnams kyi nang du rgyal po zas gtsang gi
299b2('dul ba): chung ma dam pa'i rum du nying mtshams sbyor ba blangs la de'i bur gyur te bdud rtsi rtogs par byas/ khyod cag las gang dag bdud rtsi don du gnyer ba de phal cher yul dbus kyi mi rnams su nying mtshams sbyor ba long shig /de skad ces bka'
299b3('dul ba): stsal pa dang / dga' ldan gyi ris kyi lha rnams kyis byang chub sems dpa' la 'di skad ces gsol to/ /byang chub sems dpa' mkhyen par mdzod cig /da ltar 'jig rten ni sdig pas gos pa/ skye dgu ni ma rungs pa'i bsam pa can/
299b4('dul ba): 'dzam bu'i gling rtog ge pa drug dang / rjes su sgrogs pa drug dang / snyoms par 'jug pa drug gis dkrugs pa lags so/ /de la rtog ge pa drug gang zhe na/ 'di lta ste/ 'od srung rdzogs byed dang / kun du rgyu gnag lhas kyi bu dang /
299b5('dul ba): smra 'dod kyi bu mo'i bu yang dag rgyal ba can dang / mi 'pham skra'i la ba can dang / kA t+yA'i bu nog can dang / gcer bu pa gnyen gyi bu'o/ /rjes su sgrogs pa drug gang zhe na/ 'di lta ste/ bram ze rgyus rgyal dang / bram ze gnas rdeg dang /
299b6('dul ba): bram ze bzang ldan dang / bram ze tshangs pa'i tshe dang / bram ze pad ma'i snying po dang / bram ze dmar po'o/ /snyoms par 'jug pa drug gang zhe na/ 'di lta ste/ rangs byed kyi bu lhag spyod dang / sgyu rtsal shes kyi bu ring du 'phur dang / kun
299b7('dul ba): du rgyu legs bzang dang / bram ze'i khye'u kun rgyal dang / drang srong ma bcings pa dang / lteng rgyas 'od srung ral pa can no/ /'dir ni chos mnyan pa'i slad du byang chub sems dpa'i gdan dpag tshad bcu gnyis pa bsham par bgyi zhing bdag cag
299b8('dul ba): 'di snyam du bdag cag la dga' ldan gyi gnas na byang chub sems dpa' bzhugs pas chos bshad de/ chos de bdag cag gis thos nas ci nas kyang bdag cag gi yun ring po'i don dang / sman pa dang / bde bar 'gyur ba de lta de ltar bsgrub
300a1('dul ba): par bgyi bar sems lags so/ /de skad ces smras pa dang / byang chub sems dpas dga' ldan gyi ris kyi lha rnams la 'di skad ces smras so/ /grogs po dag de'i phyir rol mo'i cha byad thams cad rdungs shig /dga' ldan gyi ris
300a2('dul ba): kyi lha rnams kyis rol mo'i cha byad thams cad brdungs pa dang byang chub sems dpas kyang dung bus te smras pa/ grogs po dag 'di la sgra lhag par gang che/ bcom ldan 'das dung gi sgra lags so/ /grogs po dag ji ltar dung gi sgras rol mo'i cha byad
300a3('dul ba): thams cad zil gyis mnan te/ gnas pa de bzhin du ngas kyang 'dzam bu'i gling du song la rtog ge ba drug dang / rjes su sgrogs pa drug dang / snyoms par 'jug pa drug zil gyis mnan nas bdud rtsi rtogs par byas te bdud rtsis 'gro ba tshim par
300a4('dul ba): bya'o/ /mi rtag pa'i dung 'bud par bya'o/ /stong pa nyid kyi rnga brdung bar bya'o/ /bdag med pa'i seng ge'i sgra bsgrags par bya'o zhes smras nas tshigs su bcad de smras pa/ seng ge gcig gis gcan gzan tshogs ni du ma 'joms/ /rdo rje gcig gis
300a5('dul ba): brag gi rtse mo du ma 'jig / brgya byin gcig gis lha ma yin dbang du ma 'joms/ /nyi ma gcig gis mun pa du ma rnam par sel/ /grogs po dag khyed cag las gang bdud rtsi don du gnyer ba de yul dbus kyi grong khyer chen po drug tu nying
300a6('dul ba): mtshams sbyor ba long shig / de nas lha rnams kyi dbang po brgya byin 'di snyam du sems te/ byang chub sems dpa' bcom ldan 'das 'di ni btsun mo sgyu 'phrul chen mo'i lhums su nying mtshams sbyor ba len par bzhed kyis/ ma la bdag gis de la
300a7('dul ba): gzi brjid bsgrub par bya/ lhums kyang sbyang bar bya'o snyam nas/ lha rnams kyi dbang po brgya byin gyis btsun mo sgyu 'phrul chen mo la gzi brjid bsgrubs shing lhums kyang gtsang mar byas so/ /de nas byang chub sems dpa' dga' ldan gyi gnas na
300a8('dul ba): bzhugs pa gzigs pa lngas gzigs te/ 'dod pa na spyod pa'i lha drug la lan gsum du bsgrags nas nam gyi gung thun la glang po cher bstan te/ btsun mo sgyu 'phrul chen mo'i lhums su zhugs so/ /smras pa/ 'gro ba yongs su bskyab phyir
300b1('dul ba): dam bzhes nas/ /lha rnams la bsgo de nas shi 'phos te/ /nang par sprin rum nyi ma gsar 'char ltar/ /de ni bu ram shing pa'i lhums su zhugs/ /'di ltar sgyu 'phrul chen mo'i rmi lam bzhi rmis pa/ glang po che dam pa dkar po mche ba drug pa zhig bdag gi
300b2('dul ba): rum dral nas zhugs pa dang / steng gi nam mkha' la 'gro ba dang / ri brag chen po la 'dzeg pa dang / bdag la skye bo'i tshogs chen po phyag byed pa'o/ /des rgyal po zas gtsang la smras pa dang / rgyal pos blon po rnams la bsgo ba/ shes ldan dag rmi lam
300b3('dul ba): ston mkhan dang / mtshan mkhan gyi bram ze rnams khug shig /de dag gis rmi lam ston mkhan dang / mtshan mkhan gyi bram ze rnams bkug pa dang / de nas rgyal pos de rnams la rmi lam bsnyad pa las/ de rnams kyis smras pa/ lha bstan bcos las
300b4('dul ba): ji ltar g.yar sngar bab pa dang sbyar na sras skyes bu chen po'i mtshan sum bcu rtsa gnyis kyis brgyan pa zhig bltam par 'gyur te/ gal te khyim pa khyim na gnas par gyur na 'khor los sgyur ba'i rgyal por 'gyur ro/ /gal te skra dang kha spu bregs
300b5('dul ba): nas gos ngur smrig bgos te dad pa yang dag pa kho nas khyim nas khyim med par rab tu byung bar gyur na/ de bzhin gshegs pa dgra bcom pa yang dag par rdzogs pa'i sangs rgyas shes bya bar 'jig rten du sgra rnam par grags par 'gyur ro/ /
300b6('dul ba): bar sdom la/ 'chi 'pho lha dang rin po che/ /zur brgyad dub dang brtul zhugs brtan/ /chos nyid kyis gang gi tshe byang chub sems dpa' dga' ldan gyi lha'i ris nas shi 'phos te yum gyi lhums su zhugs pa de'i tshe sa chen po 'di shin du g.yos
300b7('dul ba): par gyur/ 'jig rten 'di thams cad snang ba rgya chen pos gsal bar gyur cing 'jig rten na 'jig rten gyi bar gyi mun pa mun gnag smag tu gyur pa gang du nyi ma dang zla ba 'di ltar rdzu 'phrul che ba/ 'di ltar mthu che ba dag gis kyang 'od kyis snang bar mi nus
300b8('dul ba): pa de dag kyang de'i tshe snang ba rgya chen pos gsal bar gyur to/ /der sems can gang dag skyes pa de dag rang gi lag pa brkyang ba yang mi mthong ba las de rnams snang ba des sems can gcig gis gcig mthong nas shes ldan dag sems can
301a1('dul ba): gzhan yang 'dir skyes so/ /shes ldan dag sems can gzhan yang 'dir skyes so shes bya bar shes so/ /chos nyid kyis gang gi tshe byang chub sems dpa' bcom ldan 'das yum gyi lhums su zhugs pa de'i tshe lha rnams kyi dbang po brgya
301a2('dul ba): byin gyis de la mi 'am mi ma yin pa sus kyang 'tshe bar mi 'gyur bar lha'i bu bzhi yum gyi srungs mar 'jog pa ni lag na ral gri dang / lag na mdung dang / lag na mdung thung dang / lag na mda' bo che'o/ /chos nyid kyis gang gi tshe byang chub sems
301a3('dul ba): dpa' yum gyi lhums na zhugs pa ni mdzod kyi nang du rdzas bzhag pa bzhin du mngal gyi dri ma dang / sha ma'i dri ma dang / khrag gi dri ma dang / mi gtsang ba gang yang rung ba sna tshogs kyis ma sbags so/ /dper na nor bu rin po che ka shi'i ras kyis mi
301a4('dul ba): gos pa dang / ka shi'i ras kyang nor bu rin po ches mi gos pa de bzhin du/ gang gi tshe byang chub sems dpa' yum gyi lhums na bzhugs pa na mdzod kyi nang du rdzas bzhag pa bzhin du mngal gyi dri ma dang / sha ma'i dri ma dang / khrag gi dri ma dang /
301a5('dul ba): mi gtsang ba gang yang rung ba sna tshogs pas ma sbags so/ /chos nyid kyis gang gi tshe byang chub sems dpa' bcom ldan 'das yum gyi lhums su zhugs pa de'i tshe yum gyi lhums na de dag thams cad yongs su rdzogs pas bzhugs pa
301a6('dul ba): mthong ngo / /dper na nor bu rin po che ni bai dUr+ya zur brgyad pa bzang po'i rigs dang ldan pa/ dang ba/ gsal ba/ dri ma med pa tshon skud sna lnga sngon po dang / ser po dang / dmar po dang / dkar po dang / le brgan la brgyus pa de skyes bu mig dang ldan pas
301a7('dul ba): mthong na 'di ni skud pa'o/ /'di ni nor bu'o/ /skud pa 'di la nor bu brgyus pa yin no zhes shes pa de bzhin du/ byang chub sems dpa' bcom ldan 'das gang gi tshe yum gyi lhums na bzhugs pa de'i tshe yum gyi lhums na de thams cad yongs su
301a8('dul ba): rdzogs pas bzhugs pa mthong ngo / /chos nyid kyis gang gi tshe byang chub sems dpa' bcom ldan 'das yum gyi lhums na bzhugs pa de'i tshe de'i yum 'di lta ste/ byang chub sems dpa' 'dzin pas ngal ba 'am lus dub par 'gyur ba med do/ /
301b1('dul ba): chos nyid kyis gang gi tshe byang chub sems dpa' bcom ldan 'das yum gyi lhums na bzhugs pa de'i tshe yum deng phan chad ji srid 'tsho'i bar du brtul zhugs lnga'i gzhi blangs par gyur te/ ji srid 'tsho'i bar du srog gcod pa spangs te/
301b2('dul ba): srog gcod pa las slar ldog go/ /ma byin par len pa dang / mi tshangs par spyod pa dang / brdzun du smra ba dang / sbyar ba'i chang dang / 'bru'i chang myos par 'gyur ba bag med pa'i gnas spangs te/ sbyar ba'i chang dang 'bru'i chang myos par
301b3('dul ba): 'gyur ba bag med pa'i gnas las slar ldog par byed do/ /srog mi gcod dang ma byin mi len dang / /brdzun du mi smra chang la mi brkam dang / /'khrig pa'i mi tshangs spyod pa spong ba 'di/ /'di ni don grub yum gyi chos nyid yin/ chos
301b4('dul ba): nyid kyis gang gi tshe byang chub sems dpa' bcom ldan 'das yum gyi lhums su bzhugs pa de'i tshe de'i yum 'di lta ste/ skyes pa rnams la 'dod pa dang ldan pa'i yid gtod pa med do/ /nyon mongs rnams la chags par mi 'gyur zhing / /
301b5('dul ba): de ni 'dod rgyus sems gdungs mi 'gyur la/ /de yum 'dod pa'i yon tan ldan pa yi/ /skyes pa rnams la sems ni gtod pa med/ /sgyu 'phrul chen mo 'dod pa skyes pa/ kye ma bdag gis rgya mtsho chen po bzhi'i chu btung ngo snyam
301b6('dul ba): nas des rgyal po zas gtsang la smras pa dang / rgyal po zas gtsang gis mtshan mkhan rnams la smras pa/ ci'i phyir btsun mo 'di 'di lta bu'i 'dod pa skye/ mtshan mkhan rnams kyis smras pa/ lha btsun mo la sras skyes bu chen po'i mtshan sum bcu
301b7('dul ba): rtsa gnyis kyis sku brgyan pa zhig bltam par 'gyur te/ de rab tu byung nas shes bya'i mtsho mtha' dag 'thung bar 'gyur ro zhes lung bstan to/ /rgyal pos smras pa/ gal te 'di la mtsho chen po'i chu ma blud na cir 'gyur/ sras yan lag ma
301b8('dul ba): tshang ba zhig btsas par 'gyur ro/ /rgyal pos smras pa/ nga ming zas gtsang ma zhes bya ba'i bu yan lag ma tshang bar bya 'am/ de'i tshe grong khyer ser skya'i gzhi na kun du rgyu mig dmar zhes bya ba mig 'phrul la byang ba zhig 'dug pa de
302a1('dul ba): rgyal pos bkug nas bsgo ba dang / des de steng gi khang bzangs kyi gzhi na 'dug pa la rgya mtsho chen po bzhi bstan te chu blud pa dang / de'i 'dod pa skyes pa gang yin pa de dang bral bar gyur to/ /gzhan yang de'i 'dod pa skyes pa/ kye ma
302a2('dul ba): btson thams cad thar bar bya'o snyam pa dang / rgyal pos btson thams cad thar bar byas nas/ de'i 'dod pa skyes pa gang yin pa de dang bral bar gyur to/ /gzhan yang de'i 'dod pa skyes pa/ kye ma sbyin pa dag sbyin/ bsod nams dag bya'o
302a3('dul ba): snyam pa dang / rgyal pos sbyin pa dag byin/ bsod nams dag byas nas de'i 'dod pa skyes pa gang yin pa de dang bral bar gyur to/ /gzhan yang de'i 'dod pa skyes pa/ kye ma bdag gis bskyed mos tshal blta'o snyam pa dang / rgyal pos bskyed
302a4('dul ba): mos tshal bstan nas de'i 'dod pa skyes pa gang yin pa de dang bral bar gyur to/ /gzhan yang de'i 'dod pa skyes pa/ kye ma bdag bskyed mos tshal du 'dug par bya'o snyam pa dang / rgyal po legs par rab sad la lum bi ni'i tshal zhes bya ba'i bskyed
302a5('dul ba): mos tshal yod nas de la rgyal po zas gtsang gis spring ba/ khyod kyi bu mo bskyed mos tshal du 'gro bar 'dod kyis bskyed mos tshal byi dor byos shig /des zho shas 'tsho ba dag la bsgo ba/ shes ldan dag bskyed mos tshal byi dor byos shig /de
302a6('dul ba): rnams kyis bskyed mos tshal byi dor byas so/ /de nas de 'khor rnams dang lhan cig dong ngo / /de nas des lum bi ni'i tshal du 'chag pa na shing mya ngan 'tshang me tog shin du rgyas pa zhig mthong ste/ de bltam par 'dod nas de la bzung ste 'dug pa
302a7('dul ba): dang / lha rnams kyi dbang po brgya byin gyis bsams pa/ byang chub sems dpa'i yum ni ngo tsha shes pa dang ldan pas skye bo'i tshogs chen pos bskor na bltam mi phod kyis thabs shig bsham par bya'o snyam nas des rlung dang char drag po cig sprul
302a8('dul ba): nas des skye bo'i tshogs de kun du bros so/ /de nas lha rnams kyi dbang po brgya byin gyis bdag nyid ma ma rgan mo'i cha byad du mngon par sprul nas btsun mo sgyu 'phrul chen mo'i mdun du bsdad pa dang / des bltam par brtsams so/ / byang chub sems
302b1('dul ba): dpa' bltam pa dang / brgya byin gyis lpags pa'i gleb mos bzung ngo / /de nas byang chub sems dpa' 'di snyam du dgongs te/ brgya byin 'di bdag gis byang chub sems dpa' blangs so zhes dregs par 'gyur bar mkhyen nas bdag nyid
302b2('dul ba): rdo rje'i skur byin gyis brlabs pa dang / lha rnams kyi dbang po brgya byin 'dar bar gyur to/ /byang chub sems dpas bka' stsal pa/ kau shi ka nga thong shig /thong shig /phar thong shig /chos nyid kyis gang gi tshe byang chub sems dpa'
302b3('dul ba): bcom ldan 'das bltam pa de'i tshe yang sa chen po 'di yang g.yos par gyur zhes bya ba nas shes ldan dag sems can gzhan yang 'dir skyes so/ /shes ldan dag sems can gzhan yang 'dir skyes so zhes bya ba'i bar gong ma bzhin du'o// // //
302b4('dul ba): 'dul ba gzhi　/ bam po brgyad bcu gnyis pa/ chos nyid kyis gang gi tshe byang chub sems dpa' bcom ldan 'das yum gyi lhums nas bltam pa na ral gri shubs nas phyung ba bzhin du mngal gyi dri ma dang / sha ma'i dri ma dang /
302b5('dul ba): khrag gi dri ma dang / mi gtsang ba gzhan dang gzhan sna tshogs kyis ma gos so/ /chos nyid kyis gang gi tshe byang chub sems dpa' bcom ldan 'das yum gyi lhums nas bltam pa de'i tshe de'i yum mi 'dug mi nyal 'greng bzhin du rgyal
302b6('dul ba): rigs ma des rgyal rigs bltam par byed do/ /chos nyid kyis byang chub sems dpa' bltam pa'i mod la sus kyang ma bzung bar phyogs bzhir gzigs nas gom pa bdun bdun 'dor zhing tshig tu yang gsungs pa/ 'di ni shar phyogs
302b7('dul ba): yin te/ mya ngan las 'das pa'i thog mar 'gro bar bya'o/ /'di ni lho phyogs yin te/ 'gro ba mtha' dag gi yon gnas su gyur par bya'o/ /'di ni nub phyogs yin te/ nga'i skye ba tha ma ni 'di yin par 'gyur ro/ /'di ni byang phyogs
302b8('dul ba): yin te/ srid pa'i mtsho las brgal bar bya'o/ /de'i dbu'i steng nas lha rnams gdugs dkar po dang / rnga yab nor bu'i yu ba can dag 'dzin to/ /chos nyid kyis byang chub sems dpa' bltam pa'i mod la bar snang las chu bsil
303a1('dul ba): ba gcig dang / chu dron po gcig ste chu gnyis kyi rgyun spyi gtsug gi steng du 'bab cing des byang chub sems dpa' khrus mdzad do/ /chos nyid kyis byang chub sems dpa' bltam pa'i mod la bskrun pa'i yum gyi mdun du chu mig chen po byung
303a2('dul ba): nas 'bab par gyur te/ de la de'i yum chus chu'i bya ba byed do/ /chos nyid kyis byang chub sems dpa' bltam pa'i mod la lhas bar snang las lha'i ut+pa la dang / pad ma dang / ku mu ta dang / pad ma dkar po dang / a ga ru'i phye ma dang / rgya spos
303a3('dul ba): kyi phye ma dang / tsan dan gyi phye ma dang ta ma la'i 'dab mas 'thor ro/ /lha'i me tog man dA ra bas kyang 'thor ro/ /lha'i sil snyan rnams kyis kyang sgra 'byin to/ /gos dag kyang 'thor bar byed do/ /bar sdom la/ bltam dang bzhengs dang gom pa
303a4('dul ba): bdun/ /chu rgyun gnyis dang chu mig lha/ /gang gi tshe byang chub sems dpa' bcom ldan 'das shAkya thub pa bltam pa de nyid kyi tshe rgyal po bzhi yang bu btsas te/ mnyan yod du rtsibs kyis 'phur tshangs sbyin gyi bu btsas pa na de 'di snyam du sems
303a5('dul ba): te/ bdag gi bu btsas pa na yul gsal ba gsal ba bzhin du snang bas de bas na 'di'i ming gsal rgyal zhes bya bar gdags so zhes btags so/ /rgyal po'i khab kyi grong khyer na rgyal po pad ma chen po'i bu btsas pa na de 'di snyam du sems te/
303a6('dul ba): bdag gi bu btsas pa na 'jig rten nyi ma'i gzugs shar ba ltar snang zhing gzugs can ma'i bu yin pas 'di'i ming gzugs can snying po zhes bya bar gdags so zhes btags so/ /kau sham bi na rgyal po dmag brgya pa'i bu btsas pa na de 'di
303a7('dul ba): snyam du sems te/ bdag gi bu btsas pa na 'jig rten nyi ma shar ba ltar snang bar gyur pas 'di'i ming shar ba zhes bya bar gdags so zhes btags so/ /grong khyer 'phags rgyal du rgyal po mu khyud mtha' yas kyi bu btsas pa na de 'di
303a8('dul ba): snyam du sems te/ bdag gi bu btsas pa na 'jig rten sgron ma ltar snang bar gyur pas 'di'i ming rab snang zhes bya bar gdags so zhes btags te de ni de lta ma yin no/ /'on kyang de thams cad ni byang chub sems dpa'i mthu yin no/ /ri bo kun
303b1('dul ba): 'dzin la drang srong nyon mongs med ces bya ba 'jig pa la mkhas 'chags pa la mkhas pa zhig gnas te/ de'i tsha bo ni mes byin zhes bya'o/ /des de la dus dus su 'jig pa'i gtam dang 'chags pa'i gtam smras pas de de las rab tu byung
303b2('dul ba): ngo / /byang chub sems dpa' bcom ldan 'das bltam pa na 'jig rten thams cad snang ba rgya chen pos gsal bar gyur to/ /de'i tshe mes byin phug tu zhugs te bsam gtan byed pa na des snang ba de mthong nas nyon mongs med la smras pa/
303b3('dul ba): mkhan po/ 'dir ni nyi ma thams cad dag /gcig char byung bar gyur tam ci/ /'di ltar ri ni phug bcas pa/ /'di ni 'od kyis gsal bar gyur/ /nyon mongs med kyis de la smras pa/ nyi ma'i 'od ni rgyun du rno/ /bu gcig snang ba 'di dag ni/ /
303b4('dul ba): yan lag reg na 'od bsil bas/ /nges par thub pa de yi 'od/ /byang chub sems dpa' 'od chen yin/ /nges par lhums nas bltam gyur la/ /bltam nas sems dpa' chen po de'i/ /'od zer gser dang 'dra ba ni/ /dri ma med pa
303b5('dul ba): 'di dag gis/ /'jig rten gsum ni snang bar byas/ /mes byin gyis smras pa/ mkhan po bdag byang chub sems dpa' ltar mchi'o/ /des smras pa/ bu da ltar byang chub sems dpa' dbang che ba dang / dbang che ba'i lha rnams kyis bskor zhing
303b6('dul ba): bzhugs pas gang yang bdag cag gis skabs mi rnyed pa'i gnas 'di yod do/ /gang gi tshe byang chub sems dpa' bcom ldan 'das ser skya'i gzhir byon nas de'i ming 'dogs pa de'i tshe bdag cag blta ba'i phyir 'dong ngo / /gang gi nyi ma
303b7('dul ba): kho na la byang chub sems dpa' bcom ldan 'das bltam pa de nyid kyi nyi ma kho na la rgyal po zas gtsang gi rim gro ba rnams las 'dun pa la sogs te lnga brgya dang / rim gro ma rnams las 'dun ma la sogs te lnga brgya btsas so/ /ba glang mo
303b8('dul ba): lnga brgya dang / rta rgod ma lnga brgya la yang 'brangs so/ /gter lnga brgya'i kha yang nye bar snang ngo / /khams kyi rgyal phran rnams kyis kyang dpya phul te/ blon po rnams kyis rgyal po zas gtsang la ji ltar gyur pa smras pa dang / rgyal pos bsams
304a1('dul ba): pa/ bdag gi bu btsas pa na don thams cad dang / las kyi mtha' thams cad yongs su rdzogs par gyur pas gzhon nu'i ming don thams cad grub pa zhes gdags so zhes de na byang chub sems dpa' la ming 'di thog mar btags te/
304a2('dul ba): 'di lta ste don thams cad grub pa zhes bya'o/ /grong khyer ser skya'i gzhi na gnod sbyin shAkya 'phel zhes bya ba zhig gnyug mar gnas so/ /shAkya rnams kyi kun du spyod pa ni shAkya su yang rung ba la khye'u 'am bu mo btsas pa gang yin pa de gnod sbyin shAkya
304a3('dul ba): 'phel gyi rkang pa la phyag 'tshal du gzhug pa'i phyir khrid pa yin pas rgyal pos blon po rnams la bsgo ba/ shes ldan dag deng la gzhon nu gnod sbyin shAkya 'phel gyi rkang pa la phyag 'tshal du chug shig /lha bka' bzhin 'tshal zhes blon po rnams
304a4('dul ba): kyis rgyal po zas gtsang la mnyan nas rin po che sna bzhi las byas pa'i khyogs kyi steng du byang chub sems dpa' bzhag nas grong khyer ser skya'i gzhir 'jug par brtsams pa na/ ser skya'i gzhi'i shAkya gtum po gzu lums can/ rtsub pa/ btsam
304a5('dul ba): pa med pa de rnams byang chub sems dpa' nang du zhugs pa na thub pa bzhin du gnas pa blon po rnams kyis rgyal po la smras pa dang / rgyal po zas gtsang gis bsams pa/ ser skya'i gzhi'i shAkya 'di rnams ni gtum po gzu lums can btsam pa med pa
304a6('dul ba): yin na gzhon nu nang du zhugs pa na thub pa bzhin du gnas pas gzhon nu'i ming shAkya thub pa zhes gdags so zhes de na byang chub sems dpa'i ming gnyis pa btags pa 'di lta ste shAkya thub pa zhes bya'o/ /byang chub sems dpa' gnod sbyin
304a7('dul ba): shAkya 'phel gyi gnas dang nye ba zhig tu byon pa dang / gnod sbyin shAkya 'phel gyis byang chub sems dpa' gnas dang nye bar phyin pa mthong ngo / /mthong nas kyang phyir byung nas lus thams cad kyis byang chub sems dpa'i rkang pa gnyis la gtugs
304a8('dul ba): pa skye bo'i tshogs kyis rgyal po zas gtsang la smras pa/ lha gnod sbyin shAkya 'phel gyis byang chub sems dpa'i zhabs gnyis la gtugs lags so/ /rgyal pos thos nas smras pa/ shes ldan dag lhas kyang gzhon nu'i rkang pa gnyis la
304b1('dul ba): gtugs pas 'di ni lha'i yang lha yin pas/ de bas na gzhon nu'i ming lha'i yang lha zhes gdags so zhes de na byang chub sems dpa'i ming gsum pa btags pa 'di lta ste lha'i yang lha zhes bya'o/ /byang chub sems dpa' bltam pa'i
304b2('dul ba): mod la yab dang yum gyis ma ma rnams la gtad nas ma ma khyod kyis gzhon nu la dus dus su bsku mnye byos shig / dus dus su khrus byos shig /dus dus su zas byin cig /dus dus su yang dag pa'i bde bas bsnyen bkur byos shig /
304b3('dul ba): ma ma dga' ba'i lag pa gnyis kyis de blangs nas dus dus su bsku mnye byed/ dus dus su khrus byed/ dus dus su zas byin/ dus dus su yang dag pa'i bde bas bsnyen bkur byed do/ /yang de'i tshe dri shin du yid du 'ong ba'i ngo bo nyid gang
304b4('dul ba): yin pa de rnams kyis byugs shing / rgyan thams cad kyis brgyan nas yab zas gtsang la phul ba dang / rgyal po zas gtsang gis de blangs te pang du bzhag nas yang dang yang du rtog cing dga' ba skyed do/ /chos nyid kyis byang chub sems dpa'
304b5('dul ba): bltam pa'i mod la yab dang yum gyis mtshan mkhan dang ltas mkhan gyi bram ze rnams la nye bar ston pa yin pas shes ldan dag ji ga gzhon nu gang dag dang ldan pa'i skyes bu chen po'i 'gro ba gnyis su 'gyur gyi gzhan du ni ma yin te/ gal te khyim pa khyim na gnas par gyur na 'khor los sgyur ba'i rgyal po mtha' bzhir rnam par rgyal ba chos kyi rgyal po chos dang ldan pa rin po che sna bdun dang ldan par 'gyur te/
304b6('dul ba): de'i rin po che sna bdun ni 'di lta bu dag 'byung ste 'di lta ste/
304b7('dul ba): 'khor lo rin po che dang / glang po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / bdun pa ni blon po rin po che'o/ /bu dpa' ba rtul phod pa yan lag mchog gi gzugs dang ldan pa/
304b8('dul ba): pha rol gyi sde rab tu 'joms pa/ de rgya mtsho la thug pa'i sa chen po ma lus par gnod par sdo ba med cing 'tshe ba med pa 'di nyid chad pa med cing mtshon gyis bda' ba med la/ chos dang 'thun pas legs par phab te gnas par 'gyur ro/ /
305a1('dul ba): gal te skra dang kha spu bregs nas gos ngur smrig bgos te/ dad pa yang dag pa kho nas khyim nas khyim med par rab tu byung na/ de bzhin gshegs pa dgra bcom pa yang dag par rdzogs pa'i sangs rgyas zhes bya bar 'jig
305a2('dul ba): rten du sgra rnam par grags par 'gyur ba skyes bu chen po'i mtshan sum bcu rtsa gnyis dang ldan nam/ shes ldan dag gang dag dang ldan pa'i skyes bu chen po'i 'gro ba gnyis su 'gyur gyi gzhan du ni ma yin zhes bya ba nas snga ma bzhin du 'jig
305a3('dul ba): rten du sgra rnam par grags par 'gyur ro zhes bya ba'i bar gyi skyes bu chen po'i mtshan sum bcu rtsa gnyis po gang dag yin/ lha gzhon nu'i zhabs shin du gnas pa lags so/ /zhabs gnyis shin du gnas pa nyid kyis sa la mnyam
305a4('dul ba): par 'bab ste/ lha 'di ni gzhon nu'i skyes bu chen po'i mtshan lags so/ /de'i zhabs kyi mthil gyi ngos gnyis las 'khor lo rtsibs stong pa lte ba dang mu khyud du bcas pa rnam pa thams cad yongs su rdzogs pa mchis te/ lha 'di
305a5('dul ba): ni gzhon nu'i skyes bu chen po'i mtshan lags so/ /lha gzhon nu ni sor mo ring ba dang / zhabs kyi rting pa yangs pa dang / de'i phyag dang zhabs 'jam zhing gzhon sha chags pa lags te/ phyag dang zhabs 'jam zhing gzhon sha chags
305a6('dul ba): pa ni dper na shing bal gyi 'dab ma 'am ras bal gyi 'dab ma bzhin no/ /lha 'di ni gzhon nu'i skyes bu chen po'i mtshan lags so/ /lha gzhon nu ni phyag dang zhabs dra bas 'brel pa lags te/ de'i phyag dang zhabs dra bas
305a7('dul ba): 'brel ba ni dper na ngang pa'i rgyal po gzhon nu'i bzhin no/ /lha 'di ni skyes bu chen po'i mtshan lags so/ /lha gzhon nu ni zhabs long mo'i tshigs mi mngon pa dang / byin pa ri dgas e na ya'i lta bu dang / sku mdud pa
305a8('dul ba): dang / sku bzhengs bzhin du ma btud par phyag pus mo'i lha nga gnyis slebs shing reg pa ste/ lha 'di ni gzhon nu'i skyes bu chen po'i mtshan lags so/ /lha gzhon nu ni 'doms kyi sba ba sbubs su nub pa lags te/ de'i
305b1('dul ba): 'doms kyi sba ba sbubs su nub pa ni dper na glang po cang shes kyi 'am rta cang shes byung ba dag gi bzhin no/ /lha 'di ni skyes bu chen po'i skyes bu chen po'i mtshan lags so/ /lha gzhon nu ni sku ji srid par 'dom yang de srid
305b2('dul ba): la 'dom ji srid par sku yang de srid pas shing n+ya gro d+ha ltar chu zheng gab pa lags te/ lha 'di ni gzhon nu'i skyes bu chen po'i skyes bu chen po'i mtshan lags so/ /lha gzhon nu ni sku ro stod spu re re nas skye zhing de'i sku la spu re re nas skye ba yang
305b3('dul ba): mthing ka la g.yas phyogs su 'khyil par skye lags te/ lha 'di ni gzhon nu'i skyes bu chen po'i mtshan lags so/ /lha gzhon nu ni mdog gser dang 'dra ba dang / 'od 'dom gang ba dang / lpags pa srab cing mdog gser 'dra ba
305b4('dul ba): lags te/ lpags pa srab pa nyid kyis rdul dang dri mas sku la mi gos pa ste/ lha 'di ni gzhon nu'i skyes bu chen po'i mtshan lags so/ /lha gzhon nu'i sku ni bdun mtho ba ste/ sku bdun mtho bar 'khrungs pa ni phyag gnyis dang / zhabs
305b5('dul ba): gnyis dang / dpung mgo gnyis dang / ltag pa lags te/ lha 'di ni gzhon nu'i skyes bu chen po'i skyes bu chen po'i mtshan lags so/ /lha gzhon nu ni thal gong rgyas pa dang / sku ro stod seng ge'i 'dra ba dang / sku drang zhing kho lag che ba dang /
305b6('dul ba): dpung mgo shin du zlum pa dang / tshems bzhi bcu mnga' ba dang / tshems mnyam pa dang / tshems thags bzang ba dang / mche ba shin du dkar ba dang / 'gram pa seng ge'i 'dra ba dang / ro bro ba'i mchog dang ldan pa lags te/ lha 'di ni
305b7('dul ba): gzhon nu'i skyes bu chen po'i mtshan lags so/ /lha gzhon nu ni ljags shin du ring zhing srab pa lags te/ ljags shin du ring ba nyid dang srab pa nyid kyi phyir ljags zhal nas phyung bas skra mtshams nas bzung ste/ zhal gyi dkyil
305b8('dul ba): 'khor thams cad kyi bar du yog par mdzad pa ste/ lha 'di ni gzhon nu'i skyes bu chen po'i mtshan lags so/ /lha gzhon nu'i gsung ni tshangs pa'i dbyangs dang / ka la ping ka'i skad ltar yid du 'ong ba dang / rnga'i
306a1('dul ba): dbyangs can lags te/ lha 'di ni gzhon nu'i skyes bu chen po'i mtshan lags so/ /lha gzhon nu ni spyan mthon mthing la ba'i rdzi ma lta bu dang / dbu gtsug tor dang ldan pa dang / smin mtshams kyi mdzod pu dung ltar dkar zhing g.yas su
306a2('dul ba): 'khyil ba lags te/ lha 'di ni gzhon nu'i skyes bu chen po'i mtshan lags so/ /lha 'di dag ni gang dag dang ldan pa'i 'gro ba gnyis su 'gyur gyi gzhan du ni ma lags pa zhes bya ba nas snga ma bzhin du 'jig rten du sgra rnam par grags par 'gyur ro zhes
306a3('dul ba): bya ba'i bar gyi skyes bu chen po'i mtshan sum bcu rtsa gnyis lags so/ /gal te gzhon nu rab tu ma byung bar gyur na 'khor los sgyur ba'i rgyal por 'gyur ro zhes bya ba'i bar gong ma bzhin du'o/ /chos nyid kyis byang chub sems dpa' shAkya thub pa
306a4('dul ba): bltam nas zhag bdun lon pa dang / de bskrun pa'i yum nongs par 'gyur te/ nongs ma thag tu sum bcu rtsa gsum pa'i lha'i ris gya nom par skye bar 'gyur ro/ /chos nyid kyis byang chub sems dpa' shAkya thub pa ni gzugs bzang
306a5('dul ba): ba/ mdzes pa/ blta na sdug pa/ mi'i kha dog las 'das la lha'i kha dog ma thob pa skyes pa dang bud med rnams kyis bltas pa na ngoms mi shes shing dga' ba 'thob ste/ dper na 'dzam bu chu bo'i gser las mgar ba mkhas
306a6('dul ba): pas rgyan brdungs pa la ba dkar po sar pa'i steng du bzhag na shin du gsal zhing 'bar la rnam par 'tsher ba de bzhin du byang chub sems dpa' shAkya thub pa gzugs bzang ba/ mdzes pa/ blta na sdug pa/ mi'i kha dog las 'das
306a7('dul ba): shing lha'i kha dog ni ma thob pa yin no/ /chos nyid kyis byang chub sems dpa' shAkya thub pa skye bo'i tshogs chen po'i snying du sdug pa dang / yid du 'ong bar 'gyur te/ skye bo'i tshogs chen pos de phrag pa nas phrag par sbed pa ni dper
306a8('dul ba): na ston ka'i pad ma ni skye bo'i tshogs chen po'i snying du sdug cing yid du 'ong bas skye bo'i tshogs chen pos de lag pa nas lag par brgyud par byed pa bzhin te snga ma bzhin no/ /bar sdom la/ mig mi 'dzums dang rnam smin dang / /
306b1('dul ba): gsung snyan 'jebs pa mkhas pa bsdus/ /chos nyid kyis byang chub sems dpa' bltams pa'i mod nas spyan mi 'dzums par gzugs rnams la blta ste/ de spyan mi 'dzums pa ni dper na sum bcu rtsa gsum gyi lha rnams bzhin
306b2('dul ba): no/ /chos nyid kyis byang chub sems dpa' bltam pa'i mod nas sngon gyi las kyi rnam par smin pa las skyes pa'i lha'i spyan dang ldan pas des na de nyin dang mtshan du dpag tshad gcig kho ra khor yug tu gzigs so/ /chos nyid kyis byang chub
306b3('dul ba): sems dpa' bltam pa'i mod nas gsung snyan zhing 'jebs pa dang / gsung snyan pa dang / gsung yid du 'ong ba yin te/ dper na gangs can gyi bya skad snyan zhing 'jebs pa dang / skad snyan pa dang / yid du 'ong ba de bzhin du byang chub sems
306b4('dul ba): dpa' bltam pa'i mod nas gsung snyan zhing 'jebs pa dang / gsung snyan pa dang / gsung yid du 'ong ba yin no/ /chos nyid kyis byang chub sems dpa' bltam pa'i mod nas mkhas pa gsal ba yid gzhungs pa rgyud las 'byung ba'i
306b5('dul ba): shes rab dpyod pa dang ldan pa yin te/ de'i tshe rgyal po zas gtsang gi dgos pa'i ched la 'dug nas don zab mo'i tshig dang yi ge dang shes rab kyis so sor 'byed par byed do/ /de nas mes byin gyis smras pa/ mkhan po byang chub
306b6('dul ba): sems dpa' ser skya'i gzhir byon nas de'i mtshan yang gsum btags kyis/ da ni byang chub sems dpa' blta ba'i phyir bzhud do/ /des smras pa/ de bzhin bya'o/ /de gnyis chas pa dang / byang chub sems dpa'i mthus rdzu
306b7('dul ba): 'phrul nyams nas rkang pa kho nas grong khyer ser skya'i gzhir zhugs nas rgyal po zas gtsang gi khyim gyi sgor son pa dang / drang srong nyon mongs med kyis sgo srungs kyi mi la smras pa/ kye nang rje song la rgyal po zas gtsang la drang srong
306b8('dul ba): nyon mongs med lha zhal mthong bar 'tshal nas sgo na sdod cing mchis so zhes gsol cig / de song nas rgyal po la rig par byas pa dang / rgyal pos smras pa/ shes ldan nyon mongs med la su zhig 'gog nang du zhugs
307a1('dul ba): shig / de zhugs pa dang / rgyal po zas gtsang gis bkur sti sngon du 'gro ba'i mchod yon sbreng bas mchod nas stan bstabs te 'dug pa dang / rgyal po zas gtsang gis bshes pa'i gtam gyis kun du dga' bar byas
307a2('dul ba): nas smras pa/ drang srong chen po dgos pa ci zhig la 'ongs/ des smras pa/ rgyal chen bdag cag 'dir mchis pa/ /khyod kyi sras ni mthong bar 'tshal/ /'jig rten gtso bo rnam 'dren pa/ /thub pa de ni mthong bar 'tshal/ /rgyal pos smras
307a3('dul ba): pa/ gal te de lta na gzhon nu nyal gyis ma sad kyi bar du re shig skad cig sdod cig /des smras pa/ lha mnal log pa nyid blta'o/ /de bzhin gyis shig /des ji tsam na byang chub sems dpa' mig ma btsums par gzugs rnams la blta
307a4('dul ba): ba mthong nas des tshigs su bcad de smras pa/ rigs dang ldan pa'i rta rnams ni/ /mtshan mo'i bzhi cha nyal ba ltar/ /dgos pa don gnyer rnams kyi gnyid/ /mig la yun ring mi gnas so/ /de nas byang chub sems dpa' bltams pa'i mod kyi
307a5('dul ba): ma mas pang du blangs nas drang srong la byin pa dang / drang srong nyon mongs med kyis lag pa gnyis gyis blangs nas yud tsam zhig brtags te smras pa/ lha gzhon nu mtshan mkhan dang ltas mkhan gyi bram ze rnams la bstan lags sam/ rgyal
307a6('dul ba): pos smras pa/ bstan to/ /de rnams kyis ji skad du lung bstan/ 'khor los sgyur ba'i rgyal por 'gyur ro zhes bya ba nas 'jig rten du sgra rnam par grags par 'gyur ro zhes bya ba'i bar gong ma bzhin du'o/ /de nas drang srong nyon mongs med
307a7('dul ba): kyis byang chub sems dpa' mthong nas tshigs su bcad de smras pa/ sa bdag rtog pa po rnams blo 'khrul te/ /rtsod pa'i dus na 'khor los sgyur mi 'byung / /bsod nams mchog gi chos kyi mdzod 'di ni/ /nyes las rnam par rgyal nas
307a8('dul ba): sangs rgyas 'gyur/ /mtshan mi gsal dang ldan na mi dbang po/ /gling bzhi rnams kyi bdag po dbang phyug 'gyur/ /thub dbang mtshan ni shin du gsal bas na/ /mi mchog sangs rgyas chos kyi 'khor lo 'gyur/ /zhes smras nas bdag nyid
307b1('dul ba): kyi tshe'i mtha' dang / byang chub sems dpa'i mngon par byang chub pa la brtag pa la zhugs pa dang / byang chub sems dpa' lo nyi shu rtsa dgu bzhes nas khab nas byung nas lo drug tu dka' ba spyod par 'gyur te/ de nas bdud rtsi thob
307b2('dul ba): par 'gyur bar mthong ngo / /bdag ni bar skabs der shi ba'i dus byed par 'gyur bar mthong nas de mig mchi mas gang ste 'dug pa rgyal po zas gtsang gis mthong nas tshigs su bcad de smras pa/ skyes pa bud med rnams kyis gang
307b3('dul ba): mthong na/ /ngoms par mi 'gyur dga' ba thob 'gyur ba/ /lus bzang dge byed de ni 'dir mthong nas/ /drang srong chen po ci slad ngu bzhin gyur/ /ga las bdag gi gzhon nu 'jigs pa 'am/ /tshe zad 'gyur ba nye bar mi
307b4('dul ba): gnas grang / /de ni myur du legs par bdag la smros/ /khyod kyi mchi mas bdag ni 'dar bar 'gyur/ /drang srong nyon mongs med kyis kyang tshigs su bcad de smras pa/ gal te 'di yi steng du nam mkha' las/ /rdo rje ser
307b5('dul ba): drag 'phangs pa bab gyur kyang / /thub pa chen po'i sku las ba spu ni/ /nyag ma gcig kyang g.yo bar mi nus so/ /me chen rlung gi shugs kyis bdas pa dang / /mtshon cha rnon po shin du mi bzad dang / /drag po'i dug dang sbrul gyi
307b6('dul ba): dug rnon dag / gzhon nu la bab skad cig 'jig par 'gyur/ /thugs rje nyid la gnas gyur gang lags pa/ /'jigs pas nyen pa rnams la mi 'jigs stsol/ /de ni 'jig rten kun gyi 'jigs 'joms na/ /mi dbang
307b7('dul ba): 'di la 'jigs pa ga la 'byung / /'jig rten na ni bdag nyid che rnams kyi/ /gtsor gyur bdag nyid chen po gang zhig la/ /tshangs bcas lha yang rtag tu srung byed pa/ /mi dbang de la 'jigs pa ga la 'byung / /mi dbang
307b8('dul ba): bdag gi rgud pa mthong nas ni/ /gang phyir zhi ba mi 'thob bdag sdug mod/ /chos kyi mchog mdzod 'di dang phrad nas ni/ /don ma thob par bdag ni 'chi bar 'gyur/ /gang dag smra ba'i dam pa mtshungs med pa/ /'di yi chos
308a1('dul ba): thos 'gyur zhing thos nas kyang / /rab tu zhi ba'i pha rol 'gro de dag /skyid cing bsod nams ldan la rims nad bral/ /drang srong nyon mongs med rgyud nyon mongs pa can gyis bsams pa/ byang chub sems dpa'i mthus bdag gi rdzu 'phrul
308a2('dul ba): nyams te gal te bdag gi rkang gis song na skye bo'i tshogs chen po dang rgyal pos 'phya bar 'gyur ro snyam du rig nas smras pa/ lha khyod yun ring po nas kye ma'o drang srong nyon mongs med rkang kho nas ser skya'i gzhir zhugs par gyur kyang ci ma rung
308a3('dul ba): snyam pa'i dgongs pa bskyed pa/ bdag gis rkang gis ser skya'i gzhir zhugs te da ni rkang kho nas phyir 'byung gis khyod kyis lam bstar ba dang / grong khyer byi dor bgyid du stsol cig /rgyal po zas gtsang gis blon po rnams la bsgo ba/ shes ldan
308a4('dul ba): dag deng la grong khyer gyi byi dor dang lam stor du chug la lam po che dang / tshong dus dang / bzhi mdo dang / sum mdo rnams su drang srong nyon mongs med rkang gis grong khyer ser skya'i gzhi nas phyir 'byung gis/ khyed cag gis bya ba dang byed pa
308a5('dul ba): gang yin pa de byos shig ces dril sgrogs shig / lha bka' bzhin 'tshal zhes blon po rnams kyis rgyal po las mnyan nas grong khyer ser skya'i gzhi rdo ba dang / gseg ma dang gyo mo rnams bsal nas tsan dan gyi chus chag chag btab/ shin
308a6('dul ba): du zhim po'i pog phor nye bar bzhag / dar gyi chun 'phyang mang po dpyangs rgyal mtshan dang ba dan bsgreng nas lam po che dang / tshong dus dang / bzhi mdo dang / sum mdo rnams su dril sgrogs su bcug pa/ ser skya'i gzhi'i shAkya shes ldan
308a7('dul ba): dag nyon cig / drang srong nyon mongs med grong khyer ser skya'i gzhi nas phyir 'byung gis/ khyed cag gis bya ba dang byed pa gang yin pa de byos shig /de nas de nyon mongs pa'i blo dang ngan g.yo'i spyod pas rgyal po zas gtsang blon po'i tshogs
308a8('dul ba): kyis yongs su bskor ba dang / ser skya na gnas pa'i bram ze dang khyim bdag du ma rjes bzhin du 'brang zhing 'byor pa mchog gis grong khyer gyi dbus nas dbus su byung ste/ grong khyer ser skya'i sgor byung nas rgyal po slar bzlog ste
308b1('dul ba): ji ltar dga' ba'i spyod lam gyis song ste/ rim gyis ri bo kun 'dzin gyi drung du phyin pa dang / de de la 'dzegs nas phan tshun nyul zhing ji ltar 'dod pa'i gnas shig btsal nas phyogs zhig tu 'dug go/ /de nas de lam gyis dub pa
308b2('dul ba): ngal bso ste/ bsam gtan bskyed nas rdzu 'phrul yang bskyed do/ /ji tsam dus gzhan zhig na drang srong nyon mongs med nad kyis thebs nas de rtsa ba dang / sdong bu dang / lo ma dang / me tog dang / 'bras bu'i sman gyis bsnyen bkur
308b3('dul ba): byas na 'on kyang phyir thu bar gyur to/ /de nas mes byin gyis de'i lus kyi gnas rnams brtags nas smras pa/ mkhan po bdag cag rab tu byung ba de thams cad ni bdud rtsi'i ched dang / bdud rtsi btsal ba'i phyir lags
308b4('dul ba): na/ gal te mkhan pos bdud rtsi rtogs par gyur na bdud rtsi de las bdag cag la yang bgos shig /des smras pa/ bram ze'i khye'u kho bo yang cung zad rab tu byung ba de thams cad bdud rtsi'i ched dang / bdud rtsi btsal ba'i
308b5('dul ba): phyir yin na/ kho bos kyang bdud rtsi ma rtogs so/ /de lta mod kyi shAkya rnams kyi nang du byung ba'i gzhon nu gang yin pa des bdud rtsi rtogs par 'gyur zhing / bdud rtsis kyang 'gro ba tshim par byed par 'gyur gyis de'i drung du rab tu
308b6('dul ba): byung shig / khyod rab tu byung nas kyang rigs brjod par mi bya/ rus brjod par mi bya/ bram ze'i khye'u brjod par mi bya ste/ rab tu byung nas kyang tshangs par spyod pa 'ba' zhig spyad par bya zhing / bdud rtsi rtogs par bya ba'i
308b7('dul ba): phyir brtson par bya'o/ /de nas khyed kyis bdud rtsi rtogs par 'gyur ro zhes smras nas tshigs su bcad de smras pa/ de bzhin gshegs pa tshol 'dod na/ /shar gyi phyogs su khyod 'dug dang / /yang dag sangs rgyas grags
308b8('dul ba): ldan pa/ /rnyed par dka' ba mthong bar 'gyur/ /zhes bya ba smras nas/ /bsags pa kun gyi mtha' 'dzad cing / /mthon po rnams kyi mtha' ltung 'gyur/ /phrad pa'i mtha' ni 'bral ba ste/ /gson pa'i mtha' ni 'chi ba yin/ /
309a1('dul ba): zhes smras te/ dus kyi chos dang ldan par gyur to/ /de nas mes byin gyis de'i lus la lus kyi mchod pa byas nas bA rA Na sIr song ste gnas so/ /de de na bram ze'i khye'u lnga brgya la bram ze'i gsang tshig klog tu 'jug go/ /
309a2('dul ba): mes byin gyi rus kA t+yA ya na yin pas de'i ming kA t+yA'i bu kA t+yA'i bu zhes bya bar gyur to/ /de sangs rgyas bcom ldan 'das mngon par byang chub pa na spyan sngar 'gro bar 'gyur te/ bcom ldan 'das kyis kA t+yA'i bu de la gdam ngag phog
309a3('dul ba): nas 'khor ba'i dgon pa las bsgral te/ shin du mthar phyin pa'i grub pa dang bde ba mya ngan las 'das pa las 'jog par 'gyur te/ de'i ming ni kA t+yA'i bu chen po kA t+yA'i bu chen po zhes bya bar 'gyur ro/ /de nas dus gzhan zhig
309a4('dul ba): na byang chub sems dpa' 'khrungs nas ring po ma lon par ma ma'i pang du bzhugs nas gser gyi gzhong par 'bras dang shar bsres pa'i chan gsol ba na/ de ma mas bkag kyang ma thub par mang por gsol nas dbrog par brtsams pa dang /
309a5('dul ba): dbrog par ma nus nas des rgyal po zas gtsang la sbran pa dang / rgyal pos btsun mo dang lhan cig gis dbrog par brtsams pa dang des kyang ma nus so/ /de nas rgyal pos blon po rnams dang ser skya na gnas pa'i skye bo'i tshogs rnams la
309a6('dul ba): bsgo ba na de rnams kyis kyang dbrog par ma nus so/ /de nas glang po che lnga brgya la btags pa dang / byang chub sems dpas bsams pa/ 'di rnams kyis bdag gi stobs nyams na mi rung gis/ ma la bdag gi mdzub mo
309a7('dul ba): bkug pas gser gyi gzhong pa nas bzung ngo snyam nas des mdzub mo bkug pas gser gyi gzhong pa bzung nas drangs pa dang / glang po che lnga brgya po de dag kha phyir bsgyur te drangs nas de dag gis kyang gser gyi gzhong
309a8('dul ba): pa dbrog par ma nus so/ /rgyal po zas gtsang gis bsams pa/ ji ltar byang chub sems dpa'i lag pa g.yon pas glang po che lnga brgya drangs pa dang sbyar na/ gdon mi za bar lag pa gnyis kyis ni glang po che stong thub
309b1('dul ba): kyis de bas na gzhon nu'i ming glang po che stong gi stobs can zhes gdags so zhes btags so/ / //bar sdom la/ khye'u dang rtsed mo dag dang ni/ /rig pa khang bzangs nyid dang ni/ /ngang pa mtshon cha dge ba'i snying / /
309b2('dul ba): dmag dang btsun mo rnams yin no/ /chos nyid kyis byang chub sems dpa' shAkya thub pa 'khor lnga brgya dang yi ge'i slob dpon srin bu go cha la yi ge slob par gtad nas/ yi ge'i slob dpon srin bu go chas byang chub sems dpa'
309b3('dul ba): la yi ge bris nas phog pa dang / byang chub sems dpas smras pa/ 'di ni ngas shes so/ /de nas de yi ge gnyis dang / gsum nas de bzhin du lnga brgya'i bar bris nas phog pa dang / byang chub sems dpas smras pa/ 'di dag kyang
309b4('dul ba): ngas shes kyis gzhan dag smros shig / srin bu go chas smras pa/ 'jig rten na ni yi ge 'di tsam spyod kyi gzhan ni bdag gis ma 'tshal to/ /de nas byang chub sems dpa' nyid kyis yi ge bris te srin bu go cha la byin nas gsungs pa/
309b5('dul ba): yi ge 'di'i ming ci yin smros shig /des smras pa/ ma 'tshal to/ /byang chub sems dpas gsungs pa/ 'jig rten du gnyis shig byung na yi ge 'di mngon par 'gyur te/ byang chub sems dpa' 'am 'khor los sgyur ba'o/ /
309b6('dul ba): nam mkha'i ngos la gnas pa'i tshangs pas smras pa/ srin bu go cha byang chub sems dpas ji skad gsungs pa de de bzhin te/ yi ge 'di shes pa ni 'jig rten du gnyis shig byung na mngon par 'gyur te/ byang chub sems dpa'
309b7('dul ba): 'am 'khor los sgyur ba'i rgyal po'o/ /byang chub sems dpas yi ge de tshangs pa'i dbyangs kyis blags pa la nam mkha'i ngos la gnas pa'i tshangs pas dbang byas pas tshangs pa'i yi ge tshangs pa'i yi ge zhes bya bar gyur
309b8('dul ba): to/ /gang gi tshe byang chub sems dpa' yi ge'i mthar phyin pa de'i tshe byang chub sems dpa'i zhang po bzang len zhes bya ba des glang po che'i gnya' bar zhon pa bslabs nas 'phong gi slob dpon lhar bcas zhes bya ba des 'khor lnga
310a1('dul ba): brgya dang spyod pa slob pa la zhugs pa na bzang len gyis lhar bcas la smras pa/ byang chub sems dpa' dang de bzhin du gzhon nu gzhan dag ni snying rje can yin pas bslab par bya ba thams cad slobs shig /lha
310a2('dul ba): sbyin 'di ni gdug pa'i las byed pa yin gyis 'jig rten thams cad la gnod par gyur na mi rung gis 'di la gnad du snun pa ma bstan cig / gang gi tshe byang chub sems dpa' bslab pa thams cad la legs par bslabs pas
310a3('dul ba): gnas lnga po 'di lta ste/ rgyang nas phog pa dang / sgra grag par phog pa dang / gnad du phog pa dang / mi 'chor bar phog pa dang / tshabs che ba dag la yang byang bar gyur pa de'i tshe phyogs kun du sgra grags pa shAkya rnams kyi nang du byung ba'i gzhon nu
310a4('dul ba): zhes bya ba nas 'jig rten du sgra rnam par grags par 'gyur ro zhes bya ba'i bar gong ma bzhin du'o/ /de'i tshe yangs pa can gyi lid tsa byi rnams kyis glang po che'i mtshan dang ldan pa zhig rnyed nas de rnams kyis bsams pa/ rgyal po zas gtsang
310a5('dul ba): gi sras mtshan mkhan rnams kyis 'khor los sgyur ba'i rgyal por 'gyur ro zhes lung bstan pa de'i mthus glang po rin po che 'di byung gis dong la de kho na la dbul lo snyam nas/ de rnams kyis glang po rin po che de rgyan thams cad kyis brgyan nas khrid
310a6('dul ba): de dong ba las rim gyis ser skya'i gzhir phyin nas rgyal po'i pho brang gi sgor glang po che dam pa bzhag nas sdod pa dang / ma stes te gdug pa'i las can lha sbyin phyir byung ba des glang po che dam pa de de ltar rgyan gyis brgyan pa mthong nas de des phrag
310a7('dul ba): dog chen po skyes te/ de phrag dog dang mi bzod pa skyes pas dris pa/ glang po dam pa 'di su'i yin/ de rnams kyis smras pa/ gzhon nu shAkya thub pa mtshan mkhan rnams kyis 'khor los sgyur ba'i rgyal por lung bstan pa de la yangs pa can gyi tshogs
310a8('dul ba): rnams kyis glang po rin po che 'di skyes su phul lo/ /lha sbyin lhag par mi bzod pa skyes nas smras pa/ re shig de 'khor los sgyur bar ma gyur par rje khyed cag de la glang po rin po che 'bul lam zhes smras nas thal lcag gis glang po che bsad do/ /
310b1('dul ba): ji tsam na phyogs der dga' bo 'ongs pa des de mthong nas dris pa/ shes ldan dag glang po che bzang po 'di sus bsad/ de rnams kyis smras pa/ lhas sbyin gyis so/ /des bsams pa/ gdon mi za bar 'di la lha sbyin gyi mthu sad kyis ma la
310b2('dul ba): bdag gis kyang 'di la mthu sad par bya'o snyam nas mjug ma nas bzung ste dri mi zhim par mi 'gyur bar bya bar mtha' gcig tu bor ro/ /ji tsam na byang chub sems dpa' shAkya thub pa phyir byung ba des de gzigs nas dris pa/ glang po che 'di
310b3('dul ba): gang nas 'ongs/ de rnams kyis ji ltar gyur pa smras so/ /sus bsad/ lhas byin gyis so/ /'gron rnams la 'gron gyi mchod pa bya ba yin na ma legs pa zhig byas so/ /phyogs gang du bsad/ 'o nir ro/ /'di sus 'dir khyer te 'ongs/
310b4('dul ba): dga' bos so/ /des dgongs pa/ gdon mi za bar de gnyis kyis 'di la mthu sad kyis/ ma la ngas kyang 'di la mthu sad par bya'o snyam du dgongs nas/ mjug ma nas bzung ste ra ba'i khar 'phangs pa las ra ba rim pa bdun dang / 'obs
310b5('dul ba): rim pa bdun las bzlas te bor ro/ /de lhung bas gshong btod pa glang po che'i gshong glang po che'i gshong zhes bya bar gyur to/ /der bram ze dang khyim bdag dad pa can rnams kyis mchod rten brtsigs pas deng sang du yang dge slong
310b6('dul ba): mchod rten la phyag byed pa dag phyag byed do/ /'dir smras pa/ lha sbyin gyis ni glang chen dbang po bsad/ /dga' bos de ni gom pa bdun du khyer/ /byang chub sems dpas phyag gis bar snang la/ /rdo ba bzhin du phyi rol rgyang rings
310b7('dul ba): 'phangs/ /gzhon nu rnams kyis smras pa/ gcod pa byed du 'dong ngo zhes de rnams phyir byung ba byang chub sems dpa' shAkya thub pas kyang gsan nas 'khor lnga brgya dang gcod pa byed du phyir 'byung ngo / /gzhon nu rnams 'bras rnga ba bzhin
310b8('dul ba): du gcod par byed de/ de rnams kyis shing bcad cing bcad pa rnams 'gyel to/ /byang chub sems dpa' ni bre'i kha gcod pa bzhin du gcod par mdzad do/ /des shing bcad cing bcad pa rnams ma 'gyel te/ de bzhin du
311a1('dul ba): 'dug pa dang / gzhon nu rnams kyis smras pa/ shes ldan dag byang chub sems dpa' shAkya thub pa stobs dang ldan zhing gnas lnga la byang ngo zhes thos na 'di gcod par byed pa yang mi shes pa las na/ 'di bdag cag
311a2('dul ba): bas stobs dang ldan pa ni ma yin te/ 'di ltar bdag cag gis shing gang dag bcad pa de thams cad ni 'gyel la/ 'dis gang dag bcad pa de dag ni de bzhin du 'dug go/ /de nas byang chub sems dpa' shAkya thub pa la mngon
311a3('dul ba): par dad pa'i lha gang yin pa de 'di snyam du sems te/ shAkya 'di dag ni byang chub sems dpa'i mthu dang bzo la byang ba ma shes pas byang chub sems dpa' la brnyas shing mthu la yang smod par 'gyur gyis de la thabs shig bsham
311a4('dul ba): par bya'o snyam nas/ des de dang 'thun pa'i rlung zhig btang bas des shing de dag thams cad chem chem zer nas 'gyel te/ shAkya rnams kyis mthong nas mchog tu ngo mtshar skyes so/ /de rnams tshabs byed pa la zhugs te/
311a5('dul ba): de rnams kyis de na 'ben du lcags kyi ta la bdun dang / rnga dang / phag btsugs so/ /lha sbyin gyis rkang thabs byas te lcags mda' 'phangs pa dang / lcags kyi shing ta la gcig phigs so/ /dga' bos gnyis la 'o/ /
311a6('dul ba): byang chub sems dpas lcags mda' 'phangs pa dang shing ta la bdun dang / rnga dang / phag las thal nas lcags kyi mda' de sa la zug pa klus phyung ba dang chu ro phun sum tshogs pa zhig byung nas de la skye bo'i tshogs chen pos 'thung
311a7('dul ba): bar brtsams so/ /bram ze dang khyim bdag dad pa can rnams kyis der mchod rten brtsigs te/ deng sang du yang dge slong dag mchod rten la phyag 'tshal ba dag phyag byed do/ /gzhon nu rnams shing rtar zhugs nas ser skya'i
311a8('dul ba): gzhir zhugs pa dang mtshan mkhan grong khyer nas phyir byung ba de rnams kyis gzhon nu shAkya thub pa shing rtar zhugs pa nas nang du zhugs pa la lung bstan pa/ gal te 'di lo bcu gnyis su rab tu ma byung bar gyur na gdon mi
311b1('dul ba): za bar 'khor los sgyur ba'i rgyal por 'gyur ro/ /rgyal po zas gtsang gis gzhon nu mtshan mkhan rnams kyis lung bstan to zhes bya ba thos so/ /thos nas kyang dga' ba dang mgu ba skyes te shAkya rnams bsogs nas smras pa/
311b2('dul ba): shes ldan dag mtshan mkhan rnams kyis gal te gzhon nu lo bcu gnyis su rab tu ma byung bar gyur na 'khor los sgyur ba'i rgyal por 'gyur ro zhes lung bstan pa kho bos thos so/ /gzhon nu 'di gal te lo bcu gnyis su rab tu
311b3('dul ba): ma byung ste 'khor los sgyur ba'i rgyal por gyur na/ bdag cag nam mkha'i ngos la rgyu zhing gling bzhir phyi bzhin 'dong gis 'di khyim phub cig /blon po rnams kyis smras pa/ lha gzhon nu 'dod pa rnams don du mi gnyer
311b4('dul ba): ro/ /rgyal po zas gtsang gis smras pa/ gzhon nu la bud med thams cad bstan la 'di gang la dga' bar gyur pa de chung mar blang bar bya'o/ /de nas kha cig gis smras pa/ lha gzhon nu ni sbyin pa la dga' bas rgyan rnams
311b5('dul ba): bud med la stsol du stsal la/ de gang la mgu bar skyed par gyur pa de btsun mor blang bar bgyi'o/ /rgyal po zas gtsang gis smras pa/ de bzhin du gyis shig /blon po rnams kyis rgyan rnam pa sna tshogs rin po ches spras pa'i phung po spungs
311b6('dul ba): so/ /de nas rgyal po zas gtsang gis khyim dang grong khyer phyag dar dang byi dor byed du bcug nas rgyu skar dang / tshes grangs dang / yud tsam dag bstun te gdan seng ge'i khri bshams pa la gzhon nu shAkya thub pa bzhag nas seng
311b7('dul ba): ge'i khri dang nye bar rgyan sna tshogs kyi phung po spungs te blon po rnams dang / gzhan yang ser skya'i gzhi'i skye bo'i tshogs gtso bor bkur ba rnams nang du zhugs so/ /de nas bud med thams cad rang gi khyim gyi 'byor pa dang
311b8('dul ba): 'thun pa'i cha byad dang / rgyan dang gos gyon nas zhugs pa dang / byang chub sems dpa' sbyin pa la dga' bas rgyan de dag de rnams la byin no/ /shAkya lag na dbyug pa can gyi bu mo grags 'dzin ma zhes bya ba gzugs bzang ba dang /
312a1('dul ba): lang tso la bab pa/ de ma song nas shAkya lag na dbyug pa can gyis smras pa/ bu mo byang chub sems dpa' rgyan sbyin gyis song shig /des smras pa/ yab ci 'o skol cag la rgyan ma mchis sam/ bu rgyan med pa ni
312a2('dul ba): ma yin mod kyi/ byang chub sems dpa' bud med gang bzhed pa de 'dam par mdzad do/ /yab 'dam yang rung mi 'dam yang rung / de kho na bdag gi sdum thab lags so/ /bu gal te de lta na shin du 'gro dgos pas song shig /de nas grags
312a3('dul ba): 'dzin ma na tshod gzhon zhing cha lugs bzang ba/ skye bo'i tshogs chen po'i yid dang mig 'phrog pa/ bud med thams cad kyi nang na lha'i bu mo bzhin du gzi brjid dang ldan pas nang du zhugs nas spyod lam dul bas byang chub sems dpa'i spyan
312a4('dul ba): sngar 'dug go/ /byang chub sems dpas rgyan thams cad byin nas sor gdub brgya kho na lus pa byang chub sems dpas de la bstan pa dang / des thog ma med pa'i dus nas mchog tu mnyes pa byas pa des seng ge'i khri'i skas la 'dzegs
312a5('dul ba): nas byang chub sems dpa'i phyag nas rang gis phyung ngo / /blon po rnams dang ser skya'i gzhi'i skye bo'i tshogs gtso bor bkur ba rnams kyis smras pa/ shes ldan dag 'di ni bud med thams cad las khyad par du 'phags pa yin te/
312a6('dul ba): 'dis gzhon nu'i thugs dang bstun par nus pas 'di blang bar bya'o/ /de nas rgyal po zas gtsang gis grags 'dzin ma bud med kyi 'khor nyi khri dang gzhon nu shAkya thub pa'i btsun mor blangs so/ /chos nyid kyis gang gi tshe
312a7('dul ba): sangs rgyas bcom ldan 'das rnams 'jig rten du byung ba de'i tshe shing dge ba'i snying po zhes bya ba skye bar 'gyur te/ de nyi ma gcig cing khru brgyar skye bar 'gyur la/ ji tsam nyi ma ma shar ba de srid du ni sen mos kyang gcad du rung la/
312a8('dul ba): nyi ma shar nas ni mtshon gyis kyang mi chod cing mes kyang mi tshig pa zhig ser skya'i gzhi dang lhas bstan gyi bar na 'bab chu ro hi ka zhes bya ba'i 'gram na skyes te/ dus dus su chu brug pas de'i rtsa ba brus nas rlung gi shugs kyis
312b1('dul ba): 'gyel te gags bzhin du chu bcad de 'dug go/ /de nas chus rgyal po legs par rab sad kyi yul ni chu med pas ma rung la/ zas gtsang gi yang chus ma rung ste/ rgyal po legs par rab sad kyis rgyal po zas gtsang la spring ba/ shing
312b2('dul ba): dge ba'i snying po 'gyel nas 'bab chu ro hi ka'i gags su gyur te mchis na gzhon nu mthu dang ldan zhes thos kyis de btang ba'i rigs so/ /rgyal po zas gtsang gis smras pa/ kho bo gzhon nu la bka' mi stsol lo/ /'dun pas smras
312b3('dul ba): pa/ lha bdag la gnang ba 'ba' zhig stsol cig /ci nas kyang gzhon nu la yang bka' ma stsal bzhin du rang nyid gshegs par 'gyur ba de ltar bgyi'o/ /rgyal po zas gtsang gis khas blangs so/ /'dun pas 'bab chu
312b4('dul ba): ro hi ka'i 'gram du gzhon nu rnams kyi bskyed mos tshal re re brtsigs nas smras pa/ gzhon nu dag bskyed mos tshal du 'dong / de rnams so so'i shing rtar zhugs nas bskyed mos tshal du dong ba las lha byin gyi bskyed mos tshal
312b5('dul ba): gyi steng nas ngang pa zhig 'phur ba de lha sbyin gyis mdas bsnun nas byang chub sems dpa'i bskyed mos tshal du lhung ba dang / byang chub sems dpas bzung nas mda' phyung ste sman gyis glan nas sos so/ /lha sbyin gyis byang chub
312b6('dul ba): sems dpa' la spring ba/ ngang pa'o ni sngar ngas bzung ba yin gyis skur cig /byang chub sems dpas slar spring ba/ ngas gang gi tshe kho na sems can thams cad la phan pa'i lhag pa'i bsam pas byang chub tu sems
312b7('dul ba): bskyed pa de kho na'i tshe ngas sems can thams cad bzung ba yin no/ /der byang chub sems dpa' dang lha sbyin lhan cig srid pa tha ma la thog mar sha khon de byung ste/ srid pa gzhan rnams su ni phal mo che zhig kyang byung ngo / /legs
312b8('dul ba): par rab sad kyis gzhon nu rnams shing dge ba'i snying po dbyung ba'i phyir lhags so zhes thos nas des skye bo'i tshogs chen po mngags te/ skye bo'i tshogs chen po'i sgra chen po dang sgra mthon po grag nas byang chub sems
313a1('dul ba): dpas smras pa/ shes ldan dag skye bo'i tshogs chen po'i sgra chen po dang / sgra mthon po grag pa 'di ci zhig /'dun pas ji ltar gyur pa gsol pa dang / byang chub sems dpas gsungs pa/ gal te de lta na 'byin du
313a2('dul ba): 'dong ngo zhes byang chub sems dpa' gzhon nu rnams dang lhan cig dong ba dang / ji tsam na khung nas sbrul gdug pa zhig byang chub sems dpa'i mdun du byung ba dang 'char kas byang chub sems dpa' thal bar glags su 'gyur du 'ong
313a3('dul ba): zhes mtshon rnon pos rked du bcad pa las de'i dbugs kyis 'char ka la phog pas 'char ka nag por gyur nas/ de'i ming 'char ka nag po 'char ka nag po zhes bya bar gyur to/ /de nas gzhon nu rnams kyis shing dge ba'i snying
313a4('dul ba): po 'byin pa la zhugs pa na lha sbyin gyis 'bad pa dang cung zad cig g.yos so/ /dga' bos ni cung zad cig bteg go/ /byang chub sems dpas ni thams cad kyi thams cad du steng gi nam mkha' la 'phangs te dum bu gnyis su
313a5('dul ba): chag nas 'bab chu ro hi ka'i tshu rol gyi 'gram du dum bu gcig / pha rol gyi 'gram du dum bu gcig lhung bar gyur to/ /byang chub sems dpas skye bo'i tshogs la gsungs pa/ shes ldan dag shing dge ba'i snying po 'di ni bsil
313a6('dul ba): ba'i rang bzhin can yin pas 'khris pa'i nad dang / shu ba dang / phol mig byung ba la byugs na zhi bar 'gyur gyis/ dum bu dum bur byos la khyer cig /gzhon nu rnams rang rang gi shing rtar zhugs te bskyed mos tshal gyis
313a7('dul ba): n as ser skya'i gzhir dong nas grong khyer du zhugs pa na byang chub sems dpa' shing rtar zhugs pa la mtshan mkhan rnams kyis gal te 'di lo bdun rab tu ma byung bar gyur na 'khor los sgyur ba'i rgyal por 'gyur ro zhes lung
313a8('dul ba): bstan no/ /shAkya dril bu sgra'i bu mo sa 'tsho ma zhes bya ba steng gi khang bzangs kyi gzhi la 'dug pa byang chub sems dpas gzigs so/ /gzigs ma thag tu zhabs kyi mthe bos shing rta mnan nas mi g.yo bar gyur pa dang /
313b1('dul ba): byang chub sems dpas sa 'tsho ma la brtag par brtsams so/ /sa 'tsho mas kyang byang chub sems dpa' la'o/ /byang chub sems dpa' sa 'tsho ma la rtog pa na phyag na lcags kyi mda' bsnams pa de phyer brlags so/ /sa 'tsho
313b2('dul ba): ma yang byang chub sems dpa' la rtog pa na rkang pa'i mthe bos khang bzangs kyi gzhi brtol to/ /skye bo'i tshogs chen pos byang chub sems dpa' dang sa 'tsho ma la phan tshun du rtog par byed cing lhag pa'i bsam pa skyes
313b3('dul ba): par gyur pa mthong ngo / /mthong nas kyang smras pa/ bud med 'di 'dra ba 'dis ni byang chub sems dpa'i thugs dang bstun par nus so/ /gtam de rgyal po zas gtsang gis thos nas de 'khor nyi khri dang byang chub sems dpa'i
313b4('dul ba): btsun mor blangs so/ /chos nyid kyis gang gi tshe byang chub sems dpa' bskyed mos tshal gyi gzhir gshegs par bzhed par gyur pa de'i tshe kha lo sgyur ba la kye kha lo sgyur ba re shig bzhon pa bzang po myur du shoms
313b5('dul ba): shig dang / der nga zhugs nas bskyed mos tshal gyi gzhir 'gro'o zhes gsung bar 'gyur bas/ de nas byang chub sems dpas kha lo sgyur ba la bsgo ba/ kye kha lo sgyur ba re shig bzhon pa bzang po myur du shoms shig dang /
313b6('dul ba): der nga zhugs nas bskyed mos tshal gyi gzhir 'gro'o/ /lha bka' bzhin 'tshal zhes kha lo sgyur bas byang chub sems dpa' shAkya thub pa'i ltar mnyan nas bzhon pa bzang po myur du bshams te/ byang chub sems
313b7('dul ba): dpa' shAkya thub pa gang na ba der song nas phyin pa dang / byang chub sems dpa' shAkya thub pa la 'di skad ces smras so/ /lha bcibs pa bzang po bshams lags kyis lha da de'i dus la bab par dgongs su gsol/
313b8('dul ba): de nas byang chub sems dpa' shAkya thub pa bzhon pa bzang por zhugs nas bskyed mos tshal gyi gzhir byung ba dang / byang chub sems dpa' shAkya thub pas mi rgas 'khogs gtugs pa sgur po phyam dgu bo
314a1('dul ba): ltar kyar kyor can/ mdun nas 'khar ba la rten cing 'dar zhing 'gro ba/ de'i skra se ba/ ji ltar yang mi gzhan dag dang mi 'dra ba gcig gzigs so/ /gzigs nas kyang kha lo sgyur ba la gsungs pa/ kha lo
314a2('dul ba): sgyur ba mi rgas 'khogs gtugs pa/ sgur po phyam dgu bo ltar kyar kyor can/ mdun nas 'khar ba la rten zhing lus 'dar zhing 'gro la de'i skra se ba/ ji ltar yang mi gzhan dang mi 'dra ba 'di ci yin/ lha mi 'di ni rgas
314a3('dul ba): pa zhes bya'o/ /kha lo sgyur ba rgas pa zhes bya ba 'di ci yin/ lha mi 'di ring po mi thogs pa kho nar 'gum par 'gyur bas de rgas pa zhes bgyi'o/ /kha lo sgyur ba nga yang rgas pa'i chos dang rgas pa'i chos nyid las ma 'das
314a4('dul ba): sam/ lha yang rgas pa'i chos dang rgas pa'i chos nyid las ma 'das so/ /kha lo sgyur ba de'i phyir shing rta phyir sgyur cig pho brang nyid du 'dong ngo / /'di ltar nga pho brang nyid du phyin nas nga rgas pa las ma 'das zhes grags pa'i don
314a5('dul ba): de nyid bsam par bya'o/ /kha lo sgyur bas shing rta phyir bsgyur nas pho brang nyid du chas te/ der byang chub sems dpa' shAkya thub pa pho brang gi nang du byon nas nga yang rgas pa las ma 'das pa lta zhig ces mi dgyes shing
314a6('dul ba): thugs ngan dgongs so/ /'dir smras pa/ dar yol rgas shing sgur la mgo skya ba/ /lag na 'khar ba thogs pa'i mi gzigs nas/ /'di bdag rgas las ma 'das zhes grag ces/ /de nas mi dgyes thugs ngan
314a7('dul ba): dgongs par mdzad de nas rgyal po zas gtsang gis kha lo sgyur ba la smras pa/ kha lo sgyur ba ci gzhon nu yid dga' ba dang mgu bas bskyed mos tshal gyi gzhir byung 'am/ bskyed mos tshal la mngon par dga' 'am
314a8('dul ba): lha ma lags so/ /de ci'i slad du zhe na/ lha gzhon nu bskyed mos tshal gyi gzhir gshegs pa na mi rgas 'khogs gtugs pa/ sgur po phyam dgu bo ltar kyar kyor can/ mdun nas 'khar ba la rten zhing lus 'dar zhing
314b1('dul ba): mchis la de'i skra se ba/ ji ltar yang mi gzhan dag dang mi 'dra ba zhig gzigs so/ /gzigs nas kyang bdag la 'di skad ces bka' stsal to/ /kha lo sgyur ba mi rgas 'khogs gtugs pa/ sgur po phyam dgu bo
314b2('dul ba): ltar kyar kyor can/ mdun na 'khar ba la rten cing lus 'dar zhing 'gro la de'i skra se ba/ ji ltar yang mi gzhan dag dang mi 'dra ba 'di ci yin/ de la bdag gis 'di skad ces bgyis so/ /lha 'di ni rgas pa zhes
314b3('dul ba): bgyi'o/ /de 'di skad ces gsung ste/ kha lo sgyur ba rgas pa zhes bya ba 'di ci yin/ de la bdag gis 'di skad ces gsol to/ /lha mi 'di ring po mi thogs pa kho nar 'gum par 'gyur bas lha de ni rgas pa zhes bya'o/ /de 'di skad
314b4('dul ba): ces gsung ste/ kha lo sgyur ba nga yang rgas pa'i chos dang rgas pa'i chos nyid las ma 'das sam/ de la bdag gis 'di skad ces gsol to/ /lha yang rgas pa'i chos dang rgas pa'i chos nyid las ma 'das so/ /de 'di skad ces
314b5('dul ba): gsung ste/ kha lo sgyur ba de'i phyir shing rta phyir sgyur cig pho brang nyid du 'dong ngo / /'di ltar pho brang du phyin nas nga rgas pa las ma 'das shes grag pa'i don de nyid bsam par bya'o/ /lha gzhon nu de pho brang gi nang du gshegs te/ de nas
314b6('dul ba): nga yang rgas pa las ma 'das pa lta zhig ces mi dgyes shing thugs ngan dgongs so/ /de nas rgyal po zas gtsang 'di snyam du sems te/ mtshan mkhan dang ltas mkhan gyi bram ze de rnams kyi tshig yang dag par bden par mi 'gyur
314b7('dul ba): grang / gzhon nu skra dang kha spu bregs te gos ngur smrig bgos nas dad pa yang dag pa kho nas khyim nas khyim med par rab tu 'byung bar 'gyur du 'ong gis/ ma la bdag gis gzhon nu la 'dod pa'i yon tan lnga las phal mo che
314b8('dul ba): zhig byin la ci nas kyang 'di la dga' zhing rab tu 'byung bar mi 'gyur bar bya'o snyam mo/ /de nas rgyal po zas gtsang gis byang chub sems dpa' shAkya thub pa la 'dod pa'i yon tan lnga las phal mo zhig byin te/ ci nas kyang 'di
315a1('dul ba): la dga' zhing rab tu 'byung bar mi 'gyur bar byas so/ /'dir smras pa/ shAkya thub pa'i yab ste zas gtsang des/ /kha lo sgyur las tshig de thos nas ni/ /de tshe dga' nas bdag 'dor mi gzhug phyir/ /'dod pa'i
315a2('dul ba): yon tan lnga las yang byin no/ /chos nyid kyis byang chub sems dpa' bskyed mos tshal gyi gzhir gshegs par bzhed par gyur pa de'i tshe kha lo sgyur ba la/ kye kha lo sgyur ba re shig bzhon pa bzang po myur du shoms shig dang / de la nga
315a3('dul ba): zhon nas bskyed mos tshal gyi gzhir 'gro'o zhes gsung bar 'gyur bas/ de nas byang chub sems dpas kha lo sgyur ba la gsungs pa/ kye kha lo sgyur ba re shig bzhon pa bzang po myur du shoms shig /de la nga zhon nas skyed
315a4('dul ba): mos tshal gyi gzhir gshegs so/ /lha bka' bzhin 'tshal zhes kha lo sgyur bas/ byang chub sems dpa' shAkya thub pa'i ltar mnyan nas bzhon pa bzang po bshams te/ byang chub sems dpa' shAkya thub pa gang na
315a5('dul ba): ba der song nas phyin pa dang / byang chub sems dpa' shAkya thub pa la 'di skad ces gsol to/ /lha bcibs pa bzang po bshams lags na lha da de'i dus la bab par dgongs su gsol/ de nas byang chub sems dpa'
315a6('dul ba): shAkya thub pa bzhon pa bzang por zhugs nas bskyed mos tshal gyi gzhir byung ba dang / byang chub sems dpa' shAkya thub pas/ mi skya bo rbab rbab po/ /rid pa/ nyam chung ba/ dbang po nyams pa/ skye bo mang
315a7('dul ba): po'i mig gis lta mi phod pa zhig gzigs so/ / //gcig zhus kun dga'o dang gnyis/ gnyis zhus sngags dpal ldan/ gsum zhus snar thang dpon slob pas/ dri tshogs spangs nas dag par byas te/
315a8('dul ba): dge'o/ / // // // // // // // //

