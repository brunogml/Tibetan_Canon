1a1(mdo sde): (ma) @#/ ! /mdo sde sna tshogs kyi skor bzhugs so/ /
1a2(mdo sde): (黃) 經藏第十六部
1b1(mdo sde): @##/ /rgya gar skad du/ ar+ya many+dzu shrI pa ri prits+tshA/ nA ma ma hA yA na sU tra/ bod skad du/
1b2(mdo sde): 'phags pa 'jam dpal gyis dris pa zhes bya ba theg pa chen po'i mdo/ bam po gcig go/ /sangs rgyas
1b3(mdo sde): dang byang chub sems dpa' thams cad la phyag 'tshal lo/ /'di skad bdag gis thos pa dus gcig
1b4(mdo sde): na/ bcom ldan 'das mnyan du yod pa'i kun nas mdzes pa'i khang pa na/ dge slong brgya phrag phyed dang bcu
1b5(mdo sde): gsum gyi dge slong gi dge 'dun chen po dang / dpag tu med pa'i byang chub sems dpa' sems dpa' chen po
1b6(mdo sde): dang / 'dul ba brgya stong mang po dang / spyan ras gzigs dbang po la sogs pa byang chub sems dpa'
1b7(mdo sde): sems dpa' chen po rnams dang / thabs gcig tu bzhugs te/ bcom ldan 'das rin po che'i
1b8(mdo sde): seng ge'i khri la sku mi g.yo bar zhugs pa dang / de nas byang chub sems dpa' sems dpa' chen po
2a1(mdo sde): 'jam dpal sangs rgyas kyi mthus stan las langs te/ bla gos phrag pa gcig tu byas nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar nas/ bcom ldan
2a2(mdo sde): 'das la 'di skad ces gsol to/ /bcom ldan 'das bsod nams chen po gang gis 'dul ba bye ba khrag khrig brgya stong du ma'i bsam pa yongs su rdzogs par 'gyur ba de bzhin gshegs pa'i drung du 'gyur ba'i bsod nams chen po de
2a3(mdo sde): ji snyed tshad ji tsam lags/ de skad ces gsol pa dang / bcom ldan 'das kyis byang chub sems dpa' sems dpa' chen po 'jam dpal la 'di skad ces bka' stsal to/ /'jam dpal bsod nams chen po gang gis 'dul ba bye ba
2a4(mdo sde): khrag khrig brgya stong gi bsam pa yongs su rdzogs par byed pa de bzhin gshegs pa'i drung du 'gyur ba'i bsod nams chen po de ni/ shes rab las byung ba snying rje chen pos yongs su bsgos pa yin te/ bsam gyis mi khyab bo/ /
2a5(mdo sde): 'jam dpal 'dzam bu'i gling gi sems can ji snyed pa de dag thams cad dge ba bcu'i las kyi lam dang ldan par gyur la/ gang sems can de dag thams cad kyi bsod nams kyi phung por gyur pa'i bsod nams kyi phung po de
2a6(mdo sde): brgyar bsgyur bas gling bzhi la dbang ba rin po che bdun dang ldan pa'i 'khor los sgyur ba'i rgyal por 'gyur te/ de'i rin po che sna bdun 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang /
2a7(mdo sde): bud med rin po che dang / khyim bdag rin po che dang / blon po rin po che dang 'di bdun 'byung ngo / /de la bu stong spa ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'joms pa rnams yod de/ 'jam
2a8(mdo sde): dpal de ltar 'khor los sgyur ba'i rgyal po de rdzu 'phrul che zhing mthu che ba yin no/ /'jam dpal gling bzhi pa'i 'jig rten gyi khams kyi sems can ji snyed pa de dag thams cad 'khor los sgyur ba'i bsod nams kyi phung po dang
2b1(mdo sde): ldan par 'gyur la/ gang sems can de dag thams cad kyi bsod nams kyi phung por gyur pa'i bsod nams kyi phung po de brgyas bsgyur bas brgya byin lha'i dbang por 'gyur te/ de ltar lha'i dbang po ni rdzu 'phrul che zhing mthu che'o/ /
2b2(mdo sde): 'jam dpal gling bzhi pa'i 'jig rten gyi khams kyi sems can ji snyed pa de dag thams cad brgya byin gyi bsod nams kyi phung po dang ldan par 'gyur la/ gang sems can de dag thams cad kyi bsod nams kyi phung por gyur pa'i
2b3(mdo sde): bsod nams kyi phung po de brgya stong du bsgyur bas gang 'dod pa'i khams su bstan pas go bar byed pa 'dod pa'i khams kyi dbang po bdud du 'gyur te/ de ltar 'dod pa'i khams kyi dbang po bdud ni rdzu 'phrul che zhing mthu che'o/ /
2b4(mdo sde): 'jam dpal gling bzhi pa'i 'jig rten gyi khams na sems can ji snyed pa de dag thams cad bdud kyi bsod nams kyi phung po dang ldan par gyur la/ gang sems can de dag thams cad kyi bsod nams kyi phung por gyur pa'i bsod
2b5(mdo sde): nams kyi phung po de brgya stong du bsgyur bas gang 'jig rten gyi khams stong byams pas khyab pa stong gi bdag po tshangs par 'gyur ro/ /'jam dpal stong gi 'jig rten gyi khams na sems can ji snyed pa de dag thams cad stong
2b6(mdo sde): gi bdag po tshangs pa'i bsod nams dang ldan par gyur la/ gang sems can de dag thams cad kyi bsod nams su gyur pa'i bsod nams kyi phung po de brgya stong du bsgyur bas gang stong gnyis kyi 'jig rten gyi khams byams pas
2b7(mdo sde): khyab pa stong gnyis kyi bdag po tshangs par 'gyur ro/ /'jam dpal stong gnyis kyi 'jig rten gyi khams na sems can ji snyed pa de dag thams cad stong gnyis kyi bdag po tshangs pa'i bsod nams kyi phung po dang ldan par gyur
2b8(mdo sde): la/ gang sems can de dag thams cad kyi bsod nams kyi phung por gyur pa'i bsod nams kyi phung po de brgya stong du bsgyur bas/ gang stong gsum gyi stong chen po'i 'jig rten gyi khams byams pas khyab pa tshangs pa stong
3a1(mdo sde): gsum gyi stong chen po'i 'jig rten gyi bdag po dbang phyug chen po'i mchog tu 'gyur ro/ /'jam dpal tshangs pa dbang phyug chen po mchog la ltos/ nam bskal pa 'jig pa na bskal pa'i chu 'byung ba de'i tshe/ phyis
3a2(mdo sde): bar gyi bskal pa gcig du char 'bab cing chu'i thigs pa 'byung ba des stong gsum gyi stong chen po'i 'jig rten gyi khams chus gang bar byed de/ tshangs pa'i 'jig rten gyi bar du chus gang bar 'gyur ba'i chu'i thigs pa de dag
3a3(mdo sde): thams cad kyang tshangs pa dbang phyug chen po'i mchog des shes so/ /de ltar ye shes chen po dang ldan zhing / rdzu 'phrul che zhing mthu che ba yin te/ dge ba'i rtsa ba chu ngus ni dbang phyug chen por mi 'gyur ro/ /'jam dpal stong
3a4(mdo sde): gsum gyi stong chen po'i 'jig rten gyi khams na sems can ji snyed pa de dag thams cad stong gsum gyi stong chen po'i bdag po tshangs pa chen po'i bsod nams kyi phung po dang ldan par gyur la/ gang sems can de dag thams
3a5(mdo sde): cad kyi bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas mthu chen po thob pa'i rang sangs rgyas su 'gyur ro/ /'jam dpal stong gsum gyi stong chen po'i 'jig rten gyi
3a6(mdo sde): khams lta re shig zhog ste/ 'jam dpal sangs rgyas kyi yul gyi mtha' phyogs bcu'i 'jig rten gyi khams na sems can ji snyed pa de dag thams cad rang sangs rgyas mthu chen po thob pa'i bsod nams dang ldan par 'gyur la/
3a7(mdo sde): gang sems can de dag thams cad kyi bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas byang chub sems dpa' srid pa'i tha mar gyur pa gcig tu 'gyur ro/ /'jam
3a8(mdo sde): dpal nam mkha'i khams kyi mtha' phyogs bcu'i 'jig rten gyi khams na sems can sgo nga las skyes pa dang / mngal las skyes pa dang / drod sher las skyes pa dang / brdzus te skyes pa dang / gzugs yod pa dang gzugs
3b1(mdo sde): med pa dang / 'du shes yod pa dang / 'du shes med pa dang / 'du shes med 'du shes med min gyi sems can ji snyed pa de dag thams cad byang chub sems dpa' srid pa'i tha mar gyur pa'i bsod nams kyi phung po dang ldan par gyur la/
3b2(mdo sde): gang sems can de dag thams cad kyi bsod nams kyi phung por gyur pa'i bsod mas kyi phung po de bye ba khrag khrig brgya stong du mar bsgyur bas de bzhin gshegs pa'i sku la spu'i khung bu gcig tu 'gyur ra/ /de bzhin du de bzhin gshegs
3b3(mdo sde): pa'i sku la spu'i khung du brgya stong phrag dgu bcu rtsa dgu re re nas 'grub par 'gyur te/ 'jam dpal gang spu'i khung bu thams cad du gtogs pa'i bsod nams gyi phung por gyur pa'i bsod nams kyi phung po de bye ba khrag khrig brgya
3b4(mdo sde): stong du mar bsgyur bas de bzhin gshegs pa'i sku la dpe byad bzang po gcig tu 'gyur ro/ /de bzhin du de bzhin gshegs pa'i sku la dpe byad bzang po brgyad cu re re nas 'grub par 'gyur te/ 'jam dpal dpe byad bzang
3b5(mdo sde): po brgyad cur gtags pa'i gang bsod nams kyi phung po ji snyed pa'i bsod nams kyi phung po de bye ba khrag khrig brgya stong du mar bsgyur bas de bzhin gshegs pa'i phyag gam zhabs gcig ri mo'i rjes kyi mtshan du 'gyur ro/ /
3b6(mdo sde): de ltar ri mo'i rjes kyi mtshan brgyad cu la 'di lta ste/ gdugs dang / rgyal mtshan dang / dpal be'u dang / phreng ba dang / kyo ba thang dang / cod pan dang / dbyig to dang / bum pa dang / glang po dang / rta dang / stag dang / chu srin dang / nya dang / ru sbal dang /
3b7(mdo sde): rma bya dang / ka la ping ka dang / shang shang te'u dang / ca sha dang / ngur pa dang / ne tso dang / ngang pa dang / thib dang / nas dang / sman chen po dang / 'od ma dang / ba men dang / klu dang / ra dang / khyu mchog dang / ri dang / bil ba dang / shing dang ri dgas nag po
3b8(mdo sde): dang / nor bu rin po che dang / ral gri mchog dang / rdo rje dang / gzhu dang / mda' dang / shag ti dang / mdung rtse gsum pa dang / gshol dang / gtun dang / sta re dang / zhags pa dang / gru dang / mu tig gi rgyan dang / sprin dang / tshangs pa dang / dbang po dang /
4a1(mdo sde): 'khor srung po dang / chu'i lha dang / 'phags skyes po dang / mig mi bzang dang / nor sbyin dang / drang srong chen po dang / dpal dang / nyi ma dang / zla ba dang / me dang / rlung dang / pad mo dang / g.yung drung dang / gru gsum dang / dge ba'i bstan dang /
4a2(mdo sde): me long dang / rnga yab dang / rtswa dur ba dang / pu ro da sha dang / khye'u dang / bu mo dang / rnga dang / dung dang / smri ga dang / gdu bu dang / dpung rgyan dang / rna cha dang / sor gdub dang / rna cha phyang phrul can dang / me tog bzang po dang / dpag bsam gyi shing dang /
4a3(mdo sde): 'khor lo dang / dpung gi seng ge dang / 'di rnams ni ri mo'i rjes kyi mtshan brgyad bcu yin te/ 'di dag ni de bzhin gshegs pa'i phyag dang / zhabs kyi mthil la byung ngo / /'jam dpal gang mtshan brgyad bcu'i ri mor gtogs
4a4(mdo sde): pa'i bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas de bzhin gshegs pa'i sku la skyes bu chen po'i mtshan gcig tu 'gyur te/ de bzhin du skyes bu chen po'i mtshan sum
4a5(mdo sde): bcu rtsa gnyis re rer 'gyur ro/ /'di lta ste/ dbu'i gtsug tor dang / dbu'i mthon mthing la g.yas phyogs su 'khyil ba dang / dpral ba mnyam pa dang / kha dog gis brgyan pa dang / smin mtshams kyi mdzod spu dang / spyan mthon
4a6(mdo sde): mthing la ba'i rdzi ma 'dra ba dang / so bzhi bcu thags bzang ba dang / mche ba dkar ba dang / 'gram pa seng ge'i 'dra ba dang / lce che zhing srab pa dang / ro stod seng ge 'dra ba dang / shing n+ya gro d+ha ltar chu zheng gab pa dang / spu khung re re nas
4a7(mdo sde): skyes pa dang / pho mtshan mi snang bar nub pa dang / brla gang zhing zlum pa dang / byin pa ri dgas kyi rgyal po e ne ya 'dra ba dang / zhabs kyi rting pa che ba dang / zhabs dang phyag gi mthil mjam zhing mnyen pa dang / zhabs dang phyag gi sor mo'i bar dra
4a8(mdo sde): bar 'brel ba dang / zhabs dang phyag gi sor mo ring ba dang / zhabs kyi steng mtho ba dang / ro bro ba'i mchog dang / dpung mgo zlum pa dang / bdun mtho ba dang / lpags pa srab la gser gyi gdog 'dra ba dang / ma btud par phyag pus
4b1(mdo sde): mo'i lha nga la reg pa dang / zhabs rab tu gnas pa dang / zhabs dang phyag gi mthil na 'khor lo'i mtshan yod pa dang / tshangs pa'i dbyangs dang / 'di dag ni skyes bu chen po'i mtshan sum bcu rtsa gnyis yin te/ de bzhin gshegs
4b2(mdo sde): pa'i sku la 'byung ngo / /'jam dpal skyes bu chen po'i mtshan sum bcu rtsa gnyis su gtogs pa'i bsod nams kyi phung por gang gyur pa'i bsod nams kyi phung po de grangs med par bsgyur ba dang / bsam gyis mi khyab par
4b3(mdo sde): bsgyur ba dang / dpag du med par bsgyur ba dang / brjod du med par bsgyur bas de bzhin gshegs pa'i chos kyi dung du 'gyur ro/ /chos kyi dung des 'dul ba'i dbang du de bzhin gshegs pa 'jig rten gyi khams tshad med
4b4(mdo sde): grangs med par dbyangs kyis rig par byed do/ /dbyangs kyis ji lta ba de bzhin du 'od dang skus kyang de bzhin no/ /'jam dpal de ltar shes rab chen po las byung ba snying rje chen pos yongs su bsgos pa/ thabs mkhas pa dang
4b5(mdo sde): smon lam gyis bskyed pa/ tshul khrims yongs su dag pa bsgoms pa'i khyad par las yang dag par skyes pa/ bsod nams chen po 'di dag ni nyan thos dang rang sangs rgyas thams cad kyis bsam gyis mi khyab bo/ /
4b6(mdo sde): 'jam dpal rgyu gnyis kyis de bzhin gshegs pa'i gzugs kyi sku khyad par du 'phags pa yin no/ /rgyu gnyis gang zhe na/ smon lam gyi dbang dang / 'dul ba'i sems can rnams kyi dge ba yongs su smin pa'i dbang ste/
4b7(mdo sde): 'jam dpal rgyu de gnyis kyis na de bzhin gshegs pa'i gzugs kyi sku khyad par du 'phags pa yin no/ /'jam dpal de bzhin gshegs pa'i gzugs kyi sku khyad par du 'phags pa ji lta ba de bzhin du chos bstan
4b8(mdo sde): pa yang khyad par du 'phags pa yin no/ /'jam dpal de bzhin gshegs pa'i chos bstan pa ji lta ba de bzhin du 'od kyang khyad par du 'phags pa yin no/ /'jam dpal ji ltar de bzhin gshegs pa'i 'od khyad par du
5a1(mdo sde): 'phags pa de bzhin du spyod pa yang khyad par du 'phags pa yin no/ /'jam dpal de bzhin gshegs pa ni skus 'jig rten thams cad du khyab pa yin te/ 'jam dpal kha dog dang / dbyibs dang / spyod pa'i
5a2(mdo sde): bya brag gang dang gang gis sems can rnams 'dul bar 'gyur ba'i kha dog dang / dbyibs dang / spyod pa'i bye brag de dang de lta bur de bzhin gshegs pa sems can rnams kyis mthong ngo / /'jam dpal mtshan gyi bye brag gang
5a3(mdo sde): dang gang gis sems can rnams 'dul bar 'gyur ba'i mtshan gyi bye brag de dang de lta bur de bzhin gshegs pa sems can rnams kyis mthong ngo / /'jam dpal chos bstan pa gang dang gang gis sems can rnams yongs
5a4(mdo sde): su smin par 'gyur ba'i chos bstan pa de dang de lta bur de bzhin gshegs pa chos bstan par sems can rnams kyis shes so/ /'jam dpal spyod pa gang gis sems can rnams de bzhin gshegs pa'i bstan pa la
5a5(mdo sde): 'jug pa dang 'dul bar 'gyur ba'i spyod pa de dang de la de bzhin gshegs pa gnas par sems can rnams kyis mthong ngo / /'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas 'jig
5a6(mdo sde): du 'byung bar 'gyur ba yang skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mi rnams dang / skye bo phal po che'i don dang / phan pa dang bde ba'i phyir skye'o/ /de nas byang chub sems
5a7(mdo sde): dpa' 'jam dpal stan las langs te/ bcom ldan 'das ga la ba de logs su thal mo sbyar nas bcom ldan 'das la 'di skad ces gsol to/ /bcom ldan 'das bdag gi ston pa mi mnyam pa dang mnyam pa dang gang
5a8(mdo sde): zag zla med pa/ khams gsum na mgon po'i mchog sems can thams cad la phan par mdzad pa/ 'jig rten gyi chos kyis mi bskyod pa/ nam mkha' ltar mi gos pa/ bsam gyis mi khyab pa/ bsam par 'os pa
5b1(mdo sde): blta 'dod pa/ blta na sdug pa 'di 'dra ba ni bdag gis rnyed pa rab tu rnyed do/ /bde bar gshegs pa rnyed pa rab tu rnyed do/ /bcom ldan 'das kyis de skad ces bka' stsal nas 'jam dpal gzhon nur gyur pa dga'o/ /byang chub
5b2(mdo sde): sems dpa' sems dpa' chen po de dag dang / dge slong de dag bcom ldan 'das kyis bshad pa la mngon par bstod do/ /'phags pa 'jam dpal gyis dris pa zhes bya ba theg pa chen po'i mdo/ rdzogs s+ho// //
5b3(mdo sde): @##/ /rgya gar skad du/ Ar+ya nai ra ad ma pa ri prits+tshA nA ma ma hA yA na sU tra/ bod skad du/ 'phags pa bdag med pa dris pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /
5b4(mdo sde): de nas dmigs pa'i lta ba can rnam par rtog pa dang / bcas shing rnam par dpyod pa dang bcas pa'i mu stegs pa de dag rnams theg pa chen po'i nang du song ste/ zhe sa dang bcas shing thal mo sbyar nas bdag med pa'i dri ba dag yongs su
5b5(mdo sde): dris pa/ rigs kyi bu thams cad mkhyen pas ni lus la bdag med do zhes gsungs la/ gal te lus la yang dag par bdag med na ji ltar na de las rtse ba dang / dgod pa dang / ngu ba dang / rol ba dang / khro ba dang / nga rgyal dang / phrag dog dang /
5b6(mdo sde): phra ma la sogs pa kun tu 'byung bar 'gyur/ ci lus la yang dag par na bdag yod dam med pa yin/ bdag cag gi the tsom de dag khyod kyis bsal ba'i rigs so/ /theg pa chen po pa rnams kyis smras pa/ grogs po
5b7(mdo sde): dag lus la ni bdag yang dag par yod do zhe 'am/ med do zhes gnyi gar yang 'dir brjod par mi bya ste/ yang dag par yod do zhes brjod pa na med do zhes brjod pa ni log par smra ba'o/ /gal te yod na ji ltar na de skra dang sen mo dang /
5b8(mdo sde): lpags pa dang / mgo bo dang / sha dang / rus pa dang / rkang dang / tshil dang / rgyus pa dang / mchin pa dang / rgyu ma dang / mid pa dang / lag pa dang / rkang pa dang / yan lag dang / nying lag la sogs pa lus thams cad kyi phyi dang nang du bcas pa la rnam
6a1(mdo sde): par brtags na bdag yang dag par mi snang ngo / /mu stegs pa rnams kyis smras pa/ lha'i mig dang ldan pa 'ga' zhig gis mthong gis/ bdag cag rnams ni sha'i mig can yin pas bdag yang dag par ji ltar
6a2(mdo sde): mthong / theg pa chen po pa rnams kyis smras pa/ lha'i mig dang ldan pa rnams kyis kyang mi mthong ste/ gang la kha dog med pa dang / gzugs med pa dang / dbyibs med pa de ji ltar mthong bar 'gyur/ mu stegs pa rnams kyis smras
6a3(mdo sde): pa/ ci med pa yin nam/ theg pa chen po pa rnams kyis smras pa/ med do zhes brjod pa na yod do zhes brjod pa ni log par smra ba'o/ /gal te med na ji ltar 'di mngon sum du yod par rtse ba dang / dgod pa dang / ngu ba dang / rol pa dang /
6a4(mdo sde): khro ba dang / nga rgyal dang / phrag dog dang / phra ma la sogs pa kun tu 'byung bar 'gyur/ de bas na med do zhes brjod par yang mi rung ste/ yod dam med ces gang 'di ltar brjod par mi bya ste/ nyes pa 'di yod pas na yod pa'o zhe 'am/ med
6a5(mdo sde): pa'o zhes brjod par mi bya'o/ /mu stegs pa rnams kyis smras pa/ 'o na 'dir gang zhig dmigs par 'gyur/ theg pa chen po pa rnams kyis smras pa/ dmigs par gyur pa ni ci yang med do/ /mu stegs pa rnams kyis smras pa/ ci nam
6a6(mdo sde): mkha' ltar stong pa nyid yin nam/ theg pa chen po pa rnams kyis smras pa/ grogs po dag de de bzhin de/ nam mkha' ltar stong pa nyid yin no/ /mu stegs pa rnams kyis smras pa/ gal te de ltar yin na rtse ba dang / dgod pa dang / ngu ba dang /
6a7(mdo sde): rol pa dang / khro ba dang / nga rgyal dang / phrag dog dang / phra ma la sogs pa ji ltar blta bar bgyi/ theg pa chen po pa rnams kyis smras pa/ sgyu ma dang / rmi lam dang / mig 'phrul dang 'dra ba nyid yin no/ /mu stegs pa rnams kyis smras pa/ sgyu ma
6a8(mdo sde): ni ji lta bu lags/ rmi lam dang / mig 'phrul ni ji lta bu lags/ theg pa chen po pa rnams kyis smras pa/ sgyu ma ni mtshon pa tsam mo/ /rmi lam ni so sor snang ba tsam ste/ gzung bar bya ba ma yin zhing rang bzhin gyis stong pa/ yod pa ma
6b1(mdo sde): yin pa'i ngo bo nyid do/ /mig 'phrul ni bcos ma tsam du dgos pa'o/ /grogs po dag de de bzhin de/ dngos po ji snyed pa thams cad ni sgyu ma dang / rmi lam dang / mig 'phrul dang 'dra bar shes par bya'o/ /gzhan yang kun rdzob dang / don dam pa
6b2(mdo sde): dag bstan par bya ste/ de la kun rdzob ces bya ba ni 'di ni bdag go/ /'di ni gzhan no zhes bya ba dang / srog dang / skyes bu dang / gang zag dang / byed pa po dang / tshor ba po dang / nor dang / bu dang / chung ma dang / mdza' bshes dang / nye du la sogs par rtog pa de ni
6b3(mdo sde): kun rdzob ces bya'o/ /gang la bdag med pa dang / gzhan med pa dang / srog med pa dang / skyes bu med pa dang / gang zag med pa dang / byed pa po med pa dang / tshor ba po med pa dang / nor med pa dang / bu med pa dang / chung ma med pa dang / mdza'
6b4(mdo sde): bshes med pa dang / nye du la sogs pa med pa de ni don dam pa zhes bya'o/ /gang la rang bzhin gyis dngos po thams cad du yongs su brtags shing dge ba dang / mi dge ba'i 'bras bu dang / skye ba dang / 'gag pa ni kun rdzob bo/ /dge ba dang
6b5(mdo sde): mi dge ba'i 'bras bu med pa dang / skye ba med pa dang / 'gag pa med pa de bzhin nyid kyi ngo bo nyid de la ni kun nas nyon mongs pa dang / rnam par byang ba med de/ de ni dbu ma'i chos rnams kyi sgrub pa lhur len pa'o/ /de la 'di skad
6b6(mdo sde): ces bya ste/ kun rdzob dang ni don dam ste/ /dbye ba gnyis su yang dag bshad/ /kun rdzob 'jig rten pa'i chos/ /don dam 'jig rten 'das pa'o/ /kun rdzob chos la zhugs pa yi/ /sems can nyon mongs dbang du 'gro/ /don dam
6b7(mdo sde): yongs su ma shes pas/ /'khor bar yun ring 'khor bar 'gyur/ /kun rdzob 'jig rten chos rnams la/ /mi 'khas pa dag rtog par byed/ /kun tu rtog pa de yis ni/ /sdug bsngal nyams su myong bar 'gyur/ /ji ltar so so'i skye bo yi/ /
6b8(mdo sde): byis pas grol lam mi shes pas/ /mi zad pa'i sdug bsngal dag /mang po rjes su myong bar 'gyur/ /gang du srid pa 'gag 'gyur ba'i/ /don dam dag ni mi shes pas/ /skye ba dang ni 'gag 'gyur zhing / /skye med 'gro dang 'ong bar 'gyur/ /
7a1(mdo sde): 'jig rten chos la gnas pa yi/ /blun po 'khor lo bzhin du 'khor/ /sdug bsngal gnas can 'khor ba 'dir/ /yang dang yang du 'khor bar 'gyur/ /ji ltar nyi ma zla ba dag /slar yang 'ong zhing 'gro bar byed/ /de bzhin srid par
7a2(mdo sde): 'pho ba na/ /slar yang 'ong zhing 'gro bar 'gyur/ /'khor ba thams cad mi rtag cing / /mi brtan skad cig 'jig pa nyid/ /de bas don dam shes pa yis/ /kun rdzob bden pa'i gnas spong ngo / /mtho ris gnas nas lha rnams dang / /dri za lha mi
7a3(mdo sde): rnams kyang ni/ /kun la 'pho ba yod gyur pa/ /kun kyang kun rdzob 'bras bu yin/ /grub dang rigs 'dzin gnod sbyin dang / /dri za dang ni lto 'phye rnams/ /slar yang dmyal bar 'gro 'gyur ba/ /kun kyang kun rdzob 'bras bu yin/ /gang zhig brtson drag
7a4(mdo sde): lha rnams dang / /yon tan 'byung gnas la gnas gang / /mtho ris las 'pho ltung gyur pa/ /thams cad kun rdzob 'bras bu yin/ /brgya byin 'khor los sgyur nyid de/ /gang gis dam pa'i gnas thob nas/ /slar yang byol song skyes nas 'jug /
7a5(mdo sde): thams cad kun rdzob 'bras bu yin/ /de bas mtho ris lha rnams kyi/ /bden pa bzang po kun spong la/ /byang chub sems ni 'od gsal ba/ /rnal 'byor pas ni rtag tu bsgom/ /dngos po med cing dmigs su med/ /thams cad stong pa gnas med pa/ /
7a6(mdo sde): spros pa rnams las yang dag 'das/ /byang chub sems dpa'i mtshan nyid yin/ /sra ba ma yin 'jam pa min/ /dro ba ma yin grang ba min/ /de ni reg min bzung bya min/ /byang chub sems kyi mtshan nyid yin/ /ring po ma yin thung ba min/ /zlum po ma
7a7(mdo sde): yin gru gsum min/ /phra ba ma yin sbom pa'ang min/ /byang chub sems kyi mtshan nyid yin/ /sgom pa rnams las rnam 'das shing / /mu stegs rnams kyi spyod yul min/ /shes rab pha rol phyin sbyor ba/ /byang chub sems kyi mtshan nyid yin/ /
7a8(mdo sde): dpe med bsgom du med pa dang / /mthong min gnas kyi mchog gyur la/ /rang bzhin gyis ni rnam dag pa/ /byang chub sems kyi mtshan nyid yin/ /thams cad dbu ba lta bu ste/ /chu bur lta bur snying po med/ /rtag pa ma yin bdag med te/ /sgyu ma mig rgyu dag dang mtshungs/ /
7b1(mdo sde): gong bu bzhin du bsdus gyur pa/ /spros pa rnams kyis yongs su gang / /'dod chags zhe sdang la sogs ltar/ /de ni sgyu mtshungs 'ba' shig yin/ /ji ltar nang na thig le ni/ /skad cig de la mi mthong ste/ /shes rab pha rol phyin mthong ma/ /
7b2(mdo sde): de bzhin blo ni 'dus ma byas/ /rtag tu dgod cing rtse ba dang / /smra zhing gru dang rol mo dang / /gzhi la sogs pa'i bde ba rnams/ /de dag thams cad rmi lam mtshungs/ /lus can kun gyis 'dus byas pa/ /'di kun rmi lam dang mtshungs la/ /
7b3(mdo sde): rmi lam sems kyi kun rtog ste/ /sems kyang nam mkha' lta bu yin/ /gang zhig tshul 'di rtag sgom pa/ /shes rab pha rol phyin pa'i tshul/ /gang zhig 'di ni rtag sgom pa/ /dngos po kun las rnam grol nas/ /go 'phang mchog ni thob
7b4(mdo sde): par 'gyur/ /bla na med pa'i byang chub gang / /sangs rgyas kun gyis rnam bsgoms pa/ /bsgoms dang bcas pas 'dzin na ni/ /theg chen 'bras bu 'thob par 'gyur/ /'phags pa bdag myed pa dris pa zhes bya ba theg pa chen po'i mdo
7b5(mdo sde): rdzogs so/ / // rgya gar gyi mkhan po ka ma la gub ta dang / zhu chen gyi lo ts+tsha ba dge slong rin chen bzang pos bsgyur cing zhus te gtan la phab bo// // 'phags pa 'jig rten 'dzin gyis yongs su dris pa zhes bya ba'i mdo/
7b6(mdo sde): bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus cig na/ bcom ldan 'das rgyal po'i khab bya ka lan da ka'i gnas 'od ma'i tshal na/ dge slong gi dge 'dun chen
7b7(mdo sde): pa dang thabs gcig tu bzhugs so/ /de'i tshe bcom ldan 'das 'khor mang po brgya stong snyed kyis/ yongs su bskor ba la chos ston to/ /'khor de'i nang nas byang chub sems dpa' sems dpa' chen po 'jig rten 'dzin ces bya ba'ang
7b8(mdo sde): 'dus par gyur te/ byang chub sems dpa' sems dpa' chen po rnams/ tshad med pa'i yon tan gyis yongs su brgyan pas sems bskyed pa'i phyir/ chos thams cad kyi nges pa'i don mthar phyin pa thams cad shes par bya ba'i phyir
8a1(mdo sde): tshad med pa'i smon pas tshad med pa'i rgyan yongs su rdzogs par 'gyur ba shin tu shes par bya ba'i phyir tshad med pa'i chos rnams kyi nges pa'i mtshan nyid rtogs shing khong du chud par bya ba'i phyir/ smon lam tshad med pas
8a2(mdo sde): lhag pa'i bsam pa shin du rnam par dag par bya ba'i phyir/ yongs su rdzogs par shes pa'i phyir/ sbyin pa'i rgyan dang / nges pa'i rnam par dag pa'i phyir/ tshul khrims kyi rgyan dang / bzod pa yongs su rdzogs par bya ba'i phyir/
8a3(mdo sde): mnyen cing des pa'i sems dang / rnam par dag par bya ba'i phyir/ brtson 'grus dang / yongs su dag pa shes par bya ba'i phyir/ bsam gtan dang shes rab kyi pha rol tu phyin pa khong du chud cing rtogs par bya ba dang / de dag la sogs pa yon
8a4(mdo sde): tan tshad med pa'i phyir 'dug pa las langs nas/ bla gos phyogs gcig tu byas te/ bcom ldan 'das gang na ba de logs su thal mo sbyar nas bcom ldan 'das la 'di skad ces gsol to/ /bcom ldan 'das bdag skye bo mang po la phan pa dang
8a5(mdo sde): bde ba'i slad du/ byang chub sems dpa' sems dpa' chen po rnams sangs rgyas kyi gdung mi gcod par 'gyur ba dang / spyod lam kun tu tshul khrims la ma chags shing / tshul khrims rnam par dag pa dang ldan pa dang / chos chen po la nan tan
8a6(mdo sde): byed cing 'phags pa'i chos kyi spyod yul tshad med pa 'dzin pa la shin tu mkhas pa'i byang chub sems dpa' rnams kyi slad du bdag zhu ba zhu'o/ /bcom ldan 'das ji ltar na byang chub sems dpa' sems dpa' chen po dag chos rnams kyi yang
8a7(mdo sde): dag pa'i mtshan nyid la shin tu mkhas pa lags/ ji ltar na chos rnams kyi mtshan nyid shin tu rnam par 'byed pa la mkhas pa lags/ ji ltar na dran pa'i mthu dang ldan pa lags/ ji ltar na chos thams cad kyi rnam grangs rnam par 'byed
8a8(mdo sde): pa la mkhas pa'i shes rab dang ldan pa lags/ ji ltar na lus 'di bor nas nam bla na med pa yang dag par rdzogs pa'i byang chub kyi bar tu rgyun mi 'chad pa'i dran pa dang ldan pa lags/ de skad ces gsol pa dang bcom ldan 'das kyis
8b1(mdo sde): byang chub sems dpa' 'jig rten 'dzin la 'di skad ces bka' stsal to/ /legs so legs so/ /'jig rten 'dzin de ltar khyod kyis byang chub sems dpa' sems dpa' chen po rnams kyi phyir/ de bzhin gshegs pa la don de dag dris
8b2(mdo sde): pa ni legs so/ /khyod skye bo mang po la phan pa dang bde ba'i phyir/ 'jig rten la snying brtse ba'i phyir/ lha dang bcas pa'i 'jig rten la phan pa dang bde ba'i don gyi phyir/ gzhan yang da ltar gyi dus dang / ma 'ongs pa'i dus kyi byang chub sems
8b3(mdo sde): dpa' la sogs pa la 'od chen pos snang bar bya ba'i phyir dri ba dris pa'i bsod nams ni dpag tu med do/ /khyod kyis de bzhin gshegs pa la don 'di dag dris pa ni nges par sems can thams cad kyi the tshom yongs su gcad pa'i phyir/
8b4(mdo sde): sems can thams cad 'od kyis snang bar bya ba dang / bsrung bar bya ba'i phyir/ sems can dag la phan pa'i don bstan pa'i phyir/ skye bo dag gi yang za ba'i lam las bsgral bar bya ba'i phyir/ skye bo mang po'i rten dang / gnas dang /
8b5(mdo sde): mgon dang / skyabs bya ba'i phyir/ ngan song gsum las gdon cing dbyung ba'i phyir/ sems can dag bla na med pa'i lam la bzud pa'i phyir/ skye bo mang po dag skye ba dang / rga ba dang / na ba dang / 'chi ba dang / slos pa'i mya ngan dang / smre sngags 'don pa
8b6(mdo sde): dang / sdug bsngal ba dang / 'khrug pa las rnam par grol ba'i phyir/ sems can la bla na med pa'i mya ngan las 'das pa'i bde ba sbyin pa'i phyir/ phyi ma ma 'ongs pa'i dus na dam pa'i chos bsrung zhing bskyab pa'i phyir phyi ma ma 'ongs pa
8b7(mdo sde): 'jigs pa'i dus ngan pa'i sems can dag sgral ba'i phyir/ de bzhin bshegs pa la dri bar sems pa legs so/ /de lta bas na 'jig rten 'dzin khyod legs par nyon la rab tu yid la zung shing dang / rnam par phye ste bshad par bya'o/ /
8b8(mdo sde): bcom ldan 'das de ltar bgyi'o zhes gsol nas byang chub sems dpa' 'jig rten 'dzin bcom ldan 'das la phyir nyan to/ /bcom ldan 'das kyis de la 'di skad ces bka' stsal to skyes bu dam pa de la 'di skad ces bya ste/ phan
9a1(mdo sde): pa'i don bzhi mthong ba'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /
9a2(mdo sde): bzhi gang zhe na/ dran pa yongs su rdzogs pa thob par bya ba dang / dran pa rgyun mi 'chad pa thob par bya ba dang / shin tu byang ba'i shes rab kyis gong nas gong du 'phar ba dang / rtag tu dran pa'i sems dang ldan pa ste/ 'jig rten 'dzin 'di
9a3(mdo sde): dag ni don rnam pa bzhi mthong ba'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas
9a4(mdo sde): pa yin no/ /'jig rten 'dzin gzhan yang don bzhi mthong ba'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par
9a5(mdo sde): 'byed pa la shin tu mkhas par 'gyur ro/ /bzhi gang zhe na/ chos rnams kyi nges pa'i don la shin tu shes par bya ba dang / chos rnams kyi rgyu dang / rkyen rnam pa sna tshogs shin du shes par bya ba dang / chos rnams kyi yang dag pa'i sgor
9a6(mdo sde): 'jug par bya ba dang bzhi'o/ /'jig rten 'dzin gzhan yang don rnam pa bzhi mthong ba'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams
9a7(mdo sde): kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ tshad med pa'i chos kyi mtshan nyid shin tu shes par bya ba dang / tshad med pa'i nges pa'i chos bsgom pa la shin tu mkhas par bya ba dang / tshad med pa'i
9a8(mdo sde): yon tan dang spyod pa 'phel zhing skye bar bya ba dang / chos rnams kyi skye ba dang 'gag pa'i mtshan nyid shes pa dang mthong bar bya ba dang bzhi'o/ /'jig rten 'dzin gzhan yang don rnam pa bzhi mthong ba'i byang chub
9b1(mdo sde): sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ bla na med pa yang
9b2(mdo sde): dag par rdzogs pa'i byang chub la bsnyen par bya ba dang / byang chub kyi phyogs kyi chos rnams myur du yongs su rdzogs par bya ba dang / chos rnams kyi thabs la shin tu mkhas pas/ gzhan gyi drin la mi 'jog par bya ba dang / ye shes
9b3(mdo sde): dang shes rab thams cad la shin tu mkhas par bya ba'o/ /'jig rten 'dzin 'di dag ni don rnam pa bzhi mthong ba'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan
9b4(mdo sde): tan byed pa dang / chos rnams kyi mtshan nyid rnam par 'byed pa la shin tu mkhas pa yin no/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams chos rnams kyi
9b5(mdo sde): yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ sems can la phan pa dang / bde ba'i phyir sems la ser sna'i/
9b6(mdo sde): dri ma med pa dang / rtag tu tshul khrims rnam par dag pa dang / brtson 'grus kyi pha rol tu phyin pa la bde bar gnas pas brtson 'grus spyod pa la bar chad med pa dang / yang dag par yid la byed pas shes rab kyi pha rol tu
9b7(mdo sde): phyin pa la shin tu nan tan byed pa dang bzhi'o/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan
9b8(mdo sde): byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ smon lam phun sum tshogs pa shin tu dag pa dang ldan pa dang / spyod pa'i nan tan phun sum tshogs pa rnam par dag
10a1(mdo sde): pa dang ldan pa dang / ji mi snyam pa'i bzod pa'i yon tan la bde bar gnas pa dang / chos rnams yang dag pa'i mtshan nyid rnam par 'byed pa'i 'od zer thob pa dang bzhi'o/ /'jig rten 'dzin gzhan yang chos rnam pa bzhi
10a2(mdo sde): dang ldan pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi
10a3(mdo sde): gang zhe na/ mos pa chen pos thams cad mkhyen pa'i ye shes tshol ba dang / bsam gtan dang / rnam par grol ba dang / ting nge 'dzin rnam par 'byed pa la shin tu mkhas pas mos pa chen po bskyed pa dang / byams pa dang / snying rje dang /
10a4(mdo sde): dga' ba dang / btang snyoms chen po'i sems thob par bya ba'i phyir rnam par dag pa'i spyad pa spyod pa la sbyor ba dang / nges pa'i don la shin tu legs par bsgom pa dang bzhi'o/ /'jig rten 'dzin yang chos rnam pa bzhi dang
10a5(mdo sde): ldan pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /
10a6(mdo sde): bzhi gang zhe na/ shes rab kyi spyod yul phun sum tshogs pa dang / ye shes kyi spyod yul rnam par dag pa tshol tshol ba dang / thogs pa med pa'i ye shes la mos pa dang / thams cad mkhyen pa'i ye shes kyi smon lam rtag tu
10a7(mdo sde): mi spong ba'o/ /'jig rten 'dzin chos rnam pa bzhi dang ldan pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid
10a8(mdo sde): rnam par 'byed pa la shin tu mkhas pa yin no/ /'jig rten 'dzin gzhan yang don rnam pa bzhi mthong ba'i byang chub sems dpa' sems dpa' chen po rnams dran pa'i mthu tshol bar 'gyur ro/ /bzhi gang zhe na/
10b1(mdo sde): dran pa'i dbang po yongs su rdzogs pa goms par bsgom par bya ba dang / shin tu bde ba'i shes rab spyod pa dang / dran pa rgyun mi 'chad pa dang ldan pa dang / dran pa nye bar gzhag pa bzhi rdzogs par bsgom pa dang bzhi'o/ /'jig rten
10b2(mdo sde): 'dzin gzhan yang don dam pa bzhi mthong ba'i byang chub sems dpa' sems dpa' chen po rnams dran pa'i mthu tshol bar 'gyur ro/ /bzhi gang zhe na/ byang chub kyi phyogs kyi chos rdzogs par bya ba'i phyir rtag tu dran pa sems la
10b3(mdo sde): 'jog pa dang / dran pa'i dbang po rno bas sngon gyi gnas bsgom pa shes pa'i shes rab rnam par dag pa dang ldan pa dang / dran pa rgyun mi 'chad par myur du 'thob par bya ba dang / thams cad mkhyen pa'i ye shes kyi rgyu bskyed pa dang
10b4(mdo sde): bzhi'o/ /'jig rten 'dzin don rnam pa bzhi mthong ba'i byang chub sems dpa' sems dpa' chen po rnams dran pa'i mthu tshol bar 'gyur ro/ /bzhi gang zhe na/ bsam pa'i thabs yongs su rdzogs pa sgom pa dang / yang dag
10b5(mdo sde): pa'i ye shes dang shes rab sgom pa dang / sangs rgyas kyi chos thob par bya ba'i phyir shin tu brtson 'grus bskyed pa dang / dran pa'i stobs rgyun mi 'chad pa thob par bya ba'i phyir dran pa mi brjed pa'o/ /'jig rten 'dzin 'di dag ni
10b6(mdo sde): don rnam pa bzhi mthong ba'i byang chub sems dpa' sems dpa' chen po rnams dran pa'i mthu tshol ba yin no/ /'jig rten 'dzin chos rnam pa bzhi dang ldan pa'i byang chub sems dpa' sems dpa' chen po rnams dran pa'i mthu thob
10b7(mdo sde): par 'gyur ro/ /bzhi gang zhe na/ shes rab shin tu byang ba dran pa'i phyir rtag tu rgyun mi 'chad pa'i brtson 'grus dang / chos rnams kyi yang dag pa'i mtshan nyid thob par bya ba'i phyir rtse gcig pa'i sems kyis rtag tu rgyun mi 'chad
10b8(mdo sde): pa dang / chos thams cad yang dag par dran par bya ba'i phyir rtag tu le lo med pa dang / yang dag pa'i yid la bya ba'i phyir rtag tu dbang po rnams bsrung ba dang bzhi'o/ /'jig rten 'dzin gzhan yang chos rnam pa bzhi dang
11a1(mdo sde): ldan pa'i byang chub sems dpa' sems dpa' chen po rnams dran pa'i mthu thob par 'gyur ro/ /bzhi gang zhe na/ tshul khrims rnam par dag pa la gnas pa dang / spyod lam rnam par dag pa dang ldan pa dang /
11a2(mdo sde): spyod pa'i gnas kun tu sems kyi sgrib pa lnga yongs su bsal te 'jig rten kyi chos la mi chags pa dang / las kyi sgrib pa dang nyon mongs pa'i sgrib pa yongs su spangs pa dang bzhi'o/ /'jig rten 'dzin gzhan yang
11a3(mdo sde): chos rnam pa bzhi ga dang ldan pa'i byang chub sems dpa' sems dpa' chen po rnams dran pa'i mthu thob par 'gyur ro/ /bzhi gang zhe na/ mi 'khrugs pa'i sems kyis dge ba'i chos tshol ba dang sems kyi mtshan
11a4(mdo sde): nyid gcig la goms par bsgoms pa dang / chos rnams kyi rnam grangs la yang dag par 'jug cing shin tu mkhas pa dang / 'du 'dzi la mi mos pas khyim na gnas pa dang rab tu byung ba'i gang zag spong ba dang bzhi'o/ /
11a5(mdo sde): 'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams dran pa'i mthu thob par 'gyur ro/ /bzhi gang zhe na/ dge ba'i bshes gnyen la bsten pa dang / rtag tu chos
11a6(mdo sde): zab mo la nan tan byed pa dang / rtag tu sangs rgyas dang byang chub sems dpa'i gan du 'gro ba la dga' ba dang / gsol ba dang zhu ba la dga' zhing shes rab sgom pa la mos pa'o/ /'di dag ni chos rnam pa 'di bzhi dang ldan pa'i
11a7(mdo sde): byang chub sems dpa' sems dpa' chen po rnams dran pa'i mthu thob pa yin no/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi
11a8(mdo sde): rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ chos thams cad kyi yang dag pa'i mtshan nyid la shin tu mkhas pa dang / chos thams cad kyi rgyur gyur pa rnam par
11b1(mdo sde): 'byed pa la shin tu mkhas pa dang / chos thams cad kyi nges pa'i don la mkhas pa dang / chos thams cad kyi smra ba dang / tshig gi rnam grangs la mkhas pa dang bzhi'o/ /'jig rten 'dzin gzhan yang chos rnam pa bzhi dang ldan
11b2(mdo sde): pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur lo/ /bzhi gang zhe na/ chos rnams kyi ji lta ba'i go rims la mkhas pa dang /
11b3(mdo sde): chos thams cad rten cing 'brel te 'byung ba'i thabs la mkhas pa dang / chos thams cad nan tan bya ba'i thabs dang ldan pa dang / nges pa'i don dang bkri ba'i don gyi mdo sde rnam par 'byed pa la shin tu mkhas pa dang bzhi'o/ /
11b4(mdo sde): 'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /
11b5(mdo sde): bzhi gang zhe na/ lam dang lam ma yin pa'i shes pa shin tu slob pa la mkhas pa dang / chos thams cad kyi don la bshad pa'i dbang po thob pa dang / myur du rnam par dag pa'i shes rab kyi spyod yul thob pa dang / ye shes kyi
11b6(mdo sde): pha rol tu phyin pa rdzogs par sgom pa'o/ /'jig rten 'dzin 'di dag ni chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas
11b7(mdo sde): shing shes rab la nan tan byed pa yin no/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas
11b8(mdo sde): shing shes rab la nan tan byed par 'gyur ro/ /bzhi gang zhe na/ kun 'byung gi mtshan nyid kyi chos thams cad sgom pa la mkhas pa dang / chos thams cad kyi rgyu 'gog pa'i mtshan nyid la shin tu mkhas pa dang / chos thams
12a1(mdo sde): cad kyi rkyen kyi mtshan nyid la shin tu mkhas pa dang / rgyu dang rkyen kyis thabs la 'jug pa dang bzhi'o/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen
12a2(mdo sde): po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ sdug bsngal ba'i chos thams cad la shin tu mkhas pa dang / kun 'byung gi chos thams
12a3(mdo sde): cad la shin tu mkhas pa dang / 'gog pa'i chos thams cad la shin tu mkhas pa dang / 'gog pa dang lam gyi chos thams cad la shin tu mkhas pa dang bzhi'o/ /'jig rten 'dzin gzhan yang chos rnam pa bzhi dang ldan pa'i byang
12a4(mdo sde): chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ chos rnams 'du ba dang 'jig pa'i sbyor ba la
12a5(mdo sde): mkhas pa dang / sngon gyi rgyus mthu thob pa dang chos thams cad kyi ci dang cis 'dul ba la shin tu mkhas pa dang / yi ge dang / 'bru dang / tshig rnam par 'byed pa la shin tu mkhas pa dang bzhi'o/ /'jig rten 'dzin gzhan yang chos
12a6(mdo sde): rnam pa bzhi dang ldan pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ dkri ba'i don gyi
12a7(mdo sde): mdo sde la shin tu mkhas pa dang / nges pa'i don gyi mdo sde'i tshig gi rjes su mi 'brang ba dang / chos thams cad kyi mtshan nyid kyi rgyu la shin tu mkhas pa dang / chos thams cad kyi mtshan ma med pa'i ye shes la bde bar gnas pa
12a8(mdo sde): ste/ 'jig rten 'dzin 'di dag ni chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed pa yin no/ /
12b1(mdo sde): 'jig rten 'dzin chos bzhi dang ldan pa'i byang chub sems dpa' sems dpa' chen po rnams lus 'di bor nas bla na med pa yang dag par rdzogs pa'i byang chub kyi bar du rgyun mi 'chad pa'i dran pa dang ldan par 'gyur ro/ /
12b2(mdo sde): bzhi gang zhe na/ dge ba dang mi dge ba'i chos la shin tu rtogs pa dang / dran pa dang shes rab phul du gyur pa dang / sems kyi sgrib pa lnga yongs su spangs pa dang / nam du yang bla na med pa yang dag par rdzogs pa'i byang chub kyi
12b3(mdo sde): dran pa ma nyams pa dang bzhi'o/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams lus 'di bor nas nam bla na med pa yang dag par rdzogs pa'i byang
12b4(mdo sde): chub kyi bar du rgyun mi 'chad pa'i dran pa dang ldan par 'gyur ro/ /bzhi gang zhe na/ dran pa nye bar gzhag pa bzhi la shin tu nan tan byed pa dang / rnam par 'byed pa'i shes rab la shin tu nan tan byed pa dang / ting nge 'dzin
12b5(mdo sde): rnams kyi thog mar shes rab gtong ba dang / nges pa'i shes rab khong du chud pa dang bzhi'o/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams lus 'di bor nas
12b6(mdo sde): nam bla na med pa yang dag par rdzogs pa'i byang chub kyi bar du rgyun mi 'chad pa'i dran pa dang ldan par 'gyur ro/ /bzhi gang zhe na/ gzungs kyi sgo thob pa dang / ma skyes pa'i ye shes sgom pa dang / zad pa'i ye shes la
12b7(mdo sde): 'jug pa dang / 'gog pa'i ye shes rtogs par bya ba dang bzhi'o/ /'jig rten 'dzin gzhan yang chos rnam pa bzhi dang ldan pa'i byang chub sems dpa' sems dpa' chen po rnams lus 'di bor nas nam bla na med pa
12b8(mdo sde): yang dag par rdzogs pa'i byang chub kyi bar du rgyun mi 'chad pa'i dran pa dang ldan par 'gyur ro/ /bzhi gang zhe na/ byams sdang med par bya ba dang / 'du byas kyi chos thams cad la mi chags pa dang / 'dus ma byas pa'i ye
13a1(mdo sde): shes rtogs pa dang / de bzhin gshegs pa'i spyod yul du phyin par byed pa'o/ /'jig rten 'dzin 'di dag ni chos rnam pa bzhi dang ldan pa'i byang chub sems dpa' sems dpa' chen po rnams lus 'di bor
13a2(mdo sde): nas nam bla na med pa yang dag par rdzogs pa'i byang chub kyi bar du rgyun mi 'chad pa'i dran pa dang ldan pa yin no/ /'jig rten 'dzin gzhan yang chos rnam par dag pa'i ye shes kyi stobs rnam pa lnga dang ldan pa'i byang chub
13a3(mdo sde): sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ shin tu lhag pa'i bsam pa rnam par dag pa'i ye shes kyi stobs dang / smon lam rnam par dag pa'i ye shes kyi
13a4(mdo sde): stobs dang / dge ba'i rtsa ba rnam par dag pa'i ye shes kyi stobs dang / bsngo ba rnam par dag pa'i ye shes kyi stobs dang / las kyi sgrib pa rnam par dag pa'i ye shes kyi stobs dang lnga'o/ /'jig rten 'dzin gzhan yang
13a5(mdo sde): rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ spyod lam gyi gnas rnam par dag pa'i
13a6(mdo sde): ye shes kyi stobs dang / dran pa dang ldan pa'i rnam par dag pa'i ye shes kyi stobs dang / sbyor ba'i rnam par dag pa'i ye shes kyi stobs dang / sems la dmigs pa'i rnam par dag pa'i ye shes kyi stobs dang / mtshan nyid
13a7(mdo sde): la dmigs pa'i rnam par dag pa'i ye shes kyi stobs dang lnga'o/ /'jig rten 'dzin gzhan yang rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan
13a8(mdo sde): gong ma rnams rdzogs par 'gyur ro/ /lnga gang zhe na/ gtong ba'i sems rnam par dag pa'i ye shes kyi stobs dang / sems can la phan pa dang bde ba rnam par dag pa'i ye shes kyi stobs dang / byams pa chen po bskyed
13b1(mdo sde): pa'i rnam par dag pa'i ye shes kyi stobs dang / snying rje chen po bskyed pa'i rnam par dag pa'i ye shes kyi stobs dang / dga' ba chen po dang / btang snyoms chen po bskyed pa'i rnam par dag pa'i ye shes kyi stobs dang lnga'o/ /
13b2(mdo sde): 'jig rten 'dzin gzhan yang rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ tshul khrims
13b3(mdo sde): bsrungs ba'i rnam par dag pa'i ye shes kyi stobs dang / tshul khrims bsrungs ba la ma chags pa'i rnam par dag pa'i ye shes kyi stobs dang / bzod pa rnam par dag pa'i ye shes kyi stobs dang / bzod pa la ma chags pa
13b4(mdo sde): rnam par dag pa'i ye shes kyi stobs dang / mang du thos pa rnam par dag pa'i ye shes kyi stobs dang lnga'o/ /'jig rten 'dzin gzhan yang rnam par dag pa'i ye shes kyi stobs rnam pa lnga dang ldan pa'i byang chub sems
13b5(mdo sde): dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ lhag pa'i brtson 'grus rnam par dag pa'i ye shes kyi stobs dang / brtson 'grus len pa rnam par dag pa'i ye shes
13b6(mdo sde): gyi stobs dang / bsam gtan rnam par dag pa'i ye shes kyi stobs dang / bsam gtan gyi thabs rnam par dag pa'i ye shes kyi stobs dang / zhi gnas dang lhag mthong gi thabs rnam par dag pa'i ye shes kyi stobs dang lnga'o/ /
13b7(mdo sde): 'jig rten 'dzin gzhan yang rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ shes rab
13b8(mdo sde): rnam par dag pa'i ye shes kyi stobs dang / mang du thos pa'i nges par sbyor ba rnam par dag pa'i ye shes kyi stobs dang / 'jig rten dang 'jig rten las 'da' ba rnam par dag pa'i ye shes kyi stobs dang / shes rab dang
14a1(mdo sde): thabs rnam par dag pa'i ye shes kyi stobs dang / 'du byas dang 'dus ma byas rnam par dag pa'i ye shes kyi stobs dang lnga'o/ /'jig rten 'dzin gzhan yang rnam par dag pa'i ye shes kyi stobs rnam pa lnga dang
14a2(mdo sde): ldan pa'i byang chub sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ thabs la rtog pa rnam par dag pa'i ye shes kyi stobs dang / rig pa dang / rnam par grol ba rnam par dag
14a3(mdo sde): pa'i ye shes kyi stobs dang / ma skyes pa'i mtshan nyid rnam par dag pa'i ye shes kyi stobs dang / mtshan nyid gcig pa dang mtshan nyid med pa rnam par dag pa'i ye shes kyi stobs dang / don dam pa dang kun rdzob rnam par dag pa'i
14a4(mdo sde): ye shes kyi stobs so/ /'jig rten 'dzin de dag ni rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams myur du yon tan gong ma'i rnams rdzogs pa yin no/ /'jig
14a5(mdo sde): rten 'dzin de bas na byang chub sems dpa' sems dpa' chen po rnams rnam par dag pa'i ye shes kyi stobs de dag bsgom pa la shin tu brtson par bya'o/ /'jig rten 'dzin chos rnam pa gsum dang ldan pa'i byang chub sems
14a6(mdo sde): dpa' sems dpa' chen po rnams rnam par dag pa'i ye shes kyi stobs la brtson par 'gyur ro/ /gsum gang zhe na/ mos pa dang / brtson 'grus dang / bag byed pa'o/ /chos rnam pa 'di gsum dang / ldan pa'i byang chub sems
14a7(mdo sde): dpa' sems dpa' chen po rnams yon tan thams cad rdzogs pa'i rnam par dag pa'i ye shes kyi stobs la brtson pa yin no/ /de ci'i phyir zhe na/ 'jig rten 'dzin mos pa dang / brtson 'grus dang / bag byed pa ni chos thams cad kyi
14a8(mdo sde): rtsa ba yin pas byang chub sems dpa' sems dpa' chen po rnams rnam par dag pa'i ye shes kyi stobs la nan tan byed pa ni myur du thams cad mkhyen pa'i ye shes thob par 'gyur te/ brtson 'grus las phyir mi ldog pa zhes bya'o/ /
14b1(mdo sde): chos las phyir mi ldog pa zhes bya'o/ /yon tan de nyid myur du 'phel zhing skye ba 'am 'thob par 'gyur la/ chos thams cad la rnam par dag pa'i ye shes kyi stobs kyang myur du 'thob bo/ /'jig rten 'dzin gang zag gang
14b2(mdo sde): zhig de ltar chos thams cad la rnam par dag pa'i ye shes kyi stobs thob pa ni 'jig rten gyi bsod nams kyi zhing zhes bya'o/ /gang zag de ni nga'i 'og du mchod pa'i rnyed pa zhu ba zhes bya'o/ /gang zag de ni de bzhin gshegs
14b3(mdo sde): pa'i spyod yul gyi gnas su phyin pa zhes bya'o/ /gang zag de ni de bzhin gshegs pa'i chos rtogs pa zhes bya'o/ /gang zag des ring po mi thogs par de bzhin gshegs pa'i ye shes chud par 'gyur ro/ /'jig rten 'dzin nga sngon
14b4(mdo sde): bskal pa tshad med grangs med pa'i bar du byang chub sems dpa'i spyad pa spyod pa na/ sangs rgyas mar me mdzad kyis nga la khyod bskal pa grangs med pa 'das nas mngon par 'tshang rgya'o zhes lung bstan te/ ngas de'i tshe nyid na
14b5(mdo sde): rnam par dag pa'i ye shes kyi stobs de dag kun shes par gyur to/ /'jig rten 'dzin gang zag gang zhig chos thams cad la de lta bu'i rnam par dag pa'i ye shes kyi stobs dang ldan par 'gyur ba ni/ gang zag des bla na med pa
14b6(mdo sde): yang dag par rdzogs pa'i byang chub thob pa na da ltar ngas ji ltar thob pa bzhin no/ /gang zag des chos kyi 'khor lo bskor bar 'gyur ba'ang ngas ji ltar bskor ba bzhin no/ /gang zag des seng ge'i sgra sgrog par 'gyur ba 'ang
14b7(mdo sde): ji ltar sgra sgrogs pa bzhin no/ /gang zag des rang bzhin gyis chos thams cad la dbang ba dang stobs thob pa yang da ltar gyi nga ji lta ba bzhin no/ /'jig rten 'dzin khyod kyis kyang rnam par dag pa'i ye shes kyi stobs 'di bsgom
14b8(mdo sde): pa la brtson par byas na ring por mi thogs par ye shes dang shes rab thams cad lhun gyis grub par 'gyur ro/ /'jig rten 'dzin sngon bskal pa grangs med tshad med pa 'das pa de'i tshe de'i dus na/ bcom ldan 'das ye shes mtho ba'i
15a1(mdo sde): rgyal po zhes bya ba de bzhin gshegs pa mkhyen pa dang zhabs su ldan pa/ bde bar gshegs pa/ 'jig rten mkhyen pa/ bla na med pa skyes bu 'dul zhing kha lo sgyur ba/ lha dang mi'i ston pa/ sangs rgyas bcom 'das
15a2(mdo sde): 'jig rten du byung ngo / /'jig rten 'dzin bcom ldan 'das ye shes mtho ba'i rgyal po de la nyan thos kyi dge 'dun tshad med pa dang / byang chub sems dpa'i dge 'dun ched med pa yod do/ /de yang bcom ldan 'das de'i sngon gyi
15a3(mdo sde): smon lam gyi rgyu dang rkyen kyi dbang gis so/ /bcom ldan 'das ye shes mtho ba'i rgyal po'i sangs rgyas kyi zhing de na ngan song gsum gyi ming yang mi grag sto/ sems can de dag kyang sdug bsngal yod par mi tshor zhing mthar bde
15a4(mdo sde): ba dang skyid pa phun sum tshogs pa dang ldan pas 'dod pa yongs su spangs pa mang ste/ sgrib pa lnga yang rab tu bcil ba sha stag go/ /sems can de dag de ltar yongs su dag pa'i bde ba dang ldan pa ni bsam gtan bzhi
15a5(mdo sde): pa'i bde ba thob pa bzhin no/ /bcom ldan 'das ye shes mtho ba'i rgyal po de'i tshe'i tshad ni bskal pa khri phrag khrag khrig snyed do/ /de'i tshe na 'jig rten de'i rgyal po yang de bzhin gshegs pas mdzad de/ de ma yin pa'i rgyal po
15a6(mdo sde): gzhan med pas yul de'i sems can dag bcom ldan 'das la chos kyi rgyal po zhes brjod do/ /bcom ldan 'das ye shes mtho ba'i rgyal po de byang chub sems dpa' rnams la sems can thams cad kyi the tsom gcod bying sems
15a7(mdo sde): can thams cad kyi sems mgu bar 'gyur ba zhes bya ba'i byang chub sems dpa'i sde snod kyi mdo ston to/ /de'i tshe na byang chub sems dpa' lnga brgyas byang chub sems dpa'i rnam par dag pa'i ye shes kyi stobs bshad
15a8(mdo sde): pa thos nas 'di lta bu'i brtson 'grus kyi stobs bskyed par gyur to/ /'di lta ste/ nam 'tsho'i bar du 'dug pa'i sems mi skyed pa dang / nam 'tsho'i bar du gos su 'du shes pa mi skyed pa dang / nam 'tsho'i bar du bdag
15b1(mdo sde): tu 'du shes pa dang / sems can du 'du shes pa dang / skyes pa dang / bud med du 'du shes pa mi skyed pa dang / nam 'tsho'i bar du zas mang du mi za zhing 'di lta bu'i rnam par dag pa'i ye shes kyi stobs la nan tan byed do/ /brtson
15b2(mdo sde): 'grus la rab tu 'bad pa'i byang chub sems dpa'i/ lnga brgya po de dag dge ba'i rtsa ba de nyid kyi rgyu dang rkyen kyis tshe 'phos nas thams cad shar phyogs su sangs rgyas kyi zhing 'di nas khri phrag bcu 'das pa'i pha rol gyi
15b3(mdo sde): sangs rgyas kyi zhing du skyes so/ /der skyes nas chos de la nan tan byas pas ring po mi thogs par sngon gyi gnas dran te dbang po non por gyur to/ /sangs rgyas kyi zhing de na tshad med pa'i me tog brtsegs pa'i rgyal po
15b4(mdo sde): zhes bya ba'i de bzhin gshegs pa da ltar bzhugs te/ 'tsho skyong zhing chos ston to/ /byang chub sems dpa' de dag lo bcu drug lon nas/ bcom ldan 'das tshad med pa'i me tog brtsegs pa'i rgyal po'i bstan pa la
15b5(mdo sde): rab tu byung ste/ lo khri phrag drug bcu'i bar du gzhon nur tshangs par spyad pa spyod cing de lta bu'i brtson 'grus la nan tan byed do/ /'jig rten 'dzin byang chub sems dpa' lnga brgya po de dag da ltar de bzhin gshegs pa
15b6(mdo sde): khri phrag nyi shu dang phrad de/ bcom ldan 'das de dag gi spyan sngar brtson 'grus shin tu brtsoms pas dran pa dang / bde ba dang / shes rab phul du gyur pa dang ldan par gyur to/ /tha ma bcom ldan 'das tshad med pa stobs mtho ba'i
15b7(mdo sde): rgyal po zhes bya ba dang phrad nas bcom ldan 'das des lung bstan pa med bskal pa khri 'das nas bla na med pa yang dag par rdzogs pa'i byang chub tu mngon par 'tshang rgya'o zhes lung bstan to/ /byang chub sems dpa' lnga brgya
15b8(mdo sde): po de dag kyang bskal pa khri'i bar du sangs rgyas stong phrag gnyis dang phrad nas sangs rgyas kyi byang chub yongs su rdzogs te/ bskal pa gcig la bla na med pa yang dag par rdzogs pa'i byang chub tu mngon par sangs rgyas so/ /
16a1(mdo sde): 'jig rten 'dzin de bas byang chub sems dpa' sems dpa' chen po rnams myur du bla na med pa yang dag par rdzogs pa'i byang chub thob par 'dod pa dag rnam par dag pa'i ye shes kyi stobs la de ltar mos pa dang /
16a2(mdo sde): brtson 'grus dang / bag byed pa bskyed par rig par bya'o/ /de ci'i phyir zhe na/ 'jig rten 'dzin sangs rgyas rnams kyi bla na med pa yang dag par rdzogs pa'i byang chub thob pa'i rtsa ba ni mos pa dang / brtson 'grus dang / bag byed
16a3(mdo sde): pa dang / gzhan yang byang chub kyi phyogs su gyur pa'i chos gang sangs rgyas kyi chos phun sum tshogs par byed pa rnams so/ /'jig rten 'dzin ngas de lta bu'i brtson 'grus kyis sangs rgyas khri phrag nyi shu dang phrad de/ sangs rgyas
16a4(mdo sde): de dag gi chos kyang skye ba'i gnas thams cad du dran pa dang ldan par 'gyur/ skye ba'i gnas thams cad du sngon gyi gnas dran pas chos 'di bsgom pa la bar chad med de/ ngas mos pa dang / brtson 'grus bag byas pa
16a5(mdo sde): las ma nyams pas rtag tu mos pa dang / brtson 'grus dang / bag yod pa dang ldan par gyur to/ /de'i tshe bcom ldan 'das thugs rje dang byams pa chen po'i thugs kyis phyogs bzhir gzigs nas mngon par shes pa'i
16a6(mdo sde): rdzu 'phrul gyi mthu bstan te/ stong gsum gyi stong chen po'i 'jig rten gyi khams kyi 'dzam bu'i gling kun tu sprul pa'i sangs rgyas dag bzhugs shing sems can rnams la sems can thams cad kyi the tsom gcod cing / sems can
16a7(mdo sde): thams cad kyi sems mgu bar byed pa'i byang chub sems dpa'i sde snod ces bya ba'i mdo ston par gyur to/ /gzhan yang rdzu 'phrul gyi mthus 'od ma'i tshal gyi 'khor gyi dkyil 'khor kun kyang sprul pa'i sangs rgyas kyis
16a8(mdo sde): 'dzam bu'i gling gang ba bzhugs shing so so nas dam pa'i chos ston par mthong nas/ 'khor gyi dkyil 'khor rnams rab tu dga' bar gyur te/ 'dug pa las langs nas sangs rgyas la phyag 'tshal te 'di skad du ngo mtshar
16b1(mdo sde): che'o/ /bcom ldan 'das sangs rgyas bcom ldan 'das kyi rdzu 'phrul kyi mthu bsam gyis mi khyab bo/ /tshad med pa'i bsam gyis mi khyab pa'i chos lhun kyis grub bo zhes smras so/ /de'i tshe bcom ldan 'das kyis 'khor mang
16b2(mdo sde): po rnams la bka' stsal pa rigs kyi bu dag de bzhin gshegs pas bstan pa'i dngos po 'di dag ngo mtshar che ba ma yin no/ /de ci'i phyir zhe na/ de bzhin gshegs pa chos nyid thugs su chud pas ba spu'i khung bu gcig
16b3(mdo sde): n as kyang mngon par shes pa'i rdzu 'phrul gyi mthus 'od zer bkye nas phyogs bcu'i 'jig rten gyi khams gang gA'i klung gi bye ma snyed snang bar mdzad cing chos kyi gsung sgrogs kyang ba spu'i khung bu gcig nas bstan pa'i brgya stong gi
16b4(mdo sde): cha gcig tsam yang rdzogs pa ma yin te/ de bzhin gshegs pa ni de ltar bsam gyis mi khyab pa'i yon tan lhun gyis grub pa'o/ /rigs kyi bu dag de bzhin gshegs pa ni sems can dag gi bsam pa thugs su chud pas de la
16b5(mdo sde): chos ston to/ /rigs kyi bu rnams da ltar gyi dus kyi sems can de dag ni chos 'di spyod pa la mos pa nyung ngo / /rigs kyi bu dag da ltar gyi dus kyi sems can dag ni chos 'di spyod pa la brtson 'grus rtsom pa nyung ngo / /rigs kyi bu dag
16b6(mdo sde): da ltar gyi dus kyi sems can dag ni chos 'di la bag byed par spyod pa 'ang nyung ngo / /de ci'i phyir zhe na/ dus ngan pa'i sems can dag ni chos 'di la spyod pa 'ang rab tu nyung ngo / /de bzhin gshegs pa ni rnyog pa lnga'i 'jig rten
16b7(mdo sde): ngan par 'byung ngo / /'di lta ste/ sems can gyi rnyog pa dang / lta ba'i rnyog pa dang / tshe'i rnyog pa dang / nyon mongs pa'i rnyog pa dang bskal pa'i rnyog pa'o/ /rigs kyi bu dag chung ngu na sems can 'ga' zhig shin tu zab mo rnam
16b8(mdo sde): par dag pa'i chos 'di la yid ches te/ sangs rgyas kyi shes rab la phyin par byed na de ni shin tu ngo mtshar che ba yin na de bzhin gshegs pa'i spyod yul la mos pa lta ci smos/ rigs kyi bu dag nga rtag tu yun ring po nas de lta bu'i
17a1(mdo sde): smon lam gyis brgyan cing de lta bu'i brtson 'grus dang bzod pa byas pa yang sdug bsngal gyis bzir ba'i sems can mgon med pa dang / skyabs med pa dang / ngan song du ltung ba dag gi phyir ro/ /nga de'i tshe na mngon par
17a2(mdo sde): sangs rgyas nas skye bo grangs med tshad med pa dag la phan pa dang bde ba'i don byas so/ /rigs kyi bu dag de bas na de bzhin gshegs pa'i sngon gyi rnam par dag pa'i smon lam dang / brtson 'grus kyi byin gyis sems can grangs med tshad
17a3(mdo sde): med pa rnams 'di lta bu'i shin tu zab mo'i chos la dad cing yid ches pa dang gzungs su 'dzin par gyur to/ /rigs kyi bu dag ngas sngon btul ba'i sems can dag nga'i chos 'di la yid ches par gyur to/ /rigs kyi bu dag sangs rgyas bcom
17a4(mdo sde): ldan 'das kyi stobs bcu dang mi 'jigs pa bzhis sems can dag 'di lta bu'i shin tu zab mo'i chos la yid ches par byas pa nyung ngo / /sems can gang chos 'di la gnas pa ni kun kyang de bzhin gshegs pa'i dgongs pa'i mthu dang
17a5(mdo sde): thabs kyi dbang gis so/ /nga ni yun ring po nas de lta bu'i chos zab mo dang ma bral bas yun ring po nas byams pa chen po dang / snying rje chen po dang / dga' ba chen po dang / btang snyoms chen pos sems can dag rjes su bzung ste ma btang
17a6(mdo sde): ngo / /de bzhin gshegs pa ni rnyog pa lnga'i 'jig rten ngan par sems can la phan pa'i don mdzad pa nyung ngo / /de ci'i phyir zhe na/ rigs kyi bu dag nga sngon brtson 'grus chen po'i shugs dang / thabs mkhas pa chen po'i mthus sems can
17a7(mdo sde): gyi don byas nas bla na med pa yang dag par rdzogs pa'i byang chub kyi tshogs bsags so/ /rigs kyi bu dag ngas mngon du dran pa sngon 'das pa'i dus na sems can la phan pa dang bde ba'i phyir nyi ma gcig la yang lus stong yongs
17a8(mdo sde): su btang ste sbyin pa byas so/ /rigs kyi bu dag nga sngon skye ba brgya stong gi bar du sems can bkres skom pa dag mthong nas bdag gis lus kyi sha bcad de btsos nas sbyin pa byas kyang nga de'i tshe na 'khrug pa 'am 'gyod pa'i
17b1(mdo sde): sems ma skyes te/ sems can dag la khyab par snying rje chen po kun la skyes so/ /rigs kyi bu dag de ltar ngas brtson 'grus chen po dang / thabs mkhas pa chen po'i stobs kyi sems can gyi don byas nas bla na med pa yang dag par
17b2(mdo sde): rdzogs pa'i byang chub kyi tshogs bsags par rig par bya'o/ /de bas na rigs kyi bu dag de ltar mos pa dang / brtson 'grus dang / bag byed pa la nan tan byas te bla na med pa yang dag par rdzogs pa'i byang chub kyi tshogs
17b3(mdo sde): bsags par byas so/ /ngas ji ltar byang chub sems dpa'i spyod pa spyad pa ltar khyod kyis kyang de ltar nga dang 'dra bar sems can la phan pa dang bde ba'i don gyis shig /rigs kyi bu dag bskal pa bzang po'i sangs rgyas bcom
17b4(mdo sde): ldan 'das mngon par gshegs pa de dag thams cad 'di skad mi ston pa gang yang med do/ /'di lta ste/ 'di ltar bcom ldan 'das shAkya thub pa shin tu brtson 'grus brtsams so/ /'di ltar bcom ldan 'das shAkya thub pa brtson
17b5(mdo sde): 'grus phun sum tshogs so/ /'di ltar bcom ldan 'das shAkya thub pa brtson 'grus kyi pha rol tu phyin pa dang ldan no/ /'di ltar bcom ldan 'das shAkya thub pa byang chub sems dpa'i spyad pa spyod pa na sems can gyi don
17b6(mdo sde): byas te/ 'di ltar rnyog pa'i 'jig rten ngan par byung nas/ sems can tshad med grangs med pa la phan pa dang bde ba'i don byas so zhes gsung ngo / /rigs kyi bu dag gang de ltar byang chub kyi spyad pa spyod par 'dod pa dag mos pa dang /
17b7(mdo sde): brtson 'grus dang / bag byed pa la brtson par bya'o/ /rigs kyi bu dag ngas bla na med pa yang dag par rdzogs pa'i byang chub tu mngon par sangs rgyas kyang brtson 'grus brtsom pa la ma nyams te/ yongs su mya ngan las 'das
17b8(mdo sde): pa'i bar tu yang brtson 'grus bskyed nas sku gdung yungs kar gyi 'bras bu tsam du phra mor gsel te sku'i yan lag kyang rnam par gses so/ /de ci'i phyir zhe na/ de yang phyi ma ma 'ongs pa'i sems can rnams la byams shing
18a1(mdo sde): brtse ba'i phyir ro/ /nga sngon byang chub sems dpa'i spyad pa spyod pa'i tshe sems can btul ba dag spyod pa 'khrul cing nor bar gyur nas bgegs kyi gnas su lhung ba rnams gdon pa'i phyir thugs rje chen po
18a2(mdo sde): bskyed de sku gdung gsel te phra mo yungs dkar gyi 'bru tsam yang rdzu 'phrul gyi mthu bstan to/ /nga yongs su mya ngan las 'das nas sems can gang sku gdung gis 'dul bar 'gyur ba dag sems rnam par dag par 'gyur ro/ /
18a3(mdo sde): sems rnam par dag pas gnas thams cad du smon pa bzhin du 'grub po/ /rigs kyi bu dag nga sngon byang chub sems dpa'i spyad pa spyod pa'i tshe sems can dag la de lta bu'i thugs rje'i thugs lhun gyis grub pa'i sku gdung phra
18a4(mdo sde): mor gsel te kun tu khyab par byas pa yang nga'i sngon gyi smon lam gyi dbang gis so/ /de ltar tshad med pa'i yon tan dang / bsod nams kyi rgyu dang / rkyen dang / thugs rje chen po'i shugs kyis phyi ma ma 'ongs pa'i dus ngan par
18a5(mdo sde): skye bo mang po la skyob par gyur to/ /rigs kyi bu dag byang chub sems dpa' gang chos 'di la mos pa dang / brtson 'grus dang / bag byed pa skyed pa dag nges par phyi ma ma 'ongs pa'i dus na mdo sde 'di la sogs pa klog pa dang /
18a6(mdo sde): 'don pa dang / 'dzin pa dang / gzhan la rgyas par ston par gyur cig ces smon par gyur te/ nga yang rdzu 'phrul gyi mthus byang chub sems dpa' de dag klog pa dang / 'don pa dang / 'dzin pa dang / gzhan la yang rgyas
18a7(mdo sde): par ston par byin gyis rlob po/ /ngas kyang mdo sde 'di dag klog pa dang / 'don pa dang / 'dzin pa dang / gzhan la rgyas par ston par 'gyur ba'i phyir/ byang chub sems dpa' de dag la yongs su gtams so/ /de ci'i
18a8(mdo sde): phyir zhe na/ rigs kyi bu dag mdo sde 'di gang na yod pa'i gnas de na sangs rgyas bzhugs par blta ste mya ngan las ma 'das par rig par bya'o/ /de bas na de bzhin gshegs pas mdo sde 'di dag byang chub sems dpa'
18b1(mdo sde): rnams la gtams so/ /rigs kyi bu dag de bas na ngas 'das pa'i dus na yang de lta bu'i rgyu dang rkyen kyis sems can rnams bsdus te ma btang bar rig par bya'o/ /da ltar gyi dus su yang sems can dag bsdus te ma btang
18b2(mdo sde): ngo / /ma 'ongs pa'i dus na yang sems can yongs su sdud de mi gtong bar rig par bya'o/ /'di lta ste/ mdo sde 'di lta bu dag dgongs shing bskyabs nas phyi ma ma 'ongs pa'i dus lnga brgya'i tha ma la yongs su rgyas par bya ba'i phyir
18b3(mdo sde): ro/ /rigs kyi bu dag gal te da ltar gyi dus sam/ nga yongs su mya ngan las 'das pa'i 'og tu grong khyer ram/ grong rdal lam/ ri 'am/ nags tshal lam/ 'brog dgon pa dag na mdo sde yod de gang zhig 'chang ngam/ 'dzin tam/
18b4(mdo sde): klog gam/ 'don tam/ gzhan la bston cing 'chad na gnas de na sangs rgyas bzhugs par rig par bya'o/ /de ci'i phyir zhe na/ de'i rgyu de'i rkyen gyis ngas sangs rgyas rnams la chos kyi sku zhes brjod do/ /chos mthong bas na
18b5(mdo sde): sangs rgyas mthong ba zhes brjod do/ /sangs rgyas la gzugs kyi skur mi blta'o/ /gang zag gang zhig chos 'di la dad dam/ chos 'di nyan na gang zag de ni sangs rgyas la dad pa dang sangs rgyas kyi gsung bab nyan pa zhes
18b6(mdo sde): bya'o/ /gang zag gang zhig bshad pa bzhin nan tan du 'ang byed na gang zag de ni sangs rgyas mthong ba zhes bya'o/ /gang zag de ni yang dag par smra ba/ chos su smra ba/ chos kyi rjes su spyod pa zhes bya'o/ /rigs kyi bu dag nga'i sku chos
18b7(mdo sde): kyang yin chos ma yin pa'ang yin te/ chos kyi rjes su 'gro ba zhes bya'o/ /chos kyi sbyin pa sbyin pa'i mchog dam pa zhes bya ba ste/ chos la mi gnas chos ma yin pa la'ang mi gnas pa'o/ /de yang ji ltar zhe na gal te chos
18b8(mdo sde): la gnas na sangs rgyas mthong ba zhes mi bya'o/ /rigs kyi bu dag chos thams cad la mi gnas pa ni/ sangs rgyas mthong ba zhes bya'o/ /gang chos thams cad la mthong ba med pa ni sangs rgyas mthong ba zhes bya'o/ /
19a1(mdo sde): de ci'i phyir zhe na/ de bzhin gshegs pa ni chos shes brjod par yang mi rung / chos ma yin zhes brjod par yang mi rung / chos su blta ba yang ma yin no/ /de ci'i phyir zhe na/ rigs kyi bu dag mdo sde las kyang dge
19a2(mdo sde): slong dag gang nga'i chos shes par 'dod pa ni gzings dang 'dra bar chos kyang 'dor na chos ma yin pa lta ci rmos te/ gang zhig chos dang / chos ma yin pa la btang snyoms su gyur pa ni sangs rgyas mthong ba zhes bya'o/ /de ci'i phyir zhe na/
19a3(mdo sde): de bzhin gshegs pa ni chos thams cad la btang snyoms pa zhes bya'o/ /chos kyi ming la mi chags mi 'dzin pa ste/ chos kyi ming du yang mi ltung na chos ma yin pa'i ming du mi ltung ba lta ci smos/ rigs kyi bu dag chos thams cad kyi ming
19a4(mdo sde): dang bral ba ni de bzhin gshegs pa zhes bya ste/ gang gis de ltar mthong ba ni de bzhin gshegs pa mthong ba zhes bya'o/ /de ci'i phyir zhe na/ chos thams cad mthong ba dang bral ba'i phyir de bzhin gshegs pa mthong ba zhes bya'o/ /
19a5(mdo sde): chos thams cad dmigs su med pa'i phyir yang dag pa ji lta ba bzhin du chos thams cad shes shing mthong bas de bzhin gshegs pa mthong ba zhes bya'o/ /rigs kyi bu dag gal te chos thams cad dmigs su med cing chos
19a6(mdo sde): thams cad dang bral ba de la chos dang chos ma yin pa'i ming du spros pa med cing rtsod pa med de/ bya ba med pa bstan du med pa de ni de bzhin gshegs pa mthong ba zhes bya'o/ /gang zag gang zhig de ltar chos mthong ba de de bzhin
19a7(mdo sde): gshegs pa mthong ba zhes bya'o/ /gang gis de ltar de bzhin gshegs pa mthong ba de ni yang dag par mthong ba'o/ /gang de lta ma yin par mthong ba de ni log par mthong ba zhes bya'o/ /gang log par mthong ba de ni yang dag pa
19a8(mdo sde): ma yin pa mthong ba ste gang zag de ni yang dag pa nyid mthong ba zhes bya'o/ /rigs kyi bu dag yang dag pa nyid du mthong ba ni tshig dang smra ba'i lam thams cad pa ste/ yang dag pa ma yin/ yang dag pa ma yin pa'ang ma yin/
19b1(mdo sde): yod pa'ang ma yin med pa 'ang ma yin te/ chos thams cad dang bral ba/ chos thams cad mi len pa/ chos thams cad la mi dmigs pa ste/ de ltar mthong ba de ni de bzhin gshegs pa mthong ba'o/ /de ci'i phyir zhe na/ rigs kyi bu
19b2(mdo sde): dag de bzhin gshegs pa chos la lta ba mi skyed de/ chos thams cad kyi mtshan nyid dang bral ba mthong ba ni de bzhin gshegs pa mthong ba zhes bya ste gang de ltar mthong ba de ni yang dag par mthong ba'o/ /rigs kyi bu dag khyod kyis de ltar
19b3(mdo sde): de bzhin gshegs pa la blta'o/ /khyod kyis ngas bshad pa bzhin du de bzhin gshegs pa la brtag par bya'o/ /gang de ltar lta bas ni chos thams cad de bzhin gshegs pa yin par rig par bya'o/ /chos thams cad kyi de bzhin nyid thob pa
19b4(mdo sde): dang / chos thams cad kyi yang dag pa nyid thob pa dang / chos thams cad yang dag pa ma yin pa'i mtshan nyid thob pa dang / chos thams cad de bzhin gshegs pa'i chos su shes pa dang / chos thams cad de bzhin gshegs
19b5(mdo sde): pa'i spyod yul du'ang shes pa dang / chos thams cad bsam gyis mi khyab pa'i spyod yul du shes par rig par bya'o/ /rigs kyi bu dag de bas na ngas chos thams cad de bzhin gshegs pa'i spyod yul yin par gsungs so/
19b6(mdo sde): de bzhin gshegs pa'i spyod yul ni spyod yul med pa'o/ /de ci'i phyir zhe na/ chos thams cad kyi spyod yul zhes bya ba de la chos gang yang spyad du med do/ /de bas na gang spyod yul med pa la de bzhin gshegs pa'i spyod yul zhes
19b7(mdo sde): bshad do/ /chos thams cad kyi spyod yul ni spyod yul med pa ste spyod yul med pa de ni de bzhin gshegs pa'i spyod yul zhes bya'o/ /de ci'i phyir zhe na/ chos thams cad kyi spyod yul ni ci yang med pa ste/ spyod yul med
19b8(mdo sde): pa ni de bzhin gshegs pa'i spyod yul zhes bya'o/ /spyod yul thams cad ni de bzhin gshegs pa'i spyod yul du 'jug ste spyod yul ma yin pa'o/ /de bzhin gshegs pas chos de dag thugs su chud pas na spyod yul med pa
20a1(mdo sde): ni de bzhin gshegs pa'i spyod yul zhes bya'o/ /rigs kyi bu dag gang gis chos thams cad spyod yul med par shes na gang zag de ni de bzhin gshigs pa'i spyod yul la 'jug pa zhes bya'o/ /gang zag
20a2(mdo sde): de ni de bzhin gshegs pa'i spyod yul rtogs pa zhes bya'o/ /gang zag de ni de bzhin gshegs pa'i spyod yul la tshol ba zhes bya'o/ /gang zag de ni de bzhin gshegs pa'i spyod yul la ma chags pa zhes bya'o/ /de ci'i
20a3(mdo sde): phyir zhe na/ gang zag de ni spyod yul med pa de la de bzhin gshegs pa'i spyod yul du shes so/ /spyod yul dang bral ba la de bzhin gshegs pa'i spyod yul du shes so/ /'di lta ste/ chos thams cad ni dmigs su med
20a4(mdo sde): pa brtag tu med pa mi gnas pa'i phyir de bas na spyod yul ma yin pa ni de bzhin gshegs pa'i spyod yul lo/ /ye shes la zhugs pa'i spyod yul te chos thams cad la mi 'jug pa'i phyir ro/ /de ci lta zhe na/ chos thams cad la
20a5(mdo sde): sgo med pa'i phyir sgo des 'jug go/ /rigs kyi bu dag chos thams cad la ni 'jug pa yang med/ 'byung ba yang med/ gzugs kyang med do/ /de ci'i phyir zhe na/ de bzhin gshegs pas chos thams cad la gang yang dmigs
20a6(mdo sde): pa med na ci las byung / ci la 'jug ci zhig bstan/ ci zhig ston par 'gyur/ rigs kyi bu dag de ni chos thams cad kyi sgor zhugs pa ste/ 'jug pa med pa'i mtshan nyid kyi phyir ro/ /chos thams cad ni 'du ba yang
20a7(mdo sde): med/ 'bral ba yang med/ bcings pa yang med/ grol ba yang med do/ /de ltar chos thams cad kyi sgor ni sgo med pa'i phyir sgo de ni 'byung ba'i sgo ma yin/ 'jug pa'i sgo ma yin/ song ba'i sgo ma yin/ brjod pa'i sgo
20a8(mdo sde): ma yin te/ mthar mi skye ba'i sgo zhes bya'o/ /chos kyi sgo des na chos thams cad la shes pa med/ mthong ba med do/ /chos kyi sgo de na chos la rig pa yang med/ 'jug pa yang med do/ /de ci'i phyir zhe na/ rigs kyi bu dag
20b1(mdo sde): chos thams cad la sgo med de sgor dmigs su med pa'i phyir ro/ /nam mkha' ni chos thams cad kyi sgo ste/ thog ma nas rang bzhin gyis rnam par dag pa'i phyir ro/ /chad pa med pa ni chos thams cad kyi sgo ste/ chad pa dmigs su
20b2(mdo sde): med pa'i phyir ro/ /mtha' med pa ni chos thams cad kyi sgo ste/ mthar dmigs su med pa'i phyir ro/ /tshad pa med pa ni chos thams cad kyi sgo ste/ mthar dmigs su med pa'i phyir ro/ /tshad med pa ni chos thams cad kyi sgo ste/
20b3(mdo sde): tshad dmigs su med pa'i phyir ro/ /mu med pa ni chos thams cad kyi sgo ste/ mu dmigs su med pa'i phyir ro/ /rigs kyi bu dag rigs kyi bu'am/ rigs kyi bu mo dag gang zhig chos kyi sgo 'dir zhugs na chos thams cad
20b4(mdo sde): kyi sgor zhugs pa dang / chos thams cad kyi sgo shes pa dang / chos thams cad kyi sgo ston pa zhes bya'o/ /gleng gzhi'i le'u ste gcig go/ // de nas bcom ldan 'das kyis byang chub sems dpa' 'jig rten 'dzin la
20b5(mdo sde): 'di skad ces bka' stsal to/ /'jig rten 'dzin byang chub sems dpa' sems dpa' chen po gang zhig chos thams cad kyi yang dag pa'i mtshan nyid thob par 'dod pa dang / chos rnam par 'byed pa'i mtshan nyid la mkhas par
20b6(mdo sde): 'dod pa dang / gang dran pa'i stobs thob par 'dod pa dang / chos thams cad rnam par 'byed pa'i shes rab thob par 'dod pa dang / gang 'di lus 'di bor nas nam bla na med pa yang dag par rdzogs pa'i byang chub kyi bar du rgyun mi
20b7(mdo sde): 'chad pa'i dran pa thob par 'dod pa dag chos kyi sgo 'di la myur du 'jug par bya'o/ /chos kyi sgo 'dis shes rab kyi snang ba thob par 'gyur ro/ /de ci'i phyir zhe na/ chos kyi sgo 'dis ni myur du phun sum tshogs pa thob pa'i phyir ro/ /
20b8(mdo sde): gzhan yang 'jig rten 'dzin byang chub sems dpa' sems dpa' chen po rnams chos kyi sgo 'di la nan tan du brtson par bya'o/ /gang chos la sbyor ba'i sgo 'di la zhugs pa ni phung po la sbyor ba dang / khams la sbyor ba dang / skye
21a1(mdo sde): mched la sbyor ba dang / rten cing 'brel te 'byung ba'i chos la sbyor ba dang / dran pa nye bar gzhag pa bzhi la sbyor ba dang / dbang po lnga la sbyor ba dang / 'phags pa'i lam yan lag brgyad pa la sbyor ba dang / 'jig rten pa
21a2(mdo sde): dang / 'jig rten las 'das pa'i chos la sbyor ba rnam par 'byed pa la shin tu mkhas shing gzhan yang 'dus byas dang / 'dus ma byas pa'i chos la sbyor ba rnam par 'byed pa la shin tu mkhas par 'gyur ro/ /'jig rten 'dzin de
21a3(mdo sde): la ji ltar na byang chub sems dpas phung po lnga la sbyor ba rnam par 'byed pa la mkhas pa gang zhe na/ byang chub sems dpa' sems dpa' chen po rnams nye bar len pa'i phung po lnga la yang dag par rtog pa ni 'di lta ste/ ma rig pa'i
21a4(mdo sde): phung po ni nye bar len pa'i phung po'o/ /sdug bsngal gyi phung po ni nye bar len pa'i phung po'o/ /gti mug gi phung po ni nye bar len pa'i phung po'o/ /nad kyi phung po dang / shu ba'i phung po dang / zug rngu'i phung po ni nye bar len pa'i phung
21a5(mdo sde): po lnga'o/ /byang chub sems dpa' rnams gzugs nye bar len pa'i phung po rnam par 'byed pa la brtag par bya'o/ /de la gzugs nye bar len pa'i phung po rnam par 'byed pa la ji ltar brtag ce na/ gzugs nye bar len pa'i phung
21a6(mdo sde): po de ni chen po bzhi las skyes pa ste/ gzugs nye bar len pa'i phung po zhes btags pa tsam du zad do/ /gzugs kyi phung po la rang bzhin med de chen po bzhi 'dus par zad pas gzugs kyi phung po zhes btags pa tsam mo/ /
21a7(mdo sde): gzugs kyi phung po ni byas pa med pa/ byed pa med pa/ bya ba med pa/ 'byung ba med pa'o/ /gzugs kyi phung po zhes bya ba ni sngon gyi las kyi rgyu dang / rkyen dang / chen po bzhi 'dus pa las gzugs kyi phung po zhes btags pa tsam
21a8(mdo sde): du zad kyi phung po ma yin pa de gzugs kyi phung po yin no/ /dper na nam mkha'i phung po dang 'dra ste yang dag pa skye ba'i mtshan nyid med do/ /gang nam mkha'i phung po zhes brjod pa de la chos gang yang ma skyes te ming tsam yod
21b1(mdo sde): pa'i phyir nam mkha'i phung po zhes bya'o/ /byis pa so so'i skye bos phung po dang phung po'i mtshan nyid med pa 'di la phyin ci log gi sems kyis yang dag pa ma yin par yang dag par 'dzin te/ bdag phung po lnga'o/ /bdag gi
21b2(mdo sde): phung po lnga'o/ /bdag gzugs kyi phung po'o/ /bdag gi gzugs kyi phung po zhes de ltar zhen to/ /de ltar bus pa so so'i skye bo dag gzugs la zhen nas gzugs la bdag dang bdag gi ba dang / gzugs yod pa dang /
21b3(mdo sde): gzugs su 'dzin pa dang / gzugs su len pa dang / gzugs la zhen pa dag gzugs la gnas shing rten te sdig pa mi dge ba'i las rnam pa sna tshogs spyod cing myong bar byed do/ /bdag cag gis ni bus pa so so'i skye bo'i rjes
21b4(mdo sde): su bslab pa'i mi rigs kyi bdag cag gis brtson 'grus bskyed de byang chub kyi phyogs kyi chos bsgom pa la nan tan bya'o/ /gzugs kyi phung po la yang dag pa ji lta ba bzhin brtag par bya ba'i rigs so/ /byang chub sems
21b5(mdo sde): dpa' rnams kyi phung po la yang dag pa ji lta ba bzhin du rtog pa'i tshe chu'i dbu ba dang 'dra ba shes so/ /de la ji ltar na chu'i dbu ba dang 'dra bar shes pa zhe na/ dbu ba med pa ni chu'i dbu ba ste/ de yang rkyen mang po las skyes su zad kyi
21b6(mdo sde): bzung zhing bcang du mi bzod/ sra ba 'am/ snying po med pas chu'i dbu ba de la dbu ba'i mtshan nyid med de/ gang dbu ba med pa la chu'i dbu ba zhes bya ba bzhin du gzugs kyi phung po yang de dang 'dra ste/ gzugs kyi phung po la
21b7(mdo sde): phung po'i mtshan nyid med do/ /byang chub sems dpa' rnams de ltar rtog pa'i tshe 'di snyam du'ang bus pa so so'i skye bo ni yang dag pa ma yin pa'i gzugs la yang dag pa ji lta ba bzhin mi rtogs/ yang dag pa ji lta ba bzhin
21b8(mdo sde): du gzugs mi rtag par mi shes/ yang dag pa ji lta ba bzhin du gzugs kyi mtshan nyid mi shes so snyam nas/ bdag cag yang dag pa'i lam la zhugs pas yang dag pa ma yin pa'i gzugs la zhen par mi bya'o/ /de ci'i phyir
22a1(mdo sde): zhe na/ gzugs zhen par bya ba'i mtshan nyid ma yin te/ ming tsam du zad kyi nges pa'i mtshan nyid med do/ /de ltar gzugs ni nges pa'i mtshan nyid med cing ming dang yang bral ba'i phyir/ gzugs shes bya'o/ /yang
22a2(mdo sde): gzhan du na gzugs ni 'jig pa'i mtshan nyid yin te/ mkhas pa dag gis ni khong du chud pas mtshan ma med par shes so/ /bdag cag gis gzugs mtshan ma med pa'i sbyor ba bsgom pa la mkhas par bya'i/ gzugs kyi
22a3(mdo sde): mtshan ma la zhen par mi bya'o/ /gang zag gang zhig gzugs kyi mtshan ma la zhen na gzugs la zhen pa zhes bya'o/ /bdag cag gis gzugs kyi mtshan mar 'jug pa la shin du mkhas par bya'o/ /byang chub sems dpa' de ltar
22a4(mdo sde): yang dag par ji lta ba bzhin rtog pa de'i tshe yang dag pa ji lta ba bzhin gzugs rnam par 'byed pa rtogs nas gzugs kyi phung po de yang gang bus pa so so'i skye bo dag gis rnam par brtags pa'i 'du shes las byung bar shes so/ /
22a5(mdo sde): de ltar chos rnams rnam par brtags pa'i 'du shes las byung bas de ni ma skyes pa ste/ rnam par brtags pa'i 'du shes thams cad ni yang dag pa ma yin pa'i bus pa so so'i skye bo phyin ci log la rten cing gnas nas gzugs
22a6(mdo sde): shes skyed de/ gzugs kyis rnam par bcings so/ /gzugs kyis gtses pas sdug bsngal gyis gdungs te 'khor bar gyur to/ /ma rig pa dang / gti mug gis ldongs pas gzugs su zhen te mi gtong nas gzugs la rtag pa
22a7(mdo sde): dang / sra ba dang / snying po yod par lta bas de ltar byis pa so so'i skye bo gzugs kyi 'ching bas bcings te/ sems can dmyal ba dang / byol song dang / yi dags dang / lha dang / mir rgyun du 'khor ro/ /gzugs kyi ro la shin tu chags te/
22a8(mdo sde): gzugs de la nyes pa'i skyon mang po yod par mi lta'o/ /bdag cag gis bus pa so so'i skye bo'i rjes su bslab par mi bya'i gzugs kyi sbyor ba rnam par 'byed pa bsgom pa la brtag par bya'o/ /gzugs rnam par 'byed pa
22b1(mdo sde): la rtog pa'i tshe gzugs kyi rang bzhin rmi lam dang 'dra bar mthong ngo / /'di lta ste/ rmi lam gyi nang na gzugs mthong ba de ni rnam par brtags pa'i 'du shes tshor ba dang / rtog pa las skyes te/ mthong ba dang / thos pa dang / tshor ba dang /
22b2(mdo sde): shes pa dang / rten cing 'brel par 'byung ba yang skyed de bdag dang gzhan du yang shes so/ /sa dang / chu dang / me dang / rlung du yang mthong ngo / /ri dang / chu dang / nags tshal la sogs par mthong ste/ de ltar rmi lam gyis gzugs kyi mtshan ma de la nges
22b3(mdo sde): par chad pa med de rnam par brtags pa'i 'du shes las gzugs kyi phung po'i mtshan mar skyed pa yang de bzhin te/ sngon gyi las kyi rgyu dang rkyen las skyes te nges pa'i rang bzhin can ma yin no/ /byang chub sems dpa' rnams de ltar yid
22b4(mdo sde): la byed pa na gzugs la bdag gam bdag gi bar mi len no/ /yang dag pa ji lta ba bzhin du gzugs la rtog ste/ yang dag pa ji lta ba bzhin du mi rtag pa'i mtshan nyid dang / yang dag pa ma yin pa phyin ci log tu rtog go/ /sems
22b5(mdo sde): can dag ni phyin ci log gis bslad pas gzugs la bdag gzugs/ bdag gi gzugs/ gzhan gzugs/ gzhan gyi gzugs su zhen cing 'dzin to/ /de ltar gzugs rnam par 'byed pa la rtog pa'i tshe gzugs su mi
22b6(mdo sde): dmigs/ gzugs kyi rang bzhin mi mthong / gzugs mi rtag pa la yang mi chags so/ /byang chub sems dpas de'i tshe gzugs la chags pa dang 'dzin pa thams cad bsal te med par gyur na gzugs kyi yang dag pa'i mtshan
22b7(mdo sde): nyid la shin du mkhas pa yin/ gzugs mnyam pa'i mtshan nyid shes pa yin/ gzugs 'gog pa'i mtshan nyid shes pa yin/ gzugs 'gog pa'i lam gyi mtshan nyid la mkhas pa yin/ gzugs kyi phung po gang nas
22b8(mdo sde): kyang ma 'ongs pa gang du yang mi 'gro bar rab tu rtogs so/ /de ltar rtog pa'i tshe na lus dang gzugs kyi phung po de las kyi 'bras bu rnam par smin pa dang / rnam par brtags pa las skyes te/ chen po bzhi 'dus pa las
23a1(mdo sde): byung bar shes so/ /lus kyi gzugs kyi phung po ni bdag ma yin/ gzhan ma yin/ bdag po med de gang nas kyang ma 'ongs so/ /gzugs kyi phung po la de ltar rtog pa'i nang gi gzugs la mi chags/ mi len/ phyi'i gzugs
23a2(mdo sde): la mi chags/ mi len/ 'das pa'i gzugs la mi chags/ mi len/ ma 'ongs pa'i gzugs la mi chags/ mi len/ da lta'i gzugs la yang mi chags/ mi len/ gzugs kyi phung po thams cad la ma skyes pa'i mtshan nyid du shes
23a3(mdo sde): so/ /de ltar byang chub sems dpa' de'i tshe gzugs mi 'gag gzugs 'gags pa'i chos tshol lo/ /'jig rten 'dzin de ltar na byang chub sems dpa' sems dpa' chen po rnams gzugs rnam par 'byed pa la rtog pa zhes
23a4(mdo sde): bya'o/ /'jig rten 'dzin de la ji ltar na byang chub sems dpa' sems dpa' chen po rnams tshor ba nye bar len pa'i phung po rnam par 'byed pa la rtog pa yin zhe na/ byang chub sems dpas 'di snyam du sems te/ bde bar
23a5(mdo sde): tshor ba dang / sdug bsngal du tshor ba dang / bde ba yang ma yin sdug bsngal yang ma yin par tshor ba 'di ni rten cing 'brel pa las byung ste/ rgyu dang rkyen la rag lus pas tshor ba'i mtshan nyid la zhugs na/ de la tshor bar byed
23a6(mdo sde): pa med de zhen pa tsam du zad do/ /zhen pa de ni yang dag pa ma yin te/ yang dag pa ma yin pa'i kun du brtags pa las skyes pa'o/ /de ltar byang chub sems dpa' de de snyam du sems pa na yang 'di snyam du bus pa so so'i skye bo ni
23a7(mdo sde): yang dag pa ma yin pa'i kun du rtog pa'i tshor bas bcings nas tshor ba rnam pa gsum gyis rnam par gtses so/ /'di lta ste/ bde ba dang / sdug bsngal ba dang / bde ba yang ma yin sdug bsngal ba yang ma yin pa'i tshor ba rnams so/ /bus
23a8(mdo sde): pa so so'i skye bo dag gal te bde bar tshor ba na 'dod pa'i nyon mongs pas bkol te/ 'dod pa'i nye ba'i nyon mongs pas nyon mongs pa'i phyir mi dge ba'i las rnam pa sna tshogs skyed do/ /gal te sdug bsngal du tshor ba na zhe sdang gi nyon mongs pas
23b1(mdo sde): bkol te/ zhe sdang gi nye ba'i nyon mongs pas nyon mongs pa'i phyir mi dge ba'i las rnam pa sna tshogs skyed do/ /gal te bde ba yang ma yin sdug bsngal yang ma yin pa'i tshor ba na ma rig pa'i nyon mongs pas bkol te/ ma rig pa'i nye ba'i nyon mongs
23b2(mdo sde): pas nyon mongs pa'i phyir slos pa'i mya ngan dang / smre sngags 'don pa dang / sdug bsngal gyis gdungs pa las rnam par ma grol bar gyur to/ /bdag gis bus pa so so'i skye bo'i rjes su bslab par mi bya'i chos rnams kyi yang dag pa nyid la brtag par bya'o/ /
23b3(mdo sde): bdag cag gis yang dag pa ji lta ba bzhin tshor ba la brtag par bya'o byang chub sems dpa' rnams yang dag pa ji lta ba bzhin tshor ba'i phung po la brtags nas yang 'di snyam du phung po ma yin pa ni tshor ba'i phung po ste rnam par brtag pa las skyes te phyin ci log dang ldan pa'i tshor ba
23b4(mdo sde): byed pa med de/ sngon gyi las kyi rgyu las skyes so/ /da ltar gyi rkyen gyis tshor ba rnams myong ste/ rang bzhin gyis stong pas tshor ba las tshor ba'i mtshan ma med do/ /byang chub sems dpa' rnams tshor ba'i phung po la rtog pa na chu'i chu bur lta bur
23b5(mdo sde): skyes nas 'gags te nges par chad pa med par chud pa bzhin tshor ba'i phung po yang de dang 'dra ste/ rgyu dang rkyen 'brel pa las skyes te rgyu dang rkyen la rag las pas skad cig kyang mi gnas te/ yang dag pa ma yin pas rnam par brtags pa'i
23b6(mdo sde): phyin ci log las skyes so/ /byang chub sems dpa' dag de'i tshe na yang 'di snyam du bus pa so so'i skye bo dag ni snying brtse ba'i gnas yin no/ /tshor ba'i phung po la yang dag pa ji lta ba bzhin mi rtogs pas tshor ba rnams kyis nyon
23b7(mdo sde): mongs par gyur to/ /bde ba'i tshor ba la yang chags/ sdug bsngal gyi tshor ba la yang chags/ bde ba yang ma yin sdug bsngal ba yang ma yin pa'i tshor ba la yang chags pa skyed de/ tshor ba rnams kyis bcings pas 'khor ba
23b8(mdo sde): na 'khor zhing lus gcig nas lus gcig tu rgyun mi 'chad de/ tshor ba'i nyon mongs pas ni tshor ba'i phung po'i mtshan nyid yang dag pa ji lta ba mi shes pa'i phyir ro/ /bdag cag gis bus pa so so'i skye bo'i rjes su bslab par
24a1(mdo sde): mi bya'i yang dag pa ji lta ba bzhin tshor ba'i phung po rnam par 'byed pa la brtag par bya'o/ /de'i tshe yang dag pa ji lta ba bzhin tshor ba'i phung po la rtog pa ni phung po med pa tshor ba'i phung po yin pa dang / yang dag pa ma yin
24a2(mdo sde): pa'i phung po de tshor ba'i phung po yin pa dang / phyin ci log gi phung po de tshor ba'i phung po yin pa dang / mi gnas pa'i phung po de tshor ba'i phung po yin par rtogs te/ de'i tshe na yang dag pa ji lta ba bzhin du tshor ba'i phung po'i mtshan
24a3(mdo sde): nyid mthong ste/ byas pa med/ byed pa med de/ tshor ba'i phung po la tshor ba'i phung po'i mtshan nyid kyang mi mthong ngo / /de ltar tshor ba'i phung po la rtog pa na tshor ba'i phung po la nang na gnas par mi mthong / tshor ba'i phung po la phyi rol na
24a4(mdo sde): gnas par mi mthong ste/ tshor ba bdag ces bya ba la mi chags/ tshor ba bdag gi ba zhes bya ba la mi chags pas tshor ba'i phung po la gang nas kyang ma 'ongs la bdag po med de chos gang gis kyang ma skyed par shes so/ /tshor ba de
24a5(mdo sde): ni phyin ci log dang ldan pa dang / sngon gyi las kyi 'bras bu rnam par smin pa la tshor ba'i phung po zhes rnam grangs su btags par shes so/ /tshor ba'i phung po la yang dag pa ma yin pa'i rgyu dang rkyen rgyun mi 'chad par spyod par mthong ste/
24a6(mdo sde): de'i dus na 'das pa'i tshor ba'i phung po la mi len/ mi chags/ mi zhen/ ma 'ongs pa'i tshor ba'i phung po la yang mi len/ mi chags/ mi zhen/ da ltar gyi tshor ba'i phung po la yang mi len/ mi chags mi zhen te/ gang zag des
24a7(mdo sde): bde ba'i tshor ba las 'dod pa'i kun nas nyon mongs pa sel to/ /sdug bsngal gyi tshor ba las zhe sdang ba'i kun nas nyon mongs pa sel to/ /bde ba yang ma yin sdug bsngal yang ma yin pa'i tshor ba las ma rig pa'i kun nas
24a8(mdo sde): nyon mongs pa sel bas brtson 'grus rab tu rtsom mo/ /byang chub sems dpa' de'i tshe gal te bde ba'i tshor ba myong ba na 'dod pa'i sems mi skye/ sdug bsngal gyi tshor ba myong ba na zhe sdang gi sems mi skye/ bde ba yang ma yin
24b1(mdo sde): sdug bsngal yang ma yin pa'i tshor ba myong ba na gti mug gi sems mi skye'o/ /'jig rten 'dzin bus pa so so'i skye bo dag ni phal cher bde ba'i tshor ba myong ba na 'dod pa skye'o/ /sdug bsngal gyi tshor ba myang ba na zhe sdang skye'o/ /bde ba yang
24b2(mdo sde): ma yin sdug bsngal yang ma yin pa'i tshor ba myong ba na gti mug skye ste/ de ltar bus pa so so'i skye bo dag ni 'dod chags dang / zhe sdang dang / gti mug gi dbang gis ldongs par gyur pas tshor ba'i phung po la yang dag pa ji lta ba bzhin mi
24b3(mdo sde): shes/ 'dod chags dang / zhe sdang dang / gti mug gi mtshan nyid mi shes pas 'dod chags dang / zhe sdang dang / gti mug la bdag dang / bdag gi ba dang / 'di dang gzhan du chags shing 'dzin to/ /'jig rten 'dzin byang chub sems
24b4(mdo sde): dpa' sems dpa' chen po rnams tshor ba'i phung po 'di la yang dag pa ji lta ba bzhin du rtogs pa ni 'dod chags dang / zhe sdang dang / gti mug gi dbang du mi 'gyur ro/ /gal te 'dod chags dang / zhe sdang dang / gti mug skyes na
24b5(mdo sde): yang de ma thag tu yongs su sel cing yang dag pa'i lam la nan tan byed par 'gyur ro/ /bde ba'i tshor ba myong ba las ni 'dod chags kyi kun nas nyon mongs pa bsal ba'i phyir brtson 'grus rtsom mo/ /sdug bsngal gyi tshor ba myong ba
24b6(mdo sde): las ni zhe sdang gi kun nas nyon mongs pa bsal ba'i phyir brtson 'grus rtsom mo/ /bde ba yang ma yin sdug bsngal yang ma yin pa'i tshor ba myong ba las ni gti mug gi kun nas nyon mongs pa bsal ba'i phyir brtson 'grus rtsom ste/
24b7(mdo sde): yang dag pa ji lta ba bzhin du tshor ba rnam pa gsum shes par byed do/ /de'i tshe na ji tsam du tshor bar 'gyur ba gal te bde bar tshor ba dang / sdug bsngal bar tshor ba dang / bde ba yang ma yin sdug bsngal yang ma yin pa'i tshor
24b8(mdo sde): ba kun la'ang mi chags te/ ring du gyur na 'ang 'dod chags kyi kun nas nyon mongs pa dang bral bar 'gyur/ zhe sdang gi kun nas nyon mongs pa dang bral bar 'gyur/ gti mug gi kun nas nyon mongs pa dang bral bar 'gyur te/
25a1(mdo sde): tshor ba 'byung ba'i dus na tshor ba'i phung po la yang dag pa ji lta ba bzhin mi rtag pa dang / yang dag pa ji lta ba bzhin du mthong zhing shes par 'gyur ro/ /gal te de ltar shes nas tshor ba'i phung po la 'dod pa'i chags pa yongs
25a2(mdo sde): su gcod par 'gyur te/ yongs su gcod pa'i tshor ba'i phung po la zhugs pas 'dod cing chags pa'i lam dag tu tshor ba rnams kyis nyon mongs par mi 'gyur ro/ /de ltar byang chub sems dpa' rnams kyis gal te de ltar yang
25a3(mdo sde): dag pa ji lta ba bzhin tshor ba'i phung po rtogs shing yang dag pa ji lta ba bzhin tshor ba'i phung po shes nas tshor ba'i phung po'i kun 'byung dang / tshor ba'i phung po'i 'gog pa dang / tshor ba'i phung po'i 'gog pa'i lam yongs su shes
25a4(mdo sde): par 'gyur ro/ /de nas tshor ba'i phung pos ma skyes pa la mtshan nyid du shes/ ma skyes pa'i mtshan nyid kyis tshor ba'i phung po la mtshan ma med pa khong du chud cing rtogs par 'gyur ro/ /'jig rten 'dzin 'di dag ni byang chub sems
25a5(mdo sde): dpa' sems dpa' chen po rnams tshor ba'i phung po rnam par 'byed pa la rtog pa zhes bya'o/ /'jig rten 'dzin de la ji ltar na byang chub sems dpa' sems dpa' chen po rnams 'du shes kyi phung po rnam par 'byed pa la
25a6(mdo sde): rtog ce na/ byang chub sems dpa' sems dpa' chen po rnams yang dag pa ji lta ba bzhin 'du shes kyi phung po la rtog pa'i tshe 'du shes kyi phung po de phyin ci log las skyes te yang dag pa ma yin/ snying po med pa/ mi brtan pa/
25a7(mdo sde): thog ma nas ma skyes pa'i mtshan nyid chad pas rgyu dang rkyen 'dus pa dang sngon gyi las kyi mthu las byung ba mthong ngo / /yang 'di snyam du phung po ma yin pa ni 'du shes kyi phung po ste yang dag pa ma yin pa'i phung po ni 'du shes kyi phung po'o/ /phyin ci log gi phung po ni 'du shes
25a8(mdo sde): kyi phung po'o/ /'du shes kyi phung po la 'du shes kyi phung po'i mtshan ma med pa ni dper na dbyar gyi smig rgyu ba lta bu ming tsam ste/ smig rgyu ba'i phung po dang 'dra bar 'du shes kyi phung po 'di yang de dang 'dra ste/ rnam par shes pa'i 'du shes kyis
25b1(mdo sde): 'du shes zhes btags so/ /bus pa so so'i skye bo ni yang dag pa ma yin pa 'du shes 'dis bcings te/ bde bar rnam par shes/ sdug bsngal du rnam par shes/ bde ba yang ma yin sdug bsngal yang ma yin par rnam par shes/
25b2(mdo sde): grang ba dang tsha bar rnam par shes/ skyes pa dang bud med du rnam par shes/ lam rgyud lngar 'khor bar rnam par shes/ 'dus par rnam par shes/ gyes par rnam par shes/ 'das par rnam par shes/ ma 'ongs par rnam par shes/
25b3(mdo sde): da ltar gyir rnam par shes bzang por rnam par shes/ ngan par rnam par shes/ yod par rnam par shes/ med par rnam par shes so/ /bus pa so so'i skye bo'i 'du shes ni phyin ci log yang dag pa ma yin pa'i dbang du gyur pas rgyu dang rkyen
25b4(mdo sde): la rag lus te 'du shes kyi phung po zhes btags pa tsam du zad do/ /de la ni nang ngam phyi rol na 'du shes zhes bya ba med de bus pa so so'i skye bo dag ni yang dag pa ma yin pa'i 'du shes kyis bcings pas 'dod chags su rnam par
25b5(mdo sde): shes/ zhe sdang du rnam par shes/ gti mug du rnam par shes/ bu dang chung mar rnam par shes so/ /bus pa so so'i skye bo dag ni 'du shes kyi phung po la gnas te yang dag pa ma yin pa'i lam la chags pas 'du shes kyi phung pos
25b6(mdo sde): 'khor ba na 'khor bar 'gyur te/ yang dag pa ji lta ba bzhin du 'du shes kyi phung po yang dag pa ma yin par mi rtogs so/ /bus pa so so'i skye bo dag ni bdag du 'du shes/ pha rol por 'du shes so/ /skyes pa dang bud med du
25b7(mdo sde): 'du shes te 'du shes kyi phung pos bcings pas rnam par ma grol te/ bdag 'du shes kyi phung po yin pa dang / bdag gi ba 'du shes kyi phung po yin par chags shing 'dzin to/ /bdag cag ni bus pa so so'i skye bo'i rjes su
25b8(mdo sde): bslab par mi bya'o/ /byang chub sems dpa' sems dpa' chen po rnams de ltar yang dag par ji lta ba bzhin du 'du shes kyi phung po la rtog pa na 'du shes kyi phung po de la 'du shes kyi phung por mi dmigs pa na smig rgyu
26a1(mdo sde): ba'i phung po la smig rgyu ba'i phung por mi dmigs pa bzhin no/ /byang chub sems dpa'i 'du shes kyi phung po la smig rgyu ba nyid mthong bas 'das pa'i 'du shes kyi phung po la mi chags/ mi len mi zhen/ ma 'ongs pa'i 'du
26a2(mdo sde): shes kyi phung po la mi chags mi len/ mi zhen/ da ltar gyi 'du shes kyi phung po la mi gnas/ bdag dang gzhan du rnam par mi rtog ste/ 'du shes kyi phung po 'gog pa la nan tan byed cing 'du shes kyi phung po'i lam ma skyes par khong
26a3(mdo sde): du chud do/ /'du shes kyi phung po la 'ongs pa'i gnas dang / song ba'i gnas yod par mi mthong ste/ phyin ci log dang ldan pa dang / sngon gyi las kyi rgyu las skyes te/ da ltar gyi rkyen gyis rnam par bcings so/ /phung po med pa ni
26a4(mdo sde): 'du shes kyi phung po'o/ /'du shes kyi phung po la 'ongs pa'i gnas kyang med/ song ba'i gnas kyang med par 'byed cing rtog na 'du shes kyi phung po ma skyes par khong du chud do/ /'du shes kyi phung po dgag par rnam par mi
26a5(mdo sde): rtog pa ni 'du shes kyi tshor ba thams cad dgag pa'i phyir yang dag pa ji lta ba bzhin shes shing mthong ba la gnas pa'i phyir ro/ /byang chub sems dpa' yang dag pa ji lta ba bzhin du 'du shes kyi phung po la rtog pa'i tshe 'du shes
26a6(mdo sde): kyi phung po dang bral te 'du shes kyi lam la mi gnas pa 'du shes kyi phung po yang dag pa ji lta ba bzhin du shes shing mthong ba la gnas pa dang / 'du shes kyi phung po la mi chags par yang dag pa ji lta ba bzhin du 'du shes kyi phung po
26a7(mdo sde): thams cad rnam par 'byed cing rtog pa dang / yang dag pa ji lta ba bzhin du 'du shes kyi phung po'i kun 'byung dang / 'gog pa dang / zad pa shes so/ /'jig rten 'dzin de ltar na byang chub sems dpa' sems dpa' chen po rnams
26a8(mdo sde): 'du shes kyi phung po rnam par 'byed pa rtog pa zhes bya ste/ 'du shes kyi phung po la chags pa dang bral bas 'du shes kyi phung po la chags pa gcad pa'i lam la nan tan byed par 'gyur ro// // 'jig rten 'dzin ces bya ba'i
26b1(mdo sde): mdo/ /bam po gnyis pa/ 'jig rten 'dzin de la ji ltar na byang chub sems dpa' sems dpa' chen po 'du byed kyi phung po rnam par 'byed pa la rtog pa zhe na/ 'jig rten 'dzin byang chub sems dpa' sems dpa'
26b2(mdo sde): chen po 'du byed kyi phung po 'di ni phyin ci log las skyes te/ yang dag pa ma yin pa'i kun du brtags pa las brtags pa tsam du yod pas brtags so/ /byang chub sems dpa' de'i tshe lus kyis 'du byed pa dang / ngag gis
26b3(mdo sde): 'du byed pa dang / yid kyis 'du byed pa dang / kun la mi gtsang ba dang / mi rtag pa dang / sdug bsngal ba dang / stong pa nyid dang / bdag med par rtog go/ /de ltar rtog pa'i tshe 'di snyam du phung po ma yin pa ni 'du byed kyi phung po'o/ /
26b4(mdo sde): sdug bsngal gyi phung po ni 'du byed kyi phung po'o/ /rten cing 'brel te 'byung ba'i phung po ni 'du byed kyi phung po'o/ /gzugs brnyan gyi phung po ni 'du byed kyi phung po'o/ /'du byed kyi phung po ni mi 'phel ba/ mi 'bri ba/
26b5(mdo sde): ma bsdus pa'o/ /lus kyis 'du byed pa dang / ngag gis 'du byed pa dang / yid kyis 'du byed pa byas pa med de/ mkhas pa dag ni 'du byed kyi phung po de la mi chags/ mi len to/ /de ci'i phyir zhe na/ lus kyis 'du byed pa
26b6(mdo sde): rnams lus kyi nang na mi gnas/ lus kyi phyi rol na mi gnas/ gnyi ga'i bar na mi gnas so/ /ngag gis 'du byed pa dang yid kyis 'du byed pa yang de bzhin du nang na mi gnas/ phyi rol na mi gnas/ gnyi ga'i bar na mi
26b7(mdo sde): gnas te/ 'du byed kyi phung po la 'du byed kyi phung po'i mtshan nyid med do/ /de ci'i phyir zhe na/ 'du byed kyi phung po de ni rgyu dang rkyen mang po dang / phyin ci log dang / yang dag par ma yin pa dang / sngon gyi las kyi 'bras bu rnam par smin pa
26b8(mdo sde): las skyes te rgyu dang rkyen gyis bzung bas na 'du byed rnams byas par gyur to/ /lus kyis 'du byed pa dang / ngag gis 'du byed pa dang / yid kyis 'du byed pa kun kyang yang dag par 'du bya ba ma yin/ ci'ang 'du byed pa med de/ yang
27a1(mdo sde): dag pa ma yin pa las 'du byed pa/ phyin ci log tu 'du byed pa ste/ de bas na 'du byed ma yin pa la 'du byed kyi phung po zhes btags so/ /de ci'i phyir zhe na/ mkhas pa de dag gis ni/ 'du byed kyi mtshan nyid la ma nges
27a2(mdo sde): pas lus kyis 'du byed pa dang / ngag gis 'du byed pa dang / yid kyis 'du byed pa dag gnas 'di na 'am/ gnas gzhan na 'am/ nang ngam/ phyi rol na gnas par ma nges pa'i phyir ro/ /lus dang / ngag dang / yid kyis 'du byed pa yang 'du byed
27a3(mdo sde): kyi mtshan nyid du nges pa med/ dmigs su med/ brjod du med na/ 'du byed kyi phung po dmigs su yod pa 'am brjod du yod pa lta ci smos te/ de bas na phung po med pa ni 'du byed kyi phung po zhes bya'o/ /bus pa so so'i skye bo dag ni phyin ci
27a4(mdo sde): log tu 'du shes bskyed nas lus dang / ngag dang / yid kyi 'du byed pa la chags te/ 'du byed kyi phung po la rnam par rtog pas 'du byed kyi phung pos bcings te 'khor ba na 'khor bar gyur to/ /bus pa so so'i skye bo dag phyin ci log gi dbang du
27a5(mdo sde): gyur pas lus dang / ngag dang / yid kyi 'du byed skyed de/ de la 'dzin cing chags pas chos ma yin pa la chos su 'du shes/ phung po med pa la phung por shes so/ /phyin ci log gi 'du byed la chags pas des rnam par bcings te lam
27a6(mdo sde): rgyud lngar 'khor zhing rtag tu lus dang / ngag dang / yid kyi 'du byed kyi rjes su spyod de yang dag pa ji lta ba bzhin mi rtogs/ yang dag pa ji lta ba bzhin du 'du byed kyi phung po ma rtogs pas lus dang / ngag dang / yid kyi sgo nas 'du byed
27a7(mdo sde): rnams bskyed par gyur to/ /bus pa so so'i skye bo dag phyin ci log la chags pa'i phyir/ de kho na nyid ma yin pa'i chos la chags pa'i phyir/ yang dag pa ma yin pa la chags pa'i phyir 'du byed kyi phung po zhes bya'o/ /'jig rten 'dzin
27a8(mdo sde): b yang chub sems dpa' rnams 'di la de ltar yang dag pa ji lta ba bzhin du brtags na 'du byed rnams kyi dngos po med de rab tu mthu chung ba rgyu dang rkyen mang po 'dus pa las 'du byed kyi phung po zhes brjod cing btags te de la yang dag par
27b1(mdo sde): 'du byed kyi phung po med par rtogs so/ /phung po med pa ni 'du byed kyi phung po'o/ /thog ma nas ma skyes pa ni 'du byed kyi phung po'o/ /rang bzhin med pa ni 'du byed kyi phung po'o/ /'du byed rnams kyi snga ma'i mtha' yang dmigs su med/ phyi ma'i mtha'
27b2(mdo sde): yang dmigs su med/ bar gyi mtha' yang dmigs su med de mi gnas pas 'du byed rnams ni skad cig gcig gis skye zhing 'gog pa'i chos can no/ /'jig rten 'dzin byang chub sems dpa' rnams de ltar yang dag pa ji lta ba bzhin du
27b3(mdo sde): 'du byed kyi phung po la stong pa nyid dang / dmigs su med pa dang / sra ba'i rang bzhin med pa dang / spu'i nyag ma tsam yang dmigs su med par rtogs so/ /de ltar bsams nas bus pa so so'i skye bo dag snying po med pa'i chos kyis rnam
27b4(mdo sde): par bcings pa dang / 'du byed kyi phung pos rnam par bcings pa dang / chags pas rnam par bcings te/ lus dang / ngag dang / yid kyi sgo nas 'du byed pa bskyed do/ /bdag 'du byed pa dang / bdag gi bar 'du byed pa bskyed do/ /de lta bu'i
27b5(mdo sde): las bskyed pas 'du byed kyi phung pos rnam par bcings nas 'du byed kyi phung po nyid ma rig pa gti mug yin par mi shes te 'du byed kyi phung po la yang dag par rtog go/ /de ltar phyin ci log gi dbang du gyur pas de la
27b6(mdo sde): chags shing 'dzin to/ /gang zag des de ltar 'du byed kyi phung po la chags shing 'dzin pas bar bar ni bde bar byed/ bar bar ni sdug bsngal bar 'du byed/ bar bar ni bde ba'ang ma yin sdug bsngal yang ma yin par 'du byed do/ /
27b7(mdo sde): gang zag des bde ba la 'du byed pas bde ba'i lus thob bo/ /sdug bsngal la 'du byed pas sdug bsngal gyi lus thob bo/ /bde ba yang ma yin sdug bsngal ba yang ma yin pa la 'du byed pas bde ba yang ma yin sdug bsngal ba yang ma yin
27b8(mdo sde): pa' lus thob bo/ /gang zag des bde ba'i lus thob pas de la 'dod pa bskyed do/ /sdug bsngal gyi lus thob pas zhe sdang bskyed do/ /bde ba yang ma yin sdug bsngal ba yang ma yin pa'i lus thob pas gti mug bskyed do/ /
28a1(mdo sde): gang zag des de ltar 'dod chags dang / zhe sdang dang / gti mug gi dbang du gyur pas 'du byed kyi nyes pa'i skyon ma mthong nas/ lus dang ngag dang / yid kyi 'du byed rnam par ma dag go/ /gang zag de da ltar lus dang / ngag dang /
28a2(mdo sde): yid kyi 'du byed rnam par ma dag pas rnam par ma dag pa'i lam du ltung bar gyur pa ni 'di lta ste/ sems can dmyal ba dang / byol song dang / yi dags so/ /ji ste skad cig tsam de las thar te lha dang mir skyes na yang lus dang / ngag
28a3(mdo sde): dang / yid kyi 'du byed la shin du chags te 'du byed kyi phung po la rab tu chags so/ /byang chub sems dpa' sems dpa' chen po rnams ni de ltar yang dag pa ji lta ba bzhin du rtogs so/ /bdag cag kyang bus pa so so'i skye bo'i rjes
28a4(mdo sde): su bslab par mi bya'i/ bdag cag gis lus dang / ngag dang yid kyi 'du byed rnam par dag par sbyangs te 'du byed kyi phung po la chags par mi bya/ 'du byed kyi phung po'i nyes pa'i skyon shin tu brtags te/ 'du byed kyi phung po las
28a5(mdo sde): 'byung ba'i lam btsal bar bya'o/ /gang de ltar rtog pa ni yang dag pa ji lta ba bzhin du 'du byed kyi phung po la rtog pa zhes bya ste/ de ni yang dag par 'du byed kyi phung po mi rtag pa la rtog pa zhes bya'o/ /de'i tshe na yang dag
28a6(mdo sde): pa ji lta ba bzhin du 'du byed rnams dang / 'du byed kyi kun 'byung ba dang / 'du byed kyi 'gog pa dang / 'du byed kyi 'gog pa'i lam la mi 'dzin/ mi chags/ mi zhen to/ /'du byed rnams la yang mi chags mi zhen to/ /'du byed kyi phung
28a7(mdo sde): po la yang mi chags so/ /de ltar rtog pa'i tshe 'du byed kyi mtshan ma dang bral te 'du byed kyang 'du byed kyi phung po'i lam med par rtogs te 'du byed thams cad la stong pa nyid du rtogs pa'i 'du byed thams cad la skyo zhing skrag
28a8(mdo sde): pa dang 'byung ba'i sems skye'o/ /rnam par dag pa'i lus dang ngag dang yid kyi 'du byed 'ba' shig la mngon par 'du byed do/ /'du byed kyi mtshan ma rnam par bshig pa dang / 'du byed kyi phung po'i mtshan ma las ring du gyur pas/
28b1(mdo sde): gang zag des ji tsam du lus thob par gyur pa de yongs su dag par 'gyur ro/ /de ci'i phyir zhe na/ gang zag de ni lus kyi las rnam par dag /ngag gi las rnam par dag /yid kyi las rnam par dag pa'o/ /lus kyi 'du byed rnam par dag /
28b2(mdo sde): ngag gi 'du byed rnam par dag /yid kyi 'du byed rnam par dag pa'o/ /gang zag de ni 'du byed kyi phung po dang bral ba/ 'du byed kyi phung po'i mtshan ma dang bral ba/ chos rnams kyi dngos po'i mtshan ma rnam par 'jig pa'o/ /de ltar yang dag
28b3(mdo sde): pa ji lta ba bzhin du rtog pa'i tshe 'du byed kyi phung po rnams gang nas kyang ma 'ongs gang du 'ang mi 'gro bar rtogs te/ 'du byed rnams nges par skye ba'i mtshan ma'am/ nges par 'gog pa'i mtshan mar mi dmigs so/ /des 'du byed
28b4(mdo sde): rnams la skye ba dang 'gog pa'i mtshan ma med par rtogs te/ 'du byed thams cad skye ba dang 'gog pa'i mtshan ma ma yin no/ /gang zag de 'du byed thams cad la skye ba dang 'gog pa'i mtshan ma med par rtogs nas skyo zhing spong
28b5(mdo sde): ba'i sems skyes te/ yang dag pa ji lta ba bzhin du 'du byed rnams kyi kun 'byung dang 'gog pa'i mtshan ma rtogs shing chud par 'gyur ro/ /'du byed rnams ma skyes pa'i mtshan nyid du rig kyang 'du byed kyi mtshan nyid shin tu
28b6(mdo sde): mi rtogs so/ /de ci'i phyir zhe na/ 'jig rten 'dzin 'du byed kyi phung po la nges pa'i mtshan nyid med pa'i phyir ro/ /'di lta ste/ chu shing la sra ba'i mtshan nyid kyang mi rnyed/ mi sra ba'i mtshan nyid kyang mi rnyed pa de bzhin du 'du byed kyi mtshan
28b7(mdo sde): nyid kyang mi rnyed pa de bzhin du 'du byed kyi mtshan nyid kyang de bzhin te sra ba'i mtshan nyid kyang mi rnyed la mi sra ba'i mtshan nyid kyang mi rnyed do/ /'jig rten 'dzin de ltar na byang chub sems dpa' sems dpa' chen po rnams 'du byed kyi phung po la'ang 'jug pa yid la byed pa'i rnam par 'byed
28b8(mdo sde): pa la rtog pa zhes bya'o/ /'jig rten 'dzin de la ji ltar na byang chub sems dpa' sems dpa' nan po rnams yang dag pa ji lta ba bzhin du rnam par shes pa'i phung po rnam par 'byed pa la rtog pa zhe na/ byang chub sems dpa' sems dpa' chen po rnams phung
29a1(mdo sde): po ma yin pa la rnam par shes pa'i phung por rtog / phyin ci log gi phung po la rnam par shes pa'i phung por rtog /yang dag pa ma yin pa'i phung po la rnam par shes pa'i phung por rtog go/ /de ci'i phyir zhe na/
29a2(mdo sde): 'jig rten 'dzin rnam par shes pa'i phung po de ni phyin ci log las skyes te/ yang dag pa ma yin pa'i rkyen gyis bcings pas sngon gyi las kyis yod par gyur te/ da ltar gyi rkyen la rag lus pas rgyu dang rkyen mang po la rag
29a3(mdo sde): lus pa'i phyir yang dag pa ma yin pa ci yang med pa'i rnam par brtags pa las rnam par shes pa las skyes so/ /rnam par shes pa'i phyir rnam par shes pa zhes bya ste/ rnam par rtog pa'i blo 'khrul pa las bla thabs
29a4(mdo sde): su yod par gyur te shes pa yod pas rnam par shes pa zhes bya'o/ /dngos po rnam pa sna tshogs su shes pa'i phyir/ sems kyi las bskyed pa'i phyir/ bsams pa sems pa'i phyir rkyen mang po las mtshan ma skye ba'i
29a5(mdo sde): phyir/ rnam pa sna tshogs su sems skye ba'i phyir na rnam par shes pa'i phung po zhes bya'o/ /shes pa las rnam par shes pa'i gzugs byung ste sems kyi las ston pa'i phyir/ bsam pa sdug pa'i phyir/ rnam par
29a6(mdo sde): shes pa'i phung po zhes bya ste/ de la sems dang yid dang / rnam par shes pa zhes kyang bya ste/ thams cad kyang yid kyi las kyis rnam par rtog pas rnam par shes pas bsdus te mtshan nyid du rnam par shes/ 'du byed du rnam
29a7(mdo sde): pa shes/ rang bzhin du rnam par shes pas rnam par shes pa'i phung po zhes bya'o/ /de ltar phung po ma yin pa ni rnam par shes pa'i phung po ste/ ma skyes pa ma byung ba/ ma byas pa'o/ /phyin ci log dang ldan pa'i rkyen kyis yang dag
29a8(mdo sde): pa ma yin par shes pa'i phyir rnam par shes pa'i phung po zhes bya'o/ /de ci'i phyir zhe na/ rnam par shes pa'i phung po de ni rgyu dang rkyen mang po las skyes te/ rang bzhin dang go rims dang rgyun las skyes pa med de skad cig skad cig
29b1(mdo sde): gis skye zhing 'gog ste/ rnam par shes pas phung po'i mtshan nyid bskyed pa ma yin no/ /de ci'i phyir zhe na/ rnam par shes pa skyes pa'i nges pa dmigs su med la skye ba'i mtshan nyid kyang dmigs su med pa'i phyir ro/ /nges pa dang
29b2(mdo sde): mtshan nyid dmigs su med pa'i phyir/ ngo bo nyid kyi rang bzhin med pa'i phyir/ rang gi mtshan nyid med pa'i phyir/ sra ba'i rang bzhin mi rnyed pa'i phyir na mkhas pa dag ni yang dag pa ji lta ba bzhin du rtog ste/ phung po ma yin pa la rnam
29b3(mdo sde): par shes pa'i phung por khong du chud do/ /bus pa so so'i skye bo dag rnam par shes pa'i phung po ma yin pa la rnam par shes pa'i phung por 'du shes te log par rnam par rtog pa dang / phyin ci log dang ldan pa'i yang dag pa ma yin
29b4(mdo sde): par rtog pa'i blos rnam par bcings pas rnam par shes pa'i phung por nan tan gyis brtags nas rnam par shes pa'i phung por chags/ rnam par shes pa'i bya ba la gnas/ rnam par shes pa'i rnam pa la brten te bsam pa'i
29b5(mdo sde): sems pa bstan pa'i phyir rnam par shes pa'i phung po bskyed do/ /gang zag de rnam pa sna tshogs su rnam par rtog pa'i nang gi rnam par shes pa la chags/ phyi'i rnam par shes pa la chags/ phyi nang gi rnam par shes pa la chags/ ring
29b6(mdo sde): ba'i rnam par shes pa la chags/ nye ba'i rnam par shes pa la chags te rnam par shes pas mtshan mar rnam par brtags pas rnam par shes pa'i phung po bskyed do/ /gang zag de rnam par rtog pa'i 'du shes kyis sems dang /
29b7(mdo sde): yid dang / rnam par shes pa zhes bla dgas su btags te/ 'di ni sems so/ /'di ni yid do/ /'di ni rnam par shes pa'o zhes nan tan gyis btags te/ de ltar sems kyi mtshan nyid rnam pa sna tshogs 'byung bar shes
29b8(mdo sde): so/ /bus pa so so'i dag rnam par shes pa'i phung po la chags te rnam par shes pa'i phung pos rnam par bcings so/ /sems dang yid dang / rnam par shes pa 'dus pa las rnam pa sna tshogs su rnam
30a1(mdo sde): par shes pa'i phung por skyes so/ /rnam par rtog pa'i yang dag pa ma yin pa'i dngos po'i phyir/ mtshan nyid gcig pa'i phyir nges pa'i mtshan nyid gcig pa'i phyir sems de dang / yid de dang / rnam par
30a2(mdo sde): shes pa de thob cing chags pa rnam par 'byed pa la mkhas pa thob par 'gyur ro/ /gang zag de rnam par shes pa'i phung po la rten cing gnas te rnam par shes pa la chags pas 'das pa'i rnam par shes pa'i
30a3(mdo sde): phung po la yod par chags shing 'dzin to/ /ma 'ongs pa'i rnam par shes pa'i phung po la yang yod par 'dzin cing chags so/ /bus pa so so'i skye bo dag mthong ba dang / thos pa dang / tshor ba dang / shes pa'i chos la
30a4(mdo sde): rnam par shes pa'i phung por chags te yod par 'dzin to/ /gang zag de mthong ba dang / thos pa dang / tshor ba dang / shes pa'i chos la chags shing 'dzin te/ rnam par shes pa'i phung pos rnam par bcings pas
30a5(mdo sde): shes pa la gtso bor 'dzin to/ /sems dang / yid dang / rnam par shes pa 'dus pa'i dbang du gyur pas 'khor bar 'khor ba na 'di lta ste/ 'jig rten 'di nas 'jig rten pha rol du/ 'jig rten pha rol nas 'di
30a6(mdo sde): dag du'o/ /de dag kyang rnam par shes pa'i phung pos rnam par bcings pas yang dag pa ji lta ba bzhin du rnam par shes pa'i phung por mi shes so/ /rnam par shes pa'i phung po ni yang dag pa ma yin na phyin ci log dang
30a7(mdo sde): ldan pa'i rgyu las thos pa dang / mthong ba dang / tshor ba dang / shes pa'i chos rnams byung ste de la yang dag pa'i rnam par shes pa med do/ /de ltar yang dag pa ji lta ba bzhin du mi rtogs pas na/ bar bar ni dge ba'i rnam par
30a8(mdo sde): shes pa 'byung / bar bar ni mi dge ba'i rnam par shes pa 'byung / bar bar ni dge ba dang mi dge ba'i rnam par shes pa 'byung ste/ gang zag de rtag tu rnam par shes pa'i rjes su spyod kyang rnam par shes pa skye ba'i gnas
30b1(mdo sde): mi shes/ rnam par shes pa'i yang dag pa ji lta ba'i mtshan nyid mi shes so/ /'jig rten 'dzin byang chub sems dpa' sems dpa' chen po rnams de la yang dag pa ji lta ba bzhin du rtog pas rnam par shes pa'i phung po ni
30b2(mdo sde): yang dag pa ma yin pa'i rnam par shes pa las byung bar rtogs so/ /'di lta ste/ mthong ba dang / thos pa dang / tshor ba dang / shes pa'i chos rnams rgyu dang rkyen mang po las byung bar shes so/ /chos med pa las chos su 'du shes pas rnam par
30b3(mdo sde): shes pa'i phung por chags par gyur to/ /bdag cag gis bus pa so so'i skye bo'i rjes su bslab par mi bya'i bdag cag gis rnam par shes pa yang dag pa ji lta ba bzhin du 'byed pa la brtag pa dang yang dag pa ji lta ba bzhin du rnam par
30b4(mdo sde): shes pa'i phung po 'byed pa la brtag par bya'o/ /byang chub sems dpa' rnams yang dag pa ji lta ba bzhin du rtog pa'i tshe rnam par shes pa'i phung po de yang dag pa ma yin pa phyin ci log par shes te/ thog ma nas skyes pa'i mtshan nyid du
30b5(mdo sde): shes so/ /phung po ma yin pa ni rnam par shes pa'i phung po'o/ /gzugs brnyan gyi phung po ni rnam par shes pa'i phung po'o/ /sgyu ma'i phung po ni rnam par shes pa'i phung po ste/ dper na sgyu ma mkhan gyis sgyu ma'i mi byas na mi de'i rnam par shes
30b6(mdo sde): pa de ni nang na 'ang mi gnas/ phyi rol na yang mi gnas/ gnyi ga'i bar na yang mi gnas pa ltar rnam par shes pa'i rang bzhin kyang de dang 'dra ste/ yang dag pa ma yin pa'i rkyen mang po dang rnam par rtog pa las skyes te yang dag pa'i dngos po
30b7(mdo sde): med do/ /'khrul 'khor gyi mi ltar rnam par shes pa'ang de dang 'dra ste phyin ci log dang yang dag pa ma yin pa'i rgyu rkyen mang po 'dus pa las yod par gyur to/ /de ltar rtog pa'i tshe rnam par shes pa mi rtag pa dang / sdug bsngal ba dang /
30b8(mdo sde): mi gtsang ba dang / bdag med par shes so/ /rnam par shes pa'i mtshan nyid la sgyu ma lta bur shes pa dang / rnam par shes pa'i rang bzhin la sgyu ma lta bur rtogs so/ /byang chub sems dpa'as de'i tshe 'di 'di snyam du 'jig rten 'di dag ni shin tu
31a1(mdo sde): myos shing gti mug gis ldongs so/ /'di lta ste/ rnam par brtags pa'i rnam par shes pa las 'jig rten 'byung ste/ sems dang / yid dang / rnam par shes pa'i 'dus pas na khams gsum 'di ni rnam par shes pa tsam mo/ /
31a2(mdo sde): de ltar sems dang yid kyi rnam par shes pa ni gzugs med/ phyogs med/ chos kyi nang na mi gnas/ chos kyi phyi rol na mi gnas so/ /bus pa so so'i skye bo dag ni yang dag pa ma yin pa dang ldan pas rnam par bcings pa'i phyir rnam par
31a3(mdo sde): shes pa'i phung po la bdag dang / bdag gi bar 'dzin cing chags so/ /gang zag de ni rnam par shes pa'i phung po nang na gnas par 'dzin/ rnam par shes pa'i phung po phyi rol na gnas par 'dzin/ rnam par shes pa'i phung po phyi nang gnyis
31a4(mdo sde): ka na gnas par 'dzin/ rnam par shes pa'i phung po de bdag dang gzhan la gnas par 'dzin to/ /phung po la ni skye ba dang grub pa'i mtshan nyid med do/ /rnam par shes pa'i phung po'i mtshan nyid ni rgyu dang rkyen mang po las skyes so/ /'jig rten 'dzin
31a5(mdo sde): byang chub sems dpa' sems dpa' chen po de ltar rten cing 'brel te 'byung ba'i chos la de ltar rtog pa ni phung po ma yin pa ni rnam par shes pa'i phung por rtogs so/ /mos pas rjes su rnam par 'byed cing brtags nas ji tsam du rnam par
31a6(mdo sde): shes par brtags pa thams cad yang dag pa ji lta ba bzhin du khong du chud cing rtogs so/ /byang chub sems dpas rnam par shes pa'i phung po'i dben pa shes nas dmigs pa thams cad dang / shes par bya ba'i thams cad yongs su bcom mo/ /
31a7(mdo sde): 'jig rtan 'dzin byang chub sams dpa' sems dpa' chen pos de ltar rnam par shes pa'i phung po rtogs te/ rnam par shes pa'i phung po la skye ba med pa dang / ma byas pa dang / ma byung ba dang mi gzung ba dang / mi 'dzin par shes na de dag kyang
31a8(mdo sde): rkyen mang po las skyes te/ rkyen mang po 'dus pa las yod par gyur to/ /mthong ba dang / thos pa dang / tshor ba dang / rnam par shes pa'i chos kyi rkyen kyis yod par gyur te thog ma'i mtha' nas stong ngo / /de ltar rnam par shes pa'i phung po la
31b1(mdo sde): rtog pa'i tshe rnam par shes pa'i phung po la ma byas pa dang ma byung bar shes te/ gtso bor mi 'dzin mi chags so/ /'jig rten 'dzin byang chub sems dpa' sems dpa' chen po rnams de ltar yang dag pa ji lta ba bzhin du rnam par shes pa'i
31b2(mdo sde): phung po rnam par 'byed pa dang 'jug pa la rtog go/ /byang chub sems dpa' gang de ltar thabs mkhas pas phung po lnga la 'jug pa dang / de ltar thabs mkhas pas yang dag pa ji lta ba bzhin du nye bar len pa'i phung po lnga la rtog pa
31b3(mdo sde): ni phung po lnga ni kun 'byung ba dang / 'gog pa dang / lam la 'jug pa shin tu mkhas pa zhes bya'o/ /phung por mtshan mar 'dzin pa yongs su bcad pas yang dag pa ji lta ba bzhin du phung po lnga'i thabs shes so/ /thabs des na nye bar len pa'i
31b4(mdo sde): phung po lnga la mi chags/ mi 'dzin mi zhen/ 'ching bar mi 'gyur ro/ /yang dag pa ji lta ba bzhin du gzugs shes/ yang dag pa ji lta ba bzhin du gzugs kyi mi rtag pa'i mtshan nyid de shes so/ /de ltar byang chub sems dpas gzugs la
31b5(mdo sde): chags pa 'byung na de ma thag tu sel cing gcod do/ /de bzhin du yang dag pa ji lta ba bzhin du tshor ba dang / 'du shes dang / 'du byed dang / rnam par shes pa shes te/ yang dag pa ji lta ba bzhin du tshor ba dang / 'du shes dang / 'du byed dang / rnam par shes
31b6(mdo sde): pa'i mi rtag pa'i mtshan nyid kyang shes so/ /gal te tshor ba dang 'du shes dang / 'du byed dang rnam par shes pa la chags pa 'byung na de ma thag tu sel cing gcod par 'gyur ro/ /byang chub sems dpa' nye bar len pa'i phung po lnga la 'dod cing chags
31b7(mdo sde): pa yongs su bcad pas nges pa'i phung po lnga'i thabs khong du chud pa'i rjes su 'jug go/ /de ltar rtog pa'i tshe nye bar len pa'i phung po lnga'i skye zhing 'gog pa'i mtshan ma phra mo la yang mkhas par 'gyur ro/ /'jig rten 'dzin de la ji ltar na byang
31b8(mdo sde): chub sems dpa' sems dpa' chen po rnams nye bar len pa'i phung po lnga'i skye zhing 'gog pa'i mtshan ma shin tu phra ba rnam par 'byed pa la rtog pa zhe na/ byang chub sems dpa' sems dpa' chen po rnams sems can thog ma mngal du zhugs
32a1(mdo sde): nas nur nur por gyur pa na lnga phung snga ma 'gags phung po lnga gzhan zhig skyes te/ de nas phung po lnga'i skye zhing 'gog pa'i mtshan nyid rtogs te rnam par shes pa snga ma 'gags mod kyi phung po lnga la gang zag de rnam par shes
32a2(mdo sde): pa'i phung po la gtso bor 'dzin to/ /rnam par shes pas rnam par bcings pas rnam par shes pa'i phung po'i ro la chags nas rnam par shes pa'i phung po'i mtshan nyid kyang brjod do/ /'di lta ste/ sems dang / yid dang / rnam par shes pa'i rjes
32a3(mdo sde): su ro la chags pas rnam par shes pa'i phung po la chags shing 'dzin to/ /gang zag de rnam par shes pas rnam par bcings te/ rnam par shes pa'i phung po de dang 'brel pas sems dang yid kyang rnam par shes pa'i dbang du gyur te sems dang yid kyang
32a4(mdo sde): rnam par shes pa'i rgyu dang rkyen gyi mthus bus pa so so'i skye bor skye ste/ gal te bsam pa tha ma bskyed na lus tha ma thob par 'gyur/ bsam pa mchog bskyed na lus mchog thob bo/ /bsam pa 'bring du bskyed na lus 'bring por
32a5(mdo sde): thob par 'gyur te/ gang zag de sems dang yid dang / rnam par shes pa de'i rjes su spyod pa'i mthus skye mched rnams la rten cing gnas pa skyes par gyur to/ /rnam par shes pa'i phung po la chags pas skye ba dang / rga ba dang / na ba dang /
32a6(mdo sde): 'chi ba dang / yid blong ba dang / slos pa'i mya ngan dang / sdug bsngal las rnam par ma grol to/ /byang chub sems dpas de la da ltar yang dag pa ji lta ba bzhin du rnam par shes pa'i phung po rtogs te/ yang dag pa ji lta ba bzhin du rnam par shes
32a7(mdo sde): pa'i phung po'i mi rtag pa'i mtshan nyid rtogs pas 'dus pa'i rnam par shes pa'i phung po la yang mi chags mi 'dzin to/ /phung po ma yin pa ni rnam par shes pa'i phung por shes so/ /ma 'ongs pa'i rnam par shes pa'i phung po la yang mi
32a8(mdo sde): chags mi 'dzin to/ /phung po ma yin pa la rnam par shes pa'i phung por shes so/ /da ltar gyi rnam par shes pa la yang mi gnas te/ yang dag pa ji lta ba bzhin du rnam par shes pa'i phung po'i mi rtag pa'i mtshan nyid shes so/ /yang dag pa ji lta
32b1(mdo sde): ba bzhin du rnam par shes pa'i phung po'i skye ba dang 'gog pa'i mtshan nyid shes so/ /gang de ltar yid la byed cing yang dag pa'i ji lta ba bzhin du'ang rnam par shes pa'i phung po de la rtog pa ni yang dag pa ji lta ba bzhin pa'i lam la 'jug
32b2(mdo sde): pa zhes bya'o/ /'di lta ste/ yang dag pa ji lta ba bzhin du rnam par shes pa shes so/ /yang dag pa ji lta ba bzhin du rnam par shes pa'i kun 'byung ba shes so/ /yang dag pa ji lta ba bzhin du rnam par shes pa'i 'gog pa shes so/ /yang dag
32b3(mdo sde): pa ji lta ba bzhin du rnam par shes pa'i 'gog pa'i lam shes so/ /gang zag de yang dag pa ji lta ba bzhin du rnam par shes pa'i phung po'i kun 'byung dang 'gog pa'i mtshon nyid rtogs nas rnam par shes pa'i phung po 'jig pa la
32b4(mdo sde): mkhas pa dang / mtshan ma thams cad yongs su gcod pa mkhas par gyur to/ /rnam par shes pa'i phung po'i kun 'byung dang 'gog pa'i mtshan nyid shes pa dang / rnam par shes pa'i phung po kun 'byung dang 'gog pa'i mtshan nyid rtogs so/ /
32b5(mdo sde): byang chub sems dpa' de'i tshe rnam par shes pa'i phung po mi skyed/ rnam par shes pa'i phung po mi 'gog ste/ rnam par shes pa'i phung po de thog ma nas ma skyes par rtogs so/ /de ltar rtogs pa'i tshe rnam par shes pa la 'gog pa'i mtshan
32b6(mdo sde): nyid du rnam par mi rtogs te/ rnam par shes pa'i phung po ma skyes pa'i mtshan nyid du khong du chud do/ /de ci'i phyir zhe na/ 'jig rten 'dzin rnam par shes pa'i phung po ni skye ba med/ mtshan ma med/ grub pa med do/ /rnam par shes pa'i phung
32b7(mdo sde): po skye ba'i mtshan nyid ni yang dag pa ma yin pas ma skyes pa'i mtshan nyid du 'dus so/ /'jig rten 'dzin rnam par shes pa'i 'chang ba 'am/ 'gog pa'i mtshan nyid ma yin par shes so/ rnam par shes pa nur nur po la rten cing gnas mod kyi
32b8(mdo sde): phung po lnga la mi gnas pa dang / mi rtag pa nyid du shes so/ de ltar thog ma mngal du zhugs pa'i skad cig ma'i nye bar len pa'i phung po lnga skye zhing 'gog pa dang / nur nur po nas mngon par 'byung ba'i bar dang / skyes nas 'chi ba'i bar du nye bar
33a1(mdo sde): len pa'i phung po lnga 'di skad cig skad cig cing skye zhing 'gog pa'i mtshan nyid du rtogs so/ /nye bar len pa'i phung po lnga ni skad cig thang cig gis skye zhing 'gog pa yin te/ de ltar na nye bar len pa'i phung po lnga'i skye zhing 'gog
33a2(mdo sde): pa'i mtshan nyid shin du phra ba rnam par 'byed pa rtogs pa/ zhes bya'o/ /'jig rten 'dzin nye bar len pa'i phung po lnga'i skye zhing 'gog pa'i mtshan nyid shin tu phra ba ni 'di lta ste/ nye bar len pa'i phung po lnga snga ma 'gags nas dngos po
33a3(mdo sde): ci 'ang med par mngal du 'gro ste/ thog ma rnam par shes pa dang 'byor ba de'i tshe na phung po lnga la skye zhing 'gog pa yod do/ /nur nur po la brten nas nye bar len pa'i phung po lnga la bla dgas su mi zhes btags par gyur to/ /de ci'i phyir na/
33a4(mdo sde): 'jig rten 'dzin rnam par shes pa'i rten med na gnas par mi 'gyur te/ nye bar len pa'i phung po lnga ni rnam par shes pa la rten ces bya'o/ /'jig rten 'dzin gzugs med pa'i khams kyi nye bar len pa'i phung po skye zhing 'gog
33a5(mdo sde): pa'i mtshan nyid shin tu phra ba yang gzhung de bzhin shes par bya'o/ /'jig rten 'dzin nye bar len pa'i phung po'i skye zhing 'gog pa'i mtshan nyid shin du phra ba rang sangs rgyas kyi shes rab kyis kyang shes par mi nus na nyan thos kyi shes
33a6(mdo sde): rab kyis shes pa lta ci smos te/ sangs rgyas bcom ldan 'das nyag cig gis ni nye bar len pa'i phung po lnga thog ma mngal du 'jug pa'i bar gyi skye zhing 'gog pa'i mtshan nyid shin du phra mo dang / gzugs med pa'i lha'i phung po
33a7(mdo sde): skad cig thang cig gis skye zhing 'gog pa legs par mkhyen no/ /'di lta ste/ mkhyen pa'i shes rab thams cad 'jig rten thams cad kyi shes rab las 'das pa'i phyir ro/ /byang chub sems dpa' sems dpa' chen po ma
33a8(mdo sde): skyes pa'i chos kyi bzod pa thob cing sangs rgyas kyi ye shes kyi spyod yul la zhugs pa des kyang nye bar len pa'i phung po lnga shin du phra ba'i mtshan nyid thog ma mngal du 'jug pa dang / gzugs med pa'i lha dag gi la
33b1(mdo sde): sangs rgyas kyis mkhyen pa dang 'dra bar rdzogs par mi shes so/ /'jig rten 'dzin sangs rgyas bcom ldan 'das la gzhan gyi rjes su ltos pa'i shes rab mi mnga' ste/ rang bzhin gyis ye shes dang / shes rab dang thabs mkhas pa brnyes
33b2(mdo sde): pas bla na med pa yang dag par rdzogs pa'i byang chub tu mngon par sangs rgyas so/ /sangs rgyas bcom ldan 'das kyi ye shes kyis ni mi chud pa med de/ bcom ldan 'das kyi thogs pa med pa'i ye shes kyis chos thams cad la
33b3(mdo sde): nges pa'i shes rab brnyes te chos thams cad dbang du gyur pa'i mthu yang brnyes so/ /de ci'i phyir zhe na/ bskal pa tshad med/ dpag tu med/ grangs med pa brgya stong snyed kyi bar du shin tu zab mo'i chos mdzad pa'i phyir ro/ /'jig rten 'dzin
33b4(mdo sde): bus pa so so'i skye bo dag ni nye bar len pa'i phung po lnga la rtog pa'i thabs kyang med na/ nye bar len pa'i phung po lnga'i skye zhing 'gog pa'i mtshan nyid shin du phra mo la rtog nus pa lta ci smos/ de ci'i phyir zhe na/ bus pa so so'i skye bo dag ni nye bar
33b5(mdo sde): len pa'i phung po lnga yang mi shes/ nye bar len pa'i phung po lnga'i bde ba na'ang mi shes pa'i phyir ro/ /bus pa so so'i skye bo dag ni nye bar len pa'ang mi shes/ nye bar len pa'i phung po lnga yang mi shes so/ /'jig rten 'dzin 'di ji
33b6(mdo sde): ltar na nye bar len pa zhes bya zhe na/ nye bar len pa ni bdag tu nye bar len/ sems can du nye bar len/ blta bar nye bar len/ tshul khrims nye bar len/ phung po lnga nye bar len/ khams bcwa brgyad nye bar len/ rgyu rkyen bcu gnyis nye
33b7(mdo sde): bar len pas na nye bar len pa zhes bya'o/ /ji tsam du chos su gdags pa phyi 'am nang gi 'dod pa nye bar len pa dang / srid pa nye bar len pa dang / mthong ba dang / thos pa dang / tshor ba dang / shes pa nye bar len/ bdag dang bdag gi bar nye bar
33b8(mdo sde): len to/ /'jig rten 'dzin bus pa so so'i skye bo yang dag pa ma yin pa'i nye bar len pa'i 'di la mi shes mi mthong ste/ phyin ci log gi rgyu dang rkyen kyis chos su nye bar len to/ /gang zag de nye bar len pas rnam par bcings pas ma rig pa'i
34a1(mdo sde): rkyen kyis 'du byed nye bar len/ 'du byed kyi rkyen kyis rnam par shes pa nye bar len/ rnam par shes pa'i rkyen kyis ming dang gzugs nye bar len/ ming dang gzugs kyi mtshan ma sbom po la sems can rnams chags shing zhen te
34a2(mdo sde): nye bar len to/ /'di lta ste/ gzugs len/ gzugs dang 'byor/ gzugs kyis bcings so/ /gzhan yang gzugs med pa'i phung po bzhi nye bar len te/ tshor ba dang / 'du shes dang / 'du byed dang / rnam par shes par rnam par rtog cing ming du btags
34a3(mdo sde): so/ /'jig rten 'dzin gal te sangs rgyas med na sems can rnams shes pa med mthong ba med pas nye bar len pa'i phung po lnga la yang dag pa ji lta ba bzhin du rtog mi nus so/ /sangs rgyas bcom ldan 'das 'jig rten du gshegs nas
34a4(mdo sde): sems can gzugs la rten cing gnas pa gzhig pa dang / tshor ba dang / 'du shes dang / 'du byed dang rnam par shes pa la rten cing gnas pa gzhig pa dang / bsdu ba'i mtshan nyid gzhig pa'i phyir sangs rgyas bcom ldan 'das de ltar rnam
34a5(mdo sde): par phye ste bstan to/ /khyed rnams kyi brten cing gnas pa ni gzugs yin no/ /gzugs de ni chen po bzhi 'dus pa ste/ tshor ba dang / 'du shes dang / 'du byed dang / rnam par shes pa ni ming tsam ste/ ming dang gzugs kyi mtshan ma bsgrub
34a6(mdo sde): pa'i phyir nye bar len pa'i phung po lnga bshad do/ /khyod so so'i skye bo rnams kyis mi brtan pa'i snying po med pa'i nye bar len pa'i phung po lnga 'di la mi gnas mi chags par bya'o/ /'jig rten 'dzin de bzhin gshegs pas ci'i phyir
34a7(mdo sde): nye bar len pa'i phung po bshad ce na/ 'jig rten 'dzin bus pa so so'i skye bo dag phyin ci log las skyes te/ ma rig pa'i dra bas glags pas 'khor ba na 'khor bar gyur to/ /cis 'khor zhe na/ nye bar len pa'i phung po lnga'i mtshan
34a8(mdo sde): ma la chags shing 'dzin pas so/ /'di snyam du bdag 'di la gnas pas bde bar gyur to snyam sems te/ gang zag de bde ba'i mtshan mar bzung bas nye bar len pa'i phung po lnga la chags shing gnas so/ /sdug bsngal gyi mtshan ma dang / sdug bsngal
34b1(mdo sde): yang ma yin bde ba yang ma yin pa'i mtshan mar bzung zhing chags pas nye bar len pa'i phung po lnga la gnas shing chags so/ /bus pa so so'i skye bo dag brten pa'i gnas ni nye bar len pa'i phung po lnga yin no/ /'jig rten 'dzin bus pa so so'i skye bo dag
34b2(mdo sde): ni skyes nas ldongs te phung po lnga ci yin pa mi shes/ phung po lnga gang nas 'ongs pa 'ang mi shes so/ /phung po lnga'i yang dag pa ji lta ba mi shes pas phung po la chags shing 'dzin te de bas na nye bar len pa'i phung po zhes bya'o/ /de la len pa'ang med la
34b3(mdo sde): len par bya ba yang dmigs su med de/ phyin ci log la chags shing yang dag pa ma yin par kun du rtog pas bcings te/ ma rig pa dang / gti mug gis rmongs pas bdag len/ bdag gi bar len/ bdag dang gzhan gyi bar len te/ de bas na
34b4(mdo sde): nye bar len pa'i phung po zhes bya'o/ /phung po lnga la ni nye bar len pa 'ang med/ nges pa'i mtshan nyid kyang med do/ /de bas na mkhas pa dag ni phung po ma yin pa nye bar len pa'i phung po lngar shes so/ /phyin ci log gi phung po la nye bar len
34b5(mdo sde): pa'i phung po lngar shes so/ /ma rig pa'i phung po la nye bar len pa'i phung po lngar shes so/ /bus pa so so skye bo dag ni 'dis rnam par bcings pas na nye bar len pa'i phung po lnga la chags shing gnas/ chags shing gnas pas na nye bar len
34b6(mdo sde): pa ni gang nye bar len pa'i phung po ni gang yin pa mi shes te/ phung po lnga la chags shing gnas pas skye zhing 'khor bar gyur to/ /phung po lnga la chags shing gnas pas rgyud kun du 'khor bar gyur to/ /ci la gnas shing chags zhe na/ mthong ba la gnas
34b7(mdo sde): shing chags/ thos pa la gnas shing chags/ tshor ba la gnas shing chags/ rnam par shes pa la gnas shing chags/ sred pa la gnas shing chags/ ma rig pa la gnas shing chags so/ /bus pa so so'i skye bo dag ni srid pa'i 'ching bas rnam par
34b8(mdo sde): bcings par nye bar len pa'i phung po lnga la mngon par chags te sgrib pas yongs su bsgribs pas ma rig pas rmongs te mi shes mi tshor ro/ /bdag cag gis chags pa'i gnas ni gang yin/ cis bcings pa mi shes pa'i phyir sems can
35a1(mdo sde): dmyal ba dang / byol song dang / yi dags dang / lha dang mi re yang dang yang du skye zhing 'khor te/ 'khor bas rnam par bcings pas 'khor ba la gnas shing chags te mi gtong / mi spong / mi gcod do/ /phung po lnga'i yang dag pa ji lta ba'ang
35a2(mdo sde): mi shes so/ /yang dag pa ji lta ba'i mtshan nyid mi shes pa'i phyir sdug bsngal rnam pa sna tshogs kyis yongs su gtses te/ yang dag pa ma yin pa'i dong du lhung nas 'byung ba'i lam mi shes so/ /gang zag des de ltar 'byung ba'i lam mi shes
35a3(mdo sde): pas thog ma med pa'i dus nas 'khor ba'i rgyud du 'khor ba len to/ /de bas na skye ba dang / rga ba dang / na ba dang / shi ba dang / smre sngags 'don pa dang / slos pa'i mya ngan dang / sdug bsngal las rnam par ma grol/ tshad med pa'i 'khor ba'i
35a4(mdo sde): g.yang sa las rnam par ma grol/ sdug bsngal chen po'i phung po las rnam par ma grol te/ phyir yang sdug bsngal la gnas shing chags/ sdug bsngal la mngon par chags te/ sdug bsngal gyis bkol bar gyur to/ /sdug bsngal gang zhe
35a5(mdo sde): na/ nye bar len pa'i phung po lnga yin te/ skye ba'i tshe na sdug bsngal skye la/ 'gog pa'i tshe na yang sdug bsngal 'gog go/ /'jig rten 'dzin ngas de'i rgyu de'i rkyen gyis slob ma rnams la 'di skad du chos bstan to/ /dge slong dag yang dag pa ji lta
35a6(mdo sde): ba bzhin du gzugs kyi phung po la brtag go/ /yang dag pa ji lta ba bzhin du gzugs mi rtag pa'i mtshan nyid shes par bya'o/ /khyed ci ste gzugs la chags par gyur na de ma thag tu bsal cing gcad par bya'o/ /khyed la sogs pas yang
35a7(mdo sde): dag pa ji lta ba bzhin du tshor ba dang / 'du shes dang / 'du byed dang / rnam par shes pa la brtag par bya'o/ /yang dag pa ji lta ba bzhin du tshor ba dang / 'du shes dang / 'du byed dang / rnam par shes pa'i mi rtag pa'i mtshan nyid shes par bya'o/ /ci ste
35a8(mdo sde): tshor ba dang / 'du shes dang / 'du byed dang / rnam par shes pa la chags par gyur na/ de ma thag tu bsal cing gcad par bya'o/ /chags pa bsal cing gcad pas sems yang dag par rnam par grol bar 'gyur ro/ /'jig rten 'dzin
35b1(mdo sde): gang zag su zhig ngas gsungs pa'i chos kyi don shes shing ji ltar gsungs pa bzhin du nan tan byed na skye ba dang / rga ba dang / na ba dang / 'chi ba dang / smre sngags 'don pa dang / yid blong ba dang / sdug bsngal las rnam par grol bar 'gyur ro/ /gang zag
35b2(mdo sde): su zhig ngas gsungs pa bzhin du mi spyod mi sgom na gzugs kyi 'ching bas rnam par bcings/ sred pa'i 'ching bas rnam par bcings pa yin te/ ma rig pas ldongs pas nye bar len pa'i phung po lnga la chags so/ /gang zag de nye bar len pa'i
35b3(mdo sde): phung po lnga la chags pas 'khor ba'i g.yang sa las rnam par ma grol to/ /'jig rten 'dzin de lta bas na 'jig rten pa dag ni nga dang rtsod kyi/ nga ni 'jig rten pa dag dang mi rtsod do zhes gsungs so/ /'jig rten zhes bya ba gang zhe na/ 'di
35b4(mdo sde): lta ste/ nye bar len pa'i phung po lnga la chags pa ni 'jig rten zhes bya'o/ /gang zag de phung po lnga la chags te phung po lngas rnam par bcings pas phung po lnga'i rang bzhin mi shes/ phung po lnga'i mtshan nyid stong pa nyid du mi shes te nga dang rtsod
35b5(mdo sde): do/ /gang zag de sangs rgyas kyis gsungs pa dang 'gal bar byed de/ sangs rgyas dang rtsod pas shin du nyam nga ba chen por lhung ngo / /gang zag su zhig de bzhin gshegs pa 'jig rten na bzhugs kyang rung / yongs su mya ngan las 'das
35b6(mdo sde): kyang rung de ltar phung po lnga la yang dag pa ma yin pa dang stong pa ci yang med de/ phyin ci log dang / ma rig pa dang / yang dag pa ma yin pa'i kun du brtags pa las skyes te bus pa so so'i skye bo dag bslus pa yin par rtogs na phung po ma yin
35b7(mdo sde): pa la phung po lnga dang 'dra bar shes so/ /gang zag de ni sangs rgyas dang yang mi rtsod pa ste/ sangs rgyas kyis gsungs pa dang 'gal bar mi byed pas sems can dmyal ba dang / byol song dang / yi dags kyi sdug bsngal las rnam par grol bar
35b8(mdo sde): 'gyur ro/ /'jig rten 'dzin sangs rgyas bcom ldan 'das ni gang zag dang mi rtsod do/ /rtsod pa thams cad yongs su bcad pas sangs rgyas shes bya ste/ sems can thams cad la yang dag pa'i chos ston to/ /'di lta ste/ khyed kyis sngon blangs pa ni
36a1(mdo sde): thams cad kyang phyin ci logs yin te/ sems can thams cad phyin ci log gi dbang gis phung po la chags shing gnas nas 'jig rten du yang dang yang 'khor bar gyur to/ /de ltar gang zag dag phung po lnga la chags shing gnas pas
36a2(mdo sde): ngan par lta ba rnam pa sna tshogs la zhen cing bskyed do/ /ming dang tshig rnam pa sna tshogs la chags shing gnas slos pa'i mya ngan dang / smre sngags 'don pa dang / sdug bsngal thams cad la chags shing gnas so/ /de ltar gang zag dag ngan par lta ba rnam
36a3(mdo sde): pa sna tshogs kyis nyon mongs/ sdug bsngal rnam pa sna tshogs yongs su gtses kyang de'i mgon byed pa 'am/ skyabs byed pa 'am/ gnas dang rten du 'gyur ba med de/ sangs rgyas bcom ldan 'das nyag gcig ni mgon dang skyabs su 'gyur ro/ /
36a4(mdo sde): bus pa so so'i skye bo dag ni sems chung shes pa chung bas 'dod pa lnga la chags/ nyes pa'i skyon mang po'i phung po lnga la chags so/ /bus pa so so'i skye bo dag ni mgon du 'gyur ba dang / skyabs su 'gyur ba dang / gnas dang rten du 'gyur ba
36a5(mdo sde): dang / sdug bsngal thams cad las rnam par grol bar byed pa dang rtsod par byed do/ /'jig rten 'dzin ngas phyag bteg pa yin no/ /gang zhig phung po lngar blta ba dang / phung po lnga la mtshan mar lta ba dang / phung po lnga la chags par byed na nga yang de'i
36a6(mdo sde): ston pa ma yin la/ de yang nga'i slob ma ma yin te/ nga'i rjes su rab tu byung ba ma yin nga'i rjes su sbyor ba ma yin/ de la skyabasu song ba ma yin gyi gang zag de ni ngan par 'gro ba'i lam du song ba/ yang dag pa ma yin pa'i lam la zhugs pa'o/ /yang dag pa len pa ma
36a7(mdo sde): yin te phyin ci log pa'o/ /sangs rgyas kyis dgongs te gsungs pa mi shes/ sangs rgyas kyis phung po lnga ci la dgongs te gsungs pa mi shes/ sangs rgyas kyi don dam pa gsungs pa mi shes so/ /gang zag de ltar sangs rgyas
36a8(mdo sde): kyis bstan pa'i rjes su mi 'jug pas mchod pa dang rnyed pa blang bar mi bya'o/ /gang zag de ni rab tu 'byung bar ngas ma gnang na gzhan gyi mchod pa dang rnyed pa'i bkur sti lan pa lta ci smos/ de ci'i phyir zhe na/ gang zag de ni mu
36b1(mdo sde): stegs can gyi sder gtogs pa yin no/ /'di lta ste/ gang phung po lnga la mtshan ma skyed pa ni phung po lnga la chags shing 'dzin pa zhes bya'o/ /'jig rten 'dzin ma 'ongs pa'i dus lnga brgya'i tha ma la dam pa'i chos rnam par 'jig pa'i tshe
36b2(mdo sde): nga'i chos la rab tu byung ba rnams mang du phung po lnga la mtshan ma skyed pa dang / phung po lnga'i mtshan ma la nges par gcad pa dang / phung po lnga la rab tu chags te/ yang dag pa ma yin pa'i lam ngan par zhugs pas nga'i chos la rab tu byung bas
36b3(mdo sde): chos gos gnya' ba la bkal te rtag tu khyim pa'i khyim du 'gro ba la dga' bar byed do/ /gang zag de ni mu stegs can dang tha mi dad kyang nga'i chos kyi byin gyis de la mchod pa dang sbyin pa mang bar rig par bya'o/ /'jig rten 'dzin gang
36b4(mdo sde): phung po lngar lta ba dang / phung po lnga la nges pa'i 'chad pa dang / phung po lnga la chags par byed pa de ni gzhan dag gi chu phor gang tsam yang len du mi dbang bar ngas bshad do/ /de ci ste zhe na/ gang zag des nga'i chos la mthun pa'i chos kyi
36b5(mdo sde): bzod pa tsam yang med pas gang zag de ni nga'i chos dang 'gal bar byed pa/ 'phags pa'i chos yongs su spong ba'o/ /'jig rten 'dzin de bas na byang chub sems dpa' sems dpa' chen po rnams ma 'ongs pa'i dus ngan par de
36b6(mdo sde): lta bu'i dam bcas te smon lam chen po btab ste/ nga'i shin du zab mo'i mdo sde dag bzung zhing bsrung ba dang / sems can dag phung po lngar lta ba gcad pa'i phyir chos bstan par bya'o/ /'jig rten 'dzin de bas na nas mdo sde kun las
36b7(mdo sde): phung po'i mtshan ma thams cad gzhig pa dang / phung po la chags pa spang ba bshad de de'i tshe khyim na gnas pa dang rab tu byung ba dag mang du mdo sde 'di la rtsod pa byung ste/ yang dag pa nyid du 'du shes ma skyed do/ /byang chub sems dpa'
36b8(mdo sde): sems dpa' chen po rnams 'di ltar yi dam dang smon lam chen po gdab par bya'o/ /bdag cag gis ma 'ongs pa'i dus ngan pa'i sems can phung po la chags shing ngan par lta ba la phan pa dang bde ba'i don gyi phyir phung po lnga la chags
37a1(mdo sde): pa bsal ba'i phyir ji lta ji lta bur 'dul ba de lta de lta bu'i chos kyis phan pa dang bde ba'i don byed do/ /de bas na 'jig rten 'dzin byang chub sems dpa' sems dpa' chen po gang zhig chos rnams kyi yang dag pa ji lta ba shes par
37a2(mdo sde): 'dod pa dang / chos rnams kyi mtshan nyid rnam par 'byed pa la mkhas par 'dod pa dang / dran pa'i mthu thob par 'dod pa dang / chos thams cad kyi rnam grangs rnam par 'byed pa la mkhas pa'i shes rab 'dod pa dang / lus 'di bor nas nam bla na med
37a3(mdo sde): pa yang dag par rdzogs pa'i byang chub kyi bar du rgyun mi 'chad pa'i dran pa thob par 'dod pa dag nye bar len pa'i phung po lnga la mi rtag pa'i mtshan nyid dang / sdug bsngal ba'i mtshan nyid dang / bdag med pa'i mtshan nyid dang / yang dag pa ma yin pa'i
37a4(mdo sde): mtshan nyid dang / snying po med pa'i mtshan nyid dang / mthar stong pa nyid kyi mtshan nyid dang / thog ma med pa'i dus nas ma skyes pa'i mtshan nyid du brtag par bya'o/ /rtag tu yang dag pa ji lta ba bzhin du rtog pa na nye bar len pa'i phung po lnga la chags shing
37a5(mdo sde): zhen pa yongs su sel bar 'gyur ro/ /gzhan yang de lta bu'i shin du zab mo'i chos la sbyor ba yang thob par 'gyur ro/ /'jig rten 'dzin sngon bskal pa tshad med grangs med pa 'das pa de'i tshe de'i dus na blo gros chen po ri'i rgyal po zhes
37a6(mdo sde): bya ba de bzhin gshegs pa dgra bcom pa yang dag par rdzogs pa'i sangs rgyas mkhyen pa dang zhabasu ldan pa bde bar gshegs pa/ 'jig rten rig pa/ bla na med pa skyes bu 'dul zhing kha lo sgyur ba lha dang mi'i ston pa sangs rgyas bcom
37a7(mdo sde): ldan 'das 'jig rten du byung ngo / /'jig rten 'dzin bcom ldan 'das blo gros chen po ri'i rgyal po de la nyan thos kyi dge 'dun khrag khrig phrag brgyad bcu yod de/ thams cad kyang dgra bcom pa/ zag pa zad pa sha stag go/ /gzhan yang
37a8(mdo sde): slob pa'i sa la gnas pa phyir mi ldog pa yang khrag khrig phrag brgyad bcu yod do/ /byang chub sems dpa' sems dpa' chen po'i 'khor ni khrag khrig khri phrag brgya stong yod do/ /bcom ldan 'das blo gros chen po ri'i rgyal po de'i tshe'i tshad
37b1(mdo sde): ni lo brgyad khri snyed do/ /'jig rten 'dzin de'i tshe na rgyal po phan par 'gyur ba zhes bya ba yod de/ rgyal po phan par 'gyur ba zhes bya ba de la grong khyer chen po nyi snyed de rab tu bde skyid pa dang ldan pa'i 'gro bas yongs su gang ngo / /grong khyer de dag
37b2(mdo sde): kyang ra ba rim pa bdun bdun gyis bskor te/ chu zheng gab par dpag tshad bcu gnyis yod do/ /de dag kyang rin po che sna bzhi las byas te/ 'obs kyang rim pa bdun dang / bad kyang rim pa bdun te/ rin po che sna tshogs kyi dra bas steng phyogs yongs
37b3(mdo sde): su bkab bo/ /grong khyer dang / 'obs dang / shing dang / ra ba dang / steng gi dra ba rnams kyang gser dang / bai dUR+ya dang / shel dang / mu sa la gar ba ste rin po che bzhi las byas pa'o/ /grong khyer chen po de re re la bskyed mos tshal lnga brgya lnga brgya snyed yod de/ de'i
37b4(mdo sde): nang gi shing yang rin po che bdun gyi shing gis yongs su gang ngo / /shing de dag kyang rin po che'i gos kyi shing sha stag go/ /bskyed mos tshal de dag re re na yang rin po che'i rdzing lnga brgya lnga brgya yod de yon tan brgyad kyi chus yongs su gang ngo /
37b5(mdo sde): 'jig rten 'dzin rgyal po phan par 'gyur ba de la btsun mo dang / pho brang gi slas brgyad khri snyed yod de/ de'i tshe btsun mo chen mo de la sras gnyis yod do/ /gcig ni tshad med blo gros zhes bya/ gcig ni tshad med stobs zhes bya/ 'jig
37b6(mdo sde): rten 'dzin rgyal bu de gnyis lo bcu drug lon pa dang rmi lam du de bzhin gshegs pa mthong ste/ shin du mdzes pa dpe zla med pas na/ 'dzam bu chu klung gi gser gyi rgyal mtshan lta bu mthong nas rab tu dga' ste sad pa dang / so so nas
37b7(mdo sde): tshigs su bcad pa 'di dag smras so/ /pho bos smras pa/ bdag gis rkang gnyis mchog ni mthong bar rmis/ /gser mdog bsod nams rgya'i mtshan gyis brgyan/ /tshad med pa'i yon tan yongs rdzogs pa/ /mthong bas sems ni rab tu dga'
37b8(mdo sde): bar 'gyur/ /nu bos smras pa/ bdag gis sangs rgyas nyi ltar lham pa rmis/ /shin du bzang zhing mdzes pa phul gyi mchog /ri yi rgyal po ri rab ji bzhin te/ /lhang nges gsal bar mthong bas shin tu dga'/ /'jig rten 'dzin de'i tshe
38a1(mdo sde): na rgyal bu tshad med blo gros dang / tshad med stobs gnyis pha ma gang na bar song nas 'di skad du bdag cag gis 'di lta bu dag rmi lam du mthong ngo zhes rmi lam gyi gtam pha ma la bzlas so/ /bdag cag gnyis kyis sangs rgyas mthong bar
38a2(mdo sde): rmis kyis bdag cag gnyis bcom ldan 'das gang na bar mchi bar gsol/ de bzhin gshegs pa 'jig rten du 'byung ba'ang shin du dka' ste/ bdag cag bag med pas ma tshor ma 'tshal nas 'dod pa lnga'i 'dam du ltung ste gzugs kyi 'ching
38a3(mdo sde): bas rnam par bcings so/ /tshor ba dang 'du shes dang / 'du byed dang / rnam par shes pa'i bcings pas rnam par bcings so/ /bdag cag khyim na gnas pas bag med pa'i phyir sangs rgyas ma mthong ngo zhes gsol to/ /'jig rten 'dzin rgyal
38a4(mdo sde): bu de gnyis kyi pha ma la de skad ces smras nas bcom ldan 'das blo gros chen po ri'i rgyal po gang na ba der song ngo / /bcom ldan 'das kyi spyan sngar phyin nas zhabs la spyi bos phyag 'tshal te/ sangs rgyas dang / dge slong gi dge 'dun rnams la zla ba
38a5(mdo sde): gsum gyi bar du mchod pa rnam bzhi 'bul bar spyan drangs so/ /na bza' dang / bsod snyoms dang / gzims cha dang / snyun gyi rkyen sman dag gis mchod cing phul te/ grong khyer chen po'i mtha' rgyal po phan par 'gyur ba'i skyed mos tshal gcig tu ba dan
38a6(mdo sde): dpyangs/ gdugs bres/ rin po che'i pad mo bkod de/ sangs rgyas dang / dge slong gi dge 'dun la phul nas bzhugs su gsol to/ /rgyal bu de gnyis kyis zla ba gsum gyi bar du mchod pa'i yo byad thams cad kyis sangs rgyas dang dge slong gi
38a7(mdo sde): dge 'dun la mchod nas bcom ldan 'das de'i bstan pa la khyim nas khyim ma yin par rab tu byung ngo / /'jig rten 'dzin bcom ldan 'das blo gros chen po ri'i rgyal po des rgyal bu de gnyis kyi lhag pa'i bsam pa dang sman pa mkhyen nas
38a8(mdo sde): phung po lnga dang / skye mched bcu gnyis dang / khams bcwa brgyad bshad pa'i byang chub sems dpa'i thabs shes bya ba'i mdo rgyas par bshad do/ /lo bzhi khri'i bar du gnyid kyang ma log zas kyang chog par ma zos/ snyes te 'phres kyang ma myong bar
38b1(mdo sde): gal te 'dug gam 'chag cing song yang ma myong ngo / /de nas yang lo bzhi khri'i bar du gzhan ci yang mi sems te/ nye bar len pa'i phung po lnga yang dag pa ma yin pa dang stong pa nyid kyi mtshan nyid du sems so/ /de ltar phung po lnga phyin ci log las byung
38b2(mdo sde): bar shes nas nye bar len pa'i phung po lnga'i mtshan nyid khong du chud cing rtogs par bya ba la brtsams bzhin du tshe la thug gi bar du tshangs par spyad pa spyod do/ /de nas tshe 'phos nas dga' ldan gnas du skyes so/ /bcom ldan 'das de mya ngan
38b3(mdo sde): las 'das pa'i 'og tu phyir yang 'dzam bu gling 'dir khyim bdag chen po zhig gi khyim du skyes nas lo bcu drug lon pa dang yang rmi lam na de bzhin gshegs pa mthong ste/ phung po lnga dang khams bcwo brgyad bshad pa'i byang chub sems dpa'i
38b4(mdo sde): thabs kyi mdo sde bstan par rmis so/ /rmi lam na chos 'di thos nas sad pa dang / dngangs skrag ste/ bcom ldan 'das de'i bstan pa la lo khri tshang bar tshangs par spyad pa spyod cing phung po lnga dang / skye mched bcu gnyis dang / khams bcwa brgyad
38b5(mdo sde): bshad pa byang chub sems dpa'i spyod pa'i thabs kyi mdo sde zhib du brtags nas de nas tshe 'phos te sum bcu rtsa gsum gnam du skyes so/ /lha'i tshe zad nas phyir yang 'dzam bu'i gling du rigs mtho zhing che ba'i bram ze'i khyim du skyes so/ /
38b6(mdo sde): bcom ldan 'das blo gros chen po ri'i rgyal po'i chos rnam par zhig nas lo stong lon te rgyal bu de gnyis sngon gyi rgyu dang rkyen gyis der yang rab tu byung nas shes rab rgyal mtsho'i dang 'dra bar shes par shin du rgya che bar gyur te phung po'i mtshan
38b7(mdo sde): nyid rnam par 'byed cing shin du rtag pa la mkhas pa dang / yang dag pa ji lta ba bzhin mngon sum du rtogs par gyur to/ /'jig rten 'dzin de na mi nyi khri snyed dang / lha khri phrag nyi shu snyed bla na med pa yang dag par rdzogs pa'i byang chub la bkod do/ /
38b8(mdo sde): 'jig rten 'dzin byang chub sems dpa' de gnyis kyis de nas gang nas gang du skye ba'i gnas thams cad du sems can mthun par gyur nas sangs rgyas khrag khrig khri phrag bcu dang phrad de bsnyen bkur byas par gyur to/ /de nas gdod mi
39a1(mdo sde): skye ba'i chos kyi bzod pa thob par gyur to/ /mi skye ba'i chos kyi bzod pa thob nas gzhan yang sangs rgyas khrag khrig khri phrag gcig dang phrad de/ de nas gdod bla na med pa yang dag par rdzogs pa'i byang chub thob par 'gyur ro/ /de gnyis
39a2(mdo sde): kyang bskal pa gcig tu rim gyis 'tshang rgya ste/ gcig ni tshad med dbyangs shes bya/ gcig ni tshad med 'od ces bya'o/ /'jig rten 'dzin de bas na byang chub sems dpa' sems dpa' chen po rnams gang myur du bla na med pa yang dag par
39a3(mdo sde): rdzogs pa'i byang chub thob par 'dod pa dag rnam par dag cing shin du byang ba'i chos sgom pa la shin du brtson par bya'o/ /gzhan yang phung po'i mtshan nyid la 'jug par dang / 'dus byas kyi chos kyi yang dag pa'i mtshan nyid la mkhas par
39a4(mdo sde): bya'o/ /phung po lnga la brtag pa'i le'u ste gnyis so// // 'jig rten 'dzin de la ji ltar na byang chub sems dpa' sems dpa' chen po rnams khams bcwa brgyad la mkhas pa zhe na/ byang chub sems dpa' sems dpa' chen po
39a5(mdo sde): rnams khams bcwo brgyad la yang dag par rtog par sbyor ba na 'di snyam du mig gi khams shes bya ba mig gi khams su dmigs su med/ mig gi khams la bdag dang bdag gi ba med pa/ mi rtag pa/ snying po med pa/ rang bzhin
39a6(mdo sde): gyis stong pa'i phyir mig gi khams la mig gi mtshan nyid du btags pa mi dmigs/ mig gi khams ni yang dag pa ma yin pa ji yang med pa ste/ rnam par rtog pa las skyes so/ /mig gi khams la nges pa'i mtshan nyid med de/ nam mkha'i
39a7(mdo sde): khams ni mig gi khams yin no/ /dper na nam mkha'i nges pa'i mtshan nyid med de/ dngos po med pa bzhin mig gi khams la nges pa'i mtshan nyid med pa dang rang dngos po med pa yang de dang 'dra'o/ /de ci'i phyir zhe na/ mig gi khams
39a8(mdo sde): la yang dag pa'i dngos po mi rnyed pa'i phyir mig gi khams yul na yang mi gnas/ phyogs na yang mi gnas/ nang na yang mi gnas/ phyir rol na yang mi gnas/ gnyi ga'i bar na mi gnas pa'i phyir ro/ /mig gi khams la nges pa'i
39b1(mdo sde): mtshan nyid med pa/ dngos po med pas mig gi khams kyi dngos po dmigs su med de/ rgyu dang rkyen mang po las skyes so/ /mig gi khams 'das pa ma yin/ ma 'ongs pa ma yin/ da ltar gyi ma yin te/ mig gi khams la mig gi rang bzhin
39b2(mdo sde): dmigs su med do/ /mig gi khams ni sngon gyi las kyi 'bras bu rnam par smin pa dang da ltar gyi rkyen la rag lus te/ mig gi khams shes btags so/ /mig gi khams shes bya ba ni khams med do/ /mig gi khams la mig gi khams
39b3(mdo sde): dmigs su med do/ /rnam par shes pa'i spyod yul la mig gi khams shes bya'o/ /mig gi dbang po'ang rnam par dag la gzugs kyang snang ba'i gnas na yod cing yid kyi dbang por ldan te/ rnam pa gsum 'dus pa na mig gi khams
39b4(mdo sde): shes bya'o/ /mig gi khams la nges par mig gi khams shes bya ba med de/ mkhas pa dag ni mig gi khams med pa la mig gi khams su rtogs so/ /'jig rten 'dzin byang chub sems dpa' sems dpa' chen po rnams
39b5(mdo sde): gal te de ltar mig gi khams rnam par 'byed pa rtogs nas khams med pa la gzugs kyi khams su khong du chud par 'gyur ro/ /de ci'i phyir zhe na/ gzugs kyi khams la gzugs kyi khams su med de/ gzugs kyi khams
39b6(mdo sde): ni ma 'dus pa ma byas pa'o/ /gzugs la nges pa'i mtshan nyid med pa'i phyir gzugs kyi khams shes bya'o/ /gzugs la dngos po med de rnam par rtog pa'ang med na gzugs kyi khams shes bya ba lta ci smos te/ gzugs
39b7(mdo sde): kyi khams shes bya ba ni dngos po med pas gzugs kyi mtshan nyid ni gzugs kyi nang na yang mi gnas/ gzugs kyi phyi rol na yang mi gnas/ gnyi ga'i bar na yang mi gnas te/ rnam par brtags pa dang / gzugs mngon du snang
39b8(mdo sde): ba'i gnas na yod la mig gi dbang po yang rnam par dag cing yid kyi rnam par shes pa dang ldan pa las gzugs mngon par snang ste/ gzugs kyi mtshan nyid ces bya'o/ /dper na me long gi nang gi gzugs brnyan dang 'dra ste/ me long
40a1(mdo sde): yongs su dag na gzugs kyi mtshan nyid mngon par snang bar 'gyur ro/ /gzugs la nges pa'i mtshan nyid med de/ me long gi nang na mi med bzhin du gzugs kyi gzugs brnyan snang ngo / /de yang phyi rol na me long yod na nang
40a2(mdo sde): nas gzugs kyi mtshan nyid 'byung ngo / /de bzhin du mig gi dbang po rnam par dag pa na gzugs snang ba'i gnas na 'dug pa la dmigs nas me long gi gzugs brnyan dang 'dra ba la gzugs kyi mtshan nyid ces btags so/ /gzugs
40a3(mdo sde): la khams med/ dbyibs kyi mtshan ma med/ nges pa'i mtshan nyid med pas gzugs kyi mtshan nyid ces bya'o/ /gzugs kyi mtshan nyid la bdag med pa'i phyir gzugs kyi mtshan nyid ces bya'o/ /sems can gyi rjes su ji lta ji lta
40a4(mdo sde): ba de ltar de bzhin du shes pa'i phyir gzugs kyi mtshan nyid ces bya'o/ /gang su zhig gzugs kyi mtshan nyid shes na gzugs med pa'i mtshan nyid kyang shes so/ /gzugs kyi mtshan nyid la ma skyes pa'i khams su shes na/ gzugs
40a5(mdo sde): kyi mtshan nyid la ma byas pa'i khams su shes so/ /de ci'i phyir zhe na/ gzugs kyi mtshan nyid de 'das pa ma yin/ ma 'ongs pa ma yin/ da ltar gyi ma yin/ mtshan nyid ci'ang med pa bstan pa/ yang dag pa ma yin pa'i mtshan nyid bstan pa/
40a6(mdo sde): bla dgas su btags pa'i mtshan nyid bstan pa ste/ de dag ni gzugs kyi khams shes bya'o/ /de ltar na byang chub sems dpa' gzugs kyi khams rnam par 'byed pa la rtog pa ste/ byang chub sems dpas de nas mig gi rnam par shes
40a7(mdo sde): pa'i mtshan nyid rnam par 'byed pa la rtog go/ /'di lta ste/ mig gi rnam par shes pa la mig gi rnam par shes pa med/ mig gi rnam par shes pa'i khams med/ rtag pa'i mtshan nyid med do/ /mig gi rnam par shes pa'i khams la dngos
40a8(mdo sde): po med/ nges pa'i chos med do/ /mig gi rnam par shes pa'i khams ni bstan du med pa'o/ /mig gi rnam par shes pa'i khams ni 'dus pa ma yin gyes pa ma yin te/ dngos po'i rtsa ba med do/ /de'ang sngon gyi las kyi rgyu dang rkyen dang / da ltar gyi
40b1(mdo sde): rkyen dang gzugs la rag lus pa'i phyir 'di rnam par shes pa'i khams shes bya'o/ /bus pa so so'i skye bo phyin ci log gi sems kyi rjes su song bas mig gi rnam par shes pa'i khams shes bya'o/ /de la 'phags pa rnams kyis ni
40b2(mdo sde): khams med par khong du chud cing rtogs so/ /de ci'i phyir zhe na/ mig gi rnam par shes pa'i khams la nges pa med pa'i phyir ro/ /de ni rkyen rnams las skyes te/ rkyen la rag lus pa'i phyir mig gi rnam par shes pa'i khams shes bya'o/ /
40b3(mdo sde): rnam par shes pa'i spyod yul gyi gnas ni mig gi rnams par shes pa'i khams shes bya'o/ /de ltar nges pa med pa'i phyir na nges pa'i mtshan nyid ces bshad do/ /ma skyes pa'i phyir/ yang dag pa ma yin pa bstan pa'i phyir ro/ /
40b4(mdo sde): gzugs kyi mtshan mar rnam par rtog pa'i phyir/ rkyen rnams bstan pa'i phyir mig gi rnam par shes pa'i khams shes bshad do/ /sems can dag ji ltar shes pa'i rjes su de bzhin gshegs pas thabs kyis rnam par phye ste/
40b5(mdo sde): cha gcig pa dang tha dad pa'i mtshan nyid gzhom pa'i phyir de lta bu'i mtshan nyid bshad do/ /rnam par shes pa la nges pa'i mtshan nyid med de mig gi dbang po rnam par dag pas gzugs kyi mtshan nyid shes te/ chos gnyis 'dus pa'i phyir
40b6(mdo sde): mig gi rnam par shes pa'i khams shes bshad do/ /mig gi rnam par shes pa'i yang dag pa'i mtshan nyid bstan pa'i phyir mig gi rnam par shes pa'i khams shes bshad do/ /mig gi rnam par shes pa'i khams ni mig gi spyod yul gyi gnas te/
40b7(mdo sde): gzugs su rnam par shes pa ni mig gi rnam par shes pa'i khams de yi'ang khams med par bshad pa'/ /de ci'i phyir zhe na/ mkhas pa dag gis mig gi rnam par shes pa'i khams la mig gi rnam par shes pa'i khams su dmigs
40b8(mdo sde): su med de mig gi rnam par shes pa'i khams la mig gi rnam par shes pa'i khams su dmigs su med pas dngos por mi rnyed do/ /de ci'i phyir zhe na nges pa'i mtshan nyid med pa ni mig gi rnam par shes pa'i khams so/ /mig gi
41a1(mdo sde): rnam par shes pa'i khams ni btags pa tsam du zad do/ /khams shes bshad pa de yang mi len pa'i don bshad par zad do/ /mthong bar bya ba'i gnas yod pas mig gi rnam par shes pa dang yid kyi las las mig gi rnam par shes pa'i
41a2(mdo sde): mtshan nyid skyes pas mig gi rnam par shes pa zhes bya'o/ /mig gi khams dang / gzugs kyi khams dang / mig gi rnam par shes pa'i khams dang / dngos po gsum 'dus pa las rkyen rnams kyi mtshan nyid shes te de ni khams gyi don las
41a3(mdo sde): dben pa'o/ /'di lta ste/ mig gi khams dang gzugs kyi khams dang / mig gi rnam par shes pa'i khams rnam grangs de snyed kyis na sems can rnams yang dag pa'i lam la 'jug par 'gyur te/ 'di la yang dag par na mig gi
41a4(mdo sde): khams med/ gzugs kyi khams med/ mig gi rnam par shes pa'i khams med de/ de bzhin gshegs pa thams cad kyis mtshan nyid rnams shes pa dang / mthong ba dang / rnam par 'byed pa'i thabs su gsungs te/ mtshan nyid gsungs pa
41a5(mdo sde): 'di la gang zag su zhig chud cing rtogs na khams gsum po la khams med par shes so/ /de ci'i phyir zhe na/ khams rnams la khams kyi mtshan nyid med pa'i phyir khams rnams la mtshan nyid du mi dmigs pa'i phyir ro/ /rna ba'i
41a6(mdo sde): khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi
41a7(mdo sde): khams dang / reg bya'i khams dang / lus kyi rnam par shes pa'i khams kyang gzhung 'dis shes par bya'o/ /'jig rten 'dzin de la ji ltar na byang chub sems dpa' sems dpa' chen po rnams yid kyi khams rnam par 'byed pa
41a8(mdo sde): la rtog pa zhe na/ byang chub sems dpa' 'di snyam du yid kyi khams la dngos po ci yang med pa'i phyir nges pa'i mtshan nyid med do/ /yid kyi khams la yid kyi khams shes bya ba med nges pa'i khams med do/ /yid kyi khams shes
41b1(mdo sde): bya ba ni dper na sa bon sa chen po la rmos nas ser gyi rlan te nyi mas dros par byas zhing rlung gis bskyod na myu gu bags kyis 'byung ste/ myu gu yang sa bon las ma skyes la/ sa bon yang myud gu dang gcig pa ma yin te/ myu gu skyes nas sa
41b2(mdo sde): bon yang 'jig ste/ sa bon yang myu gu las gzhan ma yin la myu gu yang sa bon las gzhan ma yin te/ myu gu'i nang nas sa bon med pa bzhin yid kyi khams kyang de dang 'dra ste/ yid kyi las skyed pa'i phyir yid kyi rnam par shes pa'i
41b3(mdo sde): mtshon pas ni sa bon gyis myu gu mtshon pa bzhin te/ yid kyi khams shes brtags so/ /yid kyi khams las gud na yid dang yid kyi khams shes bya ba med/ yid du mi shes kyang bla dgas su yid kyi khams zhes btags so/ /yid
41b4(mdo sde): kyi khams shes bya ba de yid kyi nang na mi gnas/ yid kyi phyi rol na yang mi gnas gnyi ga'i bar na mi gnas te/ sngon gyi las kyi rgyu dang rkyen gyi phyir rnam par shes pas bskyed pa'i phyir yid kyi las kyi phyir dmigs par bya ba shes pa'i
41b5(mdo sde): phyir/ mtshan nyid du btags pa 'dus pa'i phyir/ da ltar gyi dmigs pa skye ba'i phyir yid kyi khams shes bya ste/ de ni ma nges pa'i yid kyi las kyi mtshan nyid dang rgyu dang rkyen mang po 'dus pa'i mtshan nyid do/ /yid kyi khams ni mang po'i
41b6(mdo sde): 'dus pa las skye bas sems can ji ltar shes pa'i rjes su 'jug go/ /don dam pa la ni yid kyi khams shes bya ba med do/ /de ci'i phyir zhe na/ dngos po med pa'i phyir ro/ /mi skye ba ni yid kyi khams te skye ba med pa'i phyir ro/ /yid kyi
41b7(mdo sde): khams shes bya ba ni kun rdzob du btags pa'i tshig yin te/ don dam par na nges par yid kyi khams med do/ /'das pa dang / ma 'ongs pa dang / da ltar gyir dmigs su med do/ /khams dag ni khams med pa la yid kyi khams su rtogs so/ /
41b8(mdo sde): byang chub sems dpa' rnams chos kyi khams la 'byed cing rtogs pa ni khams med pa la chos kyi khams su rtogs te/ chos kyi khams la rang bzhin nyid dmigs su med de/ nges pa med pa'i khams ni chos kyi khams so/ /chos
42a1(mdo sde): kyi khams ni dngos por dmigs su med pa'i phyir nges pa'i dngos por dmigs su med de/ skye bo phyin ci log tu lta zhing yang dag pa ma yin pas rnam par bcings pa dag shes par bya ba'i phyir chos kyi khams shes brjod cing bshad
42a2(mdo sde): pa yang so so'i skye bo dag khams med pa la dgod pa'i phyir chos kyi khams bshad do/ /de ci'i phyir zhe na/ chos kyi khams la chos kyi khams med de/ chos kyi khams shes bya ba ni rkyen mang po 'dus pa las skyes so/ /rkyen 'dus pa las
42a3(mdo sde): skyes pa'i chos la ni rang bzhin med do/ /rgyu dang rkyen la rang bzhin med pa'i phyir/ rgyu dang rkyen ni mang po 'dus pa'i phyin ci log gi rgyun las skyes so/ /de bzhin gshegs pas sems can yongs su smin par bya ba'i phyir kun rdzob kyi
42a4(mdo sde): tshig tu brjod pas khams med pa'i chos bstan pa'i phyir chos kyi khams gsungs so/ /chos kyi khams ni nang na mi gnas/ phyi rol na mi gnas/ gnyi ga'i bar na mi gnas kyang so so'i skye bo dag dge ba dang mi dge ba'i chos shes
42a5(mdo sde): shing mthong ngo / /chos kyi khams kyis chos thams cad shes pa dang mthong ba med par bshad pa ni mthar stong pa nyid kyi mtshan nyid kyi phyir mthar stong pa nyid du bshad pa ni chos kyi khams yin no/ /de ci'i phyir zhe na/ ci'ang med pa ni chos kyi
42a6(mdo sde): khams te/ chos kyi khams la yod ces pa'i mtshan ma nges pa med pa'i phyir ro/ /'di lta ste/ nam mkha' la nges pa'i mtshan nyid med de/ nam mkha' zhes bya ba bzhin chos kyi khams kyang de dang 'dra ste nges pa' mtshan ma med do/ /
42a7(mdo sde): chos kyi mtshan ma gzhom pa'i phyir chos kyi khams shes bshad de/ khams med pa ni chos kyi khams so/ /de ci'i phyir zhe na chos kyi khams ni 'das pa la mi gnas/ ma 'ongs pa la mi gnas/ da ltar la mi gnas te/ rkyen mang po
42a8(mdo sde): la rag lus pas rkyen dang phrad pa'i phyir chos kyi khams shes rnam grangs su gtags so sems can gyis ji ltar chos kyi khams shes btags so/ /mkhas pa dag khams med pa la chos kyi khams su shes te/ chos kyi khams
42b1(mdo sde): ni gcig pa ma yin tha dad pa ma yin no/ /chos kyi khams la chos kyi khams kyi mtshan ma mang po yang med/ cung zad kyang med de/ khams bsten pa'i thabs kyis chos kyi khams la khams shes bshad do/ /gang rnal 'byor pa dag chos kyi
42b2(mdo sde): khams rtogs shing chud pa ni khams med par shes shing mthong ngo / /khams gsum gyi chos kyi khams kyi rnam par rtog pa'i mtshan ma med de/ rgyu dang rkyen mang po 'dus pa las chos su rnam par rtog pa'i chos kyi khams shes bshad de/
42b3(mdo sde): chos su rnam par phye ste mtshan nyid nges pa med pa bstan pa'i phyir chos kyi khams shes bshad do/ /mkhas pa dag ni chos kyi khams la mtshan mar lta ba'i phyir chos skyes par mthong ba ma yin te/ gang skyes pa'i chos de nyid ma skyes pa'o/ /
42b4(mdo sde): de ci'i phyir zhe na chos kyi khams la mtshan ma med pa'i phyir ro/ /mkhas pa dag ni chos kyi mtshan nyid la mtshan ma med par rtog shing chud pas chos kyi khams la rnam par rtog pa'i mtshan ma med pa ni mtshan ma med pa rnam par
42b5(mdo sde): rtog pa med pa'i phyir chos kyi khams shes gsungs so/ /chos kyi khams la gnas pa'i gnas med/ gnas pa med 'byung ba'i gnas med/ rten pa'i gnas med do/ /chos kyi khams ni thog ma nas ma skyes pa'i phyir chos kyi khams
42b6(mdo sde): la skye ba med do/ /de ci'i phyir zhe na/ chos kyi khams la khams med pa'i phyir ro/ /gzhan na yang chos kyi khams na 'dus pa'i phyir yod pa ma yin te/ ma 'dus pa/ ma gyes pa/ mngon par 'dus ma byas pa/ nges pa med pas chos kyi
42b7(mdo sde): khams shes gsungs so/ /byang chub sems dpa' sems dpa' chen po rnams de ltar khams med pa la chos kyi khams su rnam par 'byed cing rtogs so/ /'jig rten 'dzin de la ji ltar na byang chub sems dpa' sems dpa' chen po
42b8(mdo sde): dag yid kyi rnam par shes pa'i khams la rnam par 'byed cing rtog pa zhe na/ byang chub sems dpa' sems dpa' chen po rnams 'di snyam du ma skyes pa'i khams ni yid kyi rnam par shes pa'i khams/ ma nges pa'i khams ni yid kyi
43a1(mdo sde): rnam par shes pa'i khams so/ /yid kyi rnam par shes pa'i khams la dngos po med/ nges pa'i chos med de/ yid kyi rnam par shes pa'i khams kyi chos med pa'i mtshan nyid bstan to/ /de ci'i phyir zhe na/ yid kyi rnam par shes pa'i
43a2(mdo sde): khams la yid kyi rnam par shes pa'i khams su dmigs su med do/ /yid kyi rnam par shes pa'i khams ni yang dag pa ma yin pa/ ci yang med pa/ phyin ci log dang ldan pa/ yid thog mar 'gro ba las chos su rnam par shes pas yid kyi rnam
43a3(mdo sde): par shes pa zhes gsungs so/ /bus pa so so'i skye bo'i rjes su bsnyag pa'i phyir yid kyi rnam par shes pa'i khams shes gsungs so/ /'phags pa rnams kyis ni khams ma yin pa la yid kyi rnam par shes pa'i khams su shes shing
43a4(mdo sde): rtogs/ yang dag pa ma yin pa ci yang med pa la yid kyi rnam par shes pa'i khams su rtogs so/ /de'ang rgyu dang rkyen gyi chos bstan pa'i phyir yid thog mar 'gro bas shes na rkyen mang po 'dus pas yid kyi rnam par shes pa'i khams
43a5(mdo sde): shes bshad do/ /de yang sems can ji ltar shes pa'i rjes su bsnyag pa'i phyir de skad ces gsungs so/ /mkhas pa dag ni khams ma yin pa la yid kyi rnam par shes pa'i khams su shes so/ /de yang rgyu dang rkyen mang po 'dus pa dang / rnam
43a6(mdo sde): par brtags pa las byung ste/ gang khams la mtshan ma med pa ni don dam pa ste/ don dam pa la mkhams kyi mtshan nyid med do/ /kun rdzob kyi chos su sems can smin par bya ba'i phyir yid kyi rnam par shes pa'i khams shes gsungs te
43a7(mdo sde): de yang sems can dag khams med pa ni yid kyi rnam par shes pa'i khams su shes pa'i phyir ro/ /de yang chos cung zad tsam gyis kyang khams gzhom zhing de las dben par bya ba'i phyir yid kyi rnam par shes pa'i khams shes
43a8(mdo sde): gsungs so/ /de ci'i phyir zhe na/ 'phags pa rnams kyis yid kyi rnam par shes pa'i khams la yid kyi rnam par shes pa'i khams nang na gnas par ram/ yid kyi rnam par shes pa'i khams phyi rol na gnas par ram/ gnyi ga'i bar na
43b1(mdo sde): gnas par mi gnas so/ /mkhas pa dag ni 'du ba med pa'i khams la yid kyi rnam par shes pa'i khams su rtogs te/ yid kyi rnam par shes pa'i khams kyis khams ni mi shes/ yid kyi khams la yid kyi rnam par shes pa'i khams
43b2(mdo sde): mi shes so/ /de yang rgyu dang rkyen mang po 'dus pa dang phyin ci log las skye zhing 'byung ste/ yid thog mar 'gro bas rgyu dang rkyen gnyis 'dus pa las 'byung bar shes so/ /yang dag pa ma yin pa la chags pa dang kun brtags pa las skyes te/
43b3(mdo sde): sems can la rnam par shes pa'i mtshan ma bsten pa'i phyir yid kyi rnam par shes pa'i khams shes brjod do/ /yid kyi rnam par shes pa ni 'das pa la mi gnas/ ma 'ongs pa la mi gnas/ da ltar la mi gnas so/ /yid kyi rnam par shes pa ni gang
43b4(mdo sde): nas kyang ma 'ongs la/ gang du 'ang ma song / gnas pa'i gnas med de/ thog ma nas ma skyes pa'i mtshan nyid do/ /yid kyi rnam par shes pa la thog ma'i dngos por nges pa'i chos med do/ /de ci'i phyir zhe na/ yid kyi rnam par shes pa'i khams
43b5(mdo sde): ni mtshan ma gnyis su med de mtshan ma med pa'o/ /mtshan ma de ni mtshan ma gnyis kyi phyir yod pa ma yin te/ bstan du med pa nyid ni yid kyi rnam par shes pa'i khams so/ /mkhas pa dag ni de ltar yid kyi rnam par shes pa'i khams rtogs
43b6(mdo sde): shing khong du chud nas yid kyi rnam par shes pa'i khams de chos thams cad la mi gnas/ yul na mi gnas/ phyogs na mi gnas te/ chos thams cad dang gcig pa 'am tha dad pa ma yin par rtogs so/ /'phags pa rnams kyis ma skyes pa
43b7(mdo sde): nyid la yid kyi rnam par shes pa'i khams su rtogs so/ /yid kyi rnam par shes pa'i khams ni 'ongs pa med song ba yang med/ dmigs pa yang med do/ /de ci'i phyir zhe na/ don dam pa la yid kyi rnam par shes pa'i khams su mi dmigs/
43b8(mdo sde): dmigs su med/ bstan du med pa'i phyir ro/ /mkhas pa dag ni yid kyi rnam par shes pa'i khams la byed pa dmigs su med pa'i phyir ma byas pa ni yid kyi rnam par shes pa'i khams su rtogs/ yid kyi rnam par shes pa'i khams la skye ba'i
44a1(mdo sde): mtshan ma med pa'i phyir ma skyes par chud cing rtogs so/ /'jig rten 'dzin byang chub sems dpa' sems dpa' chen po rnams yid kyi rnam par shes pa'i khams la de ltar rnam par 'byed cing rtogs so/ /byang chub sems dpa' rnams
44a2(mdo sde): de ltar rtog pa'i tshe 'dod pa'i khams dang / gzugs kyi khams dang / gzugs med pa'i khams la ma skyes pa nyid dang / ci'ang med pa nyid du rnam par 'byed cing rtogs so/ /ji ltar rtog ce na/ 'di lta ste/ 'dod pa'i khams la 'dod pa'i khams
44a3(mdo sde): med/ gzugs kyi khams la gzugs kyi khams med/ gzugs med pa'i khams la gzugs med pa'i khams med de/ khams kyis khams med pa'i chos ston pas 'dod pa'i khams la 'jug par dga' ba la ni gzugs kyi
44a4(mdo sde): khams ston to/ /gzugs med pa'i khams la 'jug par dga' ba la ni gzugs med pa'i khams ston to/ /khams kyis khams med pa mtshon cing brjod do/ /mkhas pa dag ni ci'ang med/ pa'i khams ni 'dod pa'i khams dang / gzugs
44a5(mdo sde): kyi khams dang / gzugs med pa'i khams su shes so/ /mkhas pa dag ni 'dod pa'i khams dang / gzugs kyi khams dang / gzugs med pa'i khams su mi dmigs so/ /khams gsum yang dngos po med pa nges pa'i chos med de rgyu dang
44a6(mdo sde): rkyen mang po las skyes par shes pas de bas na mkhas pa dag ni khams med pa la khams gsum du shes so/ /de la khams med de/ khams gsum char yang yang dag pa ma yin pa phyin ci log gis 'gro'o/ /de ci'i phyir zhe na/ mkhas pa
44a7(mdo sde): dag ni khams gsum du mi dmigs pas khams gsum la 'das pa dang / ma 'ongs pa dang / da ltar gyir mi dmigs mi brjod do/ /'phags pa rnams kyis ni khams gsum la yang dag pa ma yin pa dang / ci yang med par rang bzhin
44a8(mdo sde): med pa/ chos rnams dang bral ba/ phyin ci log las byung bar rtogs te/ skye bo mang po'i phyin ci log yongs su gcad pa'i phyir/ khams gsum shes shing mthong bar bya ba'i phyir de bzhin gshegs pas rnam par phye ste gsungs so/ /khams
44b1(mdo sde): gsum gyi dngos po bstan pa yang sems can dag khams med pa'i don shes par bya ba'i phyir khams gsum gsungs te khams kyi dngos por ma yin no/ /mkhas pa dag ni khams gsum ni khams med par shes shing rtogs so/ /'jig rten
44b2(mdo sde): byang chub sems dpa' sems dpa' chen po rnams de ltar rtog pa'i tshe sems can gyi khams dang bdag gi khams ni nam mkha'i khams te/ chos kyi khams med pa dang / ci 'ang med pa'i khams dang / ma skyes pa'i khams su rtogs
44b3(mdo sde): so/ /de ci'i phyir zhe na/ sems can gyi khams dang / bdag gi khams dang / nam mkha' bye brag med de tha mi dad do/ /khams kyi mtshan nyid de dag kyang yang dag pa ma yin pa las byung ste/ rkyen mang po las skyes pas khams shes bya ste de la nges
44b4(mdo sde): pa'i khams med do/ /de ci'i phyir zhe na nam mkha' la gcig tu nges pa'i khams med do/ /mtshan nyid de dag kyang nam mkha'i khams su rtogs pas khams med pa'i don no/ /'di lta ste/ nam mkha' la khams med pa bzhin du chos kyang mthar
44b5(mdo sde): mtshan ma dang bral te med pa'i mtshan nyid do/ /khams thams cad kyang khams dang bral ba'o/ /khams la khams med de/ khams shes bya ba nang na mi gnas/ phyi rol na mi gnas/ gnyi ga'i bar na mi gnas te/ khams kyi nang na khams med do/ /
44b6(mdo sde): med pa ni mtshan nyid du ma bsdus pa khams la mi gnas pa'o/ /khams thams cad la gnas med/ khams thams cad ni ma skyes pa'o/ /mkhas pa dag ni khams kyi rnams la khams skye bar mi dmigs/ khams la 'gog par mi
44b7(mdo sde): dmigs/ khams la gnas par mi dmigs so/ /khams thams cad ni ma skyes pa ma byung ba/ mi gnas pa/ thog ma nas dmigs su med pa'o/ /mkhas pa dag ni ming tsam du btags pa'i khams la mi chags/ chags par mi byed/
44b8(mdo sde): mi 'dzin/ mi rtog go/ /de bas na mkhas pa dag ni khams thams cad la khams ma skyes par shes shing mthong ste/ ma skyes pas na 'gog pa med te/ don dam pa la khams thams cad dmigs su med do/ /kun rdzob tu na chos kyi khams
45a1(mdo sde): rnams rnam par phye ste brjod do/ /don dam par na khams su brjod pa yang med do/ /mkhas pa dag ni khams thams cad don dam pa'i don du shes shing rtogs so/ /'jig rten 'dzin byang chub sems dpa' sems dpa' chen
45a2(mdo sde): po rnams de ltar khams bcwa brgyad dang / khams gsum dang / sems can gyi khams dang / bdag gi khams dang / nam mkha'i khams rtogs shing rnam par phye ba khong du chud do/ /byang chub sems dpa' rnams de ltar khong du chud cing rtogs
45a3(mdo sde): pa'i tshe khams su mi dmigs/ khams su mi mthong / thams cad kyi ming yang rtogs shing khams thams cad khams med par 'jug pa la yid ches so/ /khams su rnam par phye ba yang shes shing kun rdzob tu khams thams cad rnam par
45a4(mdo sde): phye nas khams thams cad don dam par zhugs par yang shes/ khams med pa'i sbyor ba yang shes shing sems can rnams la khams kyi rnams rnam par ston te/ sems can rnams khams kyi sbyor ba la shin tu gnas par yang byed do/ /
45a5(mdo sde): kun rdzob tu tshig dang smra bas sems can rnams la khams med pa'i chos ston kyang mtshan ma gnyis su khams mi ston to/ /khams thams cad gnyis su med kyang thabs kyis khams kyi rnams rten cing 'brel te byung bar ston to/ /
45a6(mdo sde): kun rdzob tu tshig dang smra bas sems can rnams smin par byed kyang sems can gyi rnams la don dam pa ston to/ /khams kyi khyad par gyi rnam pa la khams gyang khams thams cad med par yid ches shing rtogs so/ /de ci'i phyir zhe na/
45a7(mdo sde): 'jig rten 'dzin de bzhin gshegs pa don dam pas khams su mi dmigs/ khams kyi chos su mi dmigs so/ /'jig rten 'dzin ngas ni khams thams cad 'gags pa'ang med/ bcad pa yang med par bla na med pa yang dag par
45a8(mdo sde): rdzogs pa'i byang chub tu mngon par sangs rgyas so/ /de ci'i phyir zhe na/ don dam pa la khams kyi rnams med do/ /khams thams cad la khams gang yang med de nges pa med do/ khams thams cad nam mkhar 'jug pas khams thams
45b1(mdo sde): cad ma skyes pa'i mtshan nyid do/ /de bzhin gshegs pas khams thams cad la de lta bu'i tshul gyis thugs su chud do/ /de bzhin gshegs pas khams ma gsungs chos rnams kyi stobs kyang ma gsungs so/ /de ci'i phyir zhe na/ chos
45b2(mdo sde): thams cad ci 'ang med pa'i khams mi gsung ngo / /'jig rten 'dzin de bzhin gshegs pas ni ci'ang med pa'i khams gsungs mod kyi de la yang dag par na khams su gsungs pa med de/ 'jig rten 'dzin de ltar na khams rnams kyi
45b3(mdo sde): rnam par 'byed pa la mkhas pa zhes bya'o/ /byang chub sems dpa' sems dpa' chen po rnams khams rnam par 'byed pa la shin du mkhas pa dang / khams thams cad btags pa tsam du shes pa dang / kun rdzob kyi khams tsam
45b4(mdo sde): du shes pa dang / don dam pa'i khams shes pa dang / khams kyi nges pa shes pa dang / kun rdzob kyi bden pa shes pa dang / khams rnam par 'byed pa la mkhas pa dang / ci dang ci lta bu dang ldan pa shes pa dang / khams kyi 'dus pa shes pa dang /
45b5(mdo sde): khams kyi 'jug pa shes pa dang / bden pa'i khams kyi 'jug pa shes pa dang / khams kyi khyad par la mkhas pa dang / khams thams cad khams med par shes pa dang / khams thams cad nam mkha'i khams dang mthun par shes te
45b6(mdo sde): khams rnams la bye brag tu mi 'byed pa dang / khams rnams la bye brag tu mi dmigs/ bye brag du mi brjod do/ /sems can rnams la khams 'jig pa ston pa la mkhas par 'gyur ro/ /'jig rten 'dzin 'di lta ste/ sgyu ma mkhan
45b7(mdo sde): mkhas pa zhig sems can la sgyu ma rnam pa sna tshogs bstan te/ sgyu ma'i dngos po rnam pa sna tshogs shes par byed do/ /de la mdza' zhing bshes pa dag gis 'di skad du 'di ni sgyu ma'o/ /sgyu mar byas pa'i dngos po ste/ sgyu ma de la yang
45b8(mdo sde): dag pa med do/ /phyin ci log tu sems can la ston to zhes smras na mkhas pa dag ni sgyu mar shes par 'gyur ro/ /'jig rten 'dzin 'jig rten gyi rang bzhin ni sgyu ma lta bu ste/ byang chub sems dpa' sems dpa' chen po rnams sgyu
46a1(mdo sde): ma lta bu'i chos la zhugs na 'jig rten sgyu ma'i rang bzhin du shes so/ /'jig rten spyod pa ni sgyu ma lta bu ste/ sbyor ba'i stobs kyis sems can dag la 'jig rten sgyu ma lta bur ston to/ /gang zhig 'jig rten la yang dag pa'i
46a2(mdo sde): bden par 'dzin na 'jig rten yang dag pa ma yin pa sgyu ma lta bur ston to/ /de la mkhas pa blo zab mo dbang po rno ba dag ni zur tsam bstan pas chos thams cad stong pa nyid dang / sgyu ma lta bu dang / mi bden pa dngos po med par shes te/
46a3(mdo sde): chos thams cad kyis bus pa so so'i skye bo dag bslus pa dang / chos thams cad yang dag pa ma yin pa'i rkyen la rag lus par shes so/ /'jig rten 'dzin de bas na byang chub sems dpa' sems dpa' chen po rnams khams kyi
46a4(mdo sde): spyod pa la 'jug par 'dod pa dag shin tu zab mo'i mdo sde brjod du med/ dmigs su med pa/ khams thams cad shes shing mthong bar byed pa ston pa/ khams thams cad yi ge med pa/ 'dus pa med pa brjod du med pa/ khams thams
46a5(mdo sde): cad kyi thabs dang shes rab ston pa/ rten cing 'brel te 'byung ba la 'jug par byed pa ston pa/ gzhan yang chos thams cad kyi yang dag pa nyid brjod pa/ 'di lta ste/ 'jig rten dang 'jig rten las 'das pa dang / 'dus byas dang 'dus
46a6(mdo sde): ma byas pa dang / dbang dang dbang ma yin pa dang / spyod pa la 'jug pa dang / don dam pa dang kun rdzob kyi don dang / nges pa'i don gyi mdo sde dang bkri ba'i don gyi mdo sde dang / rten cing 'brel te byung ba'i rnam par grol ba'i mdo sde zab mo 'di
46a7(mdo sde): las brjod pa thams cad la brtson par bya'o/ /khams bcwa brgyad ces bya ba'i le'u ste gsum mo// // 'jig rten 'dzin ces bya ba'i mdo/ /bam po gsum pa/ bcom ldan 'das kyis 'jig rten 'dzin la 'di skad ces
46a8(mdo sde): bka' stsal to/ /de la ji ltar na byang chub sems dpa' sems dpa' chen po skye mched bcu gnyis la mkhas pa zhe na/ byang chub sems dpa' sems dpa' chen po skye mched bcu gnyis rnam par 'byed cing yang dag par rtog pa na 'di snyam du
46b1(mdo sde): mig la mig gi skye mched dmigs su med/ mig la mig gi skye mched du nges pa med do/ /mig gi skye mched kyang dngos por dmigs su med do/ /de ci'i phyir zhe na/ mig gi skye mched ni rkyen mang po las skyes pa phyin ci log las byung ba'o/ /
46b2(mdo sde): gzugs la dmigs pa'i phyir gzugs la rag lus pa ste/ gnyis phrad pa las gzugs kyi rkyen gyis mig gi skye mched kyi rkyen yod par gyur te/ gzugs dang mig gi skye mched gnyis gcig la gcig bltos pa'i phyir mig gi
46b3(mdo sde): gzugs shes bshad do/ /'di lta ste/ mig dang gzugs shes bya ba gzugs ni mig gi skye mched 'byung bar byed pa'i sgo yin la mig kyang gzugs kyi skye mched 'byung zhing snang bar byed pas de bas na skye mched kyang gzugs kyi rkyen
46b4(mdo sde): gyis skye mched kyi sgo zhes btags pas mig gi skye mched ces bya ste/ mig gis mthong ba'i phyir gzugs kyi skye mched ces bya'o/ /kun rdzob tu yod par gsungs kyi mig kyang gzugs la mi gnas/ gzugs kyang mig la mi gnas/
46b5(mdo sde): mig mig la mi gnas/ gzugs kyang gzugs la mi gnas te/ rkyen mang po las gzugs su dmigs pa byung bas mig gi skye mched ces btags so/ /gzhan yang rten cing 'brel te byung ba las mig gi shes pa dang / mthong ba'i
46b6(mdo sde): mtshan nyid skye bas gzugs kyi skye mched ces btags so/ /ji ltar na kun rdzob tu phyin ci log tu bshad pa'i zlas don dam par mig gi skye mched dmigs su med cing gzugs kyi skye mched dmigs su med pa bstan pa zhe na/ mkhas pa
46b7(mdo sde): dag ni skye mched rnams btsal na yang dag par yod par mi mthong ste/ bus pa so so'i skye bo blo phyin ci log tu gyur pa dag ni mig gi skye mched dang / gzugs kyi skye mched mtshan ma gnyis su 'chad do/ /mig gi skye mched dang / gzugs kyi
46b8(mdo sde): skye mched de nyid yang dag pa ma yin pa'i skye mched bstan pa'o/ /yang dag pa ji lta ba bzhin du chos rnams kyi de kho na'i mtshan nyid shes par bya ba'i phyir skye mched rnams ni rten cing 'brel te byung ba phyin ci log tu mngon par 'byed pa dang
47a1(mdo sde): ldan pa las byung ste/ skye mched kyi mtshan nyid du yang dag par dmigs su med do/ /de ci'i phyir zhe na/ mig gi skye mched dang gzugs kyi skye mched nang na mi gnas/ phyi rol na mi gnas/ gnyi ga'i bar na mi gnas so/ /
47a2(mdo sde): mig gi skye mched dang / gzugs kyi skye mched 'das pa ma yin/ ma 'ongs pa ma yin/ da ltar gyi ma yin te/ 'on kyang da ltar gyi rgyu dang rkyen 'dus pa las gzugs su shes pas mig gi skye mched du brjod de/ bus pa so so'i skye bo dag spyod pa
47a3(mdo sde): bzhin no/ /mkhas pa dag ni skye mched rnams yang dag pa ma yin pa ci'ang med pa/ rnam par brtags pa'i phyin ci log las byung bar khong du chud pas skye mched ma yin pa ni skye mched du mthong zhing shes so/ /skye mched kyi mtshan nyid mi brjod
47a4(mdo sde): cing skye mched la mtshan nyid nges pa med de/ rten cing 'brel te 'byung bar de bzhin gshegs pas gsungs so/ /de dag ni skye mched du mthong ba dang shes pa zhes bya'o/ /'di lta ste/ skye mched rnams ni yang dag pa ma yin pa/ ci 'di med pa/ rgyu dang
47a5(mdo sde): rkyen la rag lus pa/ phyin ci log dang ldan pa'i 'du byed las byung ba'o/ /skye mched ni byas pa med pa/ byed pa med de/ mig gi skye mched gzugs kyi skye mched du rnam par mi rtog /gzugs kyi skye mched kyang mig gi skye mched du mi shes rnam par
47a6(mdo sde): mi rtog ste/ gnyi ga'i mtshan ma dang bral ba'o zhes chos nyid kyis 'brel pa'i mtshan nyid kyis na de la rnam par brtag cing brjod du med do/ /skye mched kyi mtshan nyid ni rten cing 'brel te 'byung bas bus pas phyin ci log tu shes pa dang / 'phags
47a7(mdo sde): pas khong du chud cing rtogs par ji bzhin te/ mig gi skye mched dang / gzugs kyi skye mched ni ma skyes pa/ mi 'gag pa/ ma 'ongs pa/ mi 'gro ba'i mtshan nyid yin pas mig gis mig mi shes/ mig gis mig du rnam par mi rtog /gzugs
47a8(mdo sde): kyis gzugs mi shes/ gzugs kyis gzugs su rnam par mi rtog go/ /de ci'i phyir zhe na/ gnyi ga stong pa'i phyir ro/ /gnyi ga bral ba'i phyir mig gis mig gi mtshan nyid mi shes/ gzugs kyis gzugs kyi mtshan nyid mi shes/
47b1(mdo sde): mig dang gzugs gnyi ga la mtshan nyid med chos med de/ de la nges pa'i mtshan nyid med pas mig gis mig ma byas/ mig gis mig tu mi shes so/ /gzugs kyis gzugs ma byas/ gzugs kyis gzugs mi shes so/ /
47b2(mdo sde): gnyi ga med pa'i phyir mig kyang bdag go snyam du mi sems/ gzugs kyang bdag ni gzugs so snyam du mi sems/ mig dang gzugs kyi bdag nyid ni sgyu ma'i ngo bo nyid de/ yang dag pa ma yin pa'i bla dgas su mig dang gzugs shes brjod
47b3(mdo sde): do/ /byang chub sems dpa' rnams ni mig gi skye mched dang gzugs kyi skye mched la ji ltar rnam par 'byed cing rtog pa/ bzhin du rna ba dang / sgra dang / sna dang / dri dang / lce dang / ro dang / lus dang / reg bya yang de bzhin no/ /'jig rten 'dzin
47b4(mdo sde): de la ji ltar na byang chub sems dpa' sems dpa' chen po yid kyi skye mched la rnam par 'byed cing rtog pa zhe na/ byang chub sems dpa' sems dpa' chen po rnams yid kyi skye mched la rnam par 'byed cing rtog pa'i tshe de 'di
47b5(mdo sde): snyam du yid kyi skye mched dmigs su med yid la skye mched du nges pa'i mtshan nyid med de/ yid kyi skye mched la dngos po med par sems so/ /de ci'i phyir zhe na/ yid kyi skye mched ni rten cing 'brel te byung bas phyin ci log las
47b6(mdo sde): skyes te/ chos kyi skye mched la rag lus pas gnyis phrad pa las bya ba med par 'gyur ro/ /yid kyi skye mched kyang chos kyi skye mched kyi rkyen gyis 'byung la/ chos kyi skye mched kyi rkyen gyis rnam par 'byed par gyur te/ mtshan nyid
47b7(mdo sde): gnyis su phye'o/ /yid la brtan nas chos kyi skye mched kyi gnas yod par 'gyur te/ yid ni chos skye zhing mched par byed pa'i sgo yin la chos kyi skye mched kyang yid kyi sgo yin no/ /de bas na chos kyi skye mched ces gdags so/ /chos
47b8(mdo sde): kyi skye mched kyi sgo'i rkyen kyis yid kyi skye mched du brjod de/ yid kyi mtshan nyid kyi sgo bstan cing shes par bya ba'i phyir chos kyi skye mched ces brjod par gyur to/ /kun rdzob kyi bden pa yang dag par bshad kyi yid kyang chos la mi brten
48a1(mdo sde): chos kyang yid la mi brten te/ rten cing 'brel te 'byung bas chos rnams rkyen du gyur te yid kyi skye mched ces bshad do/ /rten cing 'brel te 'byung ba dang yid kyi mtshan nyid bstan pa'i phyir ro/ /chos kyi skye mched brjod de
48a2(mdo sde): kun rdzob tu phyin ci log bshad pa'i zlas don dam par yid kyi skye mched dmigs su med/ chos kyi skye mched dmigs su med par gsungs so/ /mkhas pa dag ni skye mched la rnam par brtags na yang dag par yod par mi mthong
48a3(mdo sde): ngo / /bus pa so so'i skye bo blo phyin ci log tu gyur pa dag ni yid kyi skye mched dang chos kyi skye mched ces mtshan ma rnam pa gnyis su brjod do/ /yid kyi skye mched dang chos kyi skye mched ni yang dag pa ma yin pa/ ci yang med pa de kho
48a4(mdo sde): na nyid ji bzhin du de bzhin gshegs pas thugs su chud pas skye mched ces gsungs so/ /skye mched rnams ni rten cing 'brel te byung ba phyin ci log dang ldan pa'i 'du byed las byung bas de la ni yid kyi skye mched dang / chos kyi skye
48a5(mdo sde): mched du yang dag par dmigs su med do/ /yid kyi skye mched dang chos kyi skye mched ni nang na mi gnas/ phyi rol na mi gnas/ gnyis ga'i bar na mi gnas so/ /gzhan yang yid kyi skye mched ni 'das pa yang ma yin/ ma 'ongs
48a6(mdo sde): pa yang ma yin la/ da star gyi yang ma yin te/ da ltar gyi 'phral gyi rkyen shes pa las bus pa so so'i skye bos bsams pa'i rjes su yid kyi skye mched dang chos kyi skye mched ces brjod do/ /mkhas pa dag ni yid kyi skye mched dang
48a7(mdo sde): chos kyi skye mched la yang dag pa ma yin pa/ ci yang med pa/ phyin ci log tu rnam par rtog pa las byung ba skye mched ma yin pa la skye mched du khong du chud par rtogs so/ /de ci'i phyir zhe na/ skye mched rnams la nges par
48a8(mdo sde): skye mched kyi mtshan nyid med pa'i phyir ro/ /mkhas pa dag ni de ltar skye mched rnams la yang dag pa ma yin pa ci yang med par rtogs te/ yid kyi skye mched dang chos kyi skye mched rang bzhin dmigs su med/ yid kyi skye mched
48b1(mdo sde): dang chos kyi skye mched las byung ba de kho na'i mtshan nyid du yang mi dmigs so/ /de ltar yid kyi skye mched dang chos kyi skye mched ni rten cing 'brel te byung bas de bzhin gshegs pas kyang skye mched rnams kyi shes pa dang mthong
48b2(mdo sde): ba'i mtshan nyid gsungs pa ni 'di lta ste/ skye mched rnams yang dag pa ma yin pa/ ci yang med pa/ phyin ci log dang ldan pa'i 'du byed las byung ba/ rgyu dang rkyen la rag lus pa/ yid kyi skye mched dang chos kyi skye mched byas
48b3(mdo sde): pa/ byed pa/ byed pa med pa/ yid kyi skye mched kyis chos kyi skye mched du rnam par mi rtog /chos kyi skye mched kyang yid kyi skye mched du rnam par mi rtog par shes so/ /de ci'i phyir zhe na/ gnyi ga'i dang bral ba'i phyir ro/
48b4(mdo sde): de ltar mtshan nyid gnyis dang bral bas na de la rnam par dbyer med do/ /skye mched de dag ni rten cing 'brel te byung ba yin yang bus pa so so'i skye bo dag phyin ci log tu sems pa'i rjes su brjod pa yin no/ /'phags pa
48b5(mdo sde): rnams kyis khong du chud cing rtogs pa ltar na yid kyi skye mched kyang mi skye ba/ ma skyes pa/ mi 'gag pa/ mi 'ong ba/ ma song ba ste/ yid kyis yid mi shes/ yid du rnam par mi rtog /chos kyis chos su mi shes/ chos su rnam
48b6(mdo sde): par mi rtog ste/ gnyi ga stong pa'i phyir ro/ /gnyi ga dang bral ba'i phyir yid kyis yid kyi mtshan nyid mi shes/ chos kyis chos kyi mtshan nyid mi shes te/ mtshan nyid de gnyi ga ci yang med pas de la ni nges pa'i chos gcig
48b7(mdo sde): kyang med do/ /yid kyis mi 'grub la yid 'jig par yang mi nus/ chos kyis kyang chos mi 'grub la chos 'jig par mi nus so/ /gnyi ga med pas yid kyi skye mched ni bdag yid kyi skye mched do/ /snyam du mi sems so/ /
48b8(mdo sde): chos kyi skye mched kyang bdag ni chos kyi skye mched do snyam du mi sems so/ /de gnyi ga stong pas sgyu ma lta bu ste/ ming dang tshig tu rnam par phye nas btags so/ /byang chub sems dpa' sems dpa' chen po rnams yid kyi skye
49a1(mdo sde): mched dang chos kyi skye mched de lta bu rnam par 'byed cing rtog go/ /'jig rten 'dzin de la ji ltar na byang chub sems dpa' sems dpa' chen po rnams nang gi skye mched drug dang / phyi'i skye mched drug la
49a2(mdo sde): rnam par 'byed cing rtog pa zhe na/ 'di lta ste/ skye mched bcu gnyis ni thams cad kyang yang dag pa ma yin pa rkyen mang po dang / phyin ci log tu ldan pa las skyes pa ste/ mtshan ma gnyis su gyur pa'i phyir phyi dang nang
49a3(mdo sde): gnyis so/ /bus pa so so'i skye bo dag yang dag pa'i chos ma thos pa skye mched bcu gnyis kyi yang dag pa nyid mi shes pa'i phyir mig gi skye mched la chags nas bdag mig gi skye mched ces chags/ gzugs kyi
49a4(mdo sde): skye mched la chags nas bdag gzugs kyi skye mched/ bdag gi gzugs kyi skye mched ces chags pa nas rna ba dang / sgra dang / sna dang / dri dang / lce dang / ro dang / lus dang / reg bya dang / yid dang / chos kyi bar du bdag yid/
49a5(mdo sde): bdag gi yid/ bdag chos/ bdag gi chos so zhes chags so/ /de ltar chags pas na skye mched bcu gnyis kyis kun nas klags shing bcings te lam rgyud lngar yang dang yang 'khor bar gyur nas/ 'byung ba'i lam mi shes so/ /
49a6(mdo sde): byang chub sems dpa' sems dpa' chen po rnams de ltar skye mched bcu gnyis la yang dag par brtags na skye mched bcu gnyis rnams yang dag pa ma yin pa/ sgyu ma snying po med pa/ gsog /gsob lta bu/ stong pa/
49a7(mdo sde): sgyu ma lta bur mthong / mig gi skye mched la bdag gam bdag gi bar mi chags pa ni chos kyi skye mched kyi bar du bdag gam bdag gi bar mi chags so/ /de ltar mi chags pas na rnam par mi rtog ste/ byang chub sems dpa'
49a8(mdo sde): rnams de ltar skye mched bcu gnyis la shin tu mkhas so/ /'jig rten 'dzin byang chub sems dpa' sems dpa' chen po rnams de ltar skye mched rnams kyi thabs la mkhas pas skye mched bcu gnyis thams cad la
49b1(mdo sde): ma chags mi thogs/ skye mched rnams shes par bya ba dang mthong bar bya ba la yang rtog la skye mched rnams rnam par 'byed ma la yang mkhas pas rkyen mang po las skyes pa'i chos kyi skye mched bcu gnyis khong du chud cing
49b2(mdo sde): rtogs pa dang / mtshan ma med pas skye mched bcu gnyis kyi mtshan ma 'jig pa dang / skye mched rnams rten pa'i lam gyi rjes su mi gnas pa dang / skye mched rnams kyi mtshan nyid med par shes pa dang / mtshan nyid rnams
49b3(mdo sde): kyi sbyor ba'i thabs kyi mtha' dag kyang shes shing rtogs so/ /'jig rten 'dzin 'di lta ste/ sgyu ma mkhan gyis sgyu ma byas pa'i 'khrul 'khor las phyogs bzhi nas chu 'bab pa ltar skye mched bcu gnyis kyang de bzhin du phyi nang
49b4(mdo sde): gi rten cing 'brel ba las bya ba kun byed par gyur te/ de la ni yang dag par dngos por dmigs su med do/ /skye mched bcu gnyis po 'di sngon gyi las gyi 'khrul 'khor gyis rnam par bcings pas bya ba kun byas par gyur to/ /
49b5(mdo sde): 'jig rten 'dzin 'di lta ste/ skye mched ces bya ba ni bus pa so so'i skye bo shes pa'i blo med pa dag gi nyon mongs pa skye zhing mched par byed pa'i sgo'i mig ni gzugs kyi sgo ste/ byams pa dang sdang ba skyed pa'i phyir ro/ /gzugs
49b6(mdo sde): kyang mig gi sgo ste/ byams pa dang sdang ba skyed pa'i phyir ro/ /de bzhin du rna ba dang / sna dang / lce dang / lus dang / yid kyi bar du ste/ yid chos kyi sgor gyur pas byams sdang skyed do/ /chos kyang yid kyi sgor gyur pas byams
49b7(mdo sde): sdang skyed la de ltar skye mched bcu gnyis ni byams sdang dang 'tshogs shing 'dus pa ste yang dag pa'i mtshan nyid mi shes so/ /'jig rten 'dzin byang chub sems dpa' sems dpa' chen po rnams ni skye mched rnams
49b8(mdo sde): kyi rang bzhin gyi ngo bo dang / skye mched kyi mtshan nyid la shin du legs par rtogs pas byams pa dang sdang bas rnam par 'ching bar mi 'gyur/ 'jig rten 'dzin byang chub sems dpa' sems dpa' chen po skye mched
50a1(mdo sde): rnams shin du rtogs so/ /skye mched bcu gnyis shes par bya ba'i le'u ste bzhi'o// // 'jig rten 'dzin de la ji ltar na byang chub sems dpa' sems dpa' chen po rnams rten cing 'brel te 'byung ba
50a2(mdo sde): bcu gnyis rnam par 'byed cing rtog pa la mkhas pa zhe na/ byang chub sems dpa' sems dpa' chen po rnams rten cing 'brel te 'byung ba gnyis la rnam par 'byed cing rtog pa ni 'di lta ste/ ci yang med pa'i
50a3(mdo sde): phyir ma rig pa zhes btags te/ ma rig pa la chos med pa'i phyir ma rig pa zhes btags/ ma rig pas/ ma rig pa mi shes pa'i phyir ma rig pa zhes brjod do/ /ji ltar na rig pa mi shes pas ma rig pa zhe na/
50a4(mdo sde): ma rig pa la nges pa'i chos su dmigs su med pas ma rig pa zhes bya'o/ /ci'i phyir ma rig pa'i rkyen gyis 'du byed rnams zhe na/ chos thams cad ni ci yang med pa ste/ bus pa so so'i skye bo dag rnam par 'du byed
50a5(mdo sde): pas na ma rig pa'i rkyen gyis 'du byed ces bya'o/ /'du byed las rnam par shes pa skye bas na 'du byed kyi rkyen gyis rnam par shes pa'o/ /ming dang gzugs ni mtshan nyid gnyis te/ de bas na rnam par shes pa'i rkyen
50a6(mdo sde): gyis ming dang gzugs so/ /ming dang gzugs las drug gi skye mched skyes pas de bas na ming dang gzugs kyi rkyen kyis drug gi skye mched do/ /drug gi skye mched las reg pa skye bas de bas na skye mched drug gi rkyen kyis
50a7(mdo sde): reg pa'o/ /reg pa las tshor ba skye bas de'i phyir reg pa'i rkyen kyis tshor ba'o/ /tshor ba las sred pa skye ste/ de bas na tshor ba'i rkyen kyis sred pa'o/ /sred pa las len pa skye ste/ de bas na sred pa'i rkyen kyis len pa'o/ /
50a8(mdo sde): len pa las srid pa 'byung ste/ de bas na/ len pa'i rkyen kyis srid pa'o/ srid pa las skye ba byung bas de bas na srid pa'i rkyen kyis skye ba'o/ /skye bas rga ba dang / shi ba dang / slos pa'i mya ngan dang / smre sngags 'don pa dang /
50b1(mdo sde): sdug bsngal ba 'ba' zhig gi phung por gyur pas de bas na skye ba'i rkyen kyis rga ba dang / shi ba dang / yid blong ba dang / smre sngags 'don pa dang / sdug bsngal ba'i phung po zhes brjod de/ de ltar sdug bsngal gyi phung po chen po 'ba'
50b2(mdo sde): zhig tu gyur to/ /de la kun 'dus pa ni blo phyin ci log tu gyur nas rig pa dang 'gal bar byed cing ma rig pa'i phung por bsags nas srid pa phyi ma'i 'dod pa skyed de dga' ba dang chags pa la gnas thams cad du skye ba tshol ba ni
50b3(mdo sde): srid pa'i phung po'o/ /'jig rten 'dzin 'jig rten 'di dag ni rten cing 'brel te 'byung ba bcu gnyis kyis rnam par bcings te ma rig pas ldongs nas ma rig pa'i mun pas g.yang sar 'thom zhing ma rig pa'i thog mar
50b4(mdo sde): 'gro bas rten cing 'brel te 'byung ba bcu gnyis rdzogs par skyed do/ /byang chub sems dpa' rnams de ltar ma rig pa'i yang dag pa'i mtshan nyid la shin du brtags na ma rig pa nyid stong pa nyid thog ma'i mtha' dmigs su
50b5(mdo sde): med par shes so/ /de ci'i phyir zhe na/ ma rig pa med pa'i phyir thog ma'i mtha' zhes bya ba med pas mkhas pa dag gis mtha' med pas thog ma'i mthar rtogs te thog ma'i mthar rnam par mi 'byed do/ /rnam par rtog pa yongs su
50b6(mdo sde): gcad pas ma rig pa la mi chags so/ /chos thams cad ci yang med pas chos ni ji ltar bshad pa ltar ma yin te chos thams cad ci yang med ces brjod na yang de nyid ma rig pa shes shing mthong ba'o/ /gang chos thams cad chud cing
50b7(mdo sde): rtogs na de de nyid rig pa ste/ de nyid las rig pa gzhan zhes bya ba med kyi/ gang rig pa shes shing mthong ba nyid rig pa zhes bya'o/ /de la ji ltar na ma rig pa shes shing mthong ba zhe na/ 'di lta ste/ chos thams cad ci yang med
50b8(mdo sde): pa/ chos thams cad ci yang dmigs su med pa/ chos thams cad yang dag pa ma yin pa phyin ci log pa/ chos thams cad ji ltar bshad pa ltar ma yin par rig pa na ma rig par shes shing mthong ste/ ma rig pa shes shing
51a1(mdo sde): mthong ba ni rig pa zhes bya'o/ /de ci'i phyir zhe na/ ma rig pa dmigs su med pa'i phyir ro/ /ma rig pa'i rkyen kyis 'du byed ces bya ba yang chos thams cad ci yang med de/ bus pa so so'i skye bo dag ma rig pa'i mun
51a2(mdo sde): par 'thom pas phyin ci log tu 'du byed kyi las rnams byed de 'du byed kyi las de ni gzugs med/ gnas med pas ma rig pas kyang 'du byed kyi las skyed mi nus la byas pa'i chos med pas ma rig pa'i rkyen kyis 'du byed
51a3(mdo sde): ces brjod do/ /'du byed kyi las ni 'das pa 'am 'ong ba'i gnas song ba'i gnas kyang med la 'du byed kyi gnas 'das pa ma yin/ ma 'ongs pa ma yin/ da ltar gyi ma yin pas ma rig pa yang ma rig pas stong / 'du byed
51a4(mdo sde): kyi las kyang 'du byed kyi las kyis stong ste/ 'du byed kyi las la gnas med kyang ma rig pa la brten nas 'du byed kyi las kyang ma rig pa la mi gnas/ ma rig pa yang 'du byed kyi las la mi gnas te/ ma rig pas yang ma rig
51a5(mdo sde): pa mi shes/ 'du byed kyi las kyang 'du byed kyi las mi shes te/ de ltar ma rig pa dang / 'du byed kyi las ni phyin ci log gi dbang gis ma rig pa las skyes kyang de la ni ma rig pa dmigs su med/ ma rig pa'i rang bzhin dmigs
51a6(mdo sde): su med/ 'du byed kyi las dmigs su med/ 'du byed kyi las kyi rang bzhin dmigs su med kyi mun pa'i thibs po las mun pa zhes btags te/ ma rig pa'i mun pa'i thibs po las ni 'du byed kyi las shes rnam par rtog ste/
51a7(mdo sde): ci yang med pa'i chos las bya ba byas pas ma rig pa dang 'du byed kyi las ni ci yang med pa'o/ /'du byed kyi rkyen kyis rnam par shes pa zhes bya ba ni rnam par shes pa 'du byed kyi las la mi gnas la 'du byed kyi las dang
51a8(mdo sde): yang ma bral te rnam par shes pa skyes kyang 'du byed kyi las kyis rnam par shes pa bskyed pa ni ma yin no/ /de ci'i phyir zhe na/ 'du byed kyi las kyang 'du byed kyi las su mi shes la 'du byed kyi las la bltos pa'ang ma yin te/
51b1(mdo sde): skye bo blo phyin ci log tu gyur pa dag 'du byed kyi las kyi rnam par shes pa skyed mod kyi rnam par shes pa de ni 'du byed kyi las kyi nang na mi gnas/ 'du byed kyi las kyi phyi rol na mi gnas/ gnyi ga'i bar na yang mi gnas te/ rnam par
51b2(mdo sde): shes pa skye ba yang med mod kyi 'du byed kyi las kyi rgyun gcig gis gsabs te ma chad pa las rnam par shes pa skyes so/ /mkhas pa dag ni rnam par shes pa'i mtshan nyid btsal na dmigs su med de rnam par shes pa skye bar mi dmigs
51b3(mdo sde): pa rnam par shes pas rnam par shes pa mi shes/ rnam par shes pas rnam par shes par mi mthong / rnam par shes pas rnam par shes pa la mi gnas so/ /rnam par shes pa'i rkyen kyis ming dang gzugs shes bya ba na ming dang
51b4(mdo sde): gzugs rnam par shes pa la mi gnas/ rnam par shes pa'i pha rol na ming dang gzugs mi skye ste/ ming dang gzugs de ni rnam par shes pa las ma 'ongs kyi rnam par shes pas dmigs pas bus pa so so'i skye bo'i ldongs
51b5(mdo sde): pa dag ming dang gzugs su chags te/ rnam par shes pas ming dang gzugs bskyed pa ni ma yin no/ /mkhas pa dag ni de la brtags na ming dang gzugs su mi dmigs mi mthong ste/ ming zhes bya ba ni gzugs med phyogs
51b6(mdo sde): med de log par rnam par rtog pa las skyes so/ /gzugs kyi mtshan nyid rnam par shes pa'i rkyen kyis yod ces bya ba rnam par shes pa nyid dmigs su med pa yin na rnam par shes pa'i rkyen kyis gzugs skye ba lta ci smos te/
51b7(mdo sde): gzugs shes nges par btags pa'i gnas med do/ /ming dang gzugs kyi rkyen kyis drug gi skye mched ces bya ba de drug gi skye mched kyi rkyen kyis gsugs skye zhes bya bar ma rung ste/ ming ni lus la gnas pas dbugs
51b8(mdo sde): phyi nang du rgyu bas lus dang sems dang sems las byung ba'i chos rnams btas par byed de/ skye mched drug ni sgyu ma lta bu med pa las rnam par rtog pa las byung ste/ phyin ci log tu bya ba yod do/ /drug gi skye mched kyi rkyen
52a1(mdo sde): kyis reg bya zhes bya ba ni reg bya de gzugs la brten te yod pa yin na/ reg bya ni gzugs la med do/ /de ci'i phyir zhe na/ gzugs ni shes pa med pa'i rang bzhin can te/ rdo dang shing dang tha mi dad kyang skye
52a2(mdo sde): mched drug las byung ba'i phyir reg bya zhes rnam par phye ste btags so/ /de ci'i phyir zhe na/ skye mched drug nyid yang dag pa ma yin pa ci yang med na reg bya lta ci smos te/ reg bya ni stong pa ci yang med pa ste/ rnam par rtog pa'i phyin
52a3(mdo sde): ci log las skyes te/ reg bya ni yul na mi gnas phyogs na mi gnas so/ /reg bya nyid stong pa ste reg bya'i mtshan nyid med pas reg byas skye mched drug mi shes/ skye mched drug kyang reg byas mi shes so/ /reg bya'i rkyen kyis
52a4(mdo sde): tshor ba zhes bya ba ni tshor ba de reg bya'i nang na mi gnas/ reg bya'i phyi rol na mi gnas so/ /gnyi ga'i bar na mi gnas/ reg bya de gud nas tshor ba la bltos te 'ongs pa ma yin gyi reg bya las tshor ba skyes so/ /reg bya nyid kyang yang
52a5(mdo sde): dag pa ma yin te med na tshor ba lta ci smos te tshor ba la nges pa'i mtshan nyid med/ tshor ba ni med pa las phyin ci log tu rtog pa skye ste phyin ci log tu bya ba yod do/ /tshor ba'i rkyen kyis sred pa zhes bya ba ni tshor ba de gud na sred pa la
52a6(mdo sde): bltos te 'ongs pa ma yin/ tshor ba nyid sred pa dang lhan cig pa ma yin/ tshor bas yang sred pa mi shes la sred pa la rnam par mi rtog /sred pa la yang tshor ba mi shes la tshor ba la rnam par mi rtog /sred pa yang tshor ba dang
52a7(mdo sde): lhan cig pa ma yin te/ sred pa sred pa la mi gnas pa la sred pa las gud na yang tshor ba yod pa ma yin no/ /tshor ba nyid la tshor ba'i mtshan nyid med na tshor ba'i rkyen kyis sred pa zhes bya ba lta ci smos te/ tshor ba sred pa'i nang na mi
52a8(mdo sde): gnas/ tshor ba'i phyi rol na mi gnas/ gnyi ga'i bar na mi gnas/ sred pa nyid kyang sred pa'i nang na mi gnas/ sred pa'i phyi rol na mi gnas/ gnyi ga'i bar na mi gnas te/ sred pa'i nang na sred pa'i mtshan nyid dmigs su
52b1(mdo sde): med de/ sred pa de ni yang dag pa ma yin pa phyin ci log dang ldan pa'i rnam par rtog pa las sred pa zhes btags kyi sred pa ni 'das pa ma yin/ ma 'ongs pa ma yin/ da ltar ma yin no/ /sred pa de ni bcings pa las sred pa skyes pa ma yin/
52b2(mdo sde): bcings pa ma yin pa las kyang ma yin te/ rgyu dang rkyen gcig gis gcig bsab pa'i rgyun ma chad pa las tshor ba'i rkyen kyis sred pa zhes btags so/ /mkhas pa dag ni sred pa'i yul na mi gnas/ phyogs na mi gnas/ gtong pa gsob
52b3(mdo sde): gsog lta bu/ snying po med pa/ yang dag pa ma yin te ci la yang med par shes so/ /sred pa'i rkyen kyis len pa zhes bya ba ni sred pa gud nas len pa la bltos te 'ongs pa ma yin/ sred pa dang len pa lhan cig pa ma yin te/ sred pa las
52b4(mdo sde): len pa ma bskyed kyang sred pa yod pas rgyu dang rkyen lhan cig pa'i phyir rjes su len pa zhes bya ba btags so/ /len pa dang sred pa lhan cig pa ma yin te sred pa las gzhan pa 'ang ma yin no/ /sred pa yang len pa dang lhan cig pa ma yin te/
52b5(mdo sde): len pa las tha mi dad pas sred pa'i nang na mi gnas/ sred pa'i phyi rol na mi gnas/ gnyi ga'i bar na mi gnas te/ sred pa nyid kyang dmigs su med na sred pa'i rkyen kyis len pa zhes bya ba lta ci smros te/ len pa'i nges pa'i mtshan
52b6(mdo sde): nyid dmigs su med do/ /mkhas pa dag ni len pa de yang dag pa ma yin pa ci yang med par rtogs te/ len pa'i nang na len pa'i mtshan nyid med pas len pa ni 'das pa dang / ma 'ongs pa dang / da ltar gyi ma yin te/ len pa ni
52b7(mdo sde): len pa'i nang na mi gnas/ len pa'i phyi rol na mi gnas/ gnyi ga'i bar na mi gnas te/ phyin ci log las byung ba rgyu dang rkyen las skyes pa'o/ /rkyen mang po 'dus pa las len pa zhes bya ste/ chos gang yang lhan cig pa 'am/
52b8(mdo sde): so so ba med do/ /len pa ngo bo nyid med de nges pa'i chos med kyang bus pa so so'i skye bo dag ni yang dag pa ma yin pa'i len pa la tshor bar byed do/ /'du byed thams cad yang dag pa ma yin pas 'jig rten pa dag ni len
53a1(mdo sde): pas rnam par bcings so/ /mkhas pa dag ni len pa la yang dag pa ma yin pa/ stong pa/ snying po med pa/ dngos po med pa nges pa'i chos cung zad tsam yang dmigs su med par rtogs so/ /len pa'i rkyen kyis srid
53a2(mdo sde): pa zhes bya ba ni len pa yang srid pa la bltos te 'ongs pa ma yin la/ len pas srid pa bskyed nus pa'i phyir len pa'i rkyen kyis srid pa zhes bya ba ma yin gyi srid pa de ni len pa'i nang na yang mi gnas/ len pa'i phyi rol na yang mi gnas/
53a3(mdo sde): gnyi ga'i bar na yang mi gnas te/ srid pa'i de ni len pa la mi gnas/ len pa yang srid pa dang lhan cig pa 'am so so ba ma yin mod kyi rkyen mang po 'dus pa las na len pa'i rkyen kyis srid pa zhes brjod kyi len pas srid pa skyed
53a4(mdo sde): nus la len pas srid pa rnam par mi 'byed do/ /len pa nyid yang dag pa ma yin pa ci yang med pa yin na len pa'i rkyen kyis srid pa zhes bya ba lta ci smos te srid pa la ltos pa med do/ /srid pa nyid srid pa zhes dmigs su med de srid
53a5(mdo sde): pa nyid kyang srid pa'i nang na mi gnas/ srid pa'i phyi rol na mi gnas te/ gnyi ga'i bar na mi gnas pas srid pa de ni 'das pa ma yin/ ma 'ongs pa ma yin da ltar ma yin no/ /mkhas pa dag ni srid pa de ni yang dag pa ma
53a6(mdo sde): yin pa phyin ci log dang ldan pa lhan cig pa'am so so ba ma yin pas srid pa ni shes pa med pa'i rang bzhin can rnam par mi 'byed/ srid pa de ni yul na mi gnas/ phyogs na mi gnas so/ /srid pa de ni snga ma'i mtha' med/
53a7(mdo sde): phyi ma'i mtha' med/ da ltar gyi mtha' med do/ /srid pa de ni yod pa ma yin/ med pa ma yin pas rten cing 'brel te 'byung ba bcu gnyis kyi nang du srid pa'o zhes khong du chud cing rtogs so/ /mkhas pa blo can dag ni srid pa
53a8(mdo sde): la stong pa nyid snying po med pa/ gsob/ gsog lta bur yongs su rtogs so/ /srid pa'i rkyen gyis skye ba zhes bya ba ni srid pa de skye ba la bltos nas 'ongs pa ma yin skye ba de srid pa dang lhan cig pa yang ma yin/ so so ba
53b1(mdo sde): yang ma yin la/ skye ba de ni srid pa'i nang na mi gnas/ srid pa'i phyi rol na mi gnas/ gnyi ga'i bar na mi gnas te/ srid pas skye ba ma bskyed la srid pa las gud nas skye bar 'gyur ba ma yin gyi rten cing 'brel te 'byung ba bcu
53b2(mdo sde): gnyis gcig gis gcig bsabs pa rgyun ma chad pa las sred pa'i rkyen kyis skye ba zhes brjod do/ /srid pa dang skye ba gcig gis gcig rkyen byas pa yang ma yin/ rkyen ma byas pa yang ma yin te/ srid pa nyid kyang dmigs su
53b3(mdo sde): med na srid pa'i rkyen kyis skye ba skyes pa lta ci smos te/ mkhas pa dag ni skye ba de ni srid pa la mi gnas la skye ba la skye ba'i mtshan nyid med/ skye ba la rang bzhin med/ skye ba la ngo bo nyid med pas nges par dmigs su rung ba'i chos
53b4(mdo sde): gcig tsam yang med par rtogs so/ /mkhas pa dag gi de ltar skye ba la rang bzhin med la ci yang med de/ rten cing 'brel te byung ba bcu gnyis gcig gis gcig bsabs pa'i rgyun tsam zhig bstan pa'i phyir srid pa'i
53b5(mdo sde): rkyen kyis skye ba zhes brjod par yongs su rtogs so/ /skye ba la lhan cig pa'am so so ba'i chos med de/ skye ba de srid pa'i nang na mi gnas/ srid pa'i phyi rol na mi gnas/ gnyi ga'i bar na yang mi gnas so/ /skye ba de 'das
53b6(mdo sde): pa ma yin/ ma 'ongs pa ma yin/ da ltar ma yin/ skye ba de snga ma'i mtha' dang / phyi ma'i mtha' dang / bar gyi mthar dmigs su med do/ /skye ba de dngos por dmigs su med pas mkhas pa dag rgyu dang rkyen mang po 'dus pa dang /
53b7(mdo sde): phyin ci log dang ldan pa'i yang dag pa ma yin pa/ ci yang med pa sgyu ma lta bu las skyes par yongs su rtogs so/ /skye ba'i rkyen kyis rga shi dang / slos pa'i mya ngan dang / smre sngags 'don pa dang / sdug bsngal ba zhes bya ba ni skye ba
53b8(mdo sde): de rga shi dang / slos pa'i mya ngan dang / smre sngags 'don pa dang / sdug bsngal la bltos te 'ongs pa ma yin gyi skye bas kyang rga shi dang / slos pa'i mya ngan dang / smre sngags 'don pa dang / sdug bsngal ba bskyed mi nus so/ /rga shi
54a1(mdo sde): dang / slos pa'i mya ngan dang / smre sngags 'don pa dang / sdug bsngal ba skye ba'i nang na mi gnas/ skye ba'i phyi rol na mi gnas/ gnyi ga'i bar na yang mi gnaso/ /rga shi dang / slos pa'i mya ngan dang / smre sngags 'don
54a2(mdo sde): pa dang / sdug bsngal ba skye ba gnas te skye ba'i phyir rga shi dang / slos pa'i mya ngan dang / smre sngags 'don pa dang / sdug bsngal ba brjod pa yang rgyu dang rkyen mang po las skye ba'i chos bstan pa'i phyir ro/ /skye ba nyid rga shi dang / slos pa'i
54a3(mdo sde): mya ngan dang / smre sngags 'don pa dang / sdug bsngal ba dang lhan cig pa yang ma yin/ so so ba yang ma yin no/ /skye ba la skye ba nyid kyang dmigs su med na skye ba'i rkyen kyis rga shi dang / slos pa'i mya ngan dang / smre sngags 'don pa dang / sdug
54a4(mdo sde): bsngal ba lta ci smos/ rga shi dang sdug bsngal nyid la rga shi dang sdug bsngal dmigs su med do/ /de ci'i phyir zhe na/ rga shi sdug bsngal gyi nang na mi gnas/ phyi rol gyi nang na mi gnas/ gnyi ga'i bar na mi gnas so/ /rga shi dang sdug
54a5(mdo sde): bsngal 'das pa ma yin/ ma 'ongs pa ma yin/ da ltar gyi ma yin no/ /rga shi dang sdug bsngal nyid rga shi dang / sdug bsngal dang lhan cig pa ma yin/ so so ba yang ma yin no/ /phyin ci log dang ldan pa rgyu dang rkyen mang po 'dus pa
54a6(mdo sde): rten cing 'brel te 'byung ba bcu gnyis tshogs pa las skye ba'i rkyen kyis rga shi dang sdug bsngal ba zhes brjod do/ /rga shi dang sdug bsngal la gnas med/ rga shi dang / sdug bsngal la nges pa' mtshan nyid dmigs su med do/ /rga shi
54a7(mdo sde): dang sdug bsngal la 'das pa'i mtha' dang / ma 'ongs pa'i mtha' dang / da ltar gyi mtha' dmigs su med do/ /mkhas pa dag ni rga shi dang sdug bsngal la yang dag pa ma yin pa/ ci yang med pa phyin ci log dang ldan pa/ ngo bo nyid
54a8(mdo sde): med pa/ ma byas pa/ ma byung ba/ ma skyes par yongs su rtogs so/ /de ltar rten cing 'brel te byung ba bcu gnyis kyis chos la rtog pa'i tshe rten cing 'brel te byung ba'i chos la 'das pa 'am/ ma 'ongs pa 'am/ da ltar gyir
54b1(mdo sde): ma mthong ngo / /rten cing 'brel te byung ba bcu gnyis kyi chos kyi mtshan nyid mi mthong ste/ rten cing 'brel te byung ba la rkyen med pa dang / ma skyes pa dang / mtshan ma med pa dang / mngon par 'du byas pa med pa dang / ma byung ba
54b2(mdo sde): dang / byas pa'i dngos po med pa dang / thog ma nas chos thams cad ci yang med par shes shing rtogs so/ /de ltar rten cing 'brel te byung ba bcu gnyis khong du chud cing rtogs pas rten cing 'brel te byung ba bcu gnyis la byas pa 'am
54b3(mdo sde): byed pa yod par myi mthong ngo / /gal te chos rnams rgyu las byung na rgyu med pa'i phyir chos de yang med do/ /byang chub sems dpa' ma rig pa'i don gyi rjes su zhugs pas chos thams cad dmigs su med par rtogs so/ /de ltar
54b4(mdo sde): rtog pa de la zhugs na rkyen med pa nyid rten cing 'brel te byung ba bcu gnyis yin te de la skye ba med do/ /byang chub sems dpas rten cing 'brel te byung ba bcu gnyis yang dag pa ma yin pa las skyes par rtogs so/ /ma rig pa'i don
54b5(mdo sde): gyi rjes su rten cing 'brel te byung ba bcu gnyis rtogs pas chos bya ba med na chos su gdags pa yang med de/ de bas na ma rig pa'i don gyi rjes su rten cing 'brel te byung ba bcu gnyis khong du chud cing rtogs so/ /ma rig pa ni
54b6(mdo sde): ma skyes pa/ ma byas pa/ ma byung ba/ ngo bo nyid med pa/ nges pa'i chos med pa/ rgyu med pa/ ci yang med pa ste/ byang chub sems dpa' de'i rig pa dang ma rig pa gnyis su rnam par mi 'byed te ma rig pa'i yang dag pa'i mtshan
54b7(mdo sde): nyid de rig pa nyid do/ /ma rig pa'i rgyu las chos thams cad ci yang med pa dang / chos thams cad rkyen med pa dang / rnam par rtog pa med do/ /de bas na ma rig pa'i don gyi rjes su rten cing 'brel te byung ba bcu gnyis
54b8(mdo sde): rtogs so/ /'jig rten 'dzin byang chub sems dpa' sems dpa' chen po rnams rten cing 'brel te byung ba bcu gnyis kyi thabs dang shes rab ces bya'o/ /byang chub sems dpa' gang de ltar rten cing 'brel te byung ba bcu
55a1(mdo sde): gnyis lhan cig pa dang so so ba rtogs na de ni byang chub sems dpa' mi skye ba'i shes rab legs par thob pa zhes bya'o/ /de ci'i phyir zhe na/ skye ba dang / 'gog par rtog na ni rten cing 'brel te byung ba bcu gnyis la
55a2(mdo sde): mkhas pa ma yin gyi gang rkyen mang po las 'du ba dang bral bar shes pa de ni mi skye ba'i shes rab thob pa zhes bya'o/ /gang mi skye ba'i shes rab thob pa de ni rten cing 'brel te byung ba bcu gnyis rtogs pa zhes bya'o/ /de bas na byang chub
55a3(mdo sde): sems dpa' sems dpa' chen po rnams mi skye ba'i shes rab rtogs pa 'am reg pa 'dod na de ltar rten cing 'brel te byung ba bcu gnyis kyi shes rab la nan tan du bya'o/ /des na rten cing 'brel te byung ba bcu gnyis kyi mi skye
55a4(mdo sde): ba'i mtshan nyid rtogs shing rig par 'gyur ro/ /'jig rten 'dzin byang chub sems dpa' sems dpa' chen po gang mi skye ba nyid rten cing 'brel te byung ba bcu gnyis su shes na rten cing 'brel te byung ba bcu gnyis kyi sbyor
55a5(mdo sde): ba la thob par 'gyur ro/ /de ltar mi skye ba'i mtshan nyid du khams gsum shes shing mthong ba des ni myur du mi skye ba'i chos kyi bzod pa thob par 'gyur te/ byang chub sems dpa' de da ltar gyi bzhugs pa'i sangs rgyas 'di nyid
55a6(mdo sde): las 'di nyid du bla na med pa yang dag par rdzogs pa'i byang chub tu lung bstan pa 'thob pa dang / byang chub sems dpa' de ring por mi thogs par lung ston pa dang / mthar kyis lung ston par yang 'gyur ro/ /'jig rten
55a7(mdo sde): 'dzin de ltar shin du dge ba lung bstan pa thob pas rab tu bde ba'i sems su 'gyur te/ chos thams cad la gtad cing 'jug pa'i sbyor ba las shes rab kyi snang ba thob par 'gyur ro/ /de ltar rten cing 'brel te byung ba
55a8(mdo sde): bcu gnyis la ma skyes pa nyid du rtogs pas da ltar bzhugs pa'i sangs rgyas rnams la bsnyen bkur byed par 'gyur ro/ /gang zag de bdud ma rungs pa rnams kyis spa mi 'gong bar 'gyur/ des skye zhing 'khor ba'i rgyun
55b1(mdo sde): las rgal te skam sar phyin par 'gyur/ des ma rig pa'i 'dam rdzab las thar bar 'gyur/ des rab tu bde ba'i gnas su phyin par 'gyur ro/ /'jig rten 'dzin gang zhig da ltar bzhugs kyang rung / mya ngan las 'das kyang rung /
55b2(mdo sde): rten cing 'brel te 'byung ba bcu gnyis kyi sbyor ba la gal te nyan nam/ dad dam/ klog gam/ 'don tam/ rnal 'byor du byed na des ni ring po mi thogs par ma skyes pa'i chos kyi bzod pa thob par ngas lung ston to/ /des ring po mi
55b3(mdo sde): thogs par da ltar bzhugs pa'i de bzhin gshegs pa rnams kyis bla na med pa yang dag par rdzogs pa'i byang chub tu lung ngas kyang bstan to/ /rten cing 'brel te 'byung ba bcu gnyis shes par bya ba'i le'u ste lnga pa'o// //
55b4(mdo sde): 'jig rten 'dzin de la ji ltar na byang chub sems dpa' sems dpa' chen po rnams dran pa nye bar gzhag pa rnams la mkhas pa gang zhe na/ byang chub sems dpa' sems dpa' chen po rnams dran pa nye bar gzhag pa bzhi
55b5(mdo sde): la rnam par 'byed cing rtog go/ /bzhi gang zhe na/ lus la lus kyi rjes su rtog pa dang / tshor ba la tshor ba'i rjes su rtog pa dang / sems la sems kyi rjes su rtog pa dang / chos la chos kyi rjes su rtog pa'o/ /de la ji ltar na
55b6(mdo sde): lus la lus kyi rjes su rtog pa nas/ tshor ba dang / sems dang / chos la tshor ba dang / sems dang chos kyi bar du rjes su rtog pa zhe na/ 'jig rten 'dzin byang chub sems dpa' sems dpa' chen po rnams lus la rnal
55b7(mdo sde): 'byor du spyod cing lus kyi rjes su rtog pa na yang dag pa ji lta ba bzhin du lus kyi mtshan nyid la rtog go/ /'di lta ste/ lus 'di ni mi rtag pa/ sdug bsngal ba/ nad lta bu shu ba lta bu/ sdug bsngal gyis gzir ba/ nyams pa dang /
55b8(mdo sde): 'pho ba dang / 'jig pa'i mtshan nyid do/ /lus 'di ni shin du mi gtsang ba ste mi sdug pa/ mi gtsang ba sna tshogs kyis yongs su gang ba/ bu ga dgu nas mi gtsang ba rtag tu zag pa'o/ /lus 'di ni shin tu mnam pa ste
56a1(mdo sde): ngan skyugs kyi rkyal pa 'gro shes pa dang 'dra'o/ /de ltar yang dag pa ji lta ba bzhin du lus 'di la brtags na lus 'di la spu nyag ma tsam gyi gtsang ba 'am yid du 'ong ba mi rnyed do/ /lus 'di ni rus pa dang / rgyus pa dang /
56a2(mdo sde): lpags pa dang / shas yongs su dkris shing slas nas sngon gyi las kyi rgyu dang rkyen dang 'bras bu rnam par smin pa las byung ste/ kun 'byung dang len pas yongs su bcings par shes so/ /de la kun 'byung ni gang / len pa ni gang
56a3(mdo sde): zhe na/ sngon gyi rgyu dang rkyen las lus 'di byung bas na len pa zhes btags so/ /da ltar gyi tshe 'di la lus bkrus nas kha zas dang / gos dang / khri stan dang / sman gyis gsos pa ni kun 'byung zhes bya ste/ de ltar da ltar gyi rgyu
56a4(mdo sde): dang rkyen ni kun 'byung zhes bya/ sngon gyi 'bras bu rnam par smin pa'i mthus rnam par bcings nas bya ba kun byed pa ni len pa zhes bya'o/ /yang lus 'di ni chen po bzhi las byas te nges par yang dag par mtshan nyid med gzugs
56a5(mdo sde): kyi phung por gtogs pa rnams la lus shes btags so/ /ci'i phyir lus shes bya zhe na/ bya ba byed nus pa'i phyir lus shes bya'o/ /rten pa'i gnas la zhen cing chags pa'i phyir lus shes bya'o/ /yid kyi rjes su kun byed pa'i
56a6(mdo sde): phyir lus shes bya'o/ /rnam par rtog pa las byung ba'i phyir lus shes bya'o/ /sgyu ma 'dus pa las byas pa'i phyir lus shes bya'o/ /las dang 'dus pa'i phyir lus shes bya'o/ /lus 'di ni ring po mi thogs par mthar 'gyur zhing
56a7(mdo sde): 'pho ba ste mi rtag pa nges pa med par 'gyur ba'i mtshan nyid med do/ /lus 'di ni lus kyi nang na mi gnas/ lus kyi phyi rol na mi gnas/ de gnyi ga'i bar na mi gnas so/ /lus 'di ni lus su mi shes pa lus su mi mthong ngo / /lus 'di
56a8(mdo sde): ni byed pa med pa/ g.yo ba med pa/ smon cing re ba med/ sems med de/ rdo dang shing dang tha mi dad do/ /lus 'di la lus kyi mtshan nyid du nges pa med do/ /de ltar yang dag par lus la rnam par 'byed cing brtags na byas pa med/ byed
56b1(mdo sde): pa med lus 'di la snga ma'i mtha' med/ phyi ma'i mtha' med/ bar gyi mtha' med do/ /lus 'di la rtag pa/ brtan pa/ sra ba'i mtshan gcig kyang med/ ji ltar chu'i dbu ba gzung zhing bcang du mi bzod pa bzhin no/ /lus 'di ni
56b2(mdo sde): srin bu brgyad khri gnas pa'i khyim mo/ /lus 'di ni las rnam pa sna tshogs kyis rnam par 'tshe ba'o/ /sdug bsngal rnam pa gsum gyi phyir lus 'di sdug bsngal ba ste/ mgon med pas na 'du byed kyi sdug bsngal dang / 'gyur ba'i
56b3(mdo sde): sdug bsngal dang / sdug bsngal ba'i yang sdug bsngal bas rnam par 'tshe bas na sdug bsngal thams cad kyis sdug bsngal ba mang po'i snod do/ /de ltar yang dag pa ji lta ba bzhin du lus la lus kyi rjes su rtogs nas yang 'dir
56b4(mdo sde): snyam du lus 'di ni bdag ma yin/ gzhan ma yin dbang med pa/ 'dir rang nyam byar med pa/ byas pa'o snyam du sems so/ /lus 'di ni dngos po med pa nges pa'i chos su dmigs su med pa'o/ /lus 'di ni rang bzhin gyis stong
56b5(mdo sde): pa ste nges pa'i mtshan nyid med pa'o/ /lus 'di ni yang dag pa ma yin pa las byung ba 'khrul 'khor las byas pa lta bu ste/ sngon gyi las kyi rgyu dang rkyen las byung bas na lus 'di la ni bdag dang bdag gi zhes 'du shes bskyed
56b6(mdo sde): pa'i mi rigs te/ bdag cag kyang lus dang srog la mi blta'o snyam du mi sems so/ /byang chub sems dpas de ltar yang dag pa ji lta ba bzhin du yongs su rtog pa'i tshe lus 'di dang lhan cig pa 'am so so bar mi dmigs te/
56b7(mdo sde): gzhan nas 'ongs pa 'am/ gud du 'gro ba'i gnas yod par ram rten pa'i gnas yod par mi blta'o/ /lus 'di la 'das pa 'am/ ma 'ongs pa 'am/ da ltar gnas par rnam par mi rtog pas lus dang srog la mi gnas/ lus la bdag
56b8(mdo sde): gam bdag gi bar mi chags te/ lus su 'dzin pa yongs su spong ngo / /byang chub sems dpa' des de ltar lus 'di la stong pa nyid dang / bdag med pa/ bdag gi ba med par yongs su rtogs te/ lus 'di la bdag dang bdag gi bar
57a1(mdo sde): dmigs su med pas na lus kyi mtshan nyid du mi dmigs so/ /byang chub sems dpa' des de ltar lus kyi mtshan nyid du mi dmigs pas na lus su 'jug pa la re ba med de lus bskyed pa 'am 'byung ba'i lam med do/ /
57a2(mdo sde): de 'jug pa gang zhe na/ lus 'di la byas pa med/ byung ba med pa'o/ /lus 'di ni ma byas pa/ ma byung ba'i mtshan nyid pas na rgyu dang rkyen mang po las skyes so/ /rgyu dang rkyen 'dus pa las lus su gyur te rgyu dang rkyen yang dag pa
57a3(mdo sde): ma yin pa/ ci yang med pa/ phyin ci log dang ldan pa/ stong pa nyid/ snying po med pa ste/ rgyu dang rkyen de las lus 'di skyes par gyur to/ /rgyu dang rkyen nyid skye ba med pa/ mtshan ma med pas na de ltar lus la rtog pa'i tshe/ lus ma
57a4(mdo sde): skyes pa'i mtshan nyid la 'jug par 'gyur ro/ /de ltar zhugs nas lus la mtshan nyid med par rtog go/ /yang dag pa ji lta ba bzhin du lus la mtshan nyid med par rtogs pas na lus 'di la mtshan ma med par shes so/ /mtshan
57a5(mdo sde): mar dmigs su med pas na skye ba med par shes so/ /lus 'di ni 'das pa'i mtshan ma'am/ ma 'ongs pa'i mtshan ma 'am/ da ltar gyi mtshan mar dmigs su med do/ /de ci'i phyir zhe na/ lus 'di la ngo bo nyid du nges pa'i chos
57a6(mdo sde): su dmigs su med de lus 'di ni bdag dang gzhan du dmigs su med pa'i phyir ro/ /de ltar yongs su rtog pa na lus 'di gang nas kyang ma 'ongs la gang du mi 'gro bar shes te/ lus 'di ma skyes pa dang mi 'gag pa'i lam la
57a7(mdo sde): 'jug par 'gyur ro/ /'jig rten 'dzin byang chub sems dpa' sems dpa' chen po rnams de ltar lus la lus kyi rjes su 'jug pa la lus kyi rjes su 'jug pa'i yang dag pa'i mtshan nyid la rtog pa ni lus su zhen cing
57a8(mdo sde): chags pa yongs su sel cing chod par 'gyur te/ dran pa yang dag pa ji lta ba bzhin du lus la de ma thag tu gnas par 'gyur ro/ /de dag ni lus la lus kyi rjes su rtog pa la rnal 'byor pa zhes bya'o/ /'jig rten 'dzin de la
57b1(mdo sde): ji ltar na byang chub sems dpa' sems dpa' chen po tshor ba la tshor ba'i rjes su rtog pa la rnal 'byor pa zhe na/ byang chub sems dpa' sems dpa' chen po sdug bsngal gyi tshor ba dang / bde ba'i tshor ba dang / sdug bsngal ba yang ma yin bde
57b2(mdo sde): ba yang ma yin pa'i tshor ba ste tshor ba gsum po la rtog pa na gang nas kyang ma 'ongs la/ gang du 'ang mi 'gro bar rtogs te/ yang dag pa ma yin pa'i rkyen dang / sngon gyi las kyi 'bras bu rnam par smin pa dang / phyin ci log dang ldan pa'i
57b3(mdo sde): gzugs byas par shes so/ /tshor ba la yang dag pa ma yin pa'i log par rnam par rtog pa las byung bar shes so/ /byang chub sems dpa' de ltar tshor ba rnams la rtog pa na 'das pa'i tshor ba la mi dmigs/ ma 'ongs pa'i tshor ba la
57b4(mdo sde): mi dmigs/ da ltar gyi tshor ba la mi dmigs so/ /byang chub sems dpa' 'das pa'i tshor ba rnams la stong pa nyid dang / bdag med pa/ bdag gi ba med/ mi rtag pa/ mi brtan pa/ snying po med pa/ mi 'gyur ba/ mtshan nyid med par blta'o/ /
57b5(mdo sde): 'das pa'i tshor ba la yang stong pa'i mtshan nyid dang / zhi ba'i mtshan nyid dang / mtshan ma med pa'i mtshan nyid du rtogs so/ /ma 'ongs pa'i tshor ba rnams la yang stong pa nyid dang / bdag med pa/ bdag gi ba med pa/ mi rtag pa/ mi brtan pa/
57b6(mdo sde): snying po med pa/ mi 'gyur ba/ med par blta'o/ /ma 'ongs pa'i tshor ba rnams la yang stong pa'i mtshan nyid dang / zhi ba'i mtshan nyid dang / mtshan ma med pa'i mtshan nyid du rtog go/ /byang chub sems dpa' de ltar rtog pa na 'di snyam du
57b7(mdo sde): tshor ba ni nges pa'i mtshan nyid med pa/ dngos po med pa/ gcig tu nges pa'i chos med de mi 'dra ba las yang dang yang skye zhing 'gog go snyam du sems so/ /tshor ba la gnas pa'i dus med do/ /snyam du sems pa'i tshe byang chub
57b8(mdo sde): sems dpa' yang 'di snyam du tshor ba ni byas pa med/ byed pa med de/ bus pa so so'i skye bo dag phyin ci log dang ldan pa'i sems las tshor ba rnam pa gsum skyed de/ de yang sngon gyi las kyi rgyu dang da ltar gyi rkyen 'dus pa las
58a1(mdo sde): tshor ba yod par gyur to/ /tshor ba ni kun kyang stong pa/ mi brtan pa/ snying po med pa/ yang dag pa ma yin pa'i chos nyid de khang pa stong pa dang mtshungs so/ /de ltar yongs su rtog pa'i tshe tshor ba mang po'i rgyu las sems gcig
58a2(mdo sde): tu gnas te/ byang chub sems dpa' de'i tshe tshor ba rnams la 'dus nas 'gag pa'i mtshan nyid chud cing rtog te tshor ba rnams la 'dus pa'i yang ma yin so so ba yang ma yin par blta'o/ /gzhan yang tshor ba'i nang na tshor ba mi mthong
58a3(mdo sde): ste 'di snyam du tshor ba rnams stong pa nyid do snyam du sems so/ /rang bzhin stong pas tshor ba'i rnams la ma skyes pa'i mtshan nyid du rtogs so/ /tshor ba rnams ma skyes pa mi 'gog pas grub pa'i mtshan nyid med par rtogs so/ /
58a4(mdo sde): de ltar tshor ba rnams yid la byed par chags pa med do/ /yang dag pa ji lta ba bzhin du tshor ba rnams kyi mtshan nyid shes shing mthong ngo / /tshor ba rnams dang bral te tshor ba rnams la mi gnas pas tshor ba rnams sems btang snyoms par
58a5(mdo sde): 'gyur te/ des na btang snyoms kyi ting nge 'dzin yang thob par 'gyur ro/ /'jig rten 'dzin de ltar na byang chub sems dpa' sems dpa' chen po rnams tshor ba la tshor ba'i rjes su rtog pa gang la rnal 'byor pa zhes bya'o/ /
58a6(mdo sde): 'jig rten 'dzin de la ji ltar na byang chub sems dpa' sems dpa' chen po sems la sems kyi rjes su rtog pa la rnal 'byor pa zhe na/ byang chub sems dpa' sems dpa' chen po sems la skye ba dang / 'gog pa dang / gnas
58a7(mdo sde): pa dang / 'pho ba'i mtshan nyid du yongs su rtog go/ /de ltar yongs su rtog pa na 'di snyam du sems 'di ni gang nas kyang ma 'ongs la/ gang du yang mi 'gro ste/ rnam par shes pa dang rkyen las skyes pas dngos po med de nges pa'i
58a8(mdo sde): chos su dmigs su med do snyam du sems so/ /sems 'di ni 'ongs pa yang med/ song ba yang med/ gnas pa 'am 'pho ba yang dmigs su med do/ /sems 'di ni 'das pa yang ma yin/ ma 'ongs pa dang / da ltar gyi ma yin te/
58b1(mdo sde): sems 'di ni rnam par shes pa dang / rkyen dang / rnam par rtog pa las skyes so/ /sems ni nang na mi gnas/ phyi rol na mi gnas/ gnyi ga'i bar na mi gnas te/ sems 'di ni skye zhing 'byung ba'i mtshan ma gcig tsam yang med
58b2(mdo sde): pa'o/ /sems 'di ni ngo bo nyid med pa'i nges pa med pa/ skyed pa med pa/ skyes pa med pa ste/ las sna tshogs 'byung ba'i phyir sems shes bya'o/ /rnam par shes pa'i rkyen sna tshogs las sems shes bya'o/ /skad cig skad cig
58b3(mdo sde): gis skye zhing 'gog pa gcig gis bsags pa rgyun mi chad pas sems shes bya ste/ de ni so so'i skye bo dag sems kyis mi dmigs pa'i mtshan nyid khong du chud cing rtogs pa bya ba'i phyir ro/ /sems la sems kyi mtshan nyid
58b4(mdo sde): med do/ /sems 'di ni thog ma nas ma skyes pa/ ma byung ba/ ngo bo nyid kyis rnam par dag pa ste/ blo bur gyi nyon mongs pas kun nas nyon mongs pa rnam par rtog kyang sems kyis sems mi shes sems mi mthong ngo / /de ci'i phyir zhe na/
58b5(mdo sde): sems 'di ni stong pa nyid de stong pa nyid pas na ngo bo nyid med pa'o/ /sems 'di ni nges pa'i chos can ma yin te/ nges pa'i chos su dmigs su med pa'i phyir ro/ /sems 'di ni gcig dang tha dad pa'i chos med pa'i phyir ro/ /sems
58b6(mdo sde): 'di ni snga ma'i mtha' yang dmigs su med la phyi ma'i mtha' yang dmigs su med de bar gyi mtha' yang dmigs su med do/ /sems 'di ni gzugs med de mthong bar mi nus pas sems nyid kyis sems mi mthong la
58b7(mdo sde): rang bzhin mi shes te/ bus pa so so'i skye bo phyin ci log dang ldan pa dag yang dag pa ma yin pa'i rkyen dang rnam par shes pas dmigs pas phyir 'byung ngo / /sems 'di ni stong pa nyid de bdag med pa/ bdag gi ba med pa/ mi
58b8(mdo sde): rtag pa/ mi brtan pa/ snying po med pa/ mi 'gyur ba'i chos can ma yin pa'o/ /da ltar sems shing yid la byed pa na sems kyi dran pa nye bar gzhag pa 'thob ste/ gang zag de de'i tshe na sems sam/ sems ma yin par rnam
59a1(mdo sde): par mi rtog ste/ sems la ma skyes pa'i mtshan nyid du legs par shes pas sems ma skyes pa nyid du 'ang rtogs so/ /de ci'i phyir zhe na/ sems la nges pa'i rang bzhin med de/ nges pa'i mtshan nyid med pa'i phyir ro/ /mkhas
59a2(mdo sde): pa dag ni de ltar sems la ma skyes pa dang / mtshan nyid med par chud cing rtogs so/ /de'i tshe yang dag pa ji lta ba bzhin du sems kyi 'dus pa dang 'gog pa'i mtshan nyid rtogs te/ de ltar rtogs pa na sems pa na kun 'byung ngam
59a3(mdo sde): 'gog pa'i mtshan nyid ma rnyed do/ /sems la 'gog pa 'am mi 'gog par rnam par mi rtog pa'i sems kyi de bzhin nyid rnam par dag pa'i mtshan nyid thob par 'gyur ro/ /byang chub sems dpa' rnams de ltar sems rnam par
59a4(mdo sde): dag pas na blo bur gyi nyon mongs pas nyon smongs par mi 'gyur ro/ /de ci'i phyir zhe na/ byang chub sems dpa' rnams bdag gi sems rnam par dag pa nyid du shes shing mthong bas sems can dag gi sems kyang rnam par dag par
59a5(mdo sde): shes te snyam du sems so/ /sems dri ma yod pas na/ sems rnam par dag pas na sems can yang rnam par dag pa'o snyam sems shing yid la byed pa na sems la dri ma'i mtshan nyid dam sems la rnam par dag pa'i mtshan
59a6(mdo sde): nyid du mi dmigs te/ sems nyid rtag tu rnam par dag pa'i mtshan nyid du shes so/ /'jig rten 'dzin byang chub sems dpa' sems dpa' chen po chos la chos kyi rjes su rtog pa la rnal 'byor pa zhe na/ byang chub sems dpa'
59a7(mdo sde): rnams chos thams cad la nang ngam/ phyi rol lam/ gnyi ga'i bar na yod par mi rtog go/ /gzhan yang chos la 'das pa 'am/ ma 'ongs pa 'am/ da ltar gyir mi dmigs te chos thams cad rkyen mang po las skyes te/ phyin ci log las
59a8(mdo sde): byung ba'i nges pa'i mtshan nyid med pa'o/ /'di ltar thams cad gang zag dbang ngo zhes bya ba dang chos kyi ngo bo nyid ces bya ba ni chos thams cad la chos shes bya ba med de/ chos rnams ni chos rnams kyi nang na mi gnas/ chos rnams
59b1(mdo sde): kyi phyi rol na mi gnas/ gnyi ga'i bar na mi gnas so/ /chos ni chos dang lhan cig pa 'ang ma yin/ so so ba yang ma yin te/ chos thams cad ni dngos po med pa'i nges pa'i mtshan nyid med pa'o/ /chos thams cad yod pa ma yin pas
59b2(mdo sde): na g.yo ba ma yin pas na g.yo ba med byas pa med do/ /chos thams cad nam mkha' lta bu ste ci yang med pa'o/ /chos thams cad ni slu ba'i chos can/ sgyu ma'i mtshan nyid dmigs su med pa'i phyir ro/ /chos thams cad rnam par
59b3(mdo sde): dag pa ste/ cis kyang ma gos pa'i phyir ro/ /chos thams cad ni mi len pa'i mtshan nyid de/ len pa med pa'i phyir ro/ /chos thams cad rmi lam lta bu ste/ rmi lam nyid med pa'i phyir ro/ /chos thams cad ni gzugs med pa ste/
59b4(mdo sde): gzugs ci yang med pa'i phyir ro/ /chos thams cad gzugs brnyan lta bu ste/ gzugs brnyan nyid med pa'i phyir ro/ /chos thams cad ni ming med mtshan ma med de/ ming dang mtshan ma med pa'i phyir ro/ /chos thams cad ni brag
59b5(mdo sde): cha lta bu ste/ yang dag pa ma yin pa las byung bas ci yang med pa'i phyir ro/ /chos thams cad ni ngo bo nyid med pa ste/ rang bzhin dmigs su med pa'i phyir ro/ /chos thams cad ni smig rgyu lta bu ste/ ci yang med par shes pa'i phyir ro/ /
59b6(mdo sde): byang chub sems dpa' de ltar chos thams cad la yongs su rtog na chos thams cad la mtshan nyid gcig pa 'am mtshan nyid tha dad par mi mthong / chos dang chos lhan cig pa 'am so so bar mi mthong / chos la chos gnas par
59b7(mdo sde): yang mi mthong ste/ de ltar rtog na chos thams cad gzhan nas 'ongs par yang mi mthong ngo / /chos thams cad la gnas pa'i gnas yod par yang mi mthong ngo / /de ci'i phyir zhe na/ chos thams cad la gnas med/ rten med/
59b8(mdo sde): byung ba med de/ chos thams cad gnas med pa ni rten med pa gnas med pa'i phyir ro/ /dmigs pa'i gnas med pa'i phyir ro/ /'jig rten 'dzin chos thams cad la bye brag med pa ni chos thams cad bye brag tu dbye ba'i mtshan ma
60a1(mdo sde): med de/ rkyen mang po las skyes pas phyin ci log tu bya ba yod kyang chos thams cad ni yul na mi gnas/ phyogs na mi gnas so/ /mkhas pa dag ni chos thams cad la mtshan nyid gcig pa yang ma yin/ mtshan nyid gnyis
60a2(mdo sde): su yod pa yang ma yin/ tha dad pa'i mtshan nyid du yang ma yin par dmigs so/ /de ci'i phyir zhe na/ 'jig rten 'dzin chos thams cad ni ma skyes pa/ ma byung ba/ byas pa med pa ste/ chos thams cad ni rang bzhin dang bral ba/ ngo bo nyid
60a3(mdo sde): med pa ste/ rang bzhin las 'das pa'i phyir ro/ /chos thams cad gnas med pa ni phyin pa'i gnas med pa'i phyir ro/ /de ltar chos thams cad la shin du rtog pa na chos thams cad la bdag med gang zag med par legs par chud cing rtogs
60a4(mdo sde): so/ /chos thams cad rang bzhin gyis stong pa nyid du rtogs so/ /chos thams cad stong pa nyid du rtogs pas na chos thams cad mtshan ma med par rtogs so/ /mtshan ma med par blta bas chos thams cad la smon pa mi 'byung ste/ de'i tshe chos thams cad ma skyes pa nyid du rtogs
60a5(mdo sde): pas 'di snyam du sems te/ 'di la yang dag par chos gang yang skye ba'am 'gog pa med par sems so/ /de ltar rtog pa'i tshe sems rtse gcig du gnas pas na de nyid kyis na chos thams cad ma skyes pa nyid du khong du chud cing chos thams
60a6(mdo sde): cad kyi kun 'byung dang 'gog pa zad pa yang mthong zhing shes so/ /chos thams cad mtshan ma dang bral rang bzhin dang bral bar yang rtogs so/ /de ci'i phyir zhe na/ 'jig rten 'dzin chos thams cad la nges pa'i mtshan nyid med pas na
60a7(mdo sde): chos thams cad mtshan ma med cing mtshan ma dang bral bar khong du chud do/ /'jig rten 'dzin de ltar na byang chub sems dpa' sems dpa' chen po rnams chos la chos kyi rjes su rtog pa la rnal 'byor pa zhes bya'o/ /de ltar rtogs
60a8(mdo sde): pa ni chos la dmigs pa med/ len pa med de/ chos la bskyed par mi byed/ gnas par mi byed/ 'gog par mi byed par nan tan byed de/ des chos thams cad kyi mi 'gog pa zad pa'i mtshan nyid dang rab tu zhi ba'i mtshan nyid kyang
60b1(mdo sde): mthong ngo / /'jig rten 'dzin de dag ni byang chub sems dpa' sems dpa' chen po rnams dran pa nye bar gzhag pa bzhi la shin tu rtogs pa zhes bya'o/ /ci'i phyir dran pa nye bar gzhag pa zhes bya zhe na/ dran pa nye bar gzhag pa zhes
60b2(mdo sde): bya ba ni chos thams cad bzhag pa'i gnas med/ 'byung ba med/ gnas pa'i gnas med par de ltar 'jug na chos thams cad la dran pa mi nyams te dran pa nye bar gzhag pa zhes bya'o/ /gzhan yang dran pa nye bar gzhag pa'i chos thams
60b3(mdo sde): cad ni mi gnas pa dang / ma skyes pa dang / mi len par yang dag pa ji lta ba bzhin du shes shing mthong ba'i don ni dran pa nye bar gzhag pa zhes bya'o/ /dran pa nye bar gzhag pa zhes bya ba'i le'u ste drug go/ // 'jig rten
60b4(mdo sde): 'jin de la ji ltar na byang chub sems dpa' sems dpa' chen po rnams dbang po rnams la mkhas pa zhe na/ byang chub sems dpa' sems dpa' chen po rnams 'jig rten las 'das pa'i dbang po lnga la yang dag par rtog go/ /
60b5(mdo sde): lnga gang zhe na/ 'di lta ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po'o/ /byang chub sems dpa' rnams dbang po lnga po la rnal 'byor du spyod pa
60b6(mdo sde): na chos thams cad rten cing 'brel te byung ba las skyes shing phyin ci log las byung ba dang / yang dag pa ma yin pa'i rkyen las 'dus pas me mgal bskor ba lta bu 'am rmi lam gyi rang bzhin lta bur yid ches so/ /chos thams
60b7(mdo sde): cad mi rtag pa dang / sdug bsngal ba dang / mi gtsang ba dang / bdag med pa dang / zug rngu lta bu dang / shu ba lta bu ste snying po med pa/ mi brtan pa/ 'gyur zhing 'jig pa'i mtshan nyid du yid ches so/ /gzhan yang chos thams cad
60b8(mdo sde): yang dag pa ma yin pas ci yang med pa ste/ khu tshur stong pa 'am/ kha dog sdug gu sna tshogs kyis byis pa chung ngu brid pa lta bur rnam par brtags pa las byung ba ltos pa las yod pa tsam du zad pas dngos por nges pa'i chos
61a1(mdo sde): su gcig tsam yang med par yid ches so/ /gzhan yang chos thams cad ni 'das pa ma yin/ ma 'ongs pa ma yin/ da ltar gyi ma yin par yid ches so/ /chos thams cad gang nas kyang ma 'ongs la gar yang mi 'gro bar
61a2(mdo sde): yid ches so/ /chos thams cad stong pa nyid mtshan ma med pa mngon par 'dus ma byas par yid ches so/ /chos thams cad ma skyes pa dang / mngon par 'dus ma byas pa dang / ma byung ba dang / mtshan ma med pa dang / mtshan ma dang
61a3(mdo sde): bral bar yang yid ches so/ /tshul khrims rnam par dag pa dang / ting nge 'dzin yongs su dag pa dang / shes rab rnam par dag pa dang / rnam par grol ba'i ye shes ston pa rnam par dag pa la yid ches so/ /byang chub sems dpas
61a4(mdo sde): da ltar dad pa'i dbang po lhun gyis grub nas phyir mi ldog par gyur te/ dad pas thog mar 'gro'o/ /de bas na khrims la bde bar gnas pas dad pa mi nyams mi ldog ste/ phyir mi ldog pa'i chos lhun gyis grub pas mi g.yo ba'i
61a5(mdo sde): dad pa la gnas te las kyi 'bras bu rnam par smin pa'i rjes su dad pa yongs su smin par byed cing ngan par lta ba thams cad yongs su gcod do/ /chos mi spong zhing ston pa sangs rgyas bcom ldan 'das las gzhan yang mi tshol te/
61a6(mdo sde): rtag tu chos thams cad kyi yang dag pa'i rjes su 'jug go/ /dge 'dun gyi spyod pa'i yang dag pa'i lam la 'jug go/ /tshul khrims rnam par dag pa la gnas shing bzod pa lhun gyis grub pas de ltar mi g.yo/ mi 'gyur ba'i
61a7(mdo sde): dad pa dang / dad pa khyad par du gyur pas dad pa'i dbang po dang ldan pa zhes bya'o/ /'jig rten 'dzin de la ji ltar na byang chub sems dpa' sems dpa' chen po rnams brtson 'grus kyi dbang po la yang dag par rtog pa dang / brtson
61a8(mdo sde): 'grus kyi dbang po lhun gyis grub pa dang / brtson 'grus kyi dbang po la shin tu mkhas pa zhe na/ byang chub sems dpa' sems dpa' chen po rnams brtson 'grus spyod pa ni mi gtong / rgyun mi gcod par sgrib pa lnga bsal ba'i
61b1(mdo sde): phyir brtson 'grus spyod do/ /'di ltar zab mo'i chos nyan pa'i phyir brtson 'grus spyod do/ /byang chub sams dpa' rnams chos tshol ba la rgyun mi chad pas brtson 'grus rtsom pa las phyir mi ldog go/ /sgrib pa'i chos yongs su gcod
61b2(mdo sde): pa'i phyir brtson 'grus rtsom pa la zhum pa med do/ /gzhan yang sdig pa mi dge ba'i chos rnam pa sna tshogs dang 'jig pa'i chos yongs su spong ba'i phyir brtson 'grus spyod do/ /gzhan yang dge ba'i chos rnam pa sna tshogs spel zhing bskyed
61b3(mdo sde): pa'i phyir brtson 'grus spyod do/ /da ltar byang chub sems dpas gdon mi za bar brtson 'grus lhun gyis grub kyang brtson 'grus la mi chags te mnyam pa'i brtson 'grus la 'jug go/ /de ltar phyir mi ldog pa'i brtson 'grus lhun
61b4(mdo sde): gyis grub pas gang zag de yang dag pa'i sbyor ba'i chos thams cad khong du chud cing rtogs nas brtson 'grus rab tu spyod do/ /brtson 'grus shin tu brtsams pas gzhan gyi dring la mi 'jog ste/ brtson 'grus brtsams pa las
61b5(mdo sde): shes rab kyi snang ba thob cing phyir mi ldog pa'i mtshan nyid lhun gyis grub pa'o/ /de ltar brtson 'grus las phyir mi ldog pa dang brtson 'grus khyed par can du gyur pas brtson 'grus kyi dbang po dang ldan pa zhes bya'o/ /'jig
61b6(mdo sde): rten 'dzin de la ji ltar na byang chub sems dpa' sems dpa' chen po rnams dran pa'i dbang po thob cing dran pa'i dbang po la shin du rnal 'byor can du gyur pa zhe na/ byang chub sems dpa' sems dpa' chen po rnams dran
61b7(mdo sde): pa rtse gcig du sdud cing sbyin pa byin pa la 'jam pa dang / tshangs par spyod pa dang ldan par mthar phyin par rnam par dag pa'i tshul khrims kyi phung po srung ba dang / ting nge 'dzin kyi phung po dang / shes rab kyi phung po dang / rnam
61b8(mdo sde): grol ba'i phung po dang / rnam par grol ba'i ye shes ston pa'i phung po shin tu srung ngo / /rtag tu lus dang ngag dang yid kyi las la sems shing dran par byed/ rtag tu mthar phyin pa'i dngos po la sems shing dran par byed/
62a1(mdo sde): chos thams cad skye ba dang / /'gog pa dang / gnas pa dang / 'pho ba'i mtshan nyid kyi thabs la sems shing dran par byed/ sdug bsngal ba dang / kun 'byung dang / 'gog pa dang / lam gyi bden pa mthong ba dang / shes par bya ba
62a2(mdo sde): la sems shing dran par byed/ dbang po rnams dang / stobs dang / byang chub kyi phyogs dang / lam dang ting nge 'dzin dang / rnam par grol ba dang / snyoms par 'jug pa'i sbyor ba la sems shing dran par byed/ chos thams cad mi skye ba dang / mi
62a3(mdo sde): 'gag pa dang / mngon par 'dus ma byas pa dang / ma byung ba dang / brjod du med pa'i mtshan nyid du sems shing dran par byed/ rtag tu ma skyes pa'i shes rab 'thob par bya ba la sems shing dran par byed/ bzod pa'i ye shes dang / spong ba'i
62a4(mdo sde): ye shes dang / 'gog pa'i ye shes phun sum tshogs par 'dod pa la sems shing dran par byed/ sangs rgyas kyi chos thams cad phun sum tshogs par 'dod pa la dran par byed/ nyan thos dang / rang sangs rgyas kyi chos kyis sems
62a5(mdo sde): la glags mi rnyed par sems shing dran par byed/ rtag tu thogs pa med pa'i ye shes dran par bya ba la sems shing dran par byed de/ yang dag par sems pa na lus kyi chos de dag rig pas dran pa de las mi ldog mi nyams so/ /de ltar
62a6(mdo sde): rtog pa las gzhan gyi dring la mi 'jog na gang zag des de lta bu'i snying po yod pa'i dran pa khyad par can du gyur pas dran pa'i dbang po dang ldan pa zhes bya'o/ /'jig rten 'dzin de la ji ltar na byang chub sems dpa' sems dpa'
62a7(mdo sde): chen po rnams ting nge 'dzin gyi dbang po thob cing ting nge 'dzin gyi sbyor ba thob pa zhe na/ byang chub sems dpa' sems dpa' chen po rnams 'phags pa'i sa la gnas pa na rtag tu ting nge 'dzin spyod kyang ting nge 'dzin la mi gnas/
62a8(mdo sde): ting nge 'dzin la mi chags te/ ting nge 'dzin kyi mtshan nyid la shin du 'jug pa dang / ting nge 'dzin kyi sbyor ba la shin du thob pa dang / ting nge 'dzin shin du bskyed pa dang / mi dmigs pa'i ting nge 'dzin spyod pas ting nge 'dzin thams cad
62b1(mdo sde): kyi sgo la shin du mkhas pa dang / ting nge 'dzin du 'jug pa la mkhas pa dang / ting nge 'dzin gnas pa la mkhas pa dang / ting nge 'dzin las ldang ba la mkhas pa dang / ting nge 'dzin la mi rten pa dang / dmigs pa'i mtshan nyid la shin
62b2(mdo sde): du mkhas pa dang / de bzhin nyid kyi mtshan nyid dmigs pa la mkhas pa'o/ /ting nge 'dzin thams cad kyi ro la'ang mkhas te/ ting nge 'dzin la dbang du gyur pas gzhan gyi dring la mi 'jog cing ting nge 'dzin kyi dbang du mi 'gyur te/
62b3(mdo sde): ting nge 'dzin las dbang dang mthu yang thob bo/ /ting nge 'dzin las dka' ba cung zad kyang med par 'dod pa bzhin du gang zag des de ltar ting nge 'dzin khyad par can du gyur pas na/ ting nge 'dzin gyi dbang po thob pa dang / ting nge 'dzin
62b4(mdo sde): gyi dbang po sbyor ba thob pa zhes bya'o/ /'jig rten 'dzin de la ji ltar na byang chub sems dpa' sems dpa' chen po rnams shes rab kyi dbang po dang ldan pa dang / shes rab kyi dbang po sbyor ba thob pa zhe na/ byang chub sems
62b5(mdo sde): dpa' sems dpa' chen po rnams shes rab kyi dbang po khong du chud cing rtogs pa ni 'di lta ste/ yang dag pa ji lta ba bzhin du sdug bsngal rnams 'gog par 'gyur ro/ /gang zag des de ltar shes rab kyi gnas dang shes rab
62b6(mdo sde): kyi las khong du chud cing rtogs pas rtog pa las dben de rtog pa btang snyoms su gyur pas mya ngan las 'da' ba la rjes su gzhol ba'i shes rab yongs su rdzogs par 'gyur ro/ /shes rab kyi dbang po lhun gyis grub pas khams
62b7(mdo sde): gsum 'di dag ni kun gcig tu 'bar bar shes so/ /khams gsum 'di dag ni thams cad kyang sdug bsngal ba ste shes rab de lta bus na khams gsum na mi gnas so/ /gang zag des de ltar khams gsum 'di
62b8(mdo sde): dag thams cad kyis stong pa nyid de/ mtshan ma med pa/ smon pa med pa/ ma skyes pa/ mngon par 'dus ma byas pa/ ma byung ba/ 'dus byas kyi chos kyi lam las 'das pa/ sangs rgyas kyi chos phun sum tshogs par rtog
63a1(mdo sde): pas mgo'i thod la me 'bar ba bzhin du brtson 'grus shin du rtsom mo/ /byang chub sems dpa' de'i shes rab ni gzhig nus pa med de/ shes rab de lta bu khong du chud pas khams gsum las shin du 'das te khams
63a2(mdo sde): kyi dngos po la mi gnas so/ /'dus byas kyi chos thams cad yongs su bcad de/ rnam par chags pa dang bcings ba'i chos la mi gnas so/ /'dod pa'i rnam pa lnga la sems kyis skyo zhing gzugs yod pa dang gzugs med pa'i khams
63a3(mdo sde): la mi gnas pas shes rab khyad par can dang ldan zhing rgya mtsho chen po ltar yon tan tshad med pa dang ldan no/ /shes rab des na chos thams cad kyi sbyor ba la thogs pa med par 'gyur ro/ /gang zag des de ltar shes rab kyi khams
63a4(mdo sde): gsum khong du chud cing rtogs pas khams gsum la sems mi chags te shes rab khyad par can du gyur pas shes rab kyi dbang po dang / shes rab kyi sbyor ba thob pa zhes bya'o/ /'jig rten 'dzin ci'i phyir dbang po zhes bya zhe na/ mchog
63a5(mdo sde): tu gyur pa'i phyir dbang po zhes bya/ mi g.yo ba'i phyir dbang po zhes bya/ mi shigs pa'i phyir dbang po zhes bya/ phyir mi ldog pa'i phyir dbang po zhes bya/ gzhan gyi dring mi 'jog pa'i phyir dbang po zhes bya/ mi 'phrogs pa'i phyir dbang
63a6(mdo sde): po zhes bya/ yang dag pa'i chos la gzhol ba'i phyir dbang po zhes bya/ mi chags pa'i phyir dbang po zhes bya/ ma bral ba'i phyir dbang po zhes bya'o/ /gzhan yang 'jig rten 'dzin byang chub sems dpa' sems dpa' chen po rnams
63a7(mdo sde): sems can rnams kyis dbang po la shin du mkhas pa'i dbang po rnams kyi khyad par slob pa la yang mkhas par byed do/ /byang chub sems dpas 'dod chags dang ldan pa'i sems kyi dbang po rnams kyang shes/ sems
63a8(mdo sde): can 'dod chags dang bral ba'i dbang po yang shes/ sems can zhe sdang dang ldan pa'i dbang po yang shes/ sems can zhe sdang dang bral ba'i dbang po yang shes/ sems can gti mug dang ldan pa'i dbang po yang shes/
63b1(mdo sde): sems can gti mug dang bral ba'i dbang po yang shes/ sems can ngan song du ltung bar 'gyur ba'i dbang po yang shes/ sems can lhar skye ba dang mir skye ba'i dbang po yang shes/ sams can des pa'i sems can gyi dbang po
63b2(mdo sde): yang shes/ sems can gyi dbang po rab dang / sems can gyi dbang po 'bring dang / sems can gyi dbang po tha ma yang shes/ sems can gyi dbang po nyams pa dang / sems can gyi dbang po ma nyams pa yang shes/ sems can
63b3(mdo sde): brtson pa dang mi brtson pa'i dbang po yang shes/ sems can thabs la mkhas pa dang / thabs la mi mkhas pa yang shes/ sems can kha na ma tho ba dang bcas pa dang / kha na ma tho ba med pa dang / dri ma dang bcas pa dang /
63b4(mdo sde): dri ma med pa dang / zhe sdang dang bcas pa dang / zhe sdang med pa dang / rjes su gzhol ba dang / rjes su mi gzhol ba dang / thogs pa dang bcas pa dang / thogs pa med pa la dbang po yang shes/ sems can gyis 'dod pa'i khams
63b5(mdo sde): kyi 'du byed dang / gzugs yod pa'i khams dang / gzugs med pa'i khams kyi 'du byed kyi dbang po yang shes/ sems can gyi dge ba'i rtsa ba sdug pa dang / dge ba'i rtsa ba srab pa dang / nges pa dang / ma nges pa dang / log par
63b6(mdo sde): nges pa'i dbang po yang shes/ sems can ser sna dang bcas pa dang / ser sna med pa dang / rgod pa dang / mi rgod pa dang / slu ba'i chos can dang / mi slu ba'i chos can dang / 'phyar ba dang / mi 'phyar ba dang / khro zhing mi bzod pa dang / des shing
63b7(mdo sde): bzod pa dang / shin du ser sna dang bcas pa dang / sbyin pa dang ldan pa'i dbang po yang shes/ sems can gyi dad pa'i dbang po dang / ma dad pa'i dbang po dang / sti stang dang bcas pa dang / sti stang med pa dang / tshul khrims dang ldan pa dang / tshul
63b8(mdo sde): khrims rnam par ma dag pa dang / bzod pa dang ldan pa dang / le lo dang bcas pa dang / brtson 'grus dang ldan pa dang / sems g.yeng ba dang / sems ting nge 'dzin la mnyam par 'jog pa dang / 'chal ba'i shes rab dang / shes rab ldan
64a1(mdo sde): pa dang / glen pa dang / glen pa med pa dang / nga rgyal dang bcas pa dang / nga rgyal med pa dang / yang dag pa'i lam spyod pa dang / lam ngan pa spyod pa dang / dran pa nyams pa dang / dran pa dang ldan pa dang / blo dang ldan pa dang / dbang po 'khrugs
64a2(mdo sde): pa dang / dbang po sdud pa dang / dbang po nyams pa dang / dbang po ma nyams pa dang / dbang po ma dag pa dang / dbang po dag pa dang / theg pa chung ngu'i dbang po dang / rang sangs rgyas kyi dbang po dang / byang chub sems dpa'i dbang po dang / bla na med pa'i
64a3(mdo sde): byang chub kyi dbang po yang shes so/ /byang chub sems dpa' des de ltar dbang po'i khyad par dang sbyor ba las shin du 'das pas sems can de dag gi dbang po'i khyad par rnam par 'byed pa la mkhas pa zhes bya'o/ /shes rab kyis gzhan gyi
64a4(mdo sde): dring la mi 'jog pa'i phyir dbang po'i sbyor ba thob pa zhes bya'o/ /gzhan gyis mi 'phrogs pa zhes bya/ mi shigs pa zhes bya phyir mi ldog pa zhes bya/ sbyor ba zhes bya/ stobs thob pa zhes bya/ dbang po la 'jug pa zhes bya lha dang /
64a5(mdo sde): klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa la sogs pa'i dbang po thob pa zhes bya/ dbang po mchog thob pa zhes bya/ mi 'jigs mi g.yo ba thob pa zhes
64a6(mdo sde): bya/ pha rol du phyin pa zhes bya/ tshad med pa'i yon tan lhun gyis grub pa zhes bya ste/ chos thams cad la mthu dang dbang myur du thob par 'gyur ro/ /dbang po lnga zhes bya ba'i le'u ste bdun no// // 'jig rten 'dzin ces bya
64a7(mdo sde): ba'i mdo bam po bzhi pa ste tha ma/ 'jig rten 'dzin gzhan yang ji ltar na byang chub sems dpa' sems dpa' chen po rnams 'phags pa'i lam la mkhas pa zhe na/ byang chub sems dpa' sems dpa' chen po rnams
64a8(mdo sde): 'phags pa'i lam la bde bar gnas pa dag gi lam zhes bya ba gang zhe na/ 'di lta ste/ 'phags pa'i lam brgyad de/ de dag kyang yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha'
64b1(mdo sde): dang yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /'jig rten 'dzin de la byang chub sems dpa' sems dpa' chen po rnams 'phags pa'i lam gyi yan lag brgyad
64b2(mdo sde): po la spyod pa ni gang 'phags pa'i lam gyi yan lag brgyad po la sbyor ba thob pa gang zhe na/ byang chub sems dpa' sems dpa' chen po rnams yang dag pa'i lta bar gyur pas yang dag par lta ba la bde bar gnas te/ lta ba thams
64b3(mdo sde): cad yongs su gcad pa'i phyir lam la nan tan du byed de/ lta ba thams cad yongs su gcad pa'i phyir lam la bde bar gnas shing mya ngan las 'das par lta ba dang / sangs rgyas su lta ba'i bar du yang yongs su gcod do/ /de ci'i phyir zhe na/
64b4(mdo sde): 'jig rten 'dzin ji tsam du lta bar gyur pa thams cad ni mya ngan las 'da' bar lta ba dang / sangs rgyas su lta ba'i bar du thams cad kyang ngan par lta ba ste/ lta ba la chags pa thams cad yongs su 'jig cing gzhom pa'i phyir yang dag
64b5(mdo sde): par lta ba zhes bya'o/ /gzhan yang lta ba med cing lta bar mi len pa dang / mi sems pa dang / mi chags pa dang / mi dmigs pa dang / mi spyod pa dang / lta ba thams cad du rnam par mi rtog pa ni yang dag par lta ba zhes bya'o/ /yang dag par lta ba
64b6(mdo sde): des ci mthong zhe na/ 'jig rten 'di dag thams cad yang dag pa ma yin pa'i phyin ci log tu lta bas yongs su bcings par mthong ngo / /de ltar mthong ba'i tshe na lta ba thams cad yongs su gcad pa la bde bar gnas pa zhes bya'o/ /yang dag par
64b7(mdo sde): lta ba de nyid la yang mi sems/ mi lta/ mi chags/ rnam par mi rtog ste/ mya ngan las 'das par lta ba dang / sangs rgyas su lta ba'i bar du med pa ni lta ba thams cad mi skyed pa la nan tan byed pa'i phyir ro/ /de la ji ltar na yang dag par lta
64b8(mdo sde): bas chos thams cad rab tu zhi ba dang / rang bzhin gyis mi skye mi 'gog cing mya ngan las 'das pa dang mthun pa gang zhe na/ 'di ltar mi rtog pa dang rnam par mi rtog pa'i chos thams cad la mi rtog rnam par mi rtog mngon sum du byed pa
65a1(mdo sde): yang ma yin/ mi mtho/ mi dma'/ mi len mi gtong ba ste/ de ni 'jig rten las 'das pa'i yang dag par lta ba zhes bya'o/ /de la ji ltar na 'jig rten las 'das pa'i yang dag par lta ba gang zhe na/ gang 'jig rten du yang
65a2(mdo sde): mi dmigs/ 'jig rten las 'das par yang mi dmigs/ 'jig rten las rgal bar yang mi dmigs te rnam par mi rtog pas na 'jig rten las 'das pa'i yang dag par lta ba zhes bya'o/ /gzhan yang yang dag par lta ba zhes bya ba
65a3(mdo sde): ni 'jig rten la ji ltar shes pa dang mthong ba ltar 'jig rten las 'das pa yang de bzhin te/ gang 'jig rten dang / gang 'jig rten las 'das par yang rnam par mi rtog cing rnam par rtog pa'i 'du shes thams cad yongs su gcad pa'i
65a4(mdo sde): phyir 'jig rten las 'das pa'i yang dag par lta ba zhes bya'o/ /gang zhig ngan par yang mi lta la/ yang dag par yang mi lta zhing sems kyis rtog pa thams cad yongs su bcad pa ni yang dag par lta ba zhes bya'o/ /gzhan yang
65a5(mdo sde): yang dag par lta ba ni chos thams cad la khyad par med pa ni yang dag par lta ba zhes bya'o/ /gzhan yang yang dag par lta ba ni yang dag pa ji lta ba bzhin du ngan par lta ba'i don shes pa'o/ /gzhan yang yang dag par lta ba ni ngan
65a6(mdo sde): par lta ba thams cad mnyam pa nyid du rtogs pa ste/ de dag ni byang chub sems dpa' rnams yang dag par lta ba bde bar gnas pa zhes bya'o/ /'jig rten 'dzin byang chub sems dpa' sems dpa' chen po rnams yang dag par lta ba
65a7(mdo sde): la bde bar gnas nas yang dag pa ji lta ba bzhin du yang dag pa'i rtog pa shes te/ de 'di snyam du ji tsam du rtog par gyur pa thams cad log pa yin pas mya ngan 'das par rtog pa 'am/ sangs rgyas su rtog pa'i bar du thams cad
65a8(mdo sde): ngan par rtog pa'o snyam du sems so/ /de ci'i phyir zhe na/ rnam par rtog pa yongs su bcad pa ni yang dag par rtog pa zhes bya'o/ /rnam par mi rtog pa ni yang dag par rtog pa'o/ /rnam par rtog pa dang bcas pa ni rnam par rtog
65b1(mdo sde): pa'o de ci'i phyir zhe na/ de ltar rtog pa thams cad kyi mtshan nyid mthong zhing shes pas na ngan par rtog pa med de/ gang zag de ni 'di 'am gzhan zhes rnam par rtog par mi 'gyur ro/ /de ltar yang dag pa'i rtog pa la gnas pas
65b2(mdo sde): na yang dag par rtog pa 'am ngan par yang rnam par mi rtog ste/ de ltar rnam par rtog pa thams cad dang bral bas rnam par rtog pa las 'das te yang dag pa'i rtog pa zhes bya'o/ /yang dag par rtog pa zhes bya ba ni rnam par rtog
65b3(mdo sde): pa thams cad las yang dag pa ma yin pa/ mi bden pa/ phyin ci log las byung bar mthong zhing shes te/ rnam par rtog pa thams cad la rnam par mi rtog go/ /de ltar yang dag par rtog pa las gnas nas yang dag pa 'am ngan par
65b4(mdo sde): rtog pa la mi dmigs te/ rnam par rtog pa dang bral ba/ rnam par rtog pa las 'das pa/ rnam par rtog pa yongs su bcad pas na yang dag par rtog pa zhes bya'o/ /de ltar de'i tshe na rnam par rtog pa thams cad kyis ma bcings te/
65b5(mdo sde): rnam par rtog pa thams cad kyi rang bzhin mnyam par shes shing mthong ba ni yang dag par rtog pa las gnas pa zhes bya'o/ /'jig rten 'dzin byang chub sems dpa' sems dpa' chen po rnams yang dag pa'i ngag la rtsom pa
65b6(mdo sde): ni ji snyed kyi tshig tu smra ba thams cad yang dag pa ma yin pa/ mi bden pa/ phyin ci log las byung ba/ log par brtags pa/ rgyu dang rkyen mang po las byung bar shes nas 'di snyam du ji tsam du tshig tu smra ba nyid la dmigs su med de/ tshig
65b7(mdo sde): thams cad 'gags nas yang dag pa ji lta ba bzhin du ngag gi las thams cad shes pa ni yang dag pa'i ngag ces bya'o/ /tshig tu smra ba'i ngag de nyid kyang gang nas kyang ma 'ongs la gang du yang mi 'gro ba mthong na yang dag pa'i ngag ces
65b8(mdo sde): bya'o/ /de ltar de'i tshe na yang dag pa'i mtshan nyid la bde bar gnas pas ji tsam du tshig tu smra ba thams cad yang dag pa'i ngag ces bya'o/ /de bas na yang dag pa'i ngag la bde bar gnas na don dam pa'i rnam par dag pa'i ngag gi las
66a1(mdo sde): la gnas pa zhes bya ste/ ngag gi las kyi mtshan nyid shes shing mthong ba dang / tshig tu smra ba'i ngag thams cad khong du chud cing tshig tu smra ba thams cad 'khrul pa med pas de bas na yang dag pa'i ngag la gnas pa zhes bya'o/ /
66a2(mdo sde): 'jig rten 'dzin byang chub sems dpa' sems dpa' chen po rnams las thams cad la ngan pa log pa'i las su shes so/ /las thams cad la yang dag pa ma yin pa/ ci yang med pa/ mngon par 'dus ma byas pa/ ma byung bar
66a3(mdo sde): shes so/ /de ci'i phyir zhe na/ las thams cad la nges pa'i mtshan nyid med de/ las thams cad 'gog pa'i phyir yang dag pa'i las shes so/ /yang dag pa'i las shes bya ba ni las ngan pa 'am las yang dag par rnam par mi rtog
66a4(mdo sde): go/ /las rnams kyi mnyam pa nyid la zhugs pas log pa 'am yang dag par rnam par mi rtog pas de'i phyir yang dag pa'i las shes bya'o/ /yang dag pa'i las shes bya ba ni khams gsum la ma chags pa'i don yang dag pa'i ji
66a5(mdo sde): lta ba bzhin du shes shing mthong ba'i don to/ /yang dag pa'i de kho na nyid la mnyam pa nyid du gyur pas yang dag pa'am log par mi rtog go/ /byang chub sems dpa' de ltar yang dag pa'i las la yang dag pa ji lta ba bzhin du las
66a6(mdo sde): thams cad shes shing mthong ba'i phyir chos thams cad mi len/ mi mthong ste de bas na yang dag pa'i las kyi mtha' la nan tan byed pa zhes bya'o/ /yang dag pa'i las la las ngan pa med de yang dag pa ji lta ba
66a7(mdo sde): bzhin du shes shing mthong bas yang dag pa'i las kyi mtha' la gnas pa zhes bya'o/ /'jig rten 'dzin byang chub sems dpa' sems dpa' chen po rnams 'tsho ba thams cad la log pa'i 'tsho bar shin tu
66a8(mdo sde): shes so/ /de ci'i phyir zhe na/ ji tsam du 'tsho ba'i mtshan ma dang / chos kyi mtshan ma dang / len pa'i mtshan ma nas mya ngan las 'da' ba'i mtshan ma dang sangs rgyas kyi mtshan ma'i bar dang / rnam par dag pa dang sangs
66b1(mdo sde): rgyas su mtshan mar 'dzin te/ de la tshor ba rnam par dag par 'dzin na log par 'tsho ba zhes bya'o/ /yang dag par 'tsho ba ni 'tsho ba'i yo byad la chags pa thams cad btang ste tshong dpogs kyang yongs su bcad
66b2(mdo sde): nas rtog pa med cing spros pa med la spros pa thams cad las 'das pa ni yang dag pa'i 'tsho ba zhes bya'o/ /yang dag pa'i 'tsho ba la ngan pa'i 'tsho ba 'am/ yang dag pa'i 'tsho bar rnam par mi rtog pa ni thams cad du
66b3(mdo sde): rnam par dag pa'i 'tsho ba 'thob par 'gyur bas de bas na rnam par dag pa'i yang dag pa'i 'tsho ba thob pa zhes bya'o/ /gzhan yang 'tsho ba thams cad ni kun kyang ma skyes pas log pa 'am yang dag pa med de/
66b4(mdo sde): gang zag de ni rnam par dag pa'i 'tsho ba thob cing yang dag pa'i lam la bde bar gnas pa spros pa med pa'o/ /yang dag pa'i 'tsho ba de la gnas pas yang dag pa'i 'tsho ba mi len log par 'tsho ba mi spong ste/ de bas na
66b5(mdo sde): yang dag pa'i 'tsho ba la gnas pa zhes bya'o/ /gang de'i tshe de ltar gyur pa ni yang dag pa la gnas pa zhes kyang mi bya/ ngan pa la gnas pa zhes kyang mi bya ste/ rnam par dag pa mnyam pa nyid kyi 'tsho ba thob ste/ 'tsho ba'i
66b6(mdo sde): mtshan ma dang bral bas g.yo ba med/ mngon par 'du bya ba med/ 'tsho bar mi tog /'tsho ba ma yin par mi rtog go/ /de ni yang dag pa ji lta ba bzhin du shes pa dang yang dag pa ji lta ba bzhin du mthong ba ste/ de bas na yang
66b7(mdo sde): dag pa'i 'tsho ba la gnas pa zhes bya'o/ /'jig rten 'dzin de la byang chub sems dpa' sems dpa' chen po rnams yang dag pa'i rtsol ba la mkhas pa ni gang / byang chub sems dpa' sems dpa' chen po rnams
66b8(mdo sde): yang dag pa'i rtsol ba la gnas pa ni gang zhe na/ byang chub sems dpa' rnams brtson 'grus kyi laM thams cad gcod pa'i phyir yang dag pa'i rtsol ba la gnas pa zhes bya'o/ /de ci'i phyir zhe na/ rtsol ba thams cad ni
67a1(mdo sde): kun kyang log pa ste/ ji tsam du bskyed pa dang / byed pa dang / spyod pa thams cad kyang log pa'o/ /de ci'i phyir zhe na/ chos thams cad ni byed pa log pa las byas par yod par gyur te thams cad yang dag pa ma yin na/
67a2(mdo sde): yang dag pa ma yin pas na log pa'o/ /yang dag pa'i rtsol ba zhes bya ba ni bskyed pa med/ byas pa med/ spyod pa med/ smon pa med de/ chos thams cad la byas pa yongs su bcad pa'o/ /byang chub sems dpa' chos thams cad la
67a3(mdo sde): byed pa yongs su bcad pas mya ngan las 'das pa'i mtshan ma'am/ sangs rgyas kyi mtshan ma'i bar du yang byed pa'i mtshan ma mi skyed do/ /de ltar bya ba thams cad la yang dag pa ma yin par shes pas bya ba med pa'i phyir rnal
67a4(mdo sde): 'byor du spyod do/ /gang yang dag pa'i rtsol ba la ni mngon par 'du bya ba med de/ chos thams cad mnyam pa/ khyad par med pa/ mngon par 'du bya ba med pa/ mngon par 'du byed pa'i mtshan ma la shin du 'das so/ /byang chub sems
67a5(mdo sde): dpas de ltar brtson 'grus la brtson 'grus ma yin par shes te/ mi len mi gtong bas yang dag pa'i rtsol ba la gnas pa zhes bya'o/ /yang dag pa'i rtsol ba ni brtson 'grus la dmigs su med pa'i don to/ /chos rnams la
67a6(mdo sde): yang dag pa ji lta ba bzhin du shes shing mthong ba'i don to/ /gang de ltar yang dag pa'i rtsol ba mthong ba ni yang dag pa'i rtsol ba'am log pa'i rtsol bar rnam par mi rtog ste/ de bas na yang dag pa'i brtson 'grus shes bya'o/ /
67a7(mdo sde): 'jin rten 'dzin de la ji ltar na byang chub sems dpa' sems dpa' chen po rnams yang dag pa'i dran pa la mkhas pa zhe na/ byang chub sems dpa' sems dpa' chen po rnams dran pa thams cad dran pa log par shes
67a8(mdo sde): so/ /ji tsam du dran pa nye bar gzhag pa thams cad dran pa log pa'o/ /de ci'i phyir zhe na/ dran pa thams cad ni dran pa log pa ste/ gal te gnas la dmigs nas dran pa skyed na yang dran pa log pa ste/ gang sems pa dang dran pa
67b1(mdo sde): med pa ni yang dag pa'i dran pa zhes bya'o/ /de ci'i phyir zhe na/ dran pa thams cad ni yang dag pa ma yin par log par dmigs pa'i rkyen las byung bas na de'i phyir ji tsam du dran pa skye bar gnas de thams cad log pa'o/ /dmigs pa'i
67b2(mdo sde): gnas mi skye mi 'gog pa ni yang dag pa'i dran pa zhes bya'o/ /gang dran pa'i las 'byung ba'i gnas med pa ni rnam par dag pa'i dran pa la bde bar gnas pa zhes bya ste/ de la ni dran pa log par 'byung ba'i gnas med do/ /da ltar chos thams
67b3(mdo sde): cad log par shes shing mthong bas yang dag pa'i chos la dran pa med de/ de'i phyir na yang dag pa'i dran pa la gnas pa zhes bya'o/ /yang dag pa'i dran pa zhes bya ba ni chos thams cad ni log pa'i dran pa dang yang dag pa'i dran pa rnam
67b4(mdo sde): par mi 'byed pa'o/ /de ltar dran pa thams cad la dran pa'i mtshan ma med par khong du chud cing rtogs pas rtag tu btang snyoms kyi sems drug spyod de/ de'i phyir na yang dag pa'i dran pa dang gnas pa zhes bya'o/ /de ltar de la chags
67b5(mdo sde): shing zhen pa med pas dran pa med par yang rnam par mi rtog go/ /chos thams cad la dran pa thams cad mnyam pa nyid du rtogs so/ /de ltar yang dag pa ji lta ba bzhin du dran pa thams cad shes shing mthong bas dran pa 'am dran pa
67b6(mdo sde): ma yin par mi len/ mi gtong ste/ de bas na yang dag pa'i dran pa la gnas pa zhes bya'o/ /de ltar dran pa des mnyam pa 'am mi mnyam pa nyid du yang rnam par mi 'byed la/ dran pa dang dran pa ma yin pa la'ang mi 'jug mi dmigs so/ /
67b7(mdo sde): de ltar mi dmigs pas dran pa thams cad la dran pa ma yin par shes te/ dran pa dang dran pa ma yin pa la sems mi byed do/ /de ltar des yang dag pa'i dran pa la gnas pas bstan du med/ brjod du med/ tshig tu smra ba'i lam thams
67b8(mdo sde): cad bcad pa/ tshig tu smra ba'i lam thams cad dang bral ba'o/ /yang dag pa ji lta ba bzhin tshig tu smra ba thams cad shes pas bdag gam gzhan du rnam par mi 'byed do/ /de bas na yang dag pa'i dran pa la gnas pa zhes bya'o/ /
68a1(mdo sde): 'jig rten 'dzin de la ji ltar na byang chub sems dpa' sems dpa' chen po rnams yang dag pa'i ting nge 'dzin la gnas pa zhe na/ byang chub sems dpa' sems dpa' chen po rnams ting nge 'dzin thams cad la
68a2(mdo sde): log pa'i ting nge 'dzin du rtogs so/ /de ci'i phyir zhe na/ ji tsam du chos thams cad la ting nge 'dzin du mi dmigs pa la zhugs pa las ting nge 'dzin la mtshan mar shes/ ting nge 'dzin gyi dga' ba la 'jug pas ting nge 'dzin
68a3(mdo sde): kyi mtshan ma thams cad log pa'o/ /log pa ni chags pa'i don yin gyi de ni ting nge 'dzin kyi de lta ma yin no/ /ji ltar dmigs pa la zhugs pa'i mtshan ma nyid log pa'i mtshan ma med cing re ba med/ spros pa med/ rtog pa med
68a4(mdo sde): pa ni ting nge 'dzin ces bya'o/ /gal te chags shing zhen pa med na bdag gam gzhan du rnam par mi rtog ste/ chags pa'i dga' ba bcad nas ting nge 'dzin gyi ro la mi len cing ting nge 'dzin tu 'jug pa'i mtshan ma bcad de sems
68a5(mdo sde): ci la yang mi gnas pa ni yang dag pa'i ting nge 'dzin ces bya'o/ /gzhan yang yang dag pa'i ting nge 'dzin ces bya ba ni ting nge 'dzin thams cad la mi gnas shing spros pa med pa la yang dag pa ji lta ba bzhin du chos kyi ngo bo nyid
68a6(mdo sde): rtogs pas ting nge 'dzin kyi mtshan nyid la shin du mkhas shing sems ci la'ang mi chags pa'o/ /bdag dang gzhan du rtog pa'i lam gcod cing ji skad du smra ba la yang rnam par mi rtog la rnam par rtog pa thams cad bcad pa'i
68a7(mdo sde): phyir yang dag pa'i ting nge 'dzin ces bya'o/ /gzhan yang yang dag pa'i ting nge 'dzin ces bya ba ni ting nge 'dzin log pa 'am yang dag pa'i 'du shes mi skyed cing 'du shes thams cad bcom pa/ 'du shes thams cad bcad pa/
68a8(mdo sde): 'du shes thams cad 'gags pa'i phyir yang dag pa'i ting nge 'dzin ces bya'o/ /yang dag pa'i ting nge 'dzin ces bya ba ni log pa 'am yang dag pa mi skyed la/ log pa 'am yang dag par rnam par mi 'byed pa ni yang dag pa'i ting nge
68b1(mdo sde): 'dzin ces bya'o/ /de ci'i phyir zha na/ byang chub sems dpa' ting nge 'dzin du sbyor ba thams cad khong du chud cing yang dag pa'i ting nge 'dzin la gnas pas ting nge 'dzin nam ting nge 'dzin kyi mtshan mas 'ching bar mi 'gyur te/ ting nge
68b2(mdo sde): 'dzin kyi mtshan ma la shin du 'das pas yang dag pa'i ting nge 'dzin la gnas pa zhes bya'o/ /gzhan yang chos thams cad la spros pa med cing mnyam pa'i chos la log pa 'am yang dag par spros pa med do/ /yang dag pa'i ting nge
68b3(mdo sde): 'dzin ni chos thams cad mnyam pa'i don to/ /yang dag pa'i ting nge 'dzin ni ting nge 'dzin thams cad dang khams gsum gyi 'dus byas kyi chos thams cad las shin tu 'das pa yang dag pa ji lta ba bzhin du lam rgyud lngar 'khor ba
68b4(mdo sde): thams cad shes shing mthong ba'i don to/ /'jig rten 'dzin de ltar na byang chub sems dpa' sems dpa' chen po rnams 'phags pa'i lam la mkhas pa dang / lam gyi sbyor ba la mkhas pa ste/ de ltar yang dag pa ji lta ba bzhin
68b5(mdo sde): du shes shing mthong bas mya ngan las 'das pa'i bar du phyin par 'gyur ro/ /'phags pa'i lam yan lag brgyad ces bya ba'i le'u ste brgyad do// // 'jig rten 'dzin de la byang chub sems dpa' sems dpa' chen po
68b6(mdo sde): rnams 'jig rten dang 'jig rten las 'das pa'i chos la mkhas pa ni gang / 'jig rten dang 'jin rten las 'das pa'i chos la sbyor ba thob pa ni gang zhe na/ 'jig rten 'dzin byang chub sems dpa' sems dpa' chen po rnams 'jig rten
68b7(mdo sde): dang 'jig rten las 'das pa'i chos yang dag pa nyid du rtogs so/ /de la 'jig rten gyi chos gang zhe na/ byang chub sems dpa' 'di snyam du ji tsam du chos la rtog pa dang rnam par rtog pa ni phyin ci log las skyes te rgyu dang rkyen kyis
68b8(mdo sde): bskyed pas yang dag pa ma yin pa la rag lus so/ /mtshan ma gnyis las byung bas stong pa ci yang med pa ni nya phyis la snang ba'i kha dog sna tshogs dang me 'gal bskor ba lta bu ste bus pa so so'i skye bo dag slu ba'o/ /'jig cing
69a1(mdo sde): nyams pa'i chos can las bla dgas su 'jig rten ces btags pa ste de la 'jig rten zhes bya'o/ /'jig rten gyi chos 'di dag ni thams cad bden pa ma yin te/ yang dag pa ma yin pa'i rkyen las skyes par byas pa dang byung
69a2(mdo sde): ba'i mtshan nyid med de/ phung po dang / khams dang / skye mched dang / gzugs dang / sgra dang / dri dang / ro dang / reg dang / chos la btags te ming dang gzugs kyi phyir bshad do/ /bus pa so so'i skye bo sems chags shing zhen pas rnam pa sna tshogs kyi
69a3(mdo sde): rjes su chags shing zhen pa ni kha tshar dar 'dzings pa 'am/ rtswa khri shing glags pa gcig la gcig 'brel ba lta bu ste phyin ci log dang ldan pa rjes su 'jig rten gyi chos shes brjod do/ /de la 'jig rten las 'das pa'i chos gang zhe na/ ji ltar
69a4(mdo sde): 'jig rten gyi chos thogs ma nas yang dag pa ji lta ba bzhin du dben pa ni 'jig rten las 'das pa zhes bya'o/ /de ci'i phyir zhe na/ mkhas pa dag ni 'jig rten gyi chos kyis dmigs su med/ 'jig rten las 'das pa'i chos
69a5(mdo sde): kyang dmigs su med de/ 'jig rten dang 'jig rten las 'das pa'i gnas kyang dmigs su med do/ /de la 'jig rten dang 'jig rten las 'das pa yang rnam par brtag tu med de/ 'jig rten kyi phyir 'jig rten las 'das pa zhes brjid kyi
69a6(mdo sde): 'jig rten gyi yang dag pa'i mtshan nyid ni 'jig rten las 'das pa'o/ /de ci'i phyir zhe na/ 'jig rten zhes bya ba la nges pa'i mtshan nyid du dmyigs su med do/ /'jig rten dang / 'jig rten las 'das pa'i mtshan nyid ni thog ma
69a7(mdo sde): nas stong pa nyid de 'jig rten gyi chos la nges pa'i mtshan nyid med pa'i phyir ro/ /'jig rten ni thog ma nas rab tu zhi ba'i mtshan nyid do/ /byang chub sems dpas de ltar 'jig rten dang 'jig rten las 'das pa'i chos la dmigs
69a8(mdo sde): su med par rtog pas 'jig rten gyi chos la yang mi chags/ 'jig rten las 'das pa la yang mi chags so/ /de ltar 'jig rten dang 'jig rten las 'das pa'i chos la mi rton cing mi chags pas 'jig rten dang rtsod par
69b1(mdo sde): mi 'gyur ro/ /de ci'i phyir zhe na/ mkhas pa dag ni 'jig rten la yang dag pa ma yin pa'i mtshan nyid khong du chud cing rtogs so/ /'jig rten la yang dag pa ma yin par mthong bas 'jig rten nam 'jig rten las 'das
69b2(mdo sde): par mi rtog go/ /de ci'i phyir zhe na/ 'jig rten 'dzin 'jig rten zhes bya ba ni nye bar len pa'i phung po lnga'i don to/ /'jig rten gyi chos thams cad der ma 'dus pa med de mkhas pa dag gis brtags na phung po med de/
69b3(mdo sde): phung pos phung por mi dmigs/ phung po'i rang bzhin du mi dmigs/ phung po 'ongs pa'i gnas dmigs su med/ 'dug pa'i gnas kyang dmigs su med/ song ba'i gnas kyang dmigs su med de/ phung po lnga dang / skye mched
69b4(mdo sde): bcu gnyis dang / khams bcwa brgyad kyang dmigs su med/ rnam par brtag tu med/ ming med/ rang bzhin med/ mtshan nyid med spyod du med pas 'jig rten las 'das pa zhes bya'o/ /'jig rten 'dzin byang chub
69b5(mdo sde): sems dpa' sems dpa' chen po rnams 'jig rten dang 'jig rten las 'das pa'i chos yongs su rtog pa'i tshe 'jig rten gyi chos rnams 'jig rten las 'das pa'i chos dang lhan cig pa ma yin/ 'jig rten las
69b6(mdo sde): 'das pa'i chos kyang 'jig rten gyi chos dang bral ba ma yin/ de ltar gang zag des de ltar 'jig rten dang ma bral bar 'jig rten las 'das pa'i chos kyang mthong ngo / /'jig rten las 'das pa'i chos dang ma bral bar 'jig
69b7(mdo sde): rten gyi chos rnams kyang mthong ngo / /de ltar gang zag des spyod pa rnam pa gnyis la mi dmigs pa ni 'di lta ste/ 'jig rten dang 'jig rten las 'das pa'o/ /de ci'i phyir zhe na/ 'jig rten 'dzin 'jig rten gyi yang dag
69b8(mdo sde): pa'i mtshan nyid ni 'jig rten las 'das pa'o/ /'jig rten la 'jig rten gyi mtshan nyid dmigs su med/ 'jig rten gyi chos la 'jig rten gyi chos dmigs su med de/ de ltar ci yang med pas chos de rtogs shing
70a1(mdo sde): khong du chud pa na 'jig rten las 'das pa zhes bya'o/ /'jig rten 'dzin ci ste 'jig rten zhes bya ba 'jig rten las 'das pa dang tha dad pa ma yin na sangs rgyas bcom ldan 'das 'jig ten du yang mi 'byung la/ de bzhin
70a2(mdo sde): gshegs pas 'jig rten thams cad dmigs pa med par yang mi gsung ngo / /'jig rten thams cad ni ma skyes pas yang dag pa ji lta ba bzhin du 'jig rten thams cad shes shing mthong ngo / /'jig rten 'dzin gang 'jig rten du mi
70a3(mdo sde): dmigs shing 'jig rten la mi 'jug pa de ni 'jig rten las 'das pa'o/ /de bas na 'di ltar shes par bya ste/ yang dag pa ji lta ba bzhin du 'jig rten rtogs shing 'jig rten dmigs su med par khong du chud pas 'jig rten las
70a4(mdo sde): 'das pa zhes bya'o/ /de bas na sangs rgyas bcom ldan 'das 'jig rten du byung ngo / /ji tsam du chos su gtogs pa 'jig rten nam 'jig rten las 'das pa thams cad mi gnyis pa dbyer med par yang dag pa ji lta ba bzhin du shes shing
70a5(mdo sde): mthong bas 'jig rten las 'das pa'i chos shes gsungs so/ /'jig rten 'dzin de ltar 'jig rten ni shin du zab cing gting dpag dka' ba'o/ /'jig rten gyi chos la gnas pa dang / 'jig rten gyi chos la dmigs pa dang / 'jig rten
70a6(mdo sde): las 'das pa'i chos la re ba dang / kun rdzob tu smra ba'i tshig la don dam pa'i mtshan nyid du dmigs pa dang / chos gnyis la gnas pa ni chos 'di la 'bab cing 'jug par mi 'gyur ro/ /de ci'i phyir zhe na/ de ltar gang zag de ni 'jig
70a7(mdo sde): rten mi shes/ 'jig rten las 'das pa mi shes te chos rnam pa gnyis spyod pa'o/ /'jig rten 'dzin chos rnam pa gnyis spyod pa na 'jig rten dang 'jig rten las 'das pa chud cing rtogs par mi 'gyur ro/ /'jig rten 'dzin byang chub
70a8(mdo sde): sems dpa' sems dpa' chen po rnams de ltar 'jig rten dang 'jig rten las 'das pa'i chos la shin du mkhas pa dang / 'jig rten dang 'jig rten las 'das pa'i chos kyi sbyor ba yang thob pa'o/ /'jig rten dang 'jig rten las 'das
70b1(mdo sde): pa'i chos shes bya ba'i le'u ste dgu pa'o/ / // 'jig rten 'dzin de la byang chub sems dpa' sems dpa' chen po 'dus byas dang 'dus ma byas pas chos la shin du mkhas pa ni gang / 'dus byas dang 'dus ma byas pa'i chos kyi sbyor ba
70b2(mdo sde): thob pa ni gang zhe na/ 'jig rten 'dzin byang chub sems dpa' sems dpa' chen po rnams 'dus byas dang 'dus ma byas pa'i chos rnams rnam par 'byed cing yang dag par rtog go/ /de la ji ltar na 'dus byas kyi chos la rnam
70b3(mdo sde): par 'byed cing yang dag par rtog pa zhe na/ 'dus byas kyi chos ni mngon par 'dus pa ste tshor ba med/ 'dus byas kyi chos ni rang skyes shing rang bgrang pa 'grangs su gtogs pas 'dus byas kyi chos shes bya'o/ /'dus byas kyi chos ni
70b4(mdo sde): yang dag pa ma yin pa'i rgyu dang rkyen 'dus pa'i 'du byed kyi dbang gis so/ /'du byed ces bya ba ni bgrang ba'i grangs su gtogs shing mtshan nyid gnyis kyi rkyen gyis shes pa'i phyir 'dus byas kyi chos shes btags so/ /'dus byas kyi chos
70b5(mdo sde): de ni byas pa med/ byed pa med kyi rang skyes pas bskyed pa yang med do/ /de bas na 'dus byas kyi chos shes bya'o/ /'dus byas kyi chos rnams ni nang na mi gnas/ phyi rol na ma gnas/ gnyi ga'i bar na mi gnas/ gcig pa ma yin/ tha dad pa
70b6(mdo sde): ma yin te/ yang dag pa ma yin pa'i kun tu brtags pa las byung ngo / /ma rig pa'i dbang gis byung gis yod par ma yin te/ 'du byed kyi mthus spyod pa yod kyang byas pa med/ byung ba med pas 'dus byas shes bya'o/ /'dus byas shes bya ba
70b7(mdo sde): ni mtshan mas bcings pa'i don te/ bus pa ma rabs phyin ci log la chags pa'i phyir bshad do/ /mkhas pa dag shin du chud cing rtogs pa ni 'dus byas kyi chos su mi dmigs/ 'dus byas kyi chos su rtogs par mi dmigs so/ /mkhas
70b8(mdo sde): pa dag ni grangs su mi bgrang ba'i phyir 'dus byas kyi chos shes bya'o/ /de ci'i phyir zhe na/ mkhas pa dag 'dus byas kyi rnam pa de la ji ltar na chud cing rtogs pa zhe na/ mkhas pa dag ni 'dus byas kyi chos thams cad yang dag pa ma
71a1(mdo sde): yin pa dngos po med cing rnam par bcings pa med de bgrang ba'i grangs su mi rtogs par blta'o/ /de ltar yongs su rtog pa'i tshe 'dus byas kyi chos la yang mi chags/ 'dus byas kyi chos su yang mi len to/ /de ci'i phyir zhe na/
71a2(mdo sde): 'jig rten 'dzin 'dus byas kyi chos las gzhan pa 'dus ma byas pa'i chos yod pa 'am/ 'dus ma byas kyi chos las gzhan pa 'dus byas kyi chos yod pa ma yin te/ 'dus byas kyi de kho na'i mtshan nyid de ni 'dus ma byas pa'o/ /de ci'i phyir
71a3(mdo sde): zhe na/ 'dus byas kyi nang na 'dus byas pa med/ 'dus ma byas kyi nang na 'dus ma byas pa med kyi skye bo phyin ci log tu gyur pa dag gis 'dus byas kyi mtshan nyid shes shing mthong bar bya ba'i phyir 'di ni 'dus byas pa'o/ /'di ni 'dus ma byas pa'o/ /
71a4(mdo sde): 'di ni 'dus byas kyi mtshan nyid do/ /'di ni 'dus ma byas pa'i mtshan nyid do zhes rnam par phye ste bshad do/ /de la 'dus byas kyi mtshan nyid ces bya ba gang zhe na/ 'di lta ste/ skye ba dang / 'gog pa dang / gnas pa dang / 'pho ba'o/ /de la 'dus ma byas pa'i
71a5(mdo sde): mtshan nyid ces bya ba gang zhe na/ 'di lta ste/ mi skye ba dang / mi 'gog pa dang / mi gnas pa dang / mi 'pho ba'o/ /de ltar 'dus byas kyi mtshan nyid dang / 'dus ma byas pa'i mtshan nyid kyang bus pa so so'i skye bo dag bkri ba'i don du gsungs so/ /'jig
71a6(mdo sde): rten 'dzin 'dus byas kyi chos ni ma skyes pa'i mtshan nyid/ mi 'gog pa'i mtshan nyid/ mi gnas pa dang mi 'pho ba'i mtshan nyid do/ /gnas pa dang 'pho bar gsungs pa yang mtshan ma med cing skye ba med do/ /gal te 'dus ma byas kyi chos la mtshan
71a7(mdo sde): nyid gsum du yod par nges na ni bcom ldan 'das kyis 'di dag ni skye ba'i mtshan nyid/ 'di dag ni 'gog pa'i mtshan nyid/ 'di dag ni gnas pa dang / 'pho ba'i mtshan nyid do/ /zhes gcig tu chad par gsungs pa'i rigs na/ 'jig rten
71a8(mdo sde): 'dzin de bzhin gshegs pas ni chos thams cad mtshan ma med par gsungs so/ /'jig rten 'dzin ma skyes pa la gal te mtshan ma yod dam/ mi 'gog pa la gal te mtshan ma yod dam/ mi gnas pa dang mi 'pho ba la gal te mtshan ma
71b1(mdo sde): yod na bcom ldan 'das kyis kyang 'dus ma byas pa yang nges par mtshan ma yod ces gsungs par 'gyur ro/ /'jig rten 'dzin ci ste 'dus ma byas pa la mtshan ma yod na de ni 'dus ma byas pa ma yin no/ /mtshan ma can du bshad pa dang /
71b2(mdo sde): bus pa so so'i skye bo dag chos la grangs su gcod pa dag ni 'dus byas la mtshan nyid gsum du gsungs te/ skye ba dang / 'gog pa dang / gnas shing 'pho ba'o/ /'dus ma byas pa'i mtshan nyid gsum ni ma skyes pa dang / mi 'gog pa dang /
71b3(mdo sde): gnas pa dang / 'pho ba med pa'o/ /'jig rten 'dzin skyes bu la las 'dus byas dang 'dus ma byas pa'i chos chud cing rtogs na skyes bu de la ni skye ba dang / 'gog pa dang / gnas shing 'pho ba med de de bas na 'dus ma byas thob pa zhes bya'o/ /
71b4(mdo sde): 'jig rten 'dzin skye ba dang 'gog pa ni kun 'byung 'bying ba'i don shes shing mthong ba yin no/ /chos la kun 'byung med na 'bying ba med do/ /kun 'byung ma skyes na phyir ldog pa med de gnas shing 'pho ba yang med do/ /'jig rten 'dzin
71b5(mdo sde): de dag ni 'dus byas kyi de kho na nyid yang dag pa ji lta ba bzhin du mthong zhing shes pa zhes bya'o/ /gang gis de ltar yang dag pa ji lta ba bzhin du shes shing mthong bas skye ba dang / 'gog pa dang / gnas shing 'pho ba'i grangs su mi ltung ngo / /
71b6(mdo sde): byang chub sems dpas de ltar 'dus byas dang 'dus ma byas pa'i chos la 'di snyam du 'dus byas kyi chos dang 'dus ma byas pa'i chos dang lhan cig par mi lta/ 'dus ma byas pa'i chos kyang 'dus byas kyi chos dang lhan cig par mi
71b7(mdo sde): lta'o snyam du bsams nas/ yang 'di snyam du 'dus byas kyi chos kyi de kho na'i mtshan nyid ni 'dus ma byas pa nyid do snyam sems shing rnam par mi rtog go/ /'dus byas dang 'dus ma byas pa'i chos su rnam par mi rtog pas de nyid
71b8(mdo sde): 'dus ma byas pa'i chos so/ /gal te 'dus byas dang 'dus ma byas rnam par rtog na des 'dus ma byas pa chud cing rtogs par mi 'gyur ro/ /gang gis rnam par rtog pa thams cad yongs su bcad na 'dus ma byas pa'i de kho na
72a1(mdo sde): nyid du chud cing rtogs pa zhes bya'o/ /dmigs pa'i mtshan nyid rtogs pa dmigs pa kun bcad pa grangs sam grangs ma yin par mi rtogs so/ /'jig rten 'dzin de dag ni byang chub sems dpa' sems dpa' chen po
72a2(mdo sde): rnams 'dus byas dang / 'dus ma byas pa'i chos la sbyor ba zhes bya ste/ de yang 'dus byas kyi chos sam 'dus ma byas pa'i chos su mi dmigs pas ni mi chags pa dang mi 'dzin to/ /'dus byas dang 'dus ma byas pa zhes
72a3(mdo sde): bya ba'i le'u ste bcu'o/ / // 'jig rten 'dzin gal te byang chub sems dpa' sems dpa' chen po rnams de ltar phung po lnga la shin du mkhas pa dang / khams bcwa brgyad la shin du mkhas pa dang / skye mched bcu gnyis la shin du
72a4(mdo sde): mkhas pa dang / rten cing 'brel par 'byung ba bcu gnyis la shin du mkhas pa dang / dran pa nye bar gzhag pa bzhi la shin du mkhas pa dang / dbang po lnga la shin du mkhas pa dang / 'phags pa'i lam yan lag brgyad pa la shin du
72a5(mdo sde): mkhas pa dang / 'jig rten dang 'jig rten las 'das pa'i chos la shin du mkhas pa dang / 'dus byas dang 'dus ma byas pa'i chos la shin du mkhas pas chos thams cad kyi de kho na'i mtshan nyid kyang shin du mkhas la/ chos rnams
72a6(mdo sde): kyi mtshan nyid rnam par 'byed pa la yang shin du mkhas shing dran pa'i mthu rnyed pa dang chos thams cad kyi tshig rnam par 'byed pa'i blo dang ldan pa dang / lus 'di rjes ma thag tu dran pa rgyun mi 'chad pa dang ldan zhing bla na med pa yang dag
72a7(mdo sde): par rdzogs pa'i byang chub kyi bar du thob par 'gyur ro/ /'jig rten 'dzin sngon bskal pa tshad med grangs med pa 'das pa de'i tshe de'i dus na/ 'dzam bu chu klung gi gser gyi ri rab ri'i rgyal po zhes bya ba de bzhin gshegs pa dgra
72a8(mdo sde): bcom pa yang dag par rdzogs pa'i sangs rgyas mkhyen pa dang zhabs su ldan pa/ bde bar gshegs pa/ 'jig rten rig pa/ bla na med pa/ skyes bu 'dul zhing kha lo sgyur ba lha dang mi'i ston pa/ sangs rgyas bcom ldan
72b1(mdo sde): 'das 'jig rten du mngon par byung ngo / /'jig rten 'dzin bcom ldan 'das 'dzam bu chu klung gi gser gyi ri rab ri'i rgyal po'i tshe'i tshad ni bskal pa lnga snyed do/ /nyan thos kyi dge 'dun gyi 'khor yang tshad med do/ /sangs rgyas kyi zhing yongs
72b2(mdo sde): su dag la rab tu bde ba dang ldan no/ /de na gnas pa'i sems can dag kyang rab tu bde zhing skyid la 'dod chags dang zhe sdang dang gti mug gi shas srab pa/ gdul sla ba bcos sla ba/ rnam par dag par sla ba sha stag go/ /'jig rten 'dzin bcom
72b3(mdo sde): ldan 'das 'dzam bu chu klung gi gser gyi ri rab ri'i rgyal po yang byang chub sems dpa'i 'khor rnams la sems can thams cad kyi the tsom gcod pa byang chub sems dpa'i sde snod ces bya ba'i mdo ston to/ /'jig rten 'dzin de'i tshe na 'khor
72b4(mdo sde): byang chub sems dpa' rin chen 'od ces bya ba zhig phung po dang / khams dang / skye mched dang / rten cing 'brel te 'byung ba dang / dran pa nye bar gzhag pa bzhi dang / dbang po lnga dang / 'phags pa'i lam gyi yan lag brgyad dang / 'jig rten
72b5(mdo sde): dang 'jig rten las 'das pa'i chos dang / 'dus byas dang / 'dus ma byas pa'i chos la sbyor ba bshad pa thos nas de'i tshe shin du brtson 'grus brtsams te tshe lo khri phrag nyi shu'i bar du nam du yang ngan sems ma skyed de 'dod
72b6(mdo sde): chags kyi sems dang / zhe sdang gi sems dang / gti mug gi sems khe dang / grags pa dang / zas dang / skom dang / gos dang / lhung bzed la bsam pa'i sems ma skyes kyi chos 'di sbyor ba la 'jug pa'i phyir brtson 'grus chen po
72b7(mdo sde): bskyed de/ 'jig rten 'dzin byang chub sems dpa' rin chen 'od de bcom ldan 'das 'dzam bu chu klung gi gser gyi ri rab ri'i rgyal po'i bstan pa la nam 'tsho'i bar du tshangs par spyad pa spyod de/ des tshe 'pho nas phyir yang
72b8(mdo sde): sangs rgyas kyi zhing de nyid du skyes nas gzhon nu las tshe 'phos nas phyir yang sangs rgyas kyi zhing de nyid du skyes te tshangs par spyad pa spyod do/ /bskal pa de re re na yang skye ba lnga brgya len te tha mar bcom ldan 'das 'dzam
73a1(mdo sde): bu chu klang gi gser gyi ri rab ri'i rgyal po yongs su mya ngan las 'das su nye ba na bskal pa lnga po'i tha mar shin du mang du thos pa dang / 'di lta bu'i yang dag pa'i mtshan nyid kyi chos la sbyor ba yang thob cing sangs rgyas de las
73a2(mdo sde): chos thos pa dag thams cad yongs su dran par gyur te/ de ltar dran pa'i mthu dang ldan pas bcom ldan 'das la 'di skad ces gsol to/ /bcom ldan 'das chos kyi rnam grangs 'di dag bdag gis rgyas par bstan par 'tshal na
73a3(mdo sde): gnang ba mdzad du gsol lo/ /tshe de nyid du sems can tshad med dpag tu med pa rnams bla na med pa yang dag par rdzogs pa'i byang chub tu btsud par gyur to/ /bcom ldan 'das 'dzam bu chu klung gi gser gyi ri rab ri'i rgyal po yongs
73a4(mdo sde): s u mya ngan las 'das pa'i tshe byang chub sems dpa' rin chen 'od kyis chos bsrung bar bya ba'i phyir rjes su bzung nas bcom ldan 'das yongs su mya ngan las 'das pa'i 'og tu dam pa'i chos bskal pa gcig gi bar du gnas
73a5(mdo sde): par gyur to/ /bskal pa gcig la skye ba lnga brgya'i bar du rtag tu mi'i nang du skye zhing rab tu byung nas chos thams cad kyi yang dag pa nyid bskyed cing 'phel bar byed do/ /gzhan yang sems can tshad med dpag tu med pa'i sems can
73a6(mdo sde): la phan pa dang bde ba'i don byas so/ /'jig rten 'dzin byang chub sems dpa' rin chen 'od de bzhin du mthar gyis sangs rgyas khri phrag du ma dang phrad nas tha ma sangs rgyas tshad med 'od kyis lung bstan pa/ bskal pa grangs med pa
73a7(mdo sde): 'das nas gdod bla na med pa yang dag par rdzogs pa'i byang chub tu lung bstan par 'gyur ro/ /bskal pa grangs med pa de nyid kyi tshe na yang sangs rgyas khri phrag khrag khrig brgya stong dang phrad de/ de nas bla na med pa yang dag par rdzogs pa'i
73a8(mdo sde): byang chub tu mngon par rdzogs par 'tshang rgya ste don thams cad gdon mi za ba'i rgyan zhes bya ba de bzhin gshegs pa dgra bcom pa yang dag par rdzogs pa'i sangs rgyas mkhyen pa dang zhabs su ldan pa/ bde bar gshegs pa/
73b1(mdo sde): 'jig rten rig pa/ bla na med pa/ skyes bu 'dul ba'i kha lo sgyur ba/ lha dang mi'i ston pa/ sangs rgyas bcom ldan 'das shes bya ba ste byang chub sems dpa'i 'khor tshad med dpag tu med do/ /nyan thos kyi dge 'dun gyi 'khor
73b2(mdo sde): yang grangs med de/ sangs rgyas de'i tshe'i tshad kyang bskal pa gnyis te/ sangs rgyas de'i zhing rab tu bde ba dang ldan zhing rgyan dam pas shin du brgyan to/ /'jig rten 'dzin de bas na byang chub sems dpa' rnams chos de dag gi
73b3(mdo sde): sbyor ba la shin du mkhas par 'dod pa dag shin du brtson 'grus su chos 'di dag la bslab pa dang / 'don pa dang nan tan bya'o/ /gzhan yang byang chub sems dpa' sems dpa' chen po rnams chos de dag la sbyor ba thob par
73b4(mdo sde): 'dod pa dag chos rnam pa bzhi la shin du brtson par bya'o/ /bzhi gang zhe na/ 'di lta ste/ khyim nas khyim ma yin par rab tu byung ba dang / gcig pu 'dug pa dang / tshul khrims rnam par dag pa dang / le lo'i sems yongs su
73b5(mdo sde): bsal bar bya'o/ /byang chub sems dpa'i chos rnam pa de bzhi dang ldan pas mang du thos pa la brtson zhing bzod pa la bde bar gnas pas myur du chos rnam pa bzhi dang phrad par 'gyur ro/ /bzhi gang zhe na/ 'di lta ste/ 'dzam
73b6(mdo sde): bu'i gling gi dbus su skye ba dang / sangs rgyas dang phrad pa dang / chos kyi rjes su spyod pa dang / sdig pa'i las kyi sgrib pa sel bar 'gyur ro/ /gzhan yang 'jig rten 'dzin byang chub sems dpa' sems dpa' chen po rnams
73b7(mdo sde): chos 'di la shin du brtson pa dag ni sbyin pa'i stobs rnam par dag par 'gyur ba dang / tshul khrims rnam par dag pa dang / bzod pa rnam par dag pa dang / brtson 'grus rnam par dag pa dang / bsam gtan rnam par dag pa dang / shes
73b8(mdo sde): rab kyi stobs rnam par dag par 'gyur te/ byang chub sems dpa' sems dpa' chen po rnams chos 'di la gnas na de la sbyor ba'i stobs myur du thob par 'gyur ro/ /gzhan yang 'jig rten 'dzin byang chub sems dpa' sems
74a1(mdo sde): dpa' chen po rnams sbyangs pa'i yon tan gyi chos phra mo spyod kyang sems can dag la snying rje chen po'i sems dang ldan no/ /de ltar snying rje chen po'i sems la zhugs pas chos de dag gi sbyor ba la shin du brtson par
74a2(mdo sde): 'gyur ro/ /'jig rten 'dzin gzhan yang byang chub sems dpa' sems dpa' chen po chos 'di lta bu dag thob par 'dod pa dag gzungs kyi sgor 'jug pa la shin du brtson par bya'o/ /de la gzungs kyi sgor 'jug pa la brtson
74a3(mdo sde): pa gang zhe na/ 'di lta ste/ chos thams cad kyi rkyen tshad med pa la rtog pa dang / tshad med pa thams cad kyi rtog pa la sbyor ba dang ldan pa'i sbyor ba tshad med pa la rtog pa'o/ /de ltar brtson pa'i tshe ting nge 'dzin gyi sgor sbyor bas chos thams cad
74a4(mdo sde): kyi sgo tshad med pa'i rkyen la 'jug pa dang / tshad med pa'i sbyor ba dang ldan pa'i 'jug pa de lta bu'i mthu dang ldan pas chos thams cad kyi yang dag pa nyid la shin du mkhas pa dang / chos thams cad kyi mtshan nyid rnam par 'byed pa la
74a5(mdo sde): shin du mkhas pa dang / dran pa'i mthu dang ldan pa dang / chos thams cad rnam par 'byed pa la shin du mkhas pa'i shes rab dang ldan pa dang / lus 'phos nas kyang rgyun mi 'chad pa'i dran pa dang ldan pa dang / chos la phyir mi ldog pa nas
74a6(mdo sde): nam bla na med pa yang dag par rdzogs pa'i byang chub kyi bar du thob par 'gyur ro/ /'jig rten 'dzin gzhan yang byang chub sems dpa' sems dpa' chen po rnams gzungs kyi sgor zhugs pas na ci dang cir ldan pa de'i rgyu
74a7(mdo sde): dang rkyen gyis chos thams cad rtogs te rgyu dang rkyen gcig gis rgyu dang rkyen stong la 'jug cing shes rab kyi rjes su chos thams cad la sbyor ba yang thob bo/ /'jig rten 'dzin gzhan yang byang chub sems dpa' sems
74a8(mdo sde): dpa' chen po rnams de ltar chos la brtson 'grus bskyed pas mtshan nyid gcig pa'i sgo'i ting nge 'dzin la 'jug par 'gyur ro/ /mtshan nyid gcig pa'i sgo'i ting nge 'dzin thob nas mtshan nyid tshad med pa'i ting nge
74b1(mdo sde): 'dzin la 'jug go/ /de ltar zhugs nas rnam pa sna tshogs kyi rgyu dang rkyen dang thabs kyis chos thams cad kyi sgor 'jug go/ /de ltar byang chub sems dpa' rnams chos thams cad kyi sgor zhugs pas chos thams cad la sbyor ba
74b2(mdo sde): thob par gyur to/ /'jig rten 'dzin gzhan yang byang chub sems dpa' sems dpa' chen po rnams shes rab mang du bsgoms pas bsam gtan gyi mtshan nyid la shin du mkhas pa dang / dmigs pa med pa'i ting nge 'dzin la
74b3(mdo sde): shin du mkhas par 'gyur ro/ /da ltar ting nge 'dzin de'i shugs kyis dmigs pa tshad med pa dang / ting nge 'dzin las ldang ba tshad med pa la mkhas par 'gyur ro/ /da ltar byang chub sams dpas 'di la gnas na chos thams
74b4(mdo sde): cad kyi yang dag pa'i mtshan nyid la sbyor ba thob par 'gyur ro/ /'jig rten 'dzin gzhan yang byang chub sems dpa' sems dpa' chen po rnams rtag tu 'jig rten la dmigs pa'i thabs la rtog pa dang / 'dus byas kyi
74b5(mdo sde): chos la dmigs pa la rtog pa dang / gzhan yang chos thams cad la dmigs pa'i thabs rnam par 'jig pa la brtson pa'i nan tan byed de de la chags pa'i gnas kyang med do/ /byang chub sems dpa' de ltar chos de la
74b6(mdo sde): bsgoms pas chos thams cad kyi yang dag par sbyor ba myur du thob par 'gyur ro/ /'jig rten 'dzin gzhan yang byang chub sems dpa' sems dpa' chen po rnams shin tu brtson 'grus bskyed de/ sbyor ba'i stobs
74b7(mdo sde): bskyed kyang chos thams cad kyi yang dag pa'i mtshan nyid rtog cing 'jig rten gyi bde ba la mi gnas/ 'jig rten gyi chos dang 'dres par mi spyod do/ /de lta bu'i chos dang ldan pas na myur du chos rnams kyi yang dag pa'i mtshan
74b8(mdo sde): nyid la mkhas par 'gyur zhing chos rnams kyi mtshan nyid rnam par 'byed pa la shin du mkhas pa dang / dran pa'i mthu thob pa dang / chos thams cad kyi rnam grangs 'byed pa la mkhas pa'i shes rab thob pa dang / lus 'di 'phos
75a1(mdo sde): nas kyang rgyun mi 'chad pa'i dran pa dang ldan zhing bla na med pa yang dag par rdzogs pa'i byang chub kyi bar du thob par 'gyur ro/ /'jig rten 'dzin de bas na byang chub sems dpa' sems dpa' chen po rnams
75a2(mdo sde): chos 'di dag gi pha rol tu phyin par 'dod pa dag chos 'di ji ltar bstan pa bzhin du yongs su bsgom par bya'o/ /'jig rten 'dzin khyod kyis chos 'di la shin du brtson par bsgoms na ring por mi thogs par chos 'di la thogs
75a3(mdo sde): pa med pa'i ye shes thob par 'gyur ro/ /'jig rten 'dzin sngon 'das pa'i bskal pa tshad med dpag tu med bsam gyis mi khyab grangs med pa 'das pa de'i dus na/ tshad med yon tan 'od kyi rgyal po zhes bya ba de bzhin gshegs
75a4(mdo sde): pa dgra bcom pa/ mkhyen pa dang zhabs su ldan pa/ bde bar gshegs pa/ 'jig rten rig pa/ bla na med pa skyes bu 'dul zhing kha lo sgyur ba/ lha dang mi'i ston pa/ sangs rgyas bcom ldan 'das 'jig rten du mngon par 'byung ngo / /bcom
75a5(mdo sde): ldan 'das tshad med 'od kyi yon tan rgyal po de'i tshe'i tshad ni bskal pa gcig go/ /sangs rgyas de'i zhing yang rin po che sna bdun gyi dra bas bla re bres so/ /rin po che sna bdun gyi shing ta la rnams kyis 'jig rten gyi khams de yongs
75a6(mdo sde): su brgyan to/ /shing ta la de dag la yang rin po che sna bdun gyi dra bas steng bla res bres te/ shing de dag re re'i 'og na yang seng ge'i khri re re ste/ shing ta la de dag kun las lha'i na bza' rang skyes so/ /seng ge'i khri de dag kyang rin po
75a7(mdo sde): che bai duR+ya dang / 'dzam bu'i chu klung gi gser dang / mu tig dmar po las byas pa'o/ /shing ta la de dag gi phyogs bzhi na/ bsung gi shing dang me tog gi shing gis bskor cing brgyan to/ /shing de dag re re'i 'og na yang rdzing
75a8(mdo sde): bu re re ste/ yon tan brgyad dang ldan pa'i chus yongs su gang ngo / /rdzing bu de dag kyang shel dang / a sma gar ba dang / mu tig dmar po las byas pa chu de dag gi steng na pad mo sngon po dang / dmar po dang / dkar po dang / leb rgan
75b1(mdo sde): gyis steng yongs su khebs te/ rdzing de rnams kyi 'gram yang rin po che sna bdun las byas so/ /'jig rten 'dzin sangs rgyas kyi zhing de ni de ltar rin po che mang pos yongs su brgyan te/ 'jig rten gyi khams de'i phyogs
75b2(mdo sde): bzhi na gzhan yang sum bcu rtsa gsum gnam gyi lha rdzas kyi shing pa ri ching tri dang / go bya dar stong phrag du mas 'jig rten gyi khams de'i mtha' yongs su bskor to/ /rin po che'i shing de dag gi 'od zer gyis nyi ma dang / zla ba dang / skar
75b3(mdo sde): ma'i 'od thams cad mi snang bar zil gyis mnan to/ /'jig rten 'dzin 'jig rten gyi khams de'i shing ta la dang rin po che'i dra ba kun nas rnam pa sna tshogs kyi sgra dbyangs dam pa ji ltar lha rnams kyi glu dang bstod pa'i dbyangs
75b4(mdo sde): lta bu rang 'byung ste/ rtag tu 'di lta bu'i dbyangs shin du snyan pa grag go/ /ngan song gsum med de ngan song gsum gyi ming tsam yang mi grag go/ /'jig rten 'dzin bcom ldan 'das tshad med 'od kyi yon tan rgyal pos
75b5(mdo sde): sems can rnams la chos 'di dag rgyas par gsungs so/ /'di lta ste/ shes rab kyi pha rol tu phyin pa dang / byang chub sems dpa'i sde snod sems can thams cad kyi the tsom gcod cing sems can thams cad shin du dga' bar
75b6(mdo sde): byed pa zhes bya ba ston to/ /'jig rten 'dzin bcom ldan 'das tshad med 'od kyi yon tan rgyal po chos ston pa'i tshe nyin zhag gcig yang sems can tshad med pa khri phrag brgya stong snyed bla na med pa yang dag par rdzogs pa'i byang chub
75b7(mdo sde): tu sems bskyed de/ sems bskyed pa de dag thams cad kyang byang chub kyi tshogs yongs su rdzogs par 'gyur ro/ /'jig rten 'dzin bcom ldan 'das tshad med 'od kyi yon tan rgyal pos de ltar sems can tshad med dpag
75b8(mdo sde): tu med pa rnams bla na med pa yang dag par rdzogs pa'i byang chub tu yongs su smin par byas so/ /sangs rgyas kyi zhing de na byang chub sems dpa' sems dpa' chen po yang shin du mang ngo / /'jig rten 'dzin bcom ldan 'das de yongs
76a1(mdo sde): su mya ngan las 'das nas dam pa'i chos bskal pa phyed kyi bar du gnas par gyur to/ /bcom ldan 'das tshad med 'od kyi yon tan rgyal po yongs su mya ngan las 'das nas dam pa'i chos rnam par 'jig tu nye ba na 'og
76a2(mdo sde): ma'i phyogs sangs rgyas kyi zhing bcu 'das pa'i pha rol nas byang chub sems dpa' tshad med blo gros shes bya ba zhig de nas tshe 'phos te zhing 'dir skyes nas lo bcu drug lon pa dang rab tu byung ste/ bcom ldan 'das tshad med 'od kyi
76a3(mdo sde): yon tan rgyal po'i chos rnam par 'jig tu nye ba na byang chub sems dpa' sems dpa' chen po rnam par grol bar 'gyur ba phung po dang / khams dang / skye mched la sbyor ba'i mdo thos par gyur to/ /byang chub sems dpa' tshad med
76a4(mdo sde): blo gros kyis mdo sde 'di thos nas brtson 'grus chen po skyed de chos 'di dag dang ldan par gyur to/ /byang chub sems dpa' de dge ba'i rtsa ba de nyid kyi rgyu dang rkyen kyis de nas tshe 'phos nas sangs rgyas khri phrag nyi shu dang phrad de
76a5(mdo sde): chos 'di dag dang ldan par gyur to/ /sngon gyi gnas kyang tag tu dran pas gzhon nur nas rab tu byung ste/ tshangs par spyad pa spyod cing rtag tu dran pa'i mthu dang ldan par gyur to/ /gang nas gang du skyes pa'i gnas kun du chos 'di
76a6(mdo sde): lta bu dang ma bral te skye ba'i gnas thams cad du dran pa rgyun mi 'chad pa dang ldan te/ de nas bla na med pa yang dag par rdzogs pa'i byang chub tu mngon par sangs rgyas nas mtshan yang tshad med 'od kyi bkod pa'i rgyal po zhes bya'o/ /
76a7(mdo sde): 'jig rten 'dzin de bas na byang chub sems dpa' sems dpa' chen po rnams myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pa dang / thams cad mkhyen pa'i ye shes yongs
76a8(mdo sde): su rdzogs par 'dod pa dag nga yongs su mya ngan las 'das nas lnga brgya tha ma la shin du brtson 'grus rtsom zhing yi dam chen po bskyed nas mos pa chen po dang / brtson 'grus chen po dang / bag byed pa chen po bskyed de/ phyi ma'i dus
76b1(mdo sde): ngan par gyur pa de'i tshe mdo sde 'di dag la sogs pa shin tu bsrung zhing bskyab par bya'o/ /de'i tshe byang chub sems dpa' bzang skyong la sogs pa 'dug pa stan las langs nas bcom ldan 'das gang na ba de logs su thal mo sbyar
76b2(mdo sde): te 'di skad ces gsol to/ /bcom ldan 'das bdag cag kyang phyi ma ma 'ongs pa'i dus lnga brgya'i tha ma la dam pa'i chos rnam par 'jig tu nye ba na bdag cag gis mdo sde 'di dag la sogs pa bsrung zhing bskyab pa'i phyir brtson
76b3(mdo sde): 'grus shin du bskyed de klog pa dang / 'don pa dang / nyan pa dang / 'dzin pa dang / gzhan dag la yang rgya cher yang dag par bstan par 'tshal lo/ /gzhan yang byang chub sems dpa' stong du ma snyed 'dug pa las langs nas bcom ldan 'das
76b4(mdo sde): ga la ba de logs su thal mo sbyar nas mig mi 'dzums par blta zhing 'di skad du yi dam bcas so/ /bcom ldan 'das bdag cag gis phyi ma ma 'ongs pa'i dus lnga brgya'i tha ma la 'di lta bu'i shin du zab mo chags pa med pa'i mdo sde/
76b5(mdo sde): sangs rgyas thams cad kyi snang ba/ byang chub sems dpa' thams cad kyi dge ba'i yon tan skye bar 'gyur ba/ byang chub sems dpa' thams cad kyi byang chub kyi tshogs yongs su rdzogs par 'gyur ba bdag cag gis shin du bsrung
76b6(mdo sde): zhing 'dzin par 'tshal la/ chos 'di thos nas rnam par dag cing sems rab tu dag par gyur te tshol ba dang / 'chang ba dang / 'dzin pa dang / 'don pa dang / klog pa la shin du brtson par bgyi'o/ /de nas bcom ldan 'das bzhad mo 'dzum pa mdzad pa dang /
76b7(mdo sde): de'i tshe stong gsum gyi stong chen po'i 'jig rten gyi khams 'od zer gyis kun tu snang bar gyur to/ stong gsum gyi stong chen po'i 'jig rten gyi khams kyang rnam pa drug tu g.yos so/ /de'i tshe na dga' bo 'dug pa las langs nas bla gos phyogs
76b8(mdo sde): gcig tu byas te pus mo g.yas pa'i lha nga sa la gtsugs nas bcom ldan 'das gang na ba de logs su thal mo sbyar nas 'di skad ces gsol to/ /bcom ldan 'das ci'i rgyu ci'i rkyen kyis na deng 'dir bzhad mo 'dzum pa mdzad de sa chen po
77a1(mdo sde): yang rab tu g.yos par gyur/ bcom ldan 'das kyis bka' stsal pa/ khyod kyis byang chub sems dpa' sems dpa' chen po 'di rnams yi dam chen po bcas nas phyi ma ma 'ongs pa'i dus su shin du zab mo'i mdo sde
77a2(mdo sde): chags pa med pa'i chos 'di lta bu shin du bsrung zhing 'dzin par yi dam bcas pa mthong ngam/ dga' bo byang chub sems dpa' 'di dag ni skye ba 'di gcig pur yi dam 'di lta bur bca' ba ma yin gyi/ dga' bo ngas mngon par dran te
77a3(mdo sde): b yang chub sems dpa' 'di dag gis sangs rgyas kyi zhing tshad med dpag tu med pa rnams su yang yi dam 'di lta bu bcas te dus gsum du sangs rgyas de dag gi chos kyang shin du bsungs te sems can tshad med dpag tu med pa rnams
77a4(mdo sde): la phan pa dang bde ba'i don byas so/ /de yang dus gsum du nga'i chos kyang skyob cing bsrung bar 'gyur te/ da ltar gyi dus dang mya ngan las 'das pa'i 'og chos rnam par 'jig tu nye ba na sems can tshad med pa'i rnams la phan pa dang bde ba'i
77a5(mdo sde): don byed par 'gyur ro/ /'jig rten 'dzin bzang skyong la sogs pa dus gsum du nga'i chos bsrung bar ma zad kyi bskal pa bzang po'i sangs rgyas thams cad kyi chos kyang dus gsum du bsrung zhing 'dzin par 'gyur ro/ /de bzhin du
77a6(mdo sde): ma 'ongs pa'i dus kyi sangs rgyas kyi chos 'di lta bu dag kyang bsrung zhing 'dzin par 'gyur ro/ /dga' bo ngas skyes bu de dag gi yon tan tshad med pa lhun gyis grub pa dang / sems can tshad med pa rnams la phan pa dang bde ba'i don byas
77a7(mdo sde): pa bshad na rjod kyis mi rdzogs so/ /dga' bo ngas skyes bu de dag gi yon tan kun bshad na skye bo dag yid ches par mi 'gyur ro/ /gal te skye bo dag sangs rgyas kyi gsung la yid ches par ma gyur na yun ring por bde ba stor nas sdug
77a8(mdo sde): bsngal mang po myong zhing ngan song du ltung bar 'gyur ro/ /dga' bo byang chub sems dpa' sngon gyi smon lam la gnas pa ni ma gtogs te/ sems can la phan pa dang / bde ba'i don byas pa phyogs gcig bshad par bya'o/ /gal te
77b1(mdo sde): stong gsum gyi stong chen po'i 'jig rten gyi khams de'i sems can yongs su gang ba thams cad dmyal ba chen por lhung la/ de la skyes bu gcig gis 'di skad du de dag la khyed rnams ma 'jigs shig /khyed rnams kyi sems
77b2(mdo sde): can dmyal ba chen po'i sdug bsngal kun so so nas ngas blang ngo zhes smras te/ sems can de dag ni dmyal ba chen po las thar ba de dag gi dmyal ba'i sdug bsngal kun so sor re re nas lo brgya stong gi bar du lus kyis blangs na/
77b3(mdo sde): dga' ba de khyod kyis yid la ji snyam/ skyes bu des shin du bde ba chen po dang phan pa chen po byas pa yin nam/ dga' bos gsol pa/ bcom ldan 'das de ni shin du phan pa chen po dang bde ba chen po bgyis pa lags so/ /dga' bo skye
77b4(mdo sde): bu des sems can de dag dmyal ba las phyung nas kyang bdag gi mthu rtsal gyis thams cad 'jig rten gyi bde ba mchog dam pa dang ldan pa byas na/ dga' bo skyes bu des shin du drin gyis phan btags shing sems can dag la shin
77b5(mdo sde): du bde ba byin nam dga' bos gsol pa/ skyes bu des phan par bgyis pa ni tshig gis brjod par sla ba ma lags so/ /dga' bo ngas deng bden par gsungs te/ byang chub sems dpa' bzang skyong la sogs pas sems can la phan
77b6(mdo sde): pa dang / bde ba'i don byas pa'i gnas na skyes bu des phan pa dang bde ba'i don byas pa ni rtsis sam/ bgrang ba'am/ dpe'i bar du yang nye bar mi 'gro'o/ /de ci'i phyir zhe na/ dga' bo skyes bu des bde ba'i yo byad kyis phan pa byas pa ni thams
77b7(mdo sde): cad kyang 'dus byas kyi chos dang 'brel ba yin pas skyo zhing chog shes pa'i phyir ma yin/ 'dod pa spong ba'i phyir ma yin/ shes rab kyi phyir ma yin/ dge sbyong gi 'bras bu'i phyir ma yin/ mya ngan las 'da' ba'i phyir ma yin no/ /dga' bo
77b8(mdo sde): byang chub sems dpa' de dag gis sems can dag la phan pa dang bde ba'i don byas pa ni bla na med pa'i bde ba dang mkhas pa dag sangs rgyas kyi byang chub tshol ba la mos pa byin pa/ sangs rgyas kyi mdzad pa byed pa/ yang dag pa'i gnas su
78a1(mdo sde): ma chud pa dag nyan thos dang / rang sangs rgyas kyi sa thob par 'gyur ba dang / sangs rgyas kyi chos kyis byang chub sems dpa' rnams la bstan cing gsungs pas phan pa dang dga' bar 'gyur ro/ /dga' bo byang chub sems dpa' rnams
78a2(mdo sde): bstan cing brjod de phan pa dang / dga' bar byas pas byang chub sems dpa' rnams sangs rgyas kyi gdung rgyun mi 'chad par bya ba'i phyir thams cad mkhyen pa'i ye shes kyi gdung bskyab cing bsrung ba'i phyir 'jig rten na gnas so/ /dga' bo skyes
78a3(mdo sde): bu de dag sngon 'das pa'i dus na byang chub sems dpa'i spyad pa spyod pa na bskal pa bye ba khrag khrig brgya stong gi bar du sangs rgyas rgyun mi 'chad par byed pa dang / ma 'ongs pa'i dus su yang bskal pa tshad med pa khrag khrig brgya stong gi
78a4(mdo sde): bar du sangs rgyas rgyun mi 'chad par byed do/ /de ci'i phyir zhe na/ dga' bo byang chub sems dpa' de dag sngon byang chub sems dpa'i spyad pa spyod pa na sangs rgyas tshad med pa rnams sangs rgyas kyi byang chub la btsud de byang chub sems
78a5(mdo sde): dpa' de rnams skye ba thams cad du chos yongs su bskyabs nas sangs rgyas khrig phrag brgya stong rnams bla na med pa yang dag par rdzogs pa'i byang chub tu lhun gyis grub par byas so/ /de nas yang sems can grangs med pa brgya stong
78a6(mdo sde): rnams sangs rgyas kyi byang chub la btsud de bstan cing bslabs pa'i mthus sangs rgyas kyi chos phun sum tshogs pa na thams cad bla na med pa yang dag par rdzogs pa'i byang chub tu mngon par 'tshang rgya'o/ /dga' bo bzang skyong la sogs
78a7(mdo sde): pa skye bo mang po la sangs rgyas kyi bde ba dang / thams cad mkhyen pa'i bde ba stobs pa'i phyir shin tu brtson 'grus rtsom mo/ /dga' bo de la gang zhig byang chub sems dpa'i pha dang ma lta bu dang / gnas dang skyabs dang byang chub sems dpa'
78a8(mdo sde): rnams kyi 'byung gnas gang yin pa bshad par 'dod na bzang skyong la sogs pa byang chub sems dpa' brgya po yin par rig par bya'o/ /dga' bo de la gang zhig byang chub sems dpa' rnams kyi rigs skye bar 'gyur zhes 'dri na/
78b1(mdo sde): de la 'di skad du bzang skyong la stsogs pa byang chub sems dpa' brgya po yin no zhes bshad par bya'o/ /de ltar rigs kyi bu de dag ni sangs rgyas kyi gdung rgyun mi 'chad pa dang / thams cad mkhyen pa'i ye shes kyi gdung rgyun mi 'chad
78b2(mdo sde): par byed pa'i phyir 'jig rten na gnas so/ /rigs kyi bu de dag la sogs pas phyi ma ma 'ongs pa'i dus lnga brgya'i tha mar yang bstan cing bslab pa la sbyor ba'i mthu dang bde ba'i rgyu dang rkyen gyis skye bo mang po ngan song gsum du ma ltung
78b3(mdo sde): zhing de ma yin pa sems can tshad med pa brgya stong rnams byang chub sems dpa'i theg pa la bkod do/ /dga' bo sangs rgyas stong du ma rnams kyis rigs kyi bu de dag gi yon tan brjod kyang rdzogs par mi 'gyur ro/ /de ci'i phyir zhe na/ rigs kyi
78b4(mdo sde): bu de dag la sogs pas de lta bu'i yon tan bsam gyis mi khyab pa dang ldan pa'i phyir ro/ /dga' bo ngas bskal pa grangs med tshad med pa brgya stong gi bar du chos yongs su bsgrubs pa rnams rigs kyi bu 'di dag gis bsrung zhing 'dzin par
78b5(mdo sde): 'gyur ro/ /dga' bo ngas bskal pa khri phrag tshad med pa'i bar du chos dkon mchog bsgrubs pa rnams 'di dag la gtad cing gdams so/ /rigs kyi bu 'di dag ni sangs rgyas kyi zhing tshad med grangs med pa na da ltar bzhugs pa'i sangs
78b6(mdo sde): rgyas thams cad kyis dgongs pa'i phyir ro/ /dga' bo rigs kyi bu de dag la rtag tu lha dang mi dang 'jig rten tu bcas pa thams cad kyis phyag bya ba'i gnas yin no/ /dga' bo skyes bu de dag la ni phyogs bcu'i sangs rgyas stong snyed
78b7(mdo sde): kyang chos gsungs pa'i tshe rtag par bsngags shing gsungs so/ /dga' bo ngas nges par lung bstan te/ sems can thams cad kyi the tsom gcad pa'i phyir gang zhig gis phyi ma ma 'ongs pa'i dus su mdo sde 'di 'chang ba dang / 'dzin
78b8(mdo sde): pa dang / klog pa dang / 'don pa dang / khong du chud par byed pa dang / gzhan la rgya char ston cing 'chad na rigs kyi bu 'am/ rigs kyi bu mo de ni thams cad mkhyen pa'i ye shes la shin du nye bar bsnyen pa yin par rig par bya'o/ /
79a1(mdo sde): skyes bu gang zhig phyi ma ma 'ongs pa'i dus su mdo sde 'di thos nas shin du zab mo'i chos 'di la dad cing mos te yi dam bcas na ngas de yang bla na med pa yang dag par rdzogs pa'i byang chub tu lung bstan par bya'o/ /
79a2(mdo sde): phyi ma ma 'ongs pa'i dus lnga brgya'i tha mar dad cing mos pa'i sems bskyed de brtson 'grus shin du brtsams nas mdo sde 'di bsrung zhing 'dzin pa'i rigs kyi bu 'am rigs kyi bu mo de yang ngas bla na med pa yang dag par rdzogs pa'i
79a3(mdo sde): byang chub kyi chos kyis gtad cing gdams so/ /gal te nyan thos pa zhig gis chos zab mo 'di dag la dad cing log pa'i sems med na de yang phyi ma ma 'ongs pa'i dus su sangs rgyas byams pa dang phrad par 'gyur ro zhes ngas lung bstan to/ /
79a4(mdo sde): sangs rgyas kyi byang chub tshol ba gang zhig chos 'di 'dzin cing dad na sangs rgyas byams pas lung bstan par 'gyur te/ sngon gyi smon lam gyis rab tu 'byung zhing byang chub kyi rgyud slob par 'gyur ro/ /dga' bo rigs kyi bu 'am rigs
79a5(mdo sde): kyi bu mo phyi ma ma 'ongs pa'i dus lnga brgya'i tha ma la chos 'di'i phyir shin du brtson 'grus bskyed na skyes bu de dag gi dge ba'i rtsa ba shin du rno zhing rtag par rig par bya'o/ /sngon byung ba'i bstan pa zhes bya ba'i le'u ste bcu
79a6(mdo sde): gcig go/ // de nas de'i tshe byang chub sems dpa' sems dpa' chen po 'jig rten 'dzin kyis bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po rnams la phan pa dang bde
79a7(mdo sde): ba'i don gyi slad du mdo sde bskyab pa'i slad du byin gyis brlab du gsol/ byang chub sems dpa' sems dpa' chen po phyi ma ma mchis pa'i dus su mdo sde 'di thos na sems yongs su dag pa dang dga' ba dang bde bar ldan zhing chos 'di dag
79a8(mdo sde): bsgrub pa'i slad du shin du brtson 'grus rtsom par 'gyur ro/ /de'i tshe bcom ldan 'das kyis mdo sde 'di byin gyis brlab pa'i phyir rdzu 'phrul gyi mthus stong gsum gyi stong chen po'i 'jig rten gyi khams 'di dri bsung
79b1(mdo sde): ngo mtshar rmad dang ldan pas yongs su khyab par gyur to/ /sems can rnams gcig la gcig byams pa'i sems kyi blta bar gyur to/ /bcom ldan 'das kyis de ltar byin gyis brlabs nas 'jig rten 'dzin la 'di skad ces
79b2(mdo sde): bka' stsal to/ /'jig rten 'dzin ngas chos kyi phyag rgya'i mdo sde 'di byin gyis brlabs pa ni thams cad kyi the tsom bcad pa'i phyir ro/ /'jig rten 'dzin gang zhig gis mdo sde 'di 'chang ngam/ 'dzin tam/ klog gam/ 'don na ring por
79b3(mdo sde): mi thogs par thams cad mkhyen pa'i ye shes su 'gyur ro/ /skyes bu de dag myur du thams cad mkhyen pa'i ye shes rdzogs par 'gyur bar lung bstan to/ /'jig rten 'dzin byang chub sems dpa' sems dpa' chen po rnams gang zhig
79b4(mdo sde): mdo sde chos kyi phyag rgya 'di 'chang ngam/ 'dzin tam/ klog gam/ 'don tam/ yid la byed dam/ gzhan dag la yang rgya cher ston cing 'chad na skyes bu de ring po mi thogs par myur du phung po lnga la sbyor ba dang / skye mched bcu gnyis dang / khams
79b5(mdo sde): bcwa brgyad dang / rten cing 'brel te byung ba bcu gnyis dang / dran pa nye bar gzhag pa bzhi dang / yang dag par spong ba bzhi dang rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam
79b6(mdo sde): yan lag brgyad dang / 'jig rten dang 'jig rten las 'das pa'i chos dang / 'dus byas dang 'dus ma byas pa'i chos la sbyor ba thob par 'gyur ro/ /gzhan yang chos rnams kyi yang dag pa'i mtshan nyid myur du thob par 'gyur/ chos thams cad
79b7(mdo sde): kyi mtshan nyid rnam par 'byed pa la mkhas pa myur du thob pa dang / dran pa'i stobs myur du thob pa dang / chos thams cad rnam par 'byed pa la mkhas pa'i shes rab myur du thob pa dang / gzhan yang lus 'di brjes kyang dran pa 'argyun mi 'chad
79b8(mdo sde): pa dang ldan pa nas bla na med pa yang dag par rdzogs pa'i byang chub kyi bar du thob par 'gyur ro/ /'jig rten 'dzin mdo sde 'di ni phyi ma ma 'ongs pa'i dus su skye bo mang po la chos chen po'i snang ba byed cing ye shes 'od kyis bsod nams
80a1(mdo sde): kyi rgyu dang rkyen du 'gyur ro/ /gzhan yang byang chub sems dpa' rnams kyi bla na med pa yang dag pa'i byang chub kyi tshogs yongs su rdzogs par 'gyur ro/ /'jig rten 'dzin byang chub sems dpa' gang zhig phyi ma ma 'ongs pa'i
80a2(mdo sde): dus su mdo sde 'di 'am mdo sde zab mo gzhan byang chub kyi sde snod du gtogs pa pha rol tu phyin pa rnams dang ldan pa dang phrad na/ skyes bu de la bdud kyis bar du mi gcod cing las kyi sgrib pas kyang bar du gcod par mi 'gyur ro/ /'jig rten
80a3(mdo sde): 'dzin skyes bu de ma skyes pa'i chos kyi bzod pa ma thob pa zhig na yang sangs rgyas gnyis sam sangs rgyas gsum po las ma skyes pa'i chos kyi bzod pa thob par 'gyur bar ngas lung bstan to/ /gal te ma skyes pa'i chos kyi bzod pa thob pa
80a4(mdo sde): zhig na yang chos thams cad la myur du dbang thob par 'gyur ba dang / myur du sangs rgyas kyi zhing rnam par dag pa thob pa dang / myur du nyan thos kyi dge 'dun gyi 'khor tshad med pa thob pa dang / myur du byang chub sems dpa'i 'khor thob par 'gyur ro/ /
80a5(mdo sde): 'jig rten 'dzin ngas mdo sde chos kyi phyag rgya 'di gsungs pa ni sems can thams cad phyi ma ma 'ongs pa'i skye bo mang po'i the tsom gcad pa'i phyir ro/ /'jig rten 'dzin byang chub sems dpa' sems dpa' chen po rnams phan
80a6(mdo sde): pa'i dngos po bzhi mthong bas ma 'ongs pa'i dus su mdo sde 'di la sogs pa bsrung ba dang / 'dzin par yid dam len to/ /bzhi gang zhe na/ 'di lta ste/ byang chub sems dpa' rnams 'di snyam du bdag gis myur du yon tan tshad med dpag tu
80a7(mdo sde): med pa thob par 'gyur snyam pa dang / sems can rnams dge ba'i rtsa ba chen po skye zhing sangs rgyas kyi yang dag pa'i chos 'dzin cing bsrung ba yin no snyam pa dang / sangs rgyas thams cad kyi chos kyi sde snod 'dzin pa yin no snyam pa dang / sangs rgyas
80a8(mdo sde): tshad med pa rnams kyis bstod cing bsngags par 'gyur ro/ /snyam sems dpa' dang bzhi'o/ /'jig rten 'dzin byang chub sems dpa' sems dpa' chen po khyed la sogs pas ngas bskal pa grangs med pa brgya stong gi bar du bsgrubs
80b1(mdo sde): pa'i chos kyi dkon mchog gi sde snod 'di lha dang mi rnams la shin du rgyas par shod cig / de'i tshe bzang skyong la sogs pas bcom ldan 'das kyi zhabs la spyi bos phyag 'tshal nas 'di skad ces gsol to/ /bdag cag gi rngo ci thog pa dang / bcom
80b2(mdo sde): ldan 'das kyi byin gyis phyi ma ma mchis pa'i dus su chos dkon mchog 'di rgyas par ston cing bshad par 'tshal lo zhes gsol to/ /chos kyi phyag rgya'i mdo sde 'di gsungs pa'i tshe dpag tu med tshad med grangs med pa snyed kyi skye ba gcig gis
80b3(mdo sde): thogs pa'i byang chub sems dpa' rnams ni dge ba'i rtsa ba lhun gyis grub bo/ /sems can tshad med pa brgya stong rnams ni bla na med pa yang dag par rdzogs pa'i byang chub tu sems bskyed de/ bla na med pa yang dag par rdzogs pa'i byang
80b4(mdo sde): chub tu gdon mi za bar lung bstan to/ /bcom ldan 'das kyis de skad ces gsungs nas/ byang chub sems dpa' 'jig rten 'dzin dang bzang skyong la sogs pa byang chub sems dpa' gzhan dag dang 'khor rnam bzhi dang lha dang mi dang
80b5(mdo sde): lha ma yin la sogs pa thams cad bcom ldan 'das kyis gsungs pa la mngon par dga'o/ /gdams pa zhes bya ba'i le'u ste bcu gnyis so/ /'phags pa 'jig rten 'dzin ces bya ba'i mdo/ rdzogs so// //dge'o/ /
80b6(mdo sde): @##/ /rgya gar skad du/ Ar+ya ak+Sha ya ma ti nir de sha nA ma ma hA yA na sU tra/ bod skad du/ 'phags pa blo gros mi zad pas bstan pa zhes bya ba theg pa chen po'i mdo/ bam po dang po/ sangs rgyas dang byang chub sems
80b7(mdo sde): dpa' dang / 'phags pa nyan thos dang / rang sangs rgyas thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ de bzhin gshegs pa'i spyod yul rin po che bkod pa'i
80b8(mdo sde): 'khor gyi khyams/ de bzhin gshegs pa thams cad kyi gnas bsod nams chen po'i rgyan gyi tshogs bsags pa/ spyod pa chen po'i rgyu 'thun pa sangs rgyas thams cad kyi chos rnam par sbyin pas mngon par grub pa/ byang chub
81a1(mdo sde): sems dpa' chen po'i gnas chos kyi dbyings mtha' yas pa bstan pa/ de bzhin gshegs pa'i rnam par sprul pa'i byin gyi brlabs chags pa med pa'i spyod yul gyi ye shes la 'jug pa/ dga' ba chen
81a2(mdo sde): po yang dag par bskyed pa dang / dran pa dang / blo gros dang / rtogs pa la 'jug pa/ kun nas ma smad pa/ ye shes rnam par dpyod pa/ de la ma chags pa'i rtogs pa la 'jug pa/ phyi ma'i mtha'i bskal par mngon par bstod
81a3(mdo sde): pa yon tan thams cad kyi tshogs dpag tu med pa na bzhugs te/ bcom ldan 'das chos thams cad kyi mnyam pa nyid ni mngon par rdzogs par sangs rgyas/ chos kyi 'khor lo ni rab tu bskor/ slob ma shin du dul
81a4(mdo sde): ba mtha' yas pa'i tshogs ni mnga'/ chos thams cad la ni mnga' brnyes/ sems can thams cad kyi bsam pa'i tshul ni rab tu mkhyend/ dbang po dam pa'i mchog ni brnyes/ sems can thams cad kyi nyon mongs pa'i
81a5(mdo sde): bag chags kyi mtshams sbyor ba legs par 'joms pa la ni mkhas/ sangs rgyas kyi mdzad pa lhun gyis grub pa ni rgyun ma bcad cing / dge slong brgya stong phrag drug bcu'i dge slong gi dge 'dun chen po dang thabs
81a6(mdo sde): gcig ste/ thams cad kyang cang shes pa'i sems dang ldan pa/ yang dag pa'i shes pas sems shin du rnam par grol ba/ nyon mongs pa'i bag chags kyi mtshams sbyor ba thams cad legs par 'joms pa la brtson pa/
81a7(mdo sde): de bzhin gshegs pa chos kyi rgyal po'i sras/ sangs rgyas kyi chos zab mo la gnas par mkhas pa/ dmigs pa med pa'i chos las nges par byung ba/ spyod lam mdzes pa phun sum tshogs pa/ sbyin pa'i gnas chen por
81a8(mdo sde): gyur pa/ de bzhin gshegs pa'i bka' la shin du zhugs pa sha stag go/ /byang chub sems dpa'i dge 'dun chen po dang thabs gcig ste/ sangs rgyas kyi zhing sna tshogs dang / 'dus pa/ grangs med/ tshad med/ dpag tu med/
81b1(mdo sde): bsam gyi mi khyab/ mtshungs pa med/ dpe med gzhal du med/ bskyed tu med/ brjod tu med pa'i byang chub sems dpa' sems dpa' chen po rnams dang thabs gcig ste/ sems kyi skad cig la sangs rgyas kyi zhing
81b2(mdo sde): mtha' yas pa rtsal gyis gnon cing / 'ong ba dang 'gro ba la mkhas pa/ de bzhin gshegs pa thams cad la mchod cing rim gro byed par gyur pa/ sangs rgyas kyi chos mnyan pa yongs su tshol bas mi ngoms pa/ rtag tu rgyun
81b3(mdo sde): mi 'chad par sems can thams cad yongs su smin par bya ba la brtson pa thabs dang shes rab dam pa'i mchog thob pa/ sgrib pa med pa'i rnam par thar pa dang ye shes la rab tu gnas pa/ rtog pa dang rnam par rtog pa dang spros
81b4(mdo sde): pa thams cad las yang dag par 'das pa/ thams cad mkhyend pa nyid kyi sa la nye bar gyur pa sha stag la 'di lta ste/ byang chub sems dpa' glog gi lha zhes bya ba dang / byang chub sems dpa' g.yul las rnam par rgyal ba
81b5(mdo sde): dang / byang chub sems dpa' rnam par snang ba'i snying po dang / byang chub sems dpa' rtsal kyis dpa' ba dang / byang chub sems dpa' yid gnyis shin du 'joms pa dang / byang chub sems dpa' sgra rnam par bsgrags pa dang /
81b6(mdo sde): byang chub sems dpa' rnam par blta ba'i mig dang / byang chub sems dpa' mun pa dang bral ba dang / byang chub sems dpa' byams pa dang / 'jam dpal la stsogs pa byang chub sems dpa' sems dpa' chen po grangs
81b7(mdo sde): med/ dpag tu med/ bskyed du med/ bsam gyis mi khyab/ mtshungs pa med/ dpe med/ gzhal du med/ tshad med/ brjod du med pa'i yang brjod tu med pa dag dang thabs gcig go/ /de nas bcom ldan 'das byang chub sems
81b8(mdo sde): dpa'i spyod pa la 'jug pa dang nges par 'byung ba sgrib pa med pa'i sgo zhes bya ba'i chos kyi rnam grangs/ byang chub sems dpa'i lam bkod pa la dmigs pa/ sangs rgyas kyi chos zab mo thams cad dang / stobs bcu dang /
82a1(mdo sde): mi 'jigs pa yongs su 'grub pa'i ye shes kyi 'byung gnas/ chos thams cad la dbang byed pa'i tshul dang / gzungs kyi phyag rgya'i sgor 'jug pa/ so so yang dag par rig pa shin du rnam par nges pa la
82a2(mdo sde): gzud pa'i sgor 'jug pa/ mngon par shes pa chen po'i ye shes la gzud pa'i sgor 'jug pa/ phyir mi ldog pa'i chos kyi 'khor lo mi skye zhing mi ldog pa'i chos rab tu ston pa/ bgrod pa gcig pa'i lam du yang dag par gzhol ba/
82a3(mdo sde): theg pa thams cad theg pa gcig tu mtshungs pa nyid la yang dag par gzhol ba/ tshul gcig pa'i chos kyi dbyings dbyer med pa la 'jug pa/ sems can thams cad kyi bsam pa dang dbang po la gzud par bstan pa/ snying po'i
82a4(mdo sde): rjes su song ba'i chos rnam par nges pa bdud kyi 'khor thams cad shin du rnam par 'joms par byed pa/ tshul bzhin gyi chos la gzud pa'i sgor 'jug pa/ nyon mangs pa dang lta bar gyur pa thams cad 'dul ba/ chags
82a5(mdo sde): pa med pa'i shes rab dang ye shes kyi rjes su 'jug pa/ mtha' yas shing mtshungs pa med pa'i bsngo ba la mkhas pa'i thabs kyi ye shes bstan pa/ sangs rgyas kyi chos thams cad kyi mnyam pa nyid kyi rjes su 'jug pa/ thogs pa
82a6(mdo sde): med pa'i ye shes kyi byin gyis brlabs kyi sgor 'jug pa/ chos thams cad ji lta ba bzhin du shin du gtan la bab par bstan pa/ mi rtog rnam par mi rtog pa'i mnyam pa nyid la 'jug pa/ rten cing 'brel par 'byung ba zab mo khong du
82a7(mdo sde): chud pa/ bsod nams dang ye shes kyi tshogs chen po thams cad bsags pa/ sangs rgyas kyi sku dang gsung dang thugs kyi mnyam pa nyid kyi rgyan gyi rjes su song ba/ dran pa dang / blo gros dang / rtogs pa dang / mos pa dang / shes rab mi zad
82a8(mdo sde): pa mngon par sgrub pa/ nyan thos kyi theg pas gdul ba'i phyir 'phags pa'i bden pa'i tshul la 'jug pa/ rang sangs rgyas kyis theg pas gdul ba'i phyir lus dang sems rab tu dben pa shes pa/ theg pa chen pos gdul ba'i phyir thams
82b1(mdo sde): cad mkhyen pa'i ye shes kyi sar dbang bskur ba thob pa/ de bzhin gshegs pa'i yon tan brjod pa'i phyir chos thams cad la dbang byed pa'i tshul la 'jug pa gsung ngo / /ston to/ /rab tu ston to/ /mos par mdzad do/ /'dzin du 'jug go/ /klog du
82b2(mdo sde): 'jug go/ /shes par mdzad do/ /rnam par rig par mdzad do/ /rab tu shes par mdzad do/ 'jug par mdzad do/ /'grel to/ /rnam par 'byed do/ /gsal bar mdzad do/ /yang dag par rab tu ston to/ /de nas bcom ldan 'das de lta bu shin du rnam par
82b3(mdo sde): nges pa'i don 'dus pa chen po'i le'u yi chos kyi rnam grangs 'di rgya cher yang dag par rab tu ston pa na/ shar phyogs logs nas gser gyi 'od chen po snang bar gyur to/ gser gyi 'od snang ba des rin po che bkod pa'i 'khor gyi khyams
82b4(mdo sde): thams cad dang / stong gsum gyi stong chen po'i 'jig rten gyi khams 'di yang gser gyi khams 'di yang gser gyi 'od chen po des snang bar gyur te/ /de bzhin gshegs pa'i 'od dang / byang chub sems dpa' dbang bskur ba thob pa
82b5(mdo sde): rnams kyi 'od ma gtogs par gang gzhan stong gsum gyi stong chen po'i 'jig rten gyi khams 'di'i nyi ma dang / zla ba'i 'od dang / brgya byin dang / tshangs pa dang / 'jig rten skyong ba rnams kyi 'od dang / lha dang / klu dang / gnod sbyin dang /
82b6(mdo sde): dri za dang / lha ma yin dang / nam mkha' lding dang / mi 'am ci dang / lto 'phye chen po rnams kyi 'od dang / me dang / nor bu dang / rin po che dang / glog dang / skar ma rnams kyi 'od de dag thams cad mog mog por byas te zil gyis non
82b7(mdo sde): cing mi gsal bar gyur to/ /gang stong gsum gyi stong chen po'i 'jig rten gyi khams 'di'i 'jig rten gyi bar na bsags pa'i gzugs su gyur pa dang / mun nag mi snang bas nyi ma dang zla ba 'di ltar rdzu 'phrul
82b8(mdo sde): che ba 'di ltar mthu che bas kyang lham me/ lhan ne/ lhang nger ma gyur pa de dag kyang 'od des sel ler gyur te/ /'od de la rtswa dang / shing gel pa dang / sman dang / nags tshal rnams sgrib par mi byed do/ /ri nag po rnams dang / gangs
83a1(mdo sde): kyi ri dang / ri rab dang / khor yug dang / khor yug chen po dang / ri btang zung dang / ri btang zung chen po yang rung ste/ ri'i rgyal po chen po thams cad kyang sgrib par mi byed de/ mnar med pa'i sems can dmyal ba chen po
83a2(mdo sde): yan chad thams cad du thal te/ stong gsum gyi stong chen po'i 'jig rten gyi khams thams cad snang bar byas nas sal ler gyur to/ /gang sems can dmyal ba pa rnams sam/ dud 'gro'i skye gnas pa rnams sam/ gshen
83a3(mdo sde): rje'i 'jig rten pa'i sems can rnams kyi yul la 'od des phog par gyur pa de dag thams cad sdug bsngal gyi tshor ba med par gyur te/ lus dang sems rab tu tshim par gyur cing bdag nyid bde ba thams cad dang ldan pa snyam
83a4(mdo sde): du sems so/ /rin po che bkod pa'i 'khor gyi khyams su bcom ldan 'das kyi spyan sngar 'khor gyi dkyil 'khor gyi khor yug thams cad du rin po ches bdun gyi pad ma/ kha tshon shing rta'i phang lo tsam 'dab ma bye ba
83a5(mdo sde): brgya stong du ma dang ldan pa/ dri zhim pa/ bkra ba/ blta na sdug pa/ kha dog dang ldan zhing yid du 'ong ba/ steng rin po che'i gdugs kyi dra bas g.yogs pa/ ka tsa lin de ltar 'jam zhing reg na bde ba bye ba phrag drug cus rum
83a6(mdo sde): nas 'thon te mngon par 'phags so/ /rin po che'i pad ma de dag re re las dri gang byung ba'i dri des stong gsum gyi stong chen po'i 'jig rten gyi khams kun du rgyas te/ gang stong gsum gyi stong chen po'i 'jig rten gyi khams
83a7(mdo sde): 'di'i lha dang / mi'i spos de dag thams cad pad ma'i dri des zil gyis non par gyur to/ /lha dang mi dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po gang rnams kyi sna'i
83a8(mdo sde): rnam par rig pa la pad ma'i dri des phogs pa de dag thams cad kyang chos kyi dga' ba dang ldan te/ bdag nyid nyon mongs pa dang bral ba snyam du shes so/ /tshe dang ldan pa kun dga' bos gser gyi 'od de dang / pad ma bkod pa byung ba de
83b1(mdo sde): dag mthong ngo / /mthong nas kyang ngo mtshar du gyur/ rmad du gyur nas/ stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/
83b2(mdo sde): bcom ldan 'das la 'di skad ces gsol to/ /bcom ldan 'das 'od blta na sdug pa 'di lta bu 'di rab tu gda' zhing / pad ma bkod pa sngon ma mthong ma thos pa 'di dag byung ba su'i snga ltas lags/ de skad ces gsol pa dang / bcom ldan
83b3(mdo sde): 'das kyis tshe dang ldan pa kun dga' bo la 'di skad ces bka' stsal to/ /kun dga' bo 'di ni shar phyogs nas byang chub sems dpa' blo gros mi zad pa zhes bya ba/ byang chub sems dpa' bye ba phrag drug cus yongs su bskor cing mdun du bdar
83b4(mdo sde): nas lhan cig tu 'ong ste/ de dag 'ongs ba'i snga ltas so/ /bcom ldan 'das kyis de skad ces bka' stsal nas/ ring po ma lon par de nas de'i tshe byang chub sems dpa' blo gros mi zad pas sa cher g.yo dar bar byed cing 'od zer ni rab tu gtong ste/
83b5(mdo sde): byang chub sems dpa'i rdzu 'phrul chen po dang / byang chub sems dpa'i mthu chen po dang / byang chub sems dpa'i rnam par 'phrul pa chen pos me tog gi char chen po ni 'bebs/ sil snyan bye ba khrag phrig brgya stong dang / glu rab tu len cing /
83b6(mdo sde): byang chub sems dpa' bye ba phrag drug cus yongs su bskor te mdun du bdar nas/ lhan cig tu rin po che bkod pa'i 'khor gyi khyams ga la ba der bcom ldan 'das ga la ba der 'ongs te lhags nas/ bcom ldan 'das kyis spyan sngar steng
83b7(mdo sde): gi bar snang la ta la bdun srid na 'khod nas thal mo sbyar te/ stong gsum gyi stong chen po'i 'jig rten gyi khams 'di thams cad dbyangs kyis go bar byed cing / bcom ldan 'das la tshul dang 'dra ba'i tshigs su bcad pa 'di dag gis
83b8(mdo sde): mngon par bstod do/ /rdul med rdul dang bral ba dpa' bo 'dod chags bral/ /ye shes rab rib mi mnga' spyan gsum rnam par sbyangs/ /skyon rnams bsal ba dri ma gsum dang tha ba spangs/ /rdul bral sangs rgyas thugs rje can la
84a1(mdo sde): phyag 'tshal lo/ /'jigs dang bral zhing gti mug dra ba rnam par bsal/ /stobs bcu rgol ba'i tshogs kyis shin du thul bar dka'/ /log pa'i lam zhugs pha rol tshogs skrag mdzad/ /seng ge lta bur bsnyengs pa mi mnga'
84a2(mdo sde): sa la gshegs/ /lha yul sa steng na yang skyon rnams kun dang bral/ /khyod kyi yan lag dri ma mi mnga' lam mer bzhugs/ /mun dang rab rib ma rig legs par rab bsal nas/ /sprin gyi dra ba las sgrol nyi ma bzhin du lham/ /'gro ba 'di rnams
84a3(mdo sde): mgon skyabs med cing sdug bsngal gyar/ /rga dang 'chi bas mnar cing gnas skyabs ma mchis la/ /sems can mchog gis thugs brtse thugs rje bskyed mdzad nas/ /sman pa bzhin du rab tu grol bar mdzad cing gshegs/ /ma rig pa dang gti mug srid
84a4(mdo sde): mtsho rgal dka' ba/ /nyon mongs rnam rtog rnam mnga' dba' klong mang po las/ /gzhan las ma gsan par ni bdag nyid rab rgal te/ /pad ma bzhin du chags pa mi mnga' rnam par gshegs/ /chos 'di thams cad rang bzhin gyis
84a5(mdo sde): ni bdag ma mchis/ /grag cha sgra skad bzhin du bsten nas 'byung ba lags/ /ma bgyis byed pa po dang tshor ba ma mchis par/ /'jig rten mgon po sems can phan phyir rab tu gsung / /'jig rten chos rnams 'jig rten ri yi chu bzhin
84a6(mdo sde): g.yo/ /mi mkhas skye bos bsten pa snying po ma mchis pa/ /chos rnams thams cad ston ka'i sprin dang 'drar mkhyen nas/ /srid las rgal bar gyur cing srid pa kun la smod/ /pad ma dgar po mdab ma rgyas 'dra'i spyan mnga' ba/ /nyi zla brgya
84a7(mdo sde): bas lhag pa'i gzi brjid mnga' ba po/ /'jig rten kun na bstod cing bsngags pa bstod 'os pa/ /mi 'dul snyun dang bral ba khyod la phyag 'tshal lo/ /mi yi khyu mchog mtha' yas pa yi pha rol gshegs/ /yon tan khyad par kun
84a8(mdo sde): gyi pha rol byon gyur pa/ /bde bar gshegs kyi yon tan 'di dag dpag mi lang / /sangs rgyas bsod nams zhing la mgo bos phyag 'tshal lo/ /de nas byang chub sems dpa' blo gros mi zad pa byang chub sems dpa' bye ba phrag drug
84b1(mdo sde): cu po de dag dang bcas pas/ bcom ldan 'das la tshul dang 'dra ba'i tshigs su bcad pa 'di dag gis mngon par bstod nas steng gi bar snang las babs te/ bcom ldan 'das kyi zhabs la mgo bos phyag 'tshal nas/ bcom ldan 'das la
84b2(mdo sde): lan bdun bskor ba byas te/ bcom ldan 'das kyis gnang nas 'khor dang bcas te/ pad ma'i snying po de dag la dkyil mo dkrung du 'khod do/ /de nas sangs rgyas kyi mthus/ tshe dang ldan pa shA ra dwa ti'i bu stan las langs te/ bla gos phrag pa
84b3(mdo sde): gcig la gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das byang chub sems dpa' blo gros mi
84b4(mdo sde): zad pa 'di gang nas mchis/ de bzhin gshegs pa de'i mtshan dang / 'jig rten gyi khams de'i ming ci zhes bgyi/ 'jig rten gyi khams de 'di nas ji srid cig mchis/ bcom ldan 'das kyis bka' stsal pa/ shA ra dwa ti'i bu de'i phyir
84b5(mdo sde): khyod kyis byang chub sems dpa' blo gros mi zad pa 'di la dris shig dang / 'di nyid khyod la ston to/ /de nas tshe dang ldan pa sha ra da ti'i bus byang chub sems dpa' blo gros mi zad pa la 'di skad ces smras so/ /rigs kyi bu khyod gang
84b6(mdo sde): nas 'ongs/ de bzhin gshegs pa de'i mtshan dang / 'jig rten gyi khams de'i ming ci zhes bya/ 'jig rten gyi khams de 'di nas ci srid cig yod/ blo gros mi zad pas smras pa/ gnas brtan shA ra dwa ti'i bu la da dung du 'ang 'ong ba dang 'gro ba'i
84b7(mdo sde): 'du shes 'byung ngam/ smras pa/ rigs kyi bu bdag gis 'du shes ni yongs su shes so/ /smras pa/ btsun pa shA ra dwa ti'i bu 'du shes yongs su shes pa dang ldan pa ni gnyi ga la blo mi 'jug na/ de ci'i phyir khyod 'di ltar gang khyod gang nas 'ongs snyam
84b8(mdo sde): du sems/ btsun pa shA ra dwa ti'i bu 'ong ba zhes bya ba de ni bsdu ba'i tshig go/ /btsun pa shA ra dwa ti'i bu 'gro ba zhes bya ba de ni bsal ba'i tshig go/ /gang la bsdu ba'i tshig med pa dang / bsal ba'i tshig med pa de la 'ong ba yang med/ 'gro ba yang
85a1(mdo sde): med do/ /'ong dong / 'gro ba med pa ni 'phags pa rnams kyi 'gro ba'o/ /btsun pa shA ra dwa ti'i bu 'ong ba zhes bya ba de ni las kyi rang bzhin gyi mtshan nyid do/ /btsun pa shA ra dwa ti'i bu 'gro ba zhes bya ba de ni las kyi rang bzhin zad pa'i
85a2(mdo sde): mtshan nyid do/ /gang la las kyi rang bzhin gyi mtshan nyid med pa dang / las kyi rang bzhin zad pa'i mtshan nyid med pa de la 'ong ba yang med/ 'gro ba yang med de/ 'ong ba dang 'gro ba med pa ni 'phags pa rnams kyi 'gro ba'o/ /btsun pa shA ra dwa ti'i bu
85a3(mdo sde): 'ong ba zhes bya ba de ni smon lam gyi mtshan nyid do/ /btsun pa shA ra dwa ti'i bu 'gro ba zhes bya ba de ni smon lam zad pa'i mtshan nyid do/ /gang la smon lam gyi mtshan nyid dang / smon lam zad pa'i mtshan nyid med pa de la 'ong ba yang med/ 'gro ba yang
85a4(mdo sde): med do/ 'ong ba dang 'gro ba med pa de ni 'phags pa rnams kyi 'gro ba'o/ /btsun pa shA ra dwa ti'i bu 'ong ba zhes bya ba de ni skye ba'i mtshan nyid do/ /btsun pa shA ra dwa ti'i bu 'gro ba zhes bya ba de ni 'gog pa'i mtshan nyid do/ /gang la skye ba'i mtshan
85a5(mdo sde): nyid med pa dang / 'gog pa'i mtshan nyid med pa de la 'ong ba yang med/ 'gro ba yang med de/ 'ong ba dang 'gro ba med pa de ni 'phags pa rnams kyi 'gro ba'o/ /btsun pa shA ra dwa ti'i bu 'ong ba zhes bya ba de ni rnam par rig pa'i sgo'i mtshan nyid do/ /
85a6(mdo sde): btsun pa shA ra dwa ti'i bu 'gro ba zhes bya ba de ni rnam par thar pa'i sgo zad pa'i mtshan nyid do/ /gang la rnam par rig pa'i sgo'i mtshan nyid med pa dang / rnam par rig pa'i sgo zad pa'i mtshan nyid med pa de la 'ong ba yang med/ 'gro ba yang med do/ /
85a7(mdo sde): 'ong ba dang 'gro ba med pa de ni 'phags pa rnams kyi 'gro ba'o/ /btsun pa shA ra dwa ti'i bu 'ong ba zhes bya ba de ni 'ong ba'i yul lo/ /btsun pa shA ra dwa ti'i bu 'gro ba zhes bya ba de ni 'gro ba'i yul lo/ /gang la 'ong ba'i yul med pa dang / 'gro
85a8(mdo sde): ba'i yul med pa de la 'ong ba yang med/ 'gro ba yang med de/ 'ong ba dang 'gro ba med pa de ni 'phags pa rnams kyi 'gro ba'o/ /btsun pa shA ra dwa ti'i bu 'ong ba zhes bya ba de ni rkyen gyi mtshan nyid do/ /btsun pa shA ra dwa ti'i bu 'gro ba zhes bya ba
85b1(mdo sde): de ni rkyen zad pa'i mtshan nyid do/ /gang la rkyen gyi mtshan nyid med pa dang / rkyen zad pa'i mtshan nyid med pa de la 'ong ba yang med 'gro ba yang med de/ 'ong ba dang 'gro ba med pa de ni 'phags pa rnams kyi 'gro ba'o/ /btsun pa shA ra dwa ti'i bu 'ong ba
85b2(mdo sde): zhes bya ba de ni rten cing 'brel bar 'byung ba'i mtshan nyid do/ /btsun pa shA ra dwa ti'i bu 'gro ba zhes bya ba de ni rten cing 'brel bar 'byung ba zad pa'i mtshan nyid do/ /gang la rten cing 'brel bar 'byung ba'i mtshan nyid med pa dang / rten cing 'brel bar
85b3(mdo sde): 'byung ba'i zad pa'i mtshan nyid med pa de la 'ong ba yang med/ 'gro ba yang med de/ 'ong ba dang 'gro ba med pa ni 'phags pa rnams kyi 'gro ba'o/ /btsun pa shA ra dwa ti'i bu 'ong ba zhes bya ba de ni rgyu las byung ba'i mtshan nyid do/ /btsun pa shA ra dwa
85b4(mdo sde): ti'i bu 'gro ba zhes bya ba de ni/ rgyu las byung ba zad pa'i mtshan nyid do/ /gang la rgyu las byung ba'i mtshan nyid med pa dang / rgyu las byung ba zad pa'i mtshan nyid med pa de la 'ong ba yang med/ 'gro ba yang med de/ 'ong ba dang 'gro ba med
85b5(mdo sde): pa ni 'phags pa rnams kyi 'gro ba'o/ /btsun pa shA ra dwa ti'i bu 'ong ba zhes bya ba de ni tha snyad kyi sgra dang / yi ge dang / brda'o/ /btsun pa shA ra dwa ti'i bu 'gro ba zhes bya ba de ni tha snyad kyi sgra dang / yi ge dang brda yongs su shes pa'o/ /
85b6(mdo sde): gang la tha snyad kyi sgra dang / yi ge dang / brda med pa dang / tha snyad kyi sgra dang / yi ge dang / brda yongs su shes pa med pa de la 'ong ba yang med/ 'gro ba yang med de/ 'ong ba dang 'gro ba med pa ni 'phags pa rnams kyi 'gro ba'o/ /de nas tshe dang
85b7(mdo sde): ldan pa shA ra dwa ti'i bus/ byang chub sems dpa' blo gros mi zad pa la 'di skad ces smras so/ /rigs kyi bu khyod kyi spobs pa 'di lta bu'i phyir ma yin gyi/ ci nas de lta bu sngon ma thos pa'i gnas rnams mnyan pa'i phyir
85b8(mdo sde): 'dri'o/ /rigs kyi bu 'di lta ste dper na/ yul btsas dang / sho gam gcod pa'i mi zhig yod de/ des mi reng ngam/ khur thogs te lam nas 'gro ba la mi khyod ci zhig thogs shes 'dri zhing nga la yul btsas dang / sho gam byin cig
86a1(mdo sde): cig ces zer ba de bzhin du rigs kyi bu bdag cag nyan thos gzhan gyi sgra'i rjes su 'gro ba/ gzhan las thos pa las mos par bdag gi sems kyi rgyud la snang ba nye bar gnas pa rnams kyis rtag tu rgyun mi chad par khyod
86a2(mdo sde): lta bu skyes bu dam pa rnams la/ gang las nyan thos dang / rang sangs rgyas mang po 'byung bar 'gyur ba'i theg pa chen po 'di rjes su gzung ba'i phyir dri bar bya ste/ de bas na rigs kyi bu khyod gang nas 'ongs/ de bzhin gshegs pa de'i
86a3(mdo sde): mtshan dang / 'jig rten gyi khams de'i ming ci zhes bya/ 'jig rten gyi khams de 'di nas ji srid na yod pa legs par ston cig btsun pa shA ra dwa ti'i bu de bzhin gshegs pa 'di khyod kyi mdun na bzhugs kyis 'di lte zhus shig dang /
86a4(mdo sde): des khyod la lan ldon par 'gyur te/ 'khor thams cad kyang the tsom med par 'gyur ro/ /de nas bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das byang chub sems dpa' blo gros mi zad pa
86a5(mdo sde): 'di gang nas mchis/ de bzhin gshegs pa de'i mtshan dang / 'jig rten gyi khams de'i ming ci zhes bgyi/ 'jig rten gyi khams de 'di nas ji srid cig mchis/ 'di ltar de bzhin gshegs pa de'i mtshan dang / sangs rgyas kyi zhing de'i
86a6(mdo sde): ming thos nas/ sems can dpag tu ma mchis/ grangs ma mchis pa rnams byang chub kyi phyir go cha 'tshal bar 'gyur bar de bzhin gshegs pas bstan du gsol/ bcom ldan 'das bde bar gshegs pas bstan du gsol/ bcom ldan
86a7(mdo sde): 'das kyis bka' stsal pa/ shA ra dwa ti'i bu de'i phyir legs par rab tu nyon la yid la zung shig dang / ngas khyod la bshad do/ /'jig rten gyi khams de'i yon tan yongs su brjod pa dang / byang chub sems dpa' de dag dang / de bzhin
86a8(mdo sde): gshegs pa de'i ming thos nas/ dad pa dang mos pas de bzhin gshegs pa'i ye shes chag pa med cing sgrib pa med pa la mi skrag par bya'o/ /the tsom za bar mi bya'o/ /de nas tshe dang ldan pa shA ra dwa ti'i bus bcom ldan 'das la legs so/ /
86b1(mdo sde): zhes gsol nas/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /shA ra dwa ti'i bus sangs rgyas kyi 'di nas shar phyogs logs su sangs rgyas kyi gang gA'i klung gi bye ma snyed kyi
86b2(mdo sde): rdul phra rab kyi rdul snyed 'das pa ni 'jig rten gyi khams mi 'dzums pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas kun tu bzang po zhes bya ba da ltar bzhugs te/ 'tsho zhing gzhes
86b3(mdo sde): la chos kyang ston to/ byang chub sems dpa' blo gros mi zad pa de nas 'ongs so/ /shA ra dwa ti'i bu 'jig rten gyi khams mi 'dzums pa de na nyan thos dang / rang sangs rgyas rnams kyi ming yang med de/ de bzhin gshegs pa'i
86b4(mdo sde): dge 'dun yang byang chub sems dpa' 'ba' shig ste/ sngon yongs su sbyang ba byas pa/ sbyin pa dang / dul ba dang / legs par sdom pa dang / nges pa dang / tshul khrims dang / thos pa dang / bag yod pa dang / sbyangs pa'i yon tan
86b5(mdo sde): dang / yo byad bsnyungs pa la gnas pa/ bzod pa'i stobs kyis khong khro ba med cing / byang chub tu brtson 'grus brtan pas/ dge ba'i tshogs bsags pa/ bsam gtan dang / rnam par thar pa dang / ting nge 'dzin dang / snyoms
86b6(mdo sde): par 'jug pa dang / mngon par shes pas rnam par rol pa/ shes rab kyi 'od dang / snang ba chen po sangs rgyas kyi chos thams cad kyi tshig rab tu dbye ba ston pa'i ye shes la mkhas pa/ byams pa'i sems nam mkha'i dkyil dang
86b7(mdo sde): mtshungs pa/ snying rje ba'i bsam pa brtan pas sems can thams cad yongs su smin par bya ba'i cho ga shes pa/ dge bas chos la yang dag par dga' bar byed pa/ nyes pa dang / rjes su chags pa dang / khong khro ba dang / nga rgyal
86b8(mdo sde): shin du spangs pa/ btang snyoms kyis gnyis dang bral bar stong pa nyid dang / mtshan ma med pa dang / smon pa med pa'i chos kyi tshul la gnas pa/ bdud kyi lcags kyu dang / nyon mongs pa dang / thab mo'i rnyog pa rnams lar sel bar byed pa/ sems can thams cad
87a1(mdo sde): kyi bsam pa dang / dbang po mchog dang / mchog ma yin pa shes pa'i sgrub pa'i shes pa so so ci rigs par chos dang / nor dang / shes pa rab tu sbyin pa/ sems sa dang / chu dang / me dang / rlung dang mtshungs pa/ pha rol rgol ba dang / log pa'i tshogs
87a2(mdo sde): can gyi tshogs thams cad rab tu 'joms pa g.yul las rnam par rgyal te rgyal mtshan dang / ba dan sgreng zhing mi zlogs par dpa' ba/ sangs rgyas kyi chos zab mo dang / stobs bcu dang / mi 'jigs pas 'khor gyis 'jigs pa dang / bag tsha
87a3(mdo sde): ba med pa/ rten cing 'brel bar 'byung ba la 'jug pa yod pa dang / med pa dang / gnyis ga'i mthar lta ba dang bral bas dbu ma'i lam du zhugs pa dang / bdag dang / bdag gi dang / sems can dang / srog dang / skye ba po dang / gso ba dang / skyes bu dang /
87a4(mdo sde): gang zag dang / shed bu dang / shed las skyes dang / byed pa po dang / tshor ba po dang / rtag pa dang / chad pa dang / 'byung ba dang / 'jig pa dang / lta bar gyur pa'i kun nas ldang ba thams cad dang bral ba/ gzungs dang / mdo sde'i rgyal po dang / de bzhin
87a5(mdo sde): gshegs pa'i phyag rgyas btab pa/ chags pa med pa'i ye shes kyi byin gyi brlabs kyis bskal pa bye ba khrag khrig brgya stong du sgra bsgrags kyang spobs pa rgyun mi chad pa/ sangs rgyas kyi rdzu 'phrul dang / rnam par 'phrul pa dang / cho 'phrul
87a6(mdo sde): ston pas/ sangs rgyas kyi zhing mtha' yas par gnon pa dang / rnam par gnon pa dang / 'gro ba dang / 'ong ba la mkhas pa/ 'jigs pa dang / khro ba dang / nga rgyal dang / rgyags pa dang / dregs pa kun chad pas/ seng ge'i sgra mngon par bsgrags pa/
87a7(mdo sde): sems can rab 'bring tha ma thams cad kyi mdza' bshes brtan pa/ mya ngan las 'da' ba la 'god pa/ chos kyi sprin las 'brug gi sgra 'byung zhing / rigs pa dang / rnam par grol ba'i glog dang / bdud rtsi'i char rab tu 'bebs pa/ chos
87a8(mdo sde): rin po che rab tu gtor bas/ dkon mchog gsum gyi rigs mi 'chad par byed pa/ nor bu rin po che lta bur bsam pa dag cing phyi nang du blo rab tu sbyangs pa/ mtshan dang dpe byad bzang po mchog dang / rang gi gzi brjid kyi rgyan dang / dge ba'i
87b1(mdo sde): rtsa ba brgya stong gis shin du brgyan pa/ sangs rgyas kyi chos thams cad la dbang bskur ba skye ba gcig gis thogs pas rgyal tshab tu gyur pa/ sems can thams cad kyi mos pa dang / rnam par grol ba dang / gdul bya 'dul ba'i cho ga shes pa/
87b2(mdo sde): byang chub kyi sa'i snying po'i gdan gnan pa dang / rnam par mnan pa la mi 'jigs pa'i tshul shes pa/ sangs rgyas thams cad kyi cho ga dang / sangs rgyas kyi sku rab tu ston cing / rab tu gzung ba dang tshar gcod pas sems la dpa' zhi
87b3(mdo sde): dbang byed pa dang / bla na med pa'i chos kyi 'khor lo rin po che rab tu bskor ba sha stag ste/ shA ra dwa ti'i bu bcom ldan 'das de'i dge 'dun ni byang chub sems dpa' de lta bu sha stag go/ /de nas thams cad dang ldan pa'i 'khor des byang
87b4(mdo sde): chub sems dpa' de dag gi bsngags pa dang / yon tan dang / phan yon bstan pa 'di lta bu 'di dag thos nas tsham zhing mgu la yid rangs te rab tu dga' nas dga' ba dang / yid bde ba skyes te/ lha'i me tog ud pa la dang / pad ma dang /
87b5(mdo sde): ku mud dang / pad ma dkar po dang / man dA ra ba dang / man dA ra ba chen po dag gis bcom ldan 'das dang / byang chub sems dpa' blo gros mi zad pa dang / byang chub sems dpa' de dag la gtor nas skyes bu dam pa 'di 'dra ba dag
87b6(mdo sde): la blta ba dang / phyag bya ba dang / bsnyen bkur bya ba rnyed pa ni bdag cag gis rnyed pa legs par rnyed do/ /gang byang chub sems dpa'i yon tan dang / phan yon bstan pa 'di thos nas bla na med pa yang dag par rjogs pa'i
87b7(mdo sde): byang chub tu sems bskyed pa'i sems can de dag gis kyang rnyed pa legs par rnyed do zhes ched du brjod do/ /de na srog chags brgya stong phrag sum bcu rtsa drug gis bla na med pa yang dag par rdzogs pa'i byang chub tu
87b8(mdo sde): sems bskyed do/ /de nas yang bcom ldan 'das kyis gnas brtan shA ra dwa ti'i bu la bka' stsal pa/ shA ra dwa ti'i bu yang 'jig rten gyi khams mi 'dzums pa de na ngan song dang / mi khom pa dang / sdug bsngal gyi sgra yang
88a1(mdo sde): med de ltung ba'i 'khrul pa dang / nyon mongs pa'i sgra yang med/ log pa'i sgrub pa dang / bslab pa las 'das pa'i sgra yang med/ bud med du skye bar 'gyur ba'i sgra yang med/ ser sna dang / 'chal pa'i tshul khrims
88a2(mdo sde): dang / gnod sems dang / le lo dang / g.yang ba dang / 'chal ba'i shes rab kyi sgra yang med/ sgrib pa dang / chod pa dang / kun nas ldang ba dang / bag chags kyi sgra yang med/ rab 'bring tha ma'i sgra yang med/ sems can dang / theg pa dang / zhing tha dad
88a3(mdo sde): pa'i sgra yang med/ sangs rgyas tha dad pa'i sgra yang med/ chos tha dad pa'i sgra yang med/ dge 'dun tha dad pa'i sgra yang med/ bza' ba dang / btung ba dang / bkres pa dang / skom pa'i sgra yang med/ ngar 'dzin pa dang / nga yir 'dzin pa dang / yongs su 'dzin
88a4(mdo sde): pa'i sgra yang med/ bdud dang / lta ba dang / kun nas ldang ba dang / bag chags kyi sgra yang med do/ /'jig rten gyi khams de ni yangs shing rgya che ste/ gling bye ba khrag khrig brgya stong phrag bcu yod de/ byang chub sems dpa'i smon lam gyis nyi ma
88a5(mdo sde): dang zla ba gcig gi 'od kyis kun du snang ngo / /'jig rten gyi khams de yang lag mthil bzhin du mnyam zhing bai duR+ya sngon po'i sa gzhi la rin po che thams cad kya pad mas rab tu spras te/ ka tsa lin di ltar 'jam zhing reg na bde ba/ mig
88a6(mdo sde): mangs ris su bres pa/ rin po che'i shing gi ra bas legs par brgyan pa/ rtag tu me tog rgyas pas mdzes par byas pa/ rdo dang / gseg ma dang / gyo mo dang / bong ba med pa/ ri nag po med de/ ri rab kyis legs par brgyan pa/ lha dang mi'i
88a7(mdo sde): longs spyod bye brag med cing / sems can de dag gi zas kyang chos kyi dga' ba dang / bsam gtan gyi zas te/ 'jig rten gyi khams de na de bzhin gshegs pa dgra bcom pa yang dag par rdzogs pa'i sangs rgyas kun du bzang po
88a8(mdo sde): chos kyi rgyal po bla na med pa ma gtogs par rgyal po gzhan gang yang med do/ /bcom ldan 'das de'ang byang chub sems dpa' de dag la yi ge dang / sgra dang / brda'i tshig rab tu dbye bas chos mi ston te/ gzhan du na byang chub sems
88b1(mdo sde): dpa' de dag bcom ldan 'das de'i drung du lhags te/ mig mi 'dzums par bltas pas/ sangs rgyas rjes su dran pa'i ting nge 'dzin thob ste/ mi skye ba'i chos la bzod pa thob par lung bstan pa yang byin no/ /de'i phyir na 'jig rten gyi
88b2(mdo sde): khams de yang mi 'dzums pa zhes bya'o/ /de la sangs rgyas rjes su dran pa gang zhe na/ gang gzugs kyi mtshan nyid kyis rab tu ma phye ba/ rigs dang / rus dang / cho rigs kyis rab tu ma phye ba/ sngon gyi mtha'i dkar po'i spyod pas rab
88b3(mdo sde): tu ma phye ba/ phyi ma'i mtha' shes pa la sems pas rab tu ma phye ba/ da ltar byung ba la gnas pas rab tu ma phye ba/ phung po dang / khams dang / skye mched kyis rab tu ma phye ba/ mthong ba dang / thos pa dang / bye brag phyed pa dang / rnam par rig pas
88b4(mdo sde): rab tu ma phye ba/ sems dang / yid dang / rnam par shes pas rab tu ma phye ba/ spros pa dang / lta bas rab tu ma phye ba/ skye ba dang / gnas pa dang / 'jig pas rab tu ma phye ba/ gzung ba dang / rtsod pa dang btang bas rab tu ma phye ba/ dran pa dang /
88b5(mdo sde): yid la byed pas rab tu ma phye ba/ rtog pa dang / rnam par rtog pa dang / yongs su rtog pas rab tu ma phye ba/ chos kyi mtshan nyid dang / rang gi mtshan nyid kyis rab tu ma phye ba/ gcig dang / tha dad pa dang / so so bas rab tu ma phye ba/ sems kyi
88b6(mdo sde): dmigs pa 'gang bas rab tu ma phye ba/ nang dang / phyi rol du g.yo bas rab tu ma phye ba/ rnam par rtog pa'i mtshan ma dang / blang ba dang / dor bas rab tu ma phye ba/ kha dog dang / dbyibs dang / rtags kyis rab tu ma phye ba/ spyod lam dang /
88b7(mdo sde): spyod pa dang / spyod pas rab tu ma phye ba/ tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba yid la byed pas rab tu ma phye ba/ stobs dang / mi 'jigs pa dang / sangs rgyas kyi chos
88b8(mdo sde): ma 'dres par sgro btags pas rab tu ma phye ba yin te/ 'di ltar sangs rgyas rjes su dran pa ni bsam gyis mi khyab pa/ rgyu ba med pa/ rnam par rig pa med pa'i mtshan nyid de/ nga yi ba med pa/ yid la byed pa dang bral ba/ dran
89a1(mdo sde): pa med cing yid la byed pa med pa/ phung po dang / khams dang / skye mched 'byung ba dang / 'jig pa'i gnas ma yin/ thogs pa med pa ma yin/ 'dzug pa ma yin/ gnas pa ma yin/ mi gnas pa ma yin/ rab du gnas pa ma
89a2(mdo sde): yin/ yang dag par gnas pa ma yin/ gzugs kyi rnam par shes pa'i gnas ma yin/ tshor ba dang / 'du shes dang / 'du byed dang / rnam par shes par bya ba'i gnas ma yin/ sa'i khams kyi rnam par shes pa'i gnas ma yin/ chu'i
89a3(mdo sde): khams kyi ma yin/ me'i khams kyi ma yin/ rlung gi khams kyi rnam par shes pa'i gnas ma yin/ mig dang gzugs kyi rnam par shes pa'i gnas ma yin/ de bzhin du rna ba'i ma yin/ sgra'i ma yin/ sna'i ma yin/ dri'i ma yin/
89a4(mdo sde): lce'i ma yin/ ro'i ma yin/ reg bya'i ma yin/ yid kyi ma yin/ chos kyi rnam par shes pa'i gnas ma yin no/ /yang sangs rgyas rjes su dran pa ni dmigs pa thams cad la mi gnas pa'o/ /mtshan ma thams cad mi ldang ba'o/ /g.yo
89a5(mdo sde): ba dang / sems pa dang / bskyod pa thams cad kyi rgyu ba med pa'o/ /mthong ba dang / thos pa dang / bye brag phyed pa dang / rnam par rig pa mi skye ba'o/ /dbang po dang rnam par grol ba'i mtshan nyid thams cad kyi rjes su mi 'gro ba'o/ /sems
89a6(mdo sde): gcig nas gcig tu nying mtshams sbyor ba med pa'o/ /rtog pa dang / rnam par rtog pa thams cad nye bar zhi ba'o/ /nyes pa dang / rjes su chags pa dang / khong khro bcom pa'o/ /rgyu'i mtshan nyid rnam par chad pa'o/ /pha rol dang / tshu
89a7(mdo sde): rol dang / dpung dang / mthar 'dzin pa thams cad yang dag par chad pa'o/ /sgro btags pa med pas 'od gsal ba'o/ /phye ba med pa'i phyir dga' ba med pa'o/ /myang ba med pa'i phyir bde ba med pa'o/ /gzod ma nas zhi bas yongs
89a8(mdo sde): su gdung ba med pa'o/ /'bad pa thams cad dang bral bas rnam par grol ba'i mtshan nyid do/ /gzugs med pas lus med pa'o/ /tshor ba med pas tshor bar gyur pa med pa'o/ /mdud pa med pas mdud pa dang bral ba'o/ /'du mi
89b1(mdo sde): byed pas 'dus ma byas pa'o/ /rnam par shes pa med pas rnam par mi rig pa'i mtshan nyid do/ /mi 'dzin pas len pa med pa'o/ /mi gtong bas dor ba med pa'o/ /gnas med pas mi gnas pa'o/ /tshor ba dang bral bas mi 'dug pa'o/ /
89b2(mdo sde): mi 'byung bas med par mi 'gyur ba'i mtshan nyid do/ /dran pa dang / yid la byed pa dang / sems dang sems las byung ba'i chos thams cad kyis ma bzung ba/ mchog tu 'dzin pa med pa/ len pa med pas 'dor ba med pa/ rab tu zhi ba/
89b3(mdo sde): gzod ma nas ma skyes pa/ mi skye bas rab tu phye'o/ chos kyi dbyings su yang dag par 'du ba/ mnyam zhing mi mnyam pa med par gyur pa/ nam mkha' dang mtshungs shing mnyam pa/ mig dang gzugs kyi lam las 'das pa/
89b4(mdo sde): de bzhin du rna ba dang / sgra dang / sna dang / dri dang / lce dang ro dang / lus dang reg bya dang / yid dang / chos kyi lam las 'das pa yin te/ sangs rgyas rjes su dran pa 'di 'dra ba byang chub sems dpa' de dag gis 'thob bo/ /de dag gis
89b5(mdo sde): sangs rgyas rjes su dran pa 'di thob ma thag tu chos thams cad la sgrib pa med pa'i ye shes thob par 'gyur te/ sangs rgyas bcom ldan 'das thams cad kyis gsungs pa 'dzin cing brjed par yang mi byed/ dran par yang mi byed
89b6(mdo sde): de/ sgra'i don thams cad rnam par nges par yang rnyed par 'gyur ro/ /shA ra dwa ti'i bu de bzhin gshegs pa dgra bcom pa yang dag par rdzogs pa'i sangs rgyas kun du bzang po ni/ ji ltar 'di na gzhan gyi sgra dang / so so rang gi tshul
89b7(mdo sde): bzhin yid la byed pa ltar rgyu dang / rkyen gnyis kyis yang dag par lta ba mi ston te/ shA ra dwa ti'i bu byang chub sems dpa' de dag gis de bzhin gshegs pa de mthong ma thag tu don rnam par nges pa las pha rol du phyin pa drug yongs
89b8(mdo sde): su rdzogs par byed do/ /mi skye ba'i chos la bzod pa'i lung bstan pa yang 'thob bo/ /de ci'i phyir zhe na/ gang gzugs kyi mtshan nyid la mngon par zhen pa spangs pa 'di ni sbyin pa'i pha rol tu phyin pa'o/ /gang gzugs kyi mtshan
90a1(mdo sde): nyid rgyun bcad pa 'di ni tshul khrims kyi pha rol du phyin pa'o/ /gang gzugs kyi mtshan nyid zad pa'i chos nyid 'di ni bzod pa'i pha rol du phyin pa'o/ /gang gzugs kyi mtshan nyid dben par mthong ba 'di ni brtson 'grus
90a2(mdo sde): kyi pha rol tu phyin pa'o/ /gang gzugs kyi mtshan nyid sems la mi gzhog pa 'di ni bsam gtan gyi pha rol tu phyin pa'o/ /gang gzugs kyi mtshan nyid la spros pa'i rgyu med pa 'di ni shes rab kyi pha rol tu phyin pa'o/ /de ltar byang chub
90a3(mdo sde): s ems dpa' de dag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po mthong ma thag tu don rnam par nges pa las pha rol tu phyin pa drug yongs su rdzogs nas mi skye ba'i
90a4(mdo sde): chos la bzod pa'i lung bstan pa 'thob bo/ /ji ltar bcom ldan 'das de bzhin gshegs pa kun du bzang po'i sangs rgyas kyi zhing 'jig rten gyi khams mi 'dzums pa lta bur gang dag na/ byang chub sems dpa' 'di lta bu dag
90a5(mdo sde): 'khod pa'i sangs rgyas kyi zhing de dag ni shin du nyung ngo / /de nas tshe dang ldan pa shA ra dwa ti'i bus/ byang chub sems dpa' blo gros mi zad pa dang / byang chub sems dpa' de dag la 'di skad ces smras so/ /skyes bu dam pa dag gang
90a6(mdo sde): khyed kyis bcom ldan 'das de bzhin gshegs pa kun du bzang po dang / byang chub sems dpa' de dag dang / 'jig rten gyi khams mi 'dzums pa de mthong ba ni rnyed pa legs par rnyed do/ /blo gros mi zad pas smras pa/ btsun pa
90a7(mdo sde): shA ra dwa ti'i bu thams cad dang ldan pa'i 'khor 'di'ang dge ba'i rtsa ba rab tu 'phel bar 'gyur gyas bdag gis blta'o/ /de nas byang chub sems dpa' blo gros mi zad pa de'i tshe/ sangs rgyas kyi zhing thams cad kun du ston pa
90a8(mdo sde): zhes bya ba'i ting nge 'dzin la snyoms par zhugs te/ rigs kyi bu de snyoms par zhugs ma thag tu de nas thams cad dang ldan pa'i 'khor de gnas brtan shA ra dwa ti'i bus 'jig rten gyi khams mi 'dzums pa de dang / bcom ldan
90b1(mdo sde): 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po de dang / pad ma bkod pa de dag dang / byang chub sems dpa' de dag mthong mthong ste/ mthong nas kyang thams cad rang rang gi stan las
90b2(mdo sde): langs te thal mo sbyar nas/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po dang / byang chub sems dpa' de dag la phyag 'tshal lo/ /de nas sangs rgyas kyi mthu dang /
90b3(mdo sde): byang chub sems dpa' blo gros mi zad pa'i byin gyis brlabs kyis de dag gi lag pa g.yas par sngon ma mthong ma thos pa'i me tog gi phur ma dri rab tu zhim zhing sna tshogs pa/ blta na sdug pa/ kha dog dang ldan zhing yid du 'ong ba
90b4(mdo sde): dag byung bar gyur te/ de dag gis me tog gi phur ma de dag shar phyogs su bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po ga la ba de logs su gtor to/ /me tog gi
90b5(mdo sde): phur ma gtor ba de dag sangs rgyas kyi zhing der chags te/ de bzhin gshegs pa dgra bcom pa yang dag par rdzogs pa'i sangs rgyas kun du bzang po de dang / byang chub sems dpa' de dag la mngon par gtor nas/ de dag gi 'jig
90b6(mdo sde): rten gyi khams de thams cad me tog gis gang bar gyur to/ /byang chub sems dpa' gang dag 'jig rten gyi khams de na gnas pa de dag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas
90b7(mdo sde): kun du bzang po de la bcom ldan 'das me tog blta na sdug pa/ 'di lta bu 'di dag gi char ga las 'bab ces zhus so/ /bcom ldan 'das des bka' stsal pa/ rigs kyi bu dag 'di ni byang chub sems dpa' blo gros mi zad pa bcom
90b8(mdo sde): ldan 'das de bzhin gshegs pa shAkya thub pa de la blta ba dang / phyag bya ba dang / mchod pa dang / bsnyen bkur bya ba dang / chos nyan pa'i phyir bcom ldan 'das shAkya thub pa'i sangs rgyas kyi zhing 'jig rten gyi khams mi mjed der phyin nas/
91a1(mdo sde): 'jig rten gyi khams der phyogs bcu nas 'dus pa'i byang chub sems dpa' de dag gis me tog 'di dag gtor to/ /bcom ldan 'das de bzhin gshegs pa shAkya thub pa de yang 'dus pa chen po'i le'u zhes bya ba'i chos kyi
91a2(mdo sde): rnam grangs ston te/ der yang sems can dpag tu med pas chos mngon du rtogs par gyur ro/ /de dag gis gsol pa/ bcom ldan 'das de bzhin gshegs pa shAkya thub pa de bzhugs pa'i 'jig rten gyi khams 'di nas ji srid
91a3(mdo sde): cig na mchis/ bcom ldan 'das des bka' stsal pa/ sangs rgyas kyi zhing 'di nas nub phyogs su sangs rgyas kyi zhing gang gA'i klung bcu'i bye ma snyed kyi rdul phra rab kyi rdul snyed kyi 'jig rten gyi khams 'das pa na/ 'jig rten
91a4(mdo sde): gyi khams mi mjed ces bya ba yod de/ de na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa da ltar bzhugs te/ 'tsho zhing gzhes la chos kyang ston to/ /de dag gis gsol pa/
91a5(mdo sde): bcom ldan 'das bdag cag gis 'jig rten gyi khams mi mjed de dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de dang / byang chub sems dpa' de dag blta bar
91a6(mdo sde): bgyi'o/ /de nas de'i tshe de bzhin gshegs pa dgra bcom pa yang dag par rdzogs pa'i sangs rgyas kun du bzang pos sku las 'di lta bu'i 'od phyung ste/ 'od des sangs rgyas kyi zhing de dag thams cad las thal nas/ 'jig rten gyi
91a7(mdo sde): khams mi mjed 'di dang / bcom ldan 'das de bzhin gshegs pa shAkya thub pa dang / byang chub sems dpa' 'di dag rang gi byang chub sems dpa' de dag la bstan te de dag gis mthong nas/ thams cad rang rang gi stan las
91a8(mdo sde): langs te/ thal mo sbyar nas bcom ldan 'das de bzhin gshegs pa shAkya thub pa 'di dang / byang chub sems dpa' 'di dag la phyag 'tshal zhing tshig 'di skad ces smras so/ /bcom ldan 'das 'di ltar 'jig rten gyi khams 'di na skra'i
91b1(mdo sde): rtse mo bzhag pa tsam yang byang chub sems dpas ma gang ba ma mchis na byang chub sems dpa' 'di snyed gang nas 'dus/ bcom ldan 'das des bka' stsal pa/ rigs kyi bu dag byang chub sems dpa' 'di dag ni phyogs bcu'i
91b2(mdo sde): sangs rgyas kyi zhing tshad med pa nas chos nyan pa'i phyir 'dus so/ /de nas tshe dang ldan pa shA ra dwa ti'i bus/ byang chub sems dpa' blo gros mi zad pa la 'di skad ces smras so/ /ci'i phyir rigs kyi bu khyod kyis ming blo gros mi zad
91b3(mdo sde): pa zhes btags/ blo gros mi zad pas smras pa/ btsun pa shA ra dwa ti'i bu blo gros mi zad pa zhes bya ba 'di ni chos thams cad kyi dmigs pa ni rgyu 'thun pa'o/ /de ci'i phyir zhe na/ chos thams cad mi zad pa'i phyir ro/ /smras pa/
91b4(mdo sde): rigs kyi bu khyod byang chub sems dpa' rnams kyi chos mi zad pa bstan pa la brtsams te/ spobs par gyis shig /blo gros mi zad pas smras pa/ btsun pa shA ra dwa ti'i bu byang chub sems dpa' rnams kyi dang po sems bskyed
91b5(mdo sde): pa yang mi zad pa'o/ /de ci'i phyir zhe na/ ma 'dres pa'i phyir ro/ /sems de ni nyon mongs pa thams cad dang ma 'dres par skyes so/ /theg pa gzhan la 'dod pa med pas sems de ni ma 'brel bar skyes so/ /phas kyi rgol ba thams
91b6(mdo sde): cad kyis mi 'phrogs pas sems de ni sra bar skyes so/ /sems de ni bdud thams cad kyis mi phyed par skyes so/ /dge ba'i rtsa ba thams cad yang dag par sgrub pa'i phyir sems de ni brtan par skyes so/ /'dus byas mi rtag
91b7(mdo sde): par shin du rig pas sems de ni rtag par skyes so/ /sangs rgyas kyi chos thams cad yang dag par sdud pas sems de ni mi g.yo bar skyes so/ /log par sgrub pa thams cad bral bas sems de ni mi rdzi bar skyes so/ /mi bskyod
91b8(mdo sde): pas na sems de ni shin du brtan par skyes so/ /gnyen po med pas na sems de ni dpe med par skyes so/ /chos thams cad la nges par 'bigs pas na/ sems de ni rdo rje lta bur skyes so/ /bsod nams kyi tshogs tshad med pa
92a1(mdo sde): bsags pas na sems de ni mu med par skyes so/ /sems can thams cad kyi bsam pa rnams la sems de ni mnyam par skyes so/ /tha dad tu byed pa med pas na sems de ni mi mnyam pa med par skyes so/ /rang bzhin
92a2(mdo sde): gyis kun nas nyon mongs pa med pas na/ sems de ni rnam par dag par skyes so/ /shes rab kyi 'od gsal ba'i phyir/ sems de ni dri ma med par skyes so/ /lhag pa'i bsam pas ma bor bas na sems de ni shin du nges par bsam
92a3(mdo sde): te skyes so/ /byams pa nam mkha' dang mnyam zhing mtshungs pas na sems de ni yangs par skyes so/ /sems can thams cad kyi go 'byed pas na/ sems de ni rgya che bar skyes so/ /chags pa med pa'i ye shes la btang
92a4(mdo sde): bas na sems de ni sgrib pa med par skyes so/ /snying rje chen po rgyun ma bcad pas na sems de ni thams cad kyi rjes su song bar skyes so/ /yongs su bsngo ba'i cho ga shes pas na sems de ni rgyun ma chad par skyes so/ /thams cad
92a5(mdo sde): mkhyen pas rab tu bstod pas na sems de ni mngon du 'gro bar bya bar skyes so/ /theg pa gzhan la zhugs pas na sems de ni blta bar 'os pa'o/ /sems de ni sems can thams cad kyis bltar mi mthong bar skyes so/ /sems
92a6(mdo sde): de ni sangs rgyas kyi chos thams cad kyi sa bon du skyes so/ /sems de ni chos thams cad kyis mi shigs par skyes so/ /sems de ni bde ba'i dngos po thams cad kyi gnas su skyes so/ /sems de ni bsod nams kyi tshogs kyis
92a7(mdo sde): brgyan par skyes so/ /sems de ni ye shes kyi tshogs rab tu bsags te skyes so/ /sems de ni sbyin pa'i tshogs kyis rab tu bsags te skyes so/ /sems de ni tshul khrims kyi tshogs kyis smon lam gyis 'phags par skyes so/ /
92a8(mdo sde): sems de ni bzod pa'i tshogs kyis bsnyen dka' bar skyes so/ /sems de ni brtson 'grus kyi tshogs kyis rgyal bar dka' bar skyes so/ /sems de ni bsam gtan gyi tshogs kyis zhi ba'i mtshan nyid du skyes so/ /sems de ni
92b1(mdo sde): shes rab kyi tshogs kyis thogs pa med par skyes so/ /byams pa chen po bsags pas sems de ni gnod pa med par skyes so/ /snying rje chen po bsags pas sems de ni rtsa ba sra zhing brtan pa'o/ /sems de ni dga' ba chen po
92b2(mdo sde): bsags pa ste/ mgu ba dang / mos pa dang / mchog tu dga' ba la gnas par skyes so/ /sems de ni btang snyoms chen po bsags pa ste/ bde ba dang / sdug bsngal gyis mi sgul bar skyes so/ /sems de ni sangs rgyas thams cad
92b3(mdo sde): kyi byin gyi brlabs kyis skyes so/ /sems de ni dkon mchog gsum gyi rigs rgyun mi gcad pa'i phyir rgyun mi gcad par skyes so/ /sems de ni phyogs bcu'i sangs rgyas kyi zhing thams cad 'khor gyi dkyil 'khor du grags
92b4(mdo sde): par skyes so/ /btsun pa shA ra dwa ti'i bu thams cad mkhyen pa nyid kyi sems 'di 'dra ba zad pa gang yang yod dam/ shA ra da ti'i bus smras pa rigs kyi bu de ni ma yin te/ gang thams cad mkhyen pa nyid kyi sems 'di lta bu zad par 'dod pa ni nam mkha'
92b5(mdo sde): zad par 'dod do/ /blo gros mi zad pas smras pa/ btsun pa shA ra dwa ti'i bu de bzhin gshegs pa'i sems de ni mi zad pa ste/ byang chub kyi sems de ni rtsa ba skyes sas ni de'i phyir mi zad pa'o/ /btsun pa shA ra dwa ti'i bu de bzhin
92b6(mdo sde): gshegs pa'i tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i phung po rnams mi zad pa ste/ byang chub kyi sems de ni de dag gi rtsa bar skyes pas na de'i phyir
92b7(mdo sde): mi zad pa'o/ /btsun pa shA ra dwa ti'i bu de bzhin gshegs pa'i bsam gtan dang / rnam par thar pa dang / ting nge 'dzin dang / snyoms par 'jug pa rnams mi zad pa ste/ byang chub kyi sems de ni de dag gi rtsa bar skyes pas na de'i
92b8(mdo sde): phyir mi zad pa'o/ /btsun pa shA ra dwa ti'i bu de bzhin gshegs pa'i sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa rnams mi zad pa ste/ byang chub kyi
93a1(mdo sde): sems de ni de dag gi rtsa bar skyes pas na de'i phyir mi zad pa'o/ /btsun pa shA ra dwa ti'i bu de bzhin gshegs pa'i byams pa dang / snying rje dang / dga' ba dang / btang snyoms mi zad pa ste/ byang chub kyi sems de ni de dag gi rtsa bar skyes
93a2(mdo sde): pas na de'i phyir mi zad pa'o/ /btsun pa shA ra dwa ti'i bu de bzhin gshegs pa'i stobs bcu dang / mi 'jigs pa bzhi dang / sangs rgyas kyi chos ma 'dres pa bcwa brgyad rnams mi zad pa ste/ byang chub kyi sems de ni de dag gi rtsa bar skyes
93a3(mdo sde): pas na de'i phyir de mi zad pa'o/ /rtsun pa shA ra dwa ti'i bu mdor na sangs rgyas kyi chos thams cad mi zad pa ste/ byang chub kyi sems de ni de dag gi rtsa bar skyes pas na de'i phyir mi zad pa'o/ /dkon mchog gsum gyi rigs rgyun mi gcod
93a4(mdo sde): pas na mi zad pa'o/ /sems can gyi khams mi zad pas na mi zad pa'o/ /de'i ye shes btang bas na mi zad pa'o/ /sems can thams cad kyi sems kyi spyod pa rtogs pas na mi zad pa'o/ /sngon gyi smon lam gyi rgyun mi gcod
93a5(mdo sde): pas na mi zad pa'o/ /'dus ma byas su bsngos pas na mi zad pa'o/ /'dus ma byas la sems can yongs su smin par byed pas na mi zad pa'o/ /zad pa shes pa dang / mi zad pa shes pa mi zad pas na mi zad pa'o/ /'byung ba med cing
93a6(mdo sde): 'jig pa med pas na mi zad pa'o/ /chos thams cad gzod ma nas zad pa ste/ ye shes de mngon par rtogs pas na mi zad pa'o/ /btsun pa shA ra dwa ti'i bu 'di ni byang chub sems dpa' rnams kyi byang chub kyi sems mi zad pa'o/ /
93a7(mdo sde): btsun pa shA ra dwa ti'i bu gzhan yang byang chub sems dpa' rnams kyi bsam pa yang mi zad pa ste/ de ci'i phyir zhe na/ bsam pa de yang ma byas pas na/ bcos ma ma yin no/ /g.yo med pas na byas pa ma yin no/ /rab tu rtogs pas na g.yo
93a8(mdo sde): med pa'o/ /sgyu med pas na rab tu rtogs pa'o/ /dag pas na sgyu med pa'o/ /drang bas na dag pa'o/ /gya gyu med pas na drang ba'o/ /gsal bas na gya gyu med pa'o/ /mi mnyam pa med pas na gsal ba'o/ /sra bas na mi mnyam pa med pa'o/ /mi phyed pas
93b1(mdo sde): na sra ba'o/ /mkhrang bas na mi phyed pa'o/ /mi g.yo bas na mkhrang ba'o/ /mi gnas pas na mi g.yo ba'o/ /de la ma chags pas na mi gnas pa'o/ /bye brag tu 'phags pas na de la ma chags pa'o/ /ma smad pas na bye brag tu 'phags pa'o/ /legs
93b2(mdo sde): par byas pa'i las kyi phyir ma smad pa'o/ /ma bshungs pas na legs par byas pas las so/ /'gyod pa med pas na ma bshungs pa'o/ /gdung ba med pas na 'gyod pa med pa'o/ /bden par gyur pas na mi gdung ba'o/ /slu ba med pas na bden par
93b3(mdo sde): gyur pa'o/ /ji skad smra ba de bzhin byed pas na mi slu ba'o/ /legs par byas pas na ji skad smra ba de bzhin byed pa'o/ /rjes su sbyor ba med pas na legs par bya'o/ /'khrul pa med pas na rjes su sbyor ba med pa'o/ /legs par gnas pas na
93b4(mdo sde): 'khrul pa med pa'o/ /phyir mi ldog pas na leg par gnas pa'o/ /sems can la lta bas na phyir mi zlogs pa'o/ /snying rje chen po'i rtsa ba yin pas na sems can la lta ba'o/ /yongs su mi skyo bas na snying rje chen po'i rtsa ba'o/ /
93b5(mdo sde): sems can yongs su smin par bya ba'i phyir cho ga shes pas na yongs su mi skyo ba'o/ /bdag la bde ba med pas na sems can yongs su smin par bya ba'i cho ga shes pa'o/ /lan mi re bas na bdag la bde ba med pa'o/ /zang zing med pas
93b6(mdo sde): na lan la re ba med pa'o/ /chos la rton par gyur pas na zang zing med pa'o/ /sems can mthu chung ba rnams la lta bas na chos la rton par gyur pa'o/ /dpung gnyen du gyur pas na sems can mthu chung ngu la lta ba'o/ /skyabs su gyur
93b7(mdo sde): pas na dpung gnyen du gyur pa'o/ /mgon du gyur pas na skyabs su gyur pa'o/ /nyon mi mongs pas na mgon du gyur pa'o/ /shin du yongs su brtags pas na nyon mi mongs pa'o/ /brgal ba med pas na shin du brtags pa'o/ /bsam pa dge
93b8(mdo sde): bas na brgal ba med pa'o/ /ci yang med pas na bsam pa dge ba'o/ /shin du yongs su dag pas na ci yang med pa'o/ /shin du dka' bas na shin du yongs su dag pa'o/ /nang dri ma med pas na shin tu dkar ba'o/ /phyi rol dag pas na nang gi dri ma
94a1(mdo sde): med pa'o/ /rnam pa thams cad yongs su dag pas na phyi rol dag pa'o/ /btsun pa shA ra dwa ti'i bu byang chub sems dpa' rnams kyi bsam pa de ni ser sna spang ba'i phyir blta ste/ sems can ser sna can yongs su smin par byed
94a2(mdo sde): pas bsam pa mi zad par blta'o/ /bsam pa ni 'chal pa'i tshul khrims kyi dri ma spang ba'i phyir blta ste/ sems can tshul khrims 'chal pa yongs su smin par byas pas bsam pa mi zad par blta'o/ /bsam pa ni gnod sems
94a3(mdo sde): dang / tha ba dang / nyes pa spang ba'i phyir blta ste/ nyes par sems pa'i sems can yongs su smin par byed pas bsam pa mi zad par blta'o/ /bsam pa ni le lo spang ba'i phyir blta ste/ sems can le lo can yongs su smin par
94a4(mdo sde): byed pas bsam pa mi zad par blta'o/ /bsam pa ni sems rnam par g.yeng ba gtong ba'i phyir blta ste/ sems can sems rnam par g.yeng ba yongs su smin par byed pas bsam pa mi zad par blta'o/ /bsam pa ni 'chal pa'i
94a5(mdo sde): shes rab spang ba'i phyir blta ste/ sems can shes rab 'chal pa yongs su smin par byed pas bsam pa mi zad par blta'o/ /btsun pa shA ra dwa ti'i bu de ltar na bsam pa ni sems can thams cad kyi mi dge ba'i chos thams cad spang ba'i
94a6(mdo sde): phyir blta ste/ sems can thams cad dge ba'i chos la sbyor du 'dzud pas bsam pa mi zad par blta'o/ /btsun pa shA ra dwa ti'i bu 'di ni byang chub sems dpa' rnams kyi bsam pa mi zad pa zhes bya'o// // bam po gnyis pa/
94a7(mdo sde): btsun pa shA ra dwa ti'i bu gzhan yang byang chub sems dpa' rnams kyi bsam pa mi zad pas na sbyor ba mi zad pa yin te/ de ci'i phyir zhe na/ sbyin pa'i bsam pa ni byang chub sems dpa'i sbyor ba mi zad pa ste/ gang yang bdog pa thams
94a8(mdo sde): cad yongs su gtong bar snang ba 'di ni de'i sbyor ba'o/ /tshul khrims kyi bsam pa ni byang chub sems dpa'i sbyor ba mi zad pa ste/ gang yang tshul khrims dang / bslab pa dang / sbyangs pa'i yon tan dang / yo byad bsnyungs pa yang dag par
94b1(mdo sde): 'dzin par snang ba 'di ni de'i sbyor ba'o/ /bzod pa'i bsam pa ni byang chub sems dpa'i sbyor ba mi zad pa ste/ gang yang sems can thams cad la zhe 'gras pa med pa'i sems su snang ba 'di ni de'i sbyor ba'o/ /brtson 'grus kyi
94b2(mdo sde): bsam pa ni byang chub sems dpa'i sbyor ba mi zad pa ste/ gang yang dge ba'i rtsa ba'i chos thams cad kyi sngon du 'gro bar snang ba 'di ni de'i sbyor ba'o/ /bsam gtan gyi bsam pa ni byang chub sems dpa'i sbyor ba mi zad pa ste/ gang yang
94b3(mdo sde): bsam gtan yongs su sbyong bar snang ba 'di ni de'i sbyor ba'o/ /shes rab kyi bsam pa ni byang chub sems dpa'i sbyor ba mi zad pa ste/ gang yang thos pa yongs su sbyong bar snang ba 'di ni de'i sbyor ba'o/ /byams pa dang / snying rje dang / dga' ba
94b4(mdo sde): dang / btang snyoms kyi bsam pa ni byang chub sems dpa'i sbyor ba mi zad pa ste/ gang yang sems can la phan pa dang / bde bar byed pas chos la dga' zhing mos te/ rjes su chags pa dang / khong khro ba spong bar snang ba 'di ni de'i
94b5(mdo sde): sbyor ba'o/ /lus kyi las rnam gsum gyi sdom pa yongs su dag pa'i phyir/ lus kyi bsam pa ni byang chub sems dpa'i sbyor ba mi zad pa'o/ /ngag gi nyes pa rnam bzhi yongs su spang ba'i phyir/ ngag gi bsam pa ni byang chub sems
94b6(mdo sde): dpa'i sbyor ba mi zad pa'o/ /brnab sems dang / gnod sems dang / log par lta ba med pa'i phyir sems kyi bsam pa ni byang chub sems dpa'i sbyor ba mi zad pa'o chos la slob dpon gyi dpe mkhyud med pa'i phyir thos pa'i bsam
94b7(mdo sde): pa ni byang chub sems dpa'i sbyor ba mi zad pa'o/ /thams cad mkhyen pa nyid kyi sems la sbyor ba'i phyir slob dpon gyi dpe mkhyud med pa'i bsam pa ni byang chub sems dpa'i sbyor ba mi zad pa'o/ /sems can gzhan byang chub kyi sems
94b8(mdo sde): yang dag par 'dzin du 'jug pa'i phyir thams cad mkhyen pa nyid kyi bsam pa ni byang chub sems dpa'i sbyor ba mi zad pa'o/ /dge ba'i rtsa ba la rab tu mdzud pa'i phyir sems can gzhan byang chub kyi sems yang dag par 'dzin du
95a1(mdo sde): 'jug pa'i bsam pa ni byang chub sems dpa'i sbyor ba mi zad pa'o/ /byang chub tu yongs su bsngo ba'i phyir dge ba'i rtsa ba la sbyor ba'i bsam pa ni byang chub sems dpa'i sbyor ba mi zad pa'o/ /sangs rgyas kyi chos thams
95a2(mdo sde): cad yang dag par sdud pa'i phyir byang chub tu yongs su bsngo ba'i bsam pa ni byang chub sems dpa'i sbyor ba mi zad pa'o/ /dam pa'i chos kun 'dzin pa'i phyir sangs rgyas kyi chos thams cad yang dag par sdud pa'i bsam pa ni byang
95a3(mdo sde): chub sems dpa'i sbyor ba mi zad pa'i/ /nyes pa 'chags pa'i phyir dam pa'i chos kun 'dzin pa'i bsam pa ni byang chub sems dpa'i sbyor ba mi zad pa'o/ /sdig pa 'thol ba'i phyir nyes pa bshags pa'i bsam pa ni byang chub
95a4(mdo sde): sems dpa'i sbyor ba mi zad pa'o/ /bsod nams thams cad kyi rjes su yi rang ba'i phyir sdig pa 'thol ba'i bsam pa ni byang chub sems dpa'i sbyor ba mi zad pa'o/ /bsod nams kyi tshogs tshad med pa bsags
95a5(mdo sde): pa'i phyir bsod nams kyi tshogs thams cad kyi rjes su yid rang ba'i bsam pa ni byang chub sems dpa'i sbyor ba mi zad pa'o/ /sangs rgyas thams cad la gsol ba 'debs pa'i phyir bsod nams kyi tshogs tshad med pa'i
95a6(mdo sde): bsam pa ni byang chub sems dpa'i sbyor ba mi zad pa'o/ /dam pa'i chos yongs su 'dzin pa'i phyir sangs rgyas thams cad la gsol ba 'debs pa'i bsam pa ni byang chub sems dpa'i sbyor ba mi zad pa'o/ /skyes bu dam pa'i las
95a7(mdo sde): kyi phyir dam pa'i chos yongs su 'dzin pa'i bsam pa ni byang chub sems dpa'i sbyor ba mi zad pa'o/ /khur blangs pa sgrol ba'i phyir skyes bu dam pa'i las kyi bsam pa ni byang chub sems dpa'i sbyor ba mi zad pa'o/ /go cha sra
95a8(mdo sde): zhing mi 'dor ba'i phyir khur blangs pa sgrol ba'i bsam pa ni byang chub sems dpa'i sbyor ba mi zad pa'o/ /sems can thams cad kyi bya ba sgrub pa'i phyir go cha sra zhing mi 'dor ba'i bsam pa ni byang chub sems dpa'i sbyor ba
95b1(mdo sde): mi zad pa'o/ /btsun pa shA ra dwa ti'i bu gzhan yang bzhi po 'di dag ni byang chub sems dpa' rnams kyi sbyor ba mi zad pa sto/ bzhi gang zhe na byang chub kyi sems kyi sbyor ba mi zad pa dang / chos sbyin pa rnam par 'grel pa'i sbyor
95b2(mdo sde): ba mi zad pa dang / sems can yongs su smin par byed pa'i sbyor ba mi zad pa dang / dge ba'i rtsa ba bsags pa'i sbyor ba mi zad pa ste bzhi po de dag ni sbyor ba mi zad pa'o/ /gzhan yang sbyor ba mi zad pa bzhi ste/ bzhi gang zhe na/
95b3(mdo sde): dgon pa la gnas shing yon tan dang / yo byad bsnyungs pa'i rjes su 'gro ba la mi ngoms pa'i sbyor ba mi zad pa dang / bsod nams dang ye shes kyi tshogs bsags pa la mi ngoms pa'i sbyor ba mi zad pa dang / thos pa btsal
95b4(mdo sde): ba la mi ngoms pa'i sbyor ba mi zad pa dang / byang chub kyi yongs su bsngo ba'i shes pas mi ngoms pa'i sbyor ba mi zad pa ste/ bzhi po de dag ni sbyor ba mi zad pa'o/ /gzhan yang sbyor ba mi zad pa bzhi ste/ bzhi gang zhe na/ bgrang ba
95b5(mdo sde): rtogs pa'i sbyor ba mi zad pa dang / gzhal ba rtogs pa'i sbyor ba mi zad pa dang / dpyad par rtogs pa'i sbyor ba mi zad pa dang / so sor brtag pa rtogs pa'i sbyor ba mi zad pa ste/ bzhi po de dag ni sbyor ba mi zad pa'o/ /gzhan
95b6(mdo sde): yang sbyor ba mi zad pa bzhi ste/ bzhi gang zhe na/ kun nas nyon mongs pa'i rgyu rtogs pa'i sbyor ba mi zad pa dang / rnam par byang ba'i rgyu rtogs pa'i sbyor ba mi zad pa dang / kun nas nyon mongs pa'i rgyu yongs su brjod pa'i sbyor
95b7(mdo sde): ba mi zad pa dang / rnam par byang ba'i yon tan dang / phan yon yongs su brjod pa'i sbyor ba mi zad pa ste/ bzhi po de dag ni sbyor ba mi zad pa'o/ /gzhan yang sbyor ba mi zad pa bzhi ste/ bzhi gang zhe na/ phung po la brtag pa'i
95b8(mdo sde): sbyor ba mi zad pa dang / bsam pa la brtag pa'i sbyor ba mi zad pa dang / skye mched la brtag pa'i sbyor ba mi zad pa dang / rten cing 'brel bar 'byung ba la brtag pa'i sbyor ba mi zad pa ste/ bzhi po de dag ni sbyor ba mi zad pa'o/ /
96a1(mdo sde): gzhan yang sbyor ba mi zad pa bzhi ste/ bzhi gang zhe na/ 'du byed mi rtag par yongs su bstan pa'i sbyor ba mi zad pa dang / 'du byed sdug bsngal bar yongs su bstan pa'i sbyor ba mi zad pa dang / chos thams cad bdag med
96a2(mdo sde): par yongs su bstan pa'i sbyor ba mi zad pa dang / mya ngan las 'das pa zhi ba la nye bar spang ba bstan pa'i sbyor ba mi zad pa ste/ bzhi po de dag ni sbyor ba mi zad pa'o/ /btsun pa shA ra dwa ti'i bu mdor na/ byang chub sems dpa'i sbyor ba ji snyed pa
96a3(mdo sde): de dag thams cad ni thams cad mkhyen pa nyid la gzhol ba/ thams cad mkhyen pa nyid la 'bab pa/ thams cad mkhyen pa nyid la bab pa ste/ thams cad mkhyen pa nyid dag kyang mi zad pas na/ de'i phyir byang chub sems dpa' rnams kyi sbyor ba
96a4(mdo sde): thams cad kyang mi zad pa'o/ /btsun pa shA ra dwa ti'i bu 'di ni byang chub sems dpa' rnams kyi sbyor ba mi zad pa zhes bya'o/ /btsun pa shA ra dwa ti'i bu gzhan yang byang chub sems dpa' rnams kyi lhag pa'i bsam pa mi zad pa yin te/
96a5(mdo sde): de ci'i phyir zhe na/ dge ba'i rtsa ba thams cad la lhag par dmigs pa'i phyir ro/ /tha na byang chub sems dpa' gang ci sems pa de dag thams cad dge ba'i rtsa ba la lhag pa'i bsam pas dmigs par gyur te/ sa nas sar gzhog pa'i phyir
96a6(mdo sde): 'pho ba'i lhag pa'i bsam pa'o/ /bye brag tu 'gro ba'i phyir rgal ba'i lhag pa'i bsam pa'o/ /gong nas gong du khyad par du 'phags pas na rtse mor lhag pa'i bsam pa'o/ /bye brag gi chos kun 'dzin pas na khyad par du 'phags pa'i
96a7(mdo sde): lhag pa'i bsam pa'o/ /sangs rgyas kyi chos thams cad la mngon sum pa'i lhag pa'i bsam pa'o/ /khyad par du 'phags pa'i cha dang 'thun pa'i chos rnams la lhag par dmigs pa'i lhag pa'i bsam pa'o/ /rtsom pa
96a8(mdo sde): thams cad nyams 'og tu chud par byed pa'i lhag pa'i bsam pa'o/ /'bad pas yongs su mi skyo bas na nges par byas pa'i lhag pa'i bsam pa'o/ /brtul zhugs thams cad yongs su rdzogs par byed pas na btul zhugs
96b1(mdo sde): grub pa'i lhag pa'i bsam pa'o/ /grogs bdag yin pas na go skabs med pa'i lhag pa'i bsam pa'o/ /dmu rgod ma yin pas na cang shes kyi sa'i lhag pa'i bsam pa'o/ /'phags pas na dul ba'i sa'i lhag pa'i bsam pa'o/ /skye
96b2(mdo sde): bo mi sun pa dang / nyon mongs pa dang ma 'dres pas na ma 'dres pa'i lhag pa'i bsam pa'o/ /yan lag gi dam pa mgo yongs su gtong bas na sbyin pa dka' ba yongs su gtong ba'i lhag pa'i bsam pa'o/ /sems can tshul khrims
96b3(mdo sde): 'chal pa rnams kyi dpung gnyen pas na dka' ba'i tshul khrims kyi lhag pa'i bsam pa'o/ /sems can mthu chung ba rnams kyi nyes pa dang du len pas na bya dka' ba'i bzod pa'i lhag pa'i bsam pa'o/ /nyan thos dang / rang sangs rgyas
96b4(mdo sde): thams cad kyi byang chub lag 'thil du 'ongs pa 'dor bas na bya dka' ba'i brtson 'grus kyi lhag pa'i bsam pa'o/ /bsam gtan gyi ro mi myang bas na bya dka' ba'i bsam gtan gyi lhag pa'i bsam pa'o/ /dge ba'i rtsa ba thams
96b5(mdo sde): cad kyi tshogs la mi smod pas na bya dka' ba'i shes rab kyi lhag pa'i bsam pa'o/ /sems can thams cad kyi bya ba bsgrub pa'i phyir brtsams pa dang / spyod pa nyams 'og tu chud par byed pa'i lhag pa'i bsam pa'o/ /shes pas rab
96b6(mdo sde): tu btags pas na nga rgyal dang / lhag pa'i nga rgyal dang / nga rgyal las kyang nga rgyal dang / nga'o snyam pa'i nga rgyal dang / mngon pa'i nga rgyal dang / chung zad snyam pa'i nga rgyal dang / log pa'i nga rgyal med pa'i lhag pa'i bsam pa'o/ /
96b7(mdo sde): lan re ba med pas na sems can thams cad kyi sbyin pa'i gnas kyi lhag pa'i bsam pa'o/ /sangs rgyas kyi chos zab mo la rab tu rtog pa'i phyir mi dngang ba'i lhag pa'i bsam pa'o/ /byin gyi brlabs kyis 'gro bas na khyad par
96b8(mdo sde): du 'gro ba'i lhag pa'i bsam pa'o/ /khur blangs pa sgrol bas na ma zhum pa'i lhag pa'i bsam pa'o/ /rtag tu brtson pas na mi zad pa'i lhag pa'i bsam pa'o/ /yang lhag pa'i bsam pa zhes bya ba ni 'byung po rnams la des pa'o/ /sems
97a1(mdo sde): can rnams la byams pa'o/ /'phags pa rnams la phan par sems pa'o/ /'phags pa ma yin pa rnams la snying rje'o/ /bla ma rnams la gus pa'o/ /dpung gnyen med pa rnams la dpung gnyen no/ /skyabs med pa rnams la
97a2(mdo sde): skyabs so/ /gling med pa rnams la gling ngo / /mgon med pa rnams la mgon no/ /grogs med pa rnams la grogs so/ /gya gyu can rnams la drang ba'o/ /dmu rgod rnams la gsal ba'o/ /g.yon can rnams la g.yo med pa'o/ /thibs
97a3(mdo sde): po spyod pa rnams la sgyu med pa'o/ /byas pa mi gzo ba rnams la byas pa gzo ba'o/ /'khu ba rnams la byas pa tshor ba'o/ /gnod pa byed pa rnams la phan 'dogs pa'o/ /log par gyur pa rnams la bden pa'o/ /khengs pa rnams la nga rgyal
97a4(mdo sde): med pa'o/ /legs par byas pa rnams la mi spyod pa'o/ /gzhan gyi 'khrul pa rnams la mi gleng ba'o/ /log par zhugs pa rnams la kun du srung ba'o/ /thabs kyi dge ba spyod pa thams cad la nyes par mi lta ba'o/ /sbyin pa'i gnas
97a5(mdo sde): rnams la rim gro byed pa'o/ /rjes su bstan pa rnams la 'thun par 'dzin pa'o/ /gdams ngag dang rjes su bstan pa rnams la blo bde ba'o/ /dgon par gnas pa rnams la phu dud du byed pa'o/ /rnyed pa dang / bkur sti dang / tshigs su bcad
97a6(mdo sde): pa dag don du mi gnyer ba'o/ /lus dang srog la mi lta ba dang / lhag pa'i bsam pa dag pas na tshul 'chos med pa'o/ /ngag bsdams pas kha gsag med pa'o/ /bdag gi rnyed pas chog shes pas na thob kyis 'jal ba med pa'o/ /sems
97a7(mdo sde): nyon mongs pa can ma yin pas na las su rung ba'o/ /dge ba'i rtsa ba thams cad bsags pas na 'khor bar gzhol ba'o/ /sems can thams cad la lta bas na sdug bsngal thams cad la ci mi snyam pa'o/ /de'i phyir na skyes bu
97a8(mdo sde): dam pa de dag gi lhag pa'i bsam pa thams cad mi zad pa yin te/ bsod nams thams cad kyis nye bar brtan pa dang / ye shes mi zad pa yang dag par sgrub pa'i phyir 'khor ba'i nyon mongs pa thams cad kyis zad par mi
97b1(mdo sde): nus so/ /btsun pa shA ra dwa ti'i bu 'di ni byang chub sems dpa' rnams kyi lhag pa'i bsam pa mi zad pa'o/ /de nas tshe dang ldan pa shA ra dwa ti'i bus byang chub sems dpa' blo gros mi zad pa la 'di skad ces smras so/ /rigs kyi
97b2(mdo sde): bu byang chub sems dpa' rnams kyi mi zad pa gzhan la lta yod dam/ blo gros mi zad pas smras pa/ btsun pa shA ra dwa ti'i bu yod do/ /byang chub sems dpa' rnams kyi sbyin pa yang mi zad pa ste/ de ci'i phyir zhe na/ tshad med
97b3(mdo sde): pa'i phyir ro/ /btsun pa shA ra dwa ti'i bu byang chub sems dpa' rnams kyi sbyin pa yongs su sbyang ba yang tshad med pa ste/ tshe dang spobs pa dang / bde ba dang / stobs dang / kha dog nye bar bstan pa'i phyir zas 'dod pa rnams la zas
97b4(mdo sde): sbyin pa'o/ /nyon mongs pa dang / sred pa thams cad bsal ba'i phyir btung ba 'dod pa rnams la btung ba sbyin pa'o/ /bde ba dang / 'byor pa'i dngos po thams cad bsdu ba'i phyir bzhon pa 'dod pa rnams la bzhon pa sbyin pa'o/ /ngo tsha
97b5(mdo sde): shes pa dang / khrel yod pa dang / gser gyi kha dog lta bu'i mdog yongs su sbyang ba'i phyir gos 'dod pa rnams la gos sbyin pa'o/ /de bzhin gshegs pa'i lha'i spyan yongs su gzigs par bya ba'i phyir mar me 'dod pa rnams
97b6(mdo sde): la mar me sbyin pa'o/ /de bzhin gshegs pa'i lha'i snyan yongs su dag par bya ba'i phyir rol mo 'dod pa rnams la rol mo'i sgra sbyin pa'o/ /tshul khrims dang / thos pa dang / ting nge 'dzin gyi spos kyis byug pa'i phyir spos
97b7(mdo sde): dang byug pa 'dod pa rnams la spos dang / byug pa sbyin pa'o/ /gzungs dang / spobs pa dang / byang chub kyi yan lag gi me tog phreng ba 'dod pa rnams la me tog phreng ba sbyin pa'o/ /lus kyi dri yid du 'ong ba thob par bya ba'i phyir/
97b8(mdo sde): phye ma 'dod pa rnams la phye ma sbyin pa'o/ /skyes bu chen po'i mtshan ro bro ba'i mchog yongs su rdzogs par bya ba'i phyir bro thams cad 'dod pa rnams la bro thams cad sbyin pa'o/ /sems can thams cad kyi gnas dang /
98a1(mdo sde): skyabs dang / mgon dang / dpung gnyen bya ba'i phyir gnas 'dod pa rnams la gnas sbyin pa'o/ /sgrib pa thams cad rab tu spong ba dang / lha dang tshangs pa'i gnas dang / de bzhin gshegs pa'i gzims cha thob par
98a2(mdo sde): bya ba'i phyir mal cha 'dod pa rnams la mal cha sbyin pa'o/ /stong gsum gyi stong chen po'i sa thams cad kyi byang chub kyi snying po rdo rje'i gdan thob par bya ba'i phyir stan 'dod pa rnams la stan sbyin pa'o/ /byang chub
98a3(mdo sde): kyi yo byad thams cad yongs su bkang ba'i phyir yo byad 'dod pa rnams la yo byad sbyin pa'o/ /mi rga mi 'chi ba'i bdud rtsi'i bde ba yongs su bkang ba'i phyir na ba dang / sman 'dod pa thams cad la sman sbyin pa'o/ /rang dbang
98a4(mdo sde): dang / rang nyam dang / rang 'byung gi ye shes yongs su bkang ba'i phyir byang chub sems dpa' rnams kyi bran pho dang / bran mo yongs su gtong ba'i sbyin pa'o/ /skyes bu chen po'i mtshan dam pa sum cu rtsa gnyis yongs
98a5(mdo sde): su bkang ba'i phyir byang chub sems dpa' rnams kyi gser dang / dngul dang / nor bu dang / mu tig dang / bai duR+ya dang / dung dang / man shel dang / byi ru dang / rin po che thams cad yongs su gtong ba'i sbyin pa'o/ /dpe byad bzang po
98a6(mdo sde): brgyad bcu yongs su rdzogs par bya ba'i phyir byang chub sems dpa' rnams kyi rgyan sna tshogs sbyin pa'o/ /gtsug gtor bltar mi mthong ba thob par bya ba'i phyir byang chub sems dpa' rnams kyi gtsug gi nor bu dang /
98a7(mdo sde): cod pan sbyin pa'o/ /theg pa chen po yongs su rdzogs par bya ba'i phyir byang chub sems dpa' rnams kyi rta dang / bal glang dang / shing rta dang / dpung bu chung dang / bzhon pa sbyin pa'o/ /bsam gtan gyi yan lag dang / yan
98a8(mdo sde): lag gi tshogs yongs su rdzogs par bya ba'i phyir byang chub sems dpa' rnams kyis skyed mos tshal dang / gzhal med khang dang / dka' thub kyi nags tshal dang / gtsug lag khang yongs su gtong ba'i sbyin pa'o/ /bla na
98b1(mdo sde): med pa yang dag par rdzogs pa'i byang chub la dga' ba mngon par rdzogs par 'tshang rgya bar bya ba'i phyir byang chub sems dpa' rnams kyi bu pho dang / bu mo dang / chung ma dang / sdug pa yongs su gtong ba'i sbyin pa'o/ /dam pa'i chos kyi mdzod
98b2(mdo sde): dang / bang ba yongs su dgang ba'i phyir byang chub sems dpa' rnams kyi nor dang / 'bru dang / mdzod dang / bang ba yongs su gtong ba'i sbyin pa'o/ /rnam pa thams cad kyi mchog dang ldan pa'i dam pa'i chos kyi rgyal po byang chub kyi snying por 'gro
98b3(mdo sde): bar bya ba'i phyir byang chub sems dpa' rnams kyi grong dang / grong khyer dang / grong rdal dang / yul 'khor dang / rgyal po'i pho brang 'khor dang / 'dzam bu'i gling dang / gling bzhi dang / rgyal srid kyi dbang phyug thams cad yongs su gtong ba'i
98b4(mdo sde): sbyin pa'o/ /chos la dga' zhing mos pa thob par bya ba'i phyir byang chub sems dpa' rnams kyi bde ba dang / dga' ba dang / rtsed mo thams cad gtong ba'i sbyin pa'o/ /dam pa'i chos kyi rkang pas byang chub kyi snying por 'gro bar bya ba'i phyir
98b5(mdo sde): byang chub sems dpa' rnams kyi rkang pa sbyin pa'o/ /sems can thams cad la dam pa'i chos kyi lag pa sbyin pa'i phyir byang chub sems dpa' rnams kyi lag mthil sbyin pa'o/ /dbang po nyams pa rdzogs par bya ba'i phyir byang
98b6(mdo sde): chub sems dpa' rnams kyi rna ba dang sna sbyin pa'o/ /sems can thams cad la sgrib pa med pa sangs rgyas kyi spyan dang / chos kyi spyin thob par bya ba'i phyir byang chub sems dpa' rnams kyi mig sbyin pa'o/ /khams gsum thams
98b7(mdo sde): cad las khyad par du 'phags pa'i mchog thams cad mkhyen pa'i ye shes thob par bya ba'i phyir byang chub sems dpa' rnams kyi yan lag gi dam pa mgo sbyin pa'o/ /snying po med pa'i lus las snying po blang zhing / nye bar 'tsho ba
98b8(mdo sde): bya ba'i phyir byang chub sems dpa' rnams kyi sha dang khrag yongs su gtong ba'i sbyin pa'o/ /'jam pa dang / snum pa dang / gser gyi kha dog lta bu'i mdog yongs su dag par bya ba'i phyir byang chub sems dpa' rnams kyi lpags
99a1(mdo sde): pa yongs su gtong ba'i sbyin pa'o/ /sangs rgyas kyi sku rdo rje ltar mi shigs shing sra ba dang / sred med kyi bu ltar mkhregs pa thob par bya ba'i phyir byang chub sems dpa' rnams kyi rus pa dang / rkang sbyin pa'o/ /btsun pa shA ra
99a2(mdo sde): dwa ti'i bu gzhan yang byang chub sems dpa' rnams la mi mthun pa'i longs spyod yongs su tshol ba'i sbyin pa med do/ /sems can la gnod pa'i sbyin pa med do/ /nga rgyal bskyed cing sbyin pa med do/ /'jigs pa dang / skrag pa dang /
99a3(mdo sde): 'dzem pas sbyin pa med do/ /'gron du gnyer te yongs su mi gtong ba'i sbyin pa med do/ /ji skad smras pa las chung ba'i sbyin pa med do/ /bzang po yod pa la bzang po ma yin pa'i sbyin pa med do/ /lhag pa'i bsam pa ma yin pas sbyin pa
99a4(mdo sde): med do/ /g.yo dang sgyus sbyin pa med do/ /bcos pa'i sbyin pa med do/ /las kyi rnam par smin pa dang rgod pas sbyin pa med do/ /log pa'i bsam pas sbyin pa med do/ /gti mug gi bsam pas sbyin pa med do/ /tshol ba'i bsam pas sbyin
99a5(mdo sde): pa med do/ /phyin ci log gi bsam pas sbyin pa med do/ /ma dad par sbyin pa med do/ /mi dga' bar sbyin pa med do/ /nye bar gnas pa'i sbyin pa med do/ /ngor bltas te sbyin pa med do/ /sems can tha dad pa'i sbyin pa med do/ /sbyin pa'i gnas
99a6(mdo sde): 'dam zhing sbyin pa med do/ /sems can thams cad la sbyin pa'i gnas ma yin par brnyas shing sbyin pa med do/ /tshul khrims dang ldan pa dang / tshul khrims 'chal pa'i bstod dang / smad pa'i sbyin pa med do/ /lan la re ba'i sbyin pa med do/ /
99a7(mdo sde): grags pa dang / sgra dang / tshigs su bcad pa'i phyir sbyin pa med do/ /bdag la bstod pa dang gzhan la smod pa'i sbyin pa med do/ /yongs su gdung bar byed pa'i sbyin pa med do/ /yid la gcags pa'i sbyin pa med do/ /'gyod pa'i sbyin pa med do/ /
99a8(mdo sde): gnod par sbyin pa med do/ /gzhan gyi re ba la bab pa'i sbyin pa med do/ /smad par sbyin pa med do/ /las kyi rnam par smin pa la re ba'i sbyin pa med do/ /dpags te sbyin pa med do/ /khro ba dang / zhe sdang dang / gti mug dang / gnod sems bskyed
99b1(mdo sde): pa'i sbyin pa med do/ /slong ba rnams la gnod pa'i sems med do/ /'phya ba dang / co bri ba'i sbyin pa med do/ /phyin phyogs su sbyin pa med do/ /bsgyur te sbyin pa med do/ /sting stang du ma byas pa'i sbyin pa med do/ /bdag gi lag ma dar ba'i sbyin pa med do/ /
99b2(mdo sde): mi rtag pa'i sbyin pa med do/ /shin du ma sbyangs pa'i sbyin pa med do/ /gzhan la snyogs pa'i sbyin pa med do/ /yongs su chad par byas te sbyin pa med do/ /ji ltar bstabs pa las chung ba'i sbyin pa med do/ /spro ba las mi spro bar gyur pa'i sbyin pa med do/
99b3(mdo sde): sems can zhing ma yin zhes sbyin pa med do/ /chung ngu la brnyas shing sbyin pa med do/ /sbyin pa rgya chen po la bsnyems shing sbyin pa med do/ /log par sgrub pa'i sbyin pa med do/ /skye ba 'dod pa'i sbyin pa med do/ /gzugs dang longs skyod dang / dbang phyug
99b4(mdo sde): la mngon par dga' bas sbyin pa med do/ /brgya byin dang / tshangs pa dang / 'jig rten skyong ba dang / lha thams cad du skye bar smon cing sbyin pa med do/ /nyan thos dang / rang sangs rgyas kyi theg par bsngo zhing sbyin pa med do/ /gzhon nu rgyal srid kyi dbang
99b5(mdo sde): phyug 'dod pas sbyin pa med do/ /tshe gcig tu zad pa'i sbyin pa med do/ /phyin cad chog cing mi dgos pa'i sbyin pa med do/ /thams cad mkhyen pa nyid kyi sems su ma bsngos pa'i sbyin pa med do/ /rung ba ma yin pa'i sbyin pa med do/ /dus la ma bab par
99b6(mdo sde): sbyin pa med do/ /dug dang / mtshon sbyin pa med do/ /sems can la tho 'tsham zhing sbyin pa med do/ /byang chub sems dpa' rnams kyi sbyin pa ni mkhas pas dmad pa med do/ /sbyin pa de ni stong pa nyid kyi rnam pas bsgrubs pa ste/ de'i phyir
99b7(mdo sde): de mi zad pa'o/ /sbyin pa de ni mtshan ma med pas yongs su bsgoms pa ste/ de'i phyir de mi zad pa'o/ /sbyin pa de ni smon pa med pa la rab tu gnas pa ste/ de'i phyir de mi zad pa'o/ /sbyin pa de ni mngon par 'dus ma byas par yongs
99b8(mdo sde): su bsngos pa ste/ de'i phyir de mi zad pa'o/ /sbyin pa de ni yang dag par zin pa ste/ de'i phyir de mi zad pa'o/ /sbyin pa de ni khams gsum pa dang ma 'dres pa ste/ de'i phyir de mi zad pa'o/ /sbyin pa de ni 'bras bu rgyu 'thun pa rnam par
100a1(mdo sde): grol ba ste/ de'i phyir de mi zad pa'o/ /sbyin pa de ni bdud thams cad tshar gcod pa ste/ de'i phyir de mi zad pa'o/ /sbyin pa de ni nyon mongs pa thams cad dang ma 'dres pa ste/ de'i phyir de mi zad pa'o/ /sbyin pa de ni khyad
100a2(mdo sde): par du 'gro ba ste/ de'i phyir de mi zad pa'o/ /sbyin pa de ni legs par byas pa nges pa ste/ de'i phyir de mi zad pa'o/ /sbyin pa de ni byang chub kyi lam gyi tshogs bsags pa ste/ de'i phyir de mi zad pa'o/ /sbyin pa de ni
100a3(mdo sde): yang dag par bsngos pa ste/ de'i phyir de mi zad pa'o/ /sbyin pa de ni byang chub kyi snying po'i rgyan bkod pa rnam par grol ba rgyu 'thun pa'i 'bras bu ste/ de'i phyir de mi zad pa'o/ /sbyin pa de ni sems can thams cad kyi 'tsho
100a4(mdo sde): ba ste/ de'i phyir de mi zad pa'o/ /sbyin pa de ni mu med pa ste/ de'i phyir de mi zad pa'o/ /sbyin pa de ni yongs su mi 'bri ba ste/ de'i phyir de ma zad pa'o/ /sbyin pa de ni kun du mi gtogs pa ste/ de'i phyir de mi zad pa'o/ /sbyin pa de ni
100a5(mdo sde): yongs su ma chad pa ste/ de'i phyir de mi zad pa'o/ /sbyin pa de ni yangs pa ste/ de'i phyir de mi zad pa'o/ /sbyin pa de ni mi gnas pa ste/ de'i phyir de mi zad pa'o/ /sbyin pa de ni thug pa med pa ste/ de'i phyir de mi zad pa'o/ /sbyin pa de ni kha na
100a6(mdo sde): ma tho ba med pa ste/ de'i phyir de mi zad pa'o/ /sbyin pa de ni ma skur ba ste/ de'i phyir de mi zad pa'o/ /sbyin pa de ni mi thul ba ste/ de'i phyir de mi zad pa'o/ /sbyin pa de ni zil gyis mi non pa ste/ de'i phyir de mi zad pa'o/ /sbyin pa de ni thams cad
100a7(mdo sde): mkhyen pa'i ye shes la btang ba ste/ de'i phyir de mi zad pa'o/ /btsun pa shA ra dwa ti'i bu 'di ni byang chub sems dpa' rnams kyi sbyin pa mi zad pa zhes bya'o/ /de nas tshe dang ldan pa shA ra dwa ti'i bus/ byang chub sems dpa' blo gros mi
100a8(mdo sde): zad pa la 'di skad ces smras so/ /rigs kyi bu byang chub sems dpa' rnams kyi sbyin pa mi zad pa 'di ni khyod kyis legs par smras na/ rigs kyi bu byang chub sems dpa' rnams kyi tshul khrims mi zad pa las brtsams te/ ji ltar
100b1(mdo sde): byang chub sems dpa' rnams kyi tshul khrims mi zad par 'gyur ba khyod spobs par gyis shig / blo gros mi zad pas smras pa/ btsun pa shA ra dwa ti'i bu rnam pa drug cu rtsa lngas byang chub sems dpa' rnams kyi tshul khrims kyi phung
100b2(mdo sde): po yongs su ma zad pa yin no/ /drug cu rtsa lnga po gang zhe na/ 'di lta ste/ sems can thams cad la mi gnod pa dang / gzhan gyi longs spyod dag la mi rku ba dang / gzhan gyi chung ma dag la ma chags pa dang / sems can thams cad la ma slu ba dang /
100b3(mdo sde): bdag gi 'khor gyis chog par 'dzin pas phra ma med pa dang / tshig drag po bzod pas mi brlang ba dang / tshig shin du spong bas tshig kyal pa mi smra ba dang / gzhan bde ba la dga' bas brnab sems med pa dang / ngan du brjod pa dang / ngan du smra ba'i tshig
100b4(mdo sde): gi lam bzod pas gnod sems med pa dang / ston pa gzhan gyi bstan pa med pas yang dag par lta ba dang / sems la reg pa med pas sangs rgyas la dad pa dang / chos nyid kyi chos dam pa'i phyir chos la dad pa dang / 'phags pa'i tshogs
100b5(mdo sde): thams cad la dga' bas dge 'dun la dad pa dang / bla ma la gus pas sri zhu che ba dang / sangs rgyas dang / chos dang / dge 'dun la yan lag lngas phyag 'tshal bas lus rab tu 'dud pa dang / kha na ma tho ba chung rab la yang 'jigs par
100b6(mdo sde): lta bas tshul khrims mi lhod pa dang / theg pa gzhan la mi brten pas tshul khrims ma ral pa dang / nyam nga bar skye ba spong bas tshul khrims ma nyams pa dang / skye bo mi srun pa dang / nyon mongs pa dang ma 'dres pas tshul khrims ma 'dres
100b7(mdo sde): pa dang / dkar po'i chos phyogs gcig tu 'phel bas tshul khrims ma 'chol ba dang / ji ltar 'dod pa bzhin du 'gro bas dpongs pa'i tshul khrims dang / mkhas pas ma dmad pas rab tu bsngags pa'i tshul khrims dang / dran pa dang /
100b8(mdo sde): shes bzhin rab tu nye bar gnas pas rnam pa mchog gi tshul khrims dang / thams cad du kha na ma tho ba med pas ma dmad pa'i tshul khrims dang / dbang po bsrungs pas shin du sbas pa'i tshul khrims dang / sangs rgyas kyi chos
101a1(mdo sde): thams cad la sems pas rnam par grags pa'i tshul khrims dang / rung ba la tshod shes pas 'dod pa chung ba'i tshul khrims dang / chags pa spangs pas chog shes pa'i tshul khrims dang / lus dang sems dben pas rang bzhin
101a2(mdo sde): gyis dben pa'i tshul khrims dang / 'du 'dzi rnam par spangs pas dgon pa la gnas pa'i tshul khrims dang / gzhan gyi ngor mi lta bas 'phags pa'i rigs chog shes pa'i tshul khrims dang / dge ba'i rtsa ba bdag gi kha na las pas sbyangs pa'i
101a3(mdo sde): yon tan dang / yo byad bsnyungs pa'i tshul khrims dang / lha dang mi mgu bar byed pas ji ltar smras pa de ltar spyod pa'i tshul khrims dang / sems can thams cad kyi dpung gnyen du gyur pas byams pa'i tshul khrims dang / sdug bsngal
101a4(mdo sde): thams cad bzod pas snying rje'i tshul khrims dang sems ma zhum pas dga' ba'i tshul khrims dang / rjes su chags pa dang / khong khro ba spangs pas btang snyoms kyi tshul khrims dang / bdag gi sems la nges par sems pas bdag
101a5(mdo sde): gi 'khrul pa la rtog pa'i tshul khrims dang / gzhan gyi sems srung bas gzhan gyi 'khrul pa la nyes par mi lta ba'i tshul khrims dang / sems can yongs su smin par byed pas sbyin pa'i tshul khrims dang / tshul khrims rab tu bsrungs
101a6(mdo sde): pas shin du bzung ba'i tshul khrims dang / sems can thams cad la zhe 'gras pa'i sems med pas bzod pa'i tshul khrims dang / phyir mi ldog pas brtson 'grus kyi tshul khrims dang / bsam gtan gyi yan lag gi tshogs
101a7(mdo sde): 'phel bar byed pas bsam gtan gyi tshul khrims dang / thos pa'i dge ba'i rtsa bas mi ngoms pa'i phyir/ shes rab kyi tshul khrims dang / thos pa'i snying po len pa'i phyir thos pa'i tshul khrims dang / byang chub kyi yan lag gi tshogs
101a8(mdo sde): spel ba'i phyir/ dge ba'i bshes gnyen la brten pa'i tshul khrims dang / lam nyam nga ba 'dor ba'i phyir sdig pa'i grogs po yongs su spong ba'i tshul khrims dang / mi rtag pa'i 'du shes la rtogs pas lus la mi lta ba'i tshul
101b1(mdo sde): khrims dang / dge ba'i rtsa ba la rtun te byed pas srog la yid mi rton pa'i tshul khrims dang bsam pa dag pa'i phyir yid la gcags pa med pa'i tshul khrims dang / sbyor ba dag pa'i phyir bcos ma ma yin pa'i tshul khrims dang / lhag pa'i bsam
101b2(mdo sde): pa dag pa'i phyir yongs su gdung ba med pa'i tshul khrims dang / las legs par byas pa'i phyir mi dga' ba med pa'i tshul khrims dang / khengs pa med pa'i phyir nga rgyal med pa'i tshul khrims dang / 'dod chags dang bral ba'i phyir mi rgod pa'i tshul
101b3(mdo sde): khrims dang / drang ba'i phyir mi g.yeng ba'i tshul khrims dang / cang shes pa'i phyir mu cor mi smra ba'i tshul khrims dang / mi 'khrugs pa'i phyir dul ba'i tshul khrims dang / nye bar zhi ba'i phyir zhi ba'i tshul khrims dang / ji skad smras pa bzhin byed pas bka'
101b4(mdo sde): blo bde zhing 'thun par 'dzin pa'i tshul khrims dang / bsdu ba'i dngos po mi 'dor bas sems can yongs su smin par byed pa'i tshul khrims dang / bdag gi nor chud mi gzon pa'i phyir/ dam pa'i chos yongs su srung ba'i tshul khrims dang / gzod
101b5(mdo sde): ma nas shin du dag pas bsam pa thams cad yongs su skong ba'i tshul khrims dang / de'i tshul khrims yongs su bsngos pas de bzhin gshegs pa'i tshul khrims la yang dag par gzhol ba'i tshul khrims dang / sems can thams cad la sems
101b6(mdo sde): snyoms par sangs rgyas kyi ting nge 'dzin dang / snyoms par 'jug pa'i tshul khrims te/ btsun pa shA ra dwa ti'i bu rnam pa drug cu rtsa lnga po de dag gis byang chub sems dpa' rnams kyi tshul khrims kyi phung po yongs su dag pa mi zad pa yin no/ /
101b7(mdo sde): btsun pa shA ra dwa ti'i bu gzhan yang gang la bdag tu sgro btags pa med pa dang / sems can du ma yin/ srog tu ma yin/ gso bar ma yin/ skyes bur ma yin/ gang zag tu ma yin/ shed las skyes su ma yin zhing / shed bur sgro btags pa med
101b8(mdo sde): pa'i tshul khrims so/ /gang la gzugs su sgro btags pa med pa dang / tshor bar ma yin/ 'du shes su ma yin/ 'du byed du ma yin/ rnam par shes par sgro btags pa med pa de ni tshul khrims so/ /gang la sa'i khams su sgro btags pa med
102a1(mdo sde): pa dang / chu'i khams su ma yin/ me'i khams su ma yin zhing rlung gi khams su sgro btags pa med pa de ni tshul khrims so/ /gang la mig gi mtshan mar sgro btags pa med pa dang / gzugs kyi mtshan mar sgro btags pa med pa dang /
102a2(mdo sde): de bzhin rna bar ma yin/ sgrar ma yin/ snar ma yin/ drir ma min/ lcer ma yin/ ror ma yin/ lus su ma yin/ reg byar ma yin zhing yid kyi mtshan mar sgro btags pa med pa dang / chos su sgro btags pa med pa de ni tshul khrims so/ /gang la lus
102a3(mdo sde): dang / ngag dang / chos su sgro btags pa med pa de ni tshul khrims so/ /gang tshe gcig pa'i phyir zhi gnas kyi mtshan nyid de ni tshul khrims so/ /chos rab tu rnam par 'byed pa la mkhas pas lhag mthong gi mtshan nyid de ni tshul khrims so/ /gang
102a4(mdo sde): stong pa nyid rig pa dang / mtshan ma med pa'i mtha' dang / smon pa med cing khams gsum pa dang ma 'dres pa de ni tshul khrims so/ /gang mngon par 'dus ma byas pa/ ma skyes pas rab tu phye ba/ mi skye ba la bzod pa de ni tshul khrims so/ /
102a5(mdo sde): gang ma byas shing bya ba med pa de ni tshul khrims so/ /gang sngon gyi mthar mi byed pa dang / phyi ma'i mthar ma 'phos pa dang / bar du mi gnas pa de ni tshul khrims so/ /gang sems dri ma med pa dang / rnam par shes pa la mi gnas pa dang / yid la
102a6(mdo sde): byed pa dang ma 'dres pa de ni tshul khrims so/ /gang 'dod pa'i khams la mi rten pa dang / gzugs kyi khams la mi gnas pa dang / gzugs med pa'i khams na mi 'dug pa de ni tshul khrims so/ /gang 'dod chags kyi rdul med pa dang /
102a7(mdo sde): gnod sems dang / tha ba dang / skyon dang / khong khro ba bsags pa dang / gti mug gi mun pa dang / ma rig pa med pa de ni tshul khrims so/ /gang rtag pa med pa dang / chad pa med pa dang / brten nas 'byung ba dang / mi 'gal ba de ni tshul khrims so/ /gang ngar 'dzin
102a8(mdo sde): pa med pa dang / nga yir 'dzin pa med pa dang / 'jig tshogs la lta ba la mi gnas pa de ni tshul khrims so/ /gang ming dang brda la mngon par zhen pa dang / gzugs kyi mtshan nyid la mi gnas pa dang / ming dang gzugs dang ma 'dres pa de ni tshul khrims so/ /
102b1(mdo sde): gang rgyu'i bag la nyal ba med pa dang / lta ba'i kun nas lang ba nas ma langs pa dang / sgrib pa dang / 'gyod pa la mi gnas pa de ni tshul khrims so/ /gang la chags pa mi dge ba'i rtsa ba'i gnas med pa dang / zhe sdang mi dge ba'i rtsa ba'i gnas med pa dang /
102b2(mdo sde): gti mug mi dge ba'i rtsa ba'i gnas med pa de ni tshul khrims so/ /gang mi dga' ba med pa dang / yongs su gdung ba med pa dang / shin du sbyangs pa'i mtshan nyid de ni tshul khrims so/ /gang chos kyi skus sangs rgyas kyi rigs mi gcod pa dang / chos kyi dbyings
102b3(mdo sde): dbyer med pa'i phyir chos kyi rigs mi gcod pa dang / 'dus ma byas kyis rab tu phye ba'i phyir dge 'dun gyi rigs mi gcod pa de ni tshul khrims so/ /btsun pa shA ra dwa ti'i bu/ tshul khrims mi zad pa ni rgyun mi zad pa'i phyir blta'o/ /de ci'i phyir zhe na/
102b4(mdo sde): so so'i skye bo rnams kyi tshul khrims ni skye ba'i gnas rnams kyis zad par 'gyur ro/ /phyi rol gyi lnga mngon par shes pa rnams kyi tshul khrims ni mngon par shes pa nyams pas zad par 'gyur ro/ /mi rnams kyi tshul khrims ni dge ba bcu'i las
102b5(mdo sde): kyi lam zad pas zad par 'gyur ro/ /'dod pa'i khams kyi lha'i bu rnams kyi tshul khrims ni bsod nams zad pas zad par 'gyur ro/ /gzugs kyi khams kyi lha'i bu rnams kyi tshul khrims ni tshad med pa dang / bsam gtan zad pas zad par 'gyur ro/
102b6(mdo sde): gzugs med pa'i khams kyi lha'i bu rnams kyi tshul khrims ni ji lta bur snyoms par zhugs pas skyes pa zad nas zad par 'gyur ro/ /slob pa dang / mi slob pa dang / nyan thos thams cad kyi tshul khrims ni mya ngan las 'das pa'i mthar zad par 'gyur ro/
102b7(mdo sde): rang sangs rgyas rnams kyi tshul khrims ni snying rje chen po dang bral bas zad par 'gyur ro/ /btsun pa shA ra dwa ti'i bu byang chub sems dpa' rnams kyi tshul khrims ni mi zad pa ste/ de ci'i phyir zhe na 'di ltar tshul khrims de las tshul khrims thams
102b8(mdo sde): cad 'byung ba'i phyir te/ btsun pa shA ra dwa ti'i bu dper na/ sa bon mi zad pas 'thob pa mi zad do/ /btsun pa shA ra dwa ti'i bu de bzhin du byang chub kyi sems kyi sa bon mi zad pas na de bzhin gshegs pa'i tshul khrims mi zad par rig par bya ste/
103a1(mdo sde): de'i phyir na skyes bu dam pa de dag ni tshul khrims mi zad pa zhes bya'o/ /btsun pa shA ra dwa ti'i bu de ni byang chub sems dpa' rnams kyi tshul khrims mi zad pa zhes bya'o/ /de nas tshe dang ldan pa shA ra dwa ti'i bus/ byang chub sems dpa'
103a2(mdo sde): blo gros mi zad pa la 'di skad ces smras so/ /rigs kyi bu byang chub sems dpa' rnams kyi tshul khrims mi zad pa 'di ni khyod kyis legs par smras na/ rigs kyi bu byang chub sems dpa' rnams kyi bzod pa mi zad pa la brtsams te/
103a3(mdo sde): ji ltar byang chub sems dpa' rnams bzod pa mi zad par 'gyur ba khyod spobs par gyis shig blo gros mi zad pas smras pa/ btsun pa shA ra dwa ti'i bu rnam pa sum cu rtsa gnyis kyi byang chub sems dpa' rnams kyi bzod par blta'o/ /sum cu rtsa
103a4(mdo sde): gnyis gang zhe na/ bag la nyal ba spangs pas bzod par blta'o/ /mi gnod pa'i bzod par blta'o/ /yongs su mi gdung bas bzod par blta'o/ /gnod sems med pas bzod par blta'o/ /'khon du 'dzin pa med pas bzod par blta'o/ /mi khro bas
103a5(mdo sde): bzod par blta'o/ /thab mo med pas bzod par blta'o/ /rtsod pa med pas bzod par blta'o/ /yul rma mi phyin pas bzod par blta'o/ /yul gyis rma mi phyin pas bzod par blta'o/ /bdag dang gzhan srung bas bzod par blta'o/ /byang chub kyi sems
103a6(mdo sde): dang 'thun pas bzod par blta'o/ /tshul bzhin rab tu rtogs pas bzod par blta'o/ /yid byung zhing 'dod chags dang bral bas bzod par blta'o/ /las kyi rnam par smin pa la rton pas bzod par blta'o/ /lus kyi rgyan gyis bzod par blta'o/ /
103a7(mdo sde): ngag dang sems yongs su dag pas bzod par blta'o/ /bsam pa brtan pas bzod par blta'o/ /yi ge ya ma brla yin pas bzod par blta'o/ /yongs su rtog pa med pas bzod par blta'o/ /nang gi sems la nges par sems pas bzod par
103a8(mdo sde): blta'o/ /gzhan gyi sems srungs bas bzod par blta'o/ /tshangs pa'i 'jig rten gyi lam du 'gro bas bzod par blta'o/ /lha dang mi'i phun sum tshogs pas myong ba'i phyir bzod par blta'o/ /mtshan dang dpe byad bzang po yongs su rdzogs par
103b1(mdo sde): byed pas bzod par blta'o/ /tshangs pa'i sgra skad 'byin pa'i dbyangs 'thob pas bzod par blta'o/ /nyes pa thams cad bcom pas bzod par blta'o/ /gnod sems dang / skyon dang / tha ba thams cad bcom pas bzod par blta'o/ /khong khro ba thams cad
103b2(mdo sde): spangs pas bzod par blta'o/ /mi dge ba'i rtsa ba thams cad spangs pas bzod par blta'o/ /phyir rgol ba thams cad rab tu bcom pas bzod par blta'o/ /gzhan gyis gnod par bya ba thams cad las shin tu 'das pas bzod par blta'o/ /sangs rgyas kyi
103b3(mdo sde): chos thams cad 'thob pas bzod par blta ste/ btsun pa shA ra dwa ti'i bu rnam pa gsum cu rtsa gnyis po de dag gis byang chub sems dpa' rnams kyi bzod par blta'o/ /de la bzod pa gang zhe na/ ngag brag cha'i sgra dang mtshungs par shin tu rtog pa'i
103b4(mdo sde): phyir ro/ spyos pa la slar mi spyo ba dang / lus gzugs brnyan dang mtshungs par rab tu rtogs pa'i phyir rdeg pa la phyir mi rdeg pa dang / sems sgyu ma dang mtshungs par rab tu rtogs pa'i phyir gshe ba la phyir mi gshe ba dang / lhag pa'i bsam pa zhi ba'i
103b5(mdo sde): phyir khros pa la phyir mi khro ba dang / rang gi yon tan yongs su rdzogs pa'i phyir bsngags pa ma yin pas khong khro bar mi 'gyur ba dang / mthos par mi sems pa'i phyir bsngags pas rjes su chags par mi 'gyur ba dang / shin du dul ba'i phyir rnyed
103b6(mdo sde): pas dga' ba med pa dang / rab tu zhi ba'i phyir ma rnyed pas khong khro ba med pa dang / shes pas rab tu brtags pa'i phyir snyan pa la ngo mtshar du mi 'dzin pa dang / blo yangs pa'i phyir mi snyan pas zhum par mi 'gyur ba dang / legs par gnas pa'i phyir dam
103b7(mdo sde): dpas dmas par mi sems pa dang / mi g.yo ba'i phyir bstod pas mthos par mi sems pa dang / sems can la lta ba'i phyir sdug bsngal gyis yongs su mi skyo ba dang / 'dus byas kyi bde ba mi rtag pa'i phyir bde bas dga' bar mi 'gyur ba dang / mi gnas pa'i
103b8(mdo sde): phyir 'jig rten gyi chos rnams kyis mi gos pa dang / gzhan la mi gnod pa'i phyir bdag la gnod pa bzod pa dang / byang chub kyi yan lag gi tshogs yongs su rdzogs par bya ba'i phyir yan lag dang / nying lag gcod pa dang / nyams su
104a1(mdo sde): len pa dang / sangs rgyas kyi sku 'dod pa'i phyir bdag gi lus gcod pa yang bzod pa dang / legs par byas pa'i las kyi stobs bskyed pa'i phyir ngan du byas pa thams cad bzod pa dang / mu stegs can thams cad 'joms pas
104a2(mdo sde): dpa' ba'i phyir gdung ba dang / yongs su gdung ba la mi mjed pa dang / brgya byin dang / tshangs pa dang / 'jig rten skyong ba rnams zil kyis gnon pa'i phyir brtul zhugs thams cad la rtsom pa'o/ /btsun pa shA ra dwa ti'i bu gzhan yang bzod pa
104a3(mdo sde): zhes bya ba ni gang 'di shin du rma mi phyin pa ste/ de ci'i phyir zhe na/ mi dmigs pa'i phyir mi gshe'o zhes bzod pa de ni gnyis ka la dmigs pa'i bzod pa ste/ de ni shin du bzod pa ma yin no/ /'di la su zhig gshe zhes bzod pa de ni chos
104a4(mdo sde): la 'greng zhing rtog pa'i bzod pa ste/ de ni shin du bzod pa ma yin no/ /ci bdag gi mig la mig gshe 'am zhes bzod pa dang / de bzhin du ci bdag gi rna ba dang sna dang / lce dang / lus dang / yid la yid gshe 'am zhes bzod pa de ni skye mched la rtog pa'i
104a5(mdo sde): bzod pa ste/ de ni shin du bzod pa ma yin no/ /'di la gang su yang gshe ba med do zhes bzod pa de ni bdag med pa la rtog pa'i bzod pa ste/ de ni shin du bzod pa ma yin no/ /'di dag ni yi ge'i sgra 'byung ba'o zhes bzod pa de ni brag cha'i sgra la bzod pa
104a6(mdo sde): ste bya de ni shin du bzod pa ma yin no/ /'di 'ang mi rtag pa'o/ /bdag kyang mi rtag pa'o zhes bzod pa de ni mi rtag pa la 'jug pa'i bzod pa ste/ de ni shin du bzod pa ma yin no/ /'di ni phyin ci log yin gyi bdag ni phyin ci log ma yin zhes bzod pa de ni
104a7(mdo sde): mthon dman gyi bzod pa ste/ de ni shin du bzod pa ma yin no/ /bdag ni rigs kyi 'di ni mi rigs pa'o zhes bzod pa de ni rigs pa dang / mi rigs pa'i bzod pa ste/ de ni shin du bzod pa ma yin no/ /bdag ni lam bzang po la gnas kyi 'di ni lam ngan
104a8(mdo sde): pa la gnas so/ /zhes bzod pa de ni lam dang lam ma yin pa'i bzod pa ste/ de ni shin du bzod pa ma yin no/ /bdag ni mi rtag pa la bzod kyi/ rtag pa la bdag mi bzod de zhes bzod pa de ni gnyen pos spang ba'i bzod pa ste/ de ni shin du
104b1(mdo sde): bzod pa ma yin no/ /bdag ni sdug bsngal la bzod kyi bde ba la bdag mi bzod do/ /bdag ni bdag med pa la bzod kyi/ bdag la ni bdag mi bzod do/ /bdag ni mi sdug pa la bzod kyi/ sdug pa la bdag mi bzod do zhes bya ba de
104b2(mdo sde): ni gnyen pos spong ba'i bzod pa ste/ de ni shin du bzod pa ma yin no/ /bdag ni stong pa nyid la bzod kyi/ lta ba'i rnam pa la bdag mi bzod do/ /bdag ni mtshan ma med pa la bzod kyi/ mtshan mar rnam par rtog pa la bdag mi bzod do/ /
104b3(mdo sde): bdag ni smon pa med pa la bzod kyi/ smon pa la bdag mi bzod do/ /bdag ni mngon par 'du mi byed pa la bzod kyi/ mngon par 'du byed pa la bdag mi bzod do/ /bdag ni nyon mongs pa mi zad pa la bzod kyi/ nyon mongs pa zad pa la
104b4(mdo sde): bdag mi bzod do/ /bdag ni dge ba la bzod kyi/ mi dge ba la bdag mi bzod do/ /bdag ni 'jig rten las 'das pa la bzod kyi/ 'jig rten pa la bdag mi bzod do/ /bdag ni kha na ma tho ba med pa la bzod kyi/ kha na ma tho ba
104b5(mdo sde): dang bcas pa la bdag mi bzod do/ /bdag ni zag pa med pa la bzod kyi/ zag pa dang bcas pa la bdag mi bzod do/ /bdag ni rnam par byang ba la bzod kyi/ kun nas nyon mongs pa la bdag mi bzod do/ /bdag ni mya ngan las 'das pa la
104b6(mdo sde): bzod kyi/ 'khor ba la bdag mi bzod do zhes bya ba de ni gnyen pos spong ba'i bzod pa ste/ de ni shin du bzod pa ma yin no/ /de la shin du bzod pa gang zhe na/ gang stong pa nyid rtogs pa de la lta bar gyur pa yang bsal ba med/ stong pa
104b7(mdo sde): nyid du sgro 'dogs pa yang med de/ lta bar gyur pa nyid stong pa'o zhes gang 'di la bzod pa de ni shin du bzod pa'o/ /gang mtshan ma med par rtogs pa de la mtshan ma'i rnam par rtog pa yang bsal ba med/ mtshan ma med par sgro 'dogs pa yang
104b8(mdo sde): med de mtshan ma'i rnam par rtog pa nyid stong pa ste/ gang 'di la bzod pa de ni shin du bzod pa'o/ /gang smon pa med par rtogs pa de la smon pa bsal ba yang med/ smon pa med par sgro 'dogs pa yang med de/ smon pa nyid stong pa ste/
105a1(mdo sde): gang 'di la bzod pa de ni shin du bzod pa'o/ /gang mngon par 'du mi byed pa rtogs pa de la/ mngon par 'du byed pa bsal ba yang med/ mngon par 'du mi byed par sgro 'dogs pa yang med de/ mngon par 'du byed pa nyid
105a2(mdo sde): stong pa ste/ gang 'di la bzod pa de ni shin tu bzod pa'o/ /gang nyon mongs pa zad par rtogs pa de la nyon mongs pa bsal ba yang med/ nyon mongs pa zad par sgro 'dogs pa yang med de/ nyon mongs pa nyid stong pa ste/ gang 'di la bzod
105a3(mdo sde): pa de ni shin du bzod pa'o/ /gang dge ba rtogs pa de la mi dge ba bsal ba yang med/ dge bar sgro 'dogs pa yang med de/ mi dge ba nyid stong pa ste/ gang 'di la bzod pa de ni shin du bzod pa'o/ /gang 'jig rten las 'das pa rtogs pa de la/
105a4(mdo sde): 'jig rten pa bsal ba yang med/ 'jig rten las 'das par sgro 'dogs pa yang med de/ 'jig rten pa nyid stong pa ste/ gang 'di la bzod pa de ni shin du bzod pa'o/ /gang kha na ma tho ba med par rtogs pa de la kha na ma tho ba dang bcas pa bsal
105a5(mdo sde): ba yang med/ kha na ma tho ba med par sgro 'dogs pa yang med de kha na ma tho ba dang bcas pa nyid stong pa ste/ gang 'di la bzod pa de ni shin du bzod pa'o/ /gang zag pa med par rtogs pa de la zag pa bsal ba yang med/ zag pa med par sgro
105a6(mdo sde): 'dogs pa yang med de/ zag pa nyid stong pa ste/ gang de la bzod pa de ni shin du bzod pa'o/ /gang rnam par byang bar rtogs pa de la kun nas nyon mongs pa bsal ba yang med/ rnam par byang bar sgro 'dogs pa yang med de/ kun
105a7(mdo sde): nas nyon mongs pa nyid stong pa ste/ gang 'di la bzod pa de ni shin du bzod pa'o/ /gang mya ngan las 'das pa stong pa de la/ 'khor ba bsal ba yang med/ mya ngan las 'das par sgro 'dogs pa yang med de/ 'khor ba nyid stong pa ste/
105a8(mdo sde): gang 'di la bzod pa de ni shin du bzod pa'o/ /gang ma skyes pa/ mi bskyed pa/ ma byung ba/ ma phyung ba de la 'jig pa gang yang med do/ /'jig pa med pas na/ zad pa med de/ gang 'di la bzod pa de ni shin du bzod pa'o/ /
105b1(mdo sde): gang ma byas pa/ mngon par 'dus ma byas pa/ sgro btags pa med pa/ rnam par ma btags pa/ ma bsgrubs pa/ ma bstan pa/ nye bar ma gtugs pa de la skye ba gang yang med de/ gang skye ba med pa de ni mi skye ba'o/ /gang mi skye ba de ni shin du
105b2(mdo sde): bzod pa'o/ /de gang de ltar bzod pa de ni mi skye ba la bzod pa'o/ /gang mi skye ba la bzod pa de ni/ skye ba med par bzod pa'o/ /gang skye ba med par bzod pa de ni shin du bzod pa ste/ de ltar bzod pa rtogs pa'i byang chub sems dpa'
105b3(mdo sde): ni lung bstan pa'i bzod pa thob bo/ /btsun pa shA ra dwa ti'i bu 'di ni byang chub sems dpa' rnams kyi bzod pa mi zad pa zhes bya'o/ /byang chub sems dpa' blo gros mi zad pas bzod pa mi zad pa'i le'u yi chos kyi rnam grangs
105b4(mdo sde): 'di bstan pa'i tshe/ thams cad dang ldan pa'i 'khor des byang chub sems dpa' blo gros mi zad pa la legs so zhes bya ba byin te/ byang chub sems dpa' blo gros mi zad pa la mchod pa bya ba'i phyir/ sngon ma mthong ma thos pa'i me
105b5(mdo sde): tog dang / bdug pa dang / spos dang / me tog 'phreng dang / byug pa dang / phye ma dang / gos dang / gdugs dang / rgyal mtshan dang / lha'i ba dan dag gis gtor to/ /sil snyan rnams kyang dgrol te/ gang gis bzod pa mi zad pa 'di thos nas mi
105b6(mdo sde): skrag mi dngang zhing dngang bar mi 'gyur ba'i sems can de dag ni de bzhin gshegs pa'i bzod pa can du 'gyur ro zhes ched du brjod pa yang ched du brjod do/ /ji tsam du stong gsum gyi stong chen po'i 'jig rten gyi khams 'di byur bur
105b7(mdo sde): yongs su gang bar gyur pa de tsam du de dag gi me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / lha'i ba dan de dag gtor to/ /de nas bcom ldan 'das kyis
105b8(mdo sde): byang chub sems dpa' blo gros mi zad pa la bka' stsal pa/ rigs kyi bu khyod kyis me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / lha'i ba dan 'di dag
106a1(mdo sde): gi snod gyis shig / blo gros mi zad pas gsol pa/ bcom ldan 'das byang chub sems dpa' rnams kyi snod ni byin gyi brlabs kyi stobs bskyed pa'i slad du/ bdag gi lus lags te/ bdag gis bgyis lags so/ /de nas
106a2(mdo sde): byang chub sems dpa' blo gros mi zad pa de'i tshe gzugs thams cad lus su 'jug pa zhes bya'i byang chub sems dpa'i ting nge 'dzin la snyoms par zhugs te/ de snyoms par zhugs ma thag tu me tog dang / bdug pa dang / spos dang /
106a3(mdo sde): me tog phreng dang / byug pa dang / phye ma dang / gos dang / gdugs dang / rgyal mtshan dang / lha'i ba dan de dag thams cad lte ba khung gi nang du song ste/ de'i lus la yang bri ba 'am gang bar yang mi mngon no/ /de nas byang chub sems dpa'
106a4(mdo sde): bkod pa chen po zhes bya ba 'khor de nyid du 'dus te 'dug pas byang chub sems dpa' blo gros mi zad pa la 'di skad ces smras so/ /rigs kyi bu khyod kyi ting nge 'dzin gang la gnas pas de snyed kyi me tog dang / bdug pa dang /
106a5(mdo sde): spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / lha'i ba dan rnams khyod kyi lus su song yang khyod kyi lus la bri ba 'am/ gang bar yang mi mngon pa'i ting nge 'dzin de'i ming ci zhes bya/
106a6(mdo sde): blo gros mi zad pas smras pa/ rigs kyi bu ting nge 'dzin 'di'i ming gzugs thams cad lus su 'jug pa zhes bya'o/ /byang chub sems dpa' bkod pa chen pos smras pa/ rigs kyi bu ting nge 'dzin 'di'i yul ci/ blo gros mi
106a7(mdo sde): zad pas smras pa/ rigs kyi bu stong gsum gyi stong chen po'i 'jig rten gyi khams 'di na gzugs su snang ba ji snyed pa de dag thams cad kho bo'i lus su bcug kyang / kho bo'i lus kyi chos nyid la 'phel ba 'am/ 'bri ba med do/ /
106a8(mdo sde): de na 'khor de dag las byang chub sems dpa' dang / lha dang / mi kha cig 'di snyam du sems te/ bdag cag gis kyang ting nge 'dzin 'di'i mthu blta'o snyam pa dang / de nas bcom ldan 'das kyis byang chub sems dpa' de dag dang / lha dang /
106b1(mdo sde): mi de dag gi bsam pa mkhyen nas/ byang chub sems dpa' blo gros mi zad pa la 'di skad ces bka' stsal to/ /rigs kyi bu khyod kyis ting nge 'dzin 'di'i mthu ston cig /de nas byang chub sems dpa' blo gros mi zad pas ting nge
106b2(mdo sde): 'dzin de la shin du bsgoms pa'i phyir thams cad dang ldan pa'i 'khor de dang / phyogs bcu nas 'dus pa'i byang chub sems dpa' de dag dang / bcom ldan 'das kyang dge slong gi tshogs kyis yongs su bskor ba rang gi lus su bcug
106b3(mdo sde): ste/ bcug nas kyang de bzhin gshegs pa rgyan gyi rgyal po'i sangs rgyas kyi zhing 'jig rten gyi khams thams cad bkod pa na byang chub sems dpa' rnams kyi longs spyod dang / yongs su spyad pa ci 'dra ba de lta bu'i longs spyod dang /
106b4(mdo sde): yongs su spyad pa bstan to/ /thams cad dang ldan pa'i 'khor de yang byang chub sems dpa' blo gros mi zad pa'i lus kyi nang du bdag nyid song ba snyam du shes so/ /de nas byang chub sems dpa' blo gros mi zad pas cho 'phrul chen po
106b5(mdo sde): 'di bstan nas/ 'khor de dag thams cad dang / phyogs bcu nas 'dus ma'i byang chub sems dpa' de dag dang / bcom ldan 'das kyang dge slong gi tshogs kyis yongs su bskor ba phyir so so'i gnas su bzhag go/ /de nas byang chub sems
106b6(mdo sde): dpa' bkod pa chen pos byang chub sems dpa' blo gros mi zad pa la 'di skad ces smras so/ /rigs kyi bu ting nge 'dzin 'di'i mthu ngo mtshar to/ /blo gros mi zad pas smras pa/ rigs kyi bu kho bos stong gsum gyi stong chen po'i 'jig
106b7(mdo sde): rten gyi khams thams cad kho bo'i lus su bcug kyang kho bo'i lus kyi chos nyid la bri ba'am gang bar yang mi mngon no/ /bzod pa mi zad pa'i le'u yi chos kyi rnam grangs 'di bstan pa dang / cho 'phrul 'di bstan pa'i tshe/ lha dang / mi'i skye dgu
106b8(mdo sde): khrag khrig phrag bdun bcu rtsa drug bla na med pa yang dag par rdzogs pa'i byang chub tu sems skyes so/ /byang chub sems dpa' khri nyis stong ni mi skye ba'i chos la bzod pa thob par gyur to/ /de nas tshe dang ldan pa shA ra dwa ti'i bus/ byang chub sems
107a1(mdo sde): dpa' blo gros mi zad pa la 'di skad ces smras so/ /rigs kyi bu byang chub sems dpa' rnams kyi bzod pa mi zad pa 'di ni khyod kyis legs par smras na/ rigs kyi bu byang chub sems dpa' rnams kyi brtson 'grus mi zad pa la brtsams te/
107a2(mdo sde): ji ltar byang chub sems dpa' rnams kyi brtson 'grus mi zad par 'gyur ba khyod spobs par gyis shig /blo gros mi zad pas smras pa/ btsun pa shA ra dwa ti'i bu brgyad po 'di dag ni byang chub sems dpa' rnams kyi brtson 'grus yang dag par
107a3(mdo sde): blang ba ste/ brgyad po gang zhe na/ 'di lta ste/ go cha mi zad pa dang / rtul ba mi zad pa dang / yang dag par 'grub pa mi zad pa dang sems can yongs su smin par byed pa mi zad pa dang / bsod nams kyi tshogs mi zad pa dang / ye shes kyi tshogs mi zad
107a4(mdo sde): pa dang / shes rab kyi tshogs mi zad pa dang / sangs rgyas kyi chos thams cad yang dag par bsgrub pa'i tshogs mi zad pa'o/ /btsun pa shA ra dwa ti'i bu de la byang chub sems dpa'i go cha mi zad pa gang zhe na/ gang 'di 'khor ba na yongs su mi
107a5(mdo sde): skyo ba ste/ de bskal pa 'di snyed gcig tu go cha bgo'o/ /bskal pa 'di snyed gcig tu go cha mi bgo'o zhes bskal pa bgrang bas byang chub mi tshol gyi/ go cha bsam gyis mi khyab pa nyid gyon par byed de/ gal te 'khor ba'i sngon gyi mtha' ji snyed pa de snyed
107a6(mdo sde): kyis nyin zhag gcig tu gyur la/ de lta bu'i nyin zhag gis zhag bcwa lnga zhing zla ba phyed/ zhag sum cu la zla ba ste/ zla ba bcu gnyis shing lor gyur la/ lo'i bgrang ba 'di lta bus lo stong phrag brgya la byang chub kyi sems gcig bskyed cing de bzhin
107a7(mdo sde): gshegs pa dgra bcom pa yang dag par rdzogs pa'i sangs rgyas gcig mthong la 'jug pa de lta bu dang / bgrang ba de 'dra bas gang gA'i klung gi bye ma snyed kyi byang chub kyi sems bskyed pa dang / de bzhin gshegs pa mthong bas sems can gcig gi
107a8(mdo sde): sems kyi spyod pa shes kyang / 'jug pa de lta bu dang / bgrang ba de 'dra bas sems can thams cad la yang de snyed de snyed kyi byang chub tu sems bskyed pa dang / de bzhin gshegs pa mthong bas so so re rer sems can thams cad kyi sems kyi spyod pa shes
107b1(mdo sde): kyang mi gong ba'i go cha'o/ /sbyin pa'i pha rol tu phyin pa yongs su rdzogs par bya ba'i phyir 'jug pa 'di nyid dang / bgrang ba 'di nyid kyis de bzhin gshegs pa gang gA'i klung gi bye ma snyed la rim gro byed pa dang / tshul khrims kyi pha rol tu
107b2(mdo sde): phyin pa yongs su rdzogs par bya ba'i phyir 'jug pa 'di nyid dang / bgrang ba 'di nyid kyis de bzhin gshegs pa gang gA'i klung gi bye ma snyed la rim gro byed pa dang / de bzhin du bzod pa dang / brtson 'grus dang / bsam gtan dang / shes rab kyi
107b3(mdo sde): pha rol tu phyin pa yongs su rdzogs par bya ba'i phyir de bzhin gshegs pa gang gA'i klung gi bye ma snyed la rim gro byed pa dang / de bzhin du byang chub kyi phyogs kyi chos thams cad yongs su rdzogs par bya ba dang / mtshan dang dpe byad bzang po
107b4(mdo sde): thams cad yongs su rdzogs par bya ba dang / de bzhin gshegs pa'i stobs dang / mi 'jigs pa dang / sangs rgyas kyi chos ma 'dres pa thams cad yongs su rdzogs par bya ba'i phyir de bzhin gshegs pa gang gA'i klung gi bye ma snyed
107b5(mdo sde): la rim gro byed pa dang / 'jug pa 'di nyid dang / bgrang ba 'di nyid kyis de bzhin gshegs pa gang gA'i klung gi bye ma snyed mthong ba dang / byang chub tu sems bskyed pa de dag gis skyes bu chen po'i mtshan gcig mngon par bsgrub cing / rnam grangs
107b6(mdo sde): 'dis mtshan dang / dpe byad thams cad yongs su 'grub pa mngon par sgrub par byed kyang mi gong ba'i go cha gang yin pa de ni byang chub sems dpa'i go cha mi zad pa zhes bya'o// // bam po gsum pa/ de la byang chub sems dpa'i rtul
107b7(mdo sde): ba mi zad pa gang zhe na/ byang chub sems dpa'i rtul ba mi zad pa ni/ gang stong gsum gyi stong chen po'i 'jig rten gyi khams mes yongs su gang ba las kyang 'bogs te de bzhin gshegs pa blta bar spro ba'o/ /byang chub sems dpa'i
107b8(mdo sde): rtul ba ni chos nyan pa'i phyir spro ba'o/ /byang chub sems dpa'i rtul ba ni sems can yongs su smin par bya ba'i phyir spro ba'o/ /byang chub sems dpa'i rtul ba ni dge ba'i rtsa ba'i chos thams cad kyi phyir spro ba'o/ /byang chub sems
108a1(mdo sde): dpa'i rtul ba ni thams cad mkhyen pa'i ye shes kyi phyir spro ba'o/ /byang chub sems dpa'i rtul ba ni pha rol gyi don gyi phyir 'jug pas na de'i phyir rtul ba zhes bya'o/ /pha rol zhi bar bya ba'i phyir pha rol 'dul ba'i phyir
108a2(mdo sde): pha rol yongs su mya ngan las bzla ba'i phyir 'jug pas na de'i phyir rtul ba zhes bya'o/ /mi lhod pa dang / ma zhum pa dang / brtan pa dang / mi zlogs pa dang / dge ba'i bsam pa dang / snying rje chen po la gnas shing rtag tu sems can gyi
108a3(mdo sde): don la brtson par 'jug pas na de'i phyir rtul ba zhes bya'o/ /gom pa 'dor ba dang / gom pa gzhog cing 'gro ba thams cad du byang chub kyi sems mngon du byed do/ /sems can la lta bar yang lta zhing nyon mongs pa'i phyogs su
108a4(mdo sde): yang mi ltung ste/ 'di ni byang chub sems dpa'i rtul ba mi zad pa zhes bya'o/ /de la byang chub sems dpa'i yang dag par 'grub pa mi zad pa gang zhe na/ gang ji lta bur dge ba'i sems skyes shing byung ba byang chub kyi phyir
108a5(mdo sde): yongs su sngo bar byed pa 'di ni byang chub sems dpa'i yang dag par 'grub pa mi zad pa'o/ /de ci'i phyir zhe na/ byang chub tu yongs su bsngos pa'i phyir te/ byang chub tu yongs su bsngos pa'i dge ba'i rtsa ba ni byang chub
108a6(mdo sde): kyi snying po la ma 'dug gi bar du bar ma dor yongs su zad pa 'am/ gtugs par 'gyur ba gang yang med do/ /btsun pa shA ra dwa ti'i bu 'di lta ste dper na/ chu'i thigs pa rgya mtsho chen por ltung ba ni bskal pas ma
108a7(mdo sde): bsregs kyi bar du bar ma dor yongs su zad pa 'am/ gtugs par mi 'gyur ro/ /de bzhin bu byang chub tu yongs su bsngos pa'i dge ba'i rtsa ba yang byang chub kyi snying po la ma 'dug gi bar du bar ma dor yongs su
108a8(mdo sde): zad pa 'am/ gtugs par 'gyur ba gang yang med do/ /yang dag par 'grub pa zhes bya ba ni gang 'di yang dag pa'i sgrub pa ste/ yang dag par zhugs pa ni dge ba'i rtsa ba gang dag yang dag par sgrub pa sems can
108b1(mdo sde): thams cad bskyabs pa dang / sems can thams cad yongs su smin par bya ba dang / sems can thams cad dge ba'i rtsa ba la gzud pa'i phyir dge ba'i rtsa ba de dag yongs su sngo bar byed de/ thams cad mkhyen pa'i ye shes
108b2(mdo sde): mngon par bsgrub pa'i phyir dge ba'i rtsa ba de dag yongs su bsngo'o/ /sems can thams cad nye bar 'tsho ba'i phyir dge ba'i rtsa ba de dag yongs su bsngo'o/ /sems can thams cad yongs su mya ngan las bzla ba dang / thams
108b3(mdo sde): cad mkhyen pa'i ye shes la rab tu dgod pa'i phyir/ dge ba'i rtsa ba de dag yongs su sngo ba ste/ de ni byang chub sems dpa'i yang dag par 'grub pa mi zad pa zhes bya'o/ /de la byang chub sems dpa'i sems can yongs su
108b4(mdo sde): smin par byed pa mi zad pa gang zhe na/ sems can gyi khams ni tshad med de/ de la byang chub sems dpas bgrang ba 'di lta bus 'jug par bya'o/ /gal te bdag gis nyin gcig la stong gsum gyi stong chen po'i 'jig
108b5(mdo sde): rten gyi khams su gtogs pa'i sems can thams cad yongs su smin par bya ste/ tshul 'dis bskal pa dpag tu med grangs med bsam gyis mi khyab par sems can gyi khams yongs su smin par bya zhing /
108b6(mdo sde): sems can kyi khams de snyed du/ dpag tu med pa de snyed du/ grangs med pa de snyed du/ bsam gyis mi khyab pa de yongs su smin par bya ste/ de lta bur byas kyang sems can rnams kyi brgya'i cha
108b7(mdo sde): gcig kyang smin par ma byas stong gi cha dang / brgya stong gi cha dang / bye ba'i cha dang / bye ba brgya'i cha dang / bye ba stong gi cha dang / bye ba brgya stong gi cha dang / grangs dang / cha dang / bgrang ba dang / dpe dang /
108b8(mdo sde): rgyur yang yongs su smin par ma byas so zhes gal te rab tu brjod pa 'di thos nas byang chub sems dpa' mi skrag mi dngang zhing dngang bar mi 'gyur ba de ni brtson 'grus brtsams pa'i byang chub sems
109a1(mdo sde): dpar rig par bya ste/ 'di ni byang chub sems dpa'i sems can yongs su smin par byed pa mi zad pa'o/ /de la byang chub sems dpa'i bsod nams kyi tshogs mi zad pa gang zhe na/ byang chub
109a2(mdo sde): sems dpa'i bsod nams ni tshad med de/ de la byang chub sems dpas bgrang ba 'di las 'jug par bya'o/ /sems can thams cad dang / 'das pa dang / da ltar byung ba dang / ma 'ongs pa'i slob pa dang / mi slob pa thams
109a3(mdo sde): cad dang / nyan thos dang / rang sangs rgyas thams cad kyi bsod nams ji snyed pa bsod nams de snyed brgyar bsgyur bas de bzhin gshegs pa'i sku la spu'i khung bu gcig 'grub bo/ /de bzhin du spu'i khung bu thams cad
109a4(mdo sde): du gtogs pa'i bsod nams kyi phung po ji snyed pa brgyar bsgyur te/ gtan pa med pa'i bsod nams kyi phung po gcig yang dag par bsgrubs pa des de bzhin gshegs pa'i sku la dpe byad bzang po gcig 'grub ste/ de bzhin
109a5(mdo sde): du dpe byad bzang po thams cad re re nas yongs su 'grub bo/ /dpe byad bzang po thams cad du gtogs pa'i tshad bsod nams kyi phung po ji snyed pa stong du bsgyur te/ gtan pa med pa'i bsod nams kyi phung po
109a6(mdo sde): gcig bsgrubs pa des/ de bzhin gshegs pa'i sku la skyes bu chen po'i mtshan gcig mngon par 'grub ste/ de bzhin du sku la skyes bu chen po'i mtshan sum bcu re re nas mngon par 'grub bo/ /skyes bu chen
109a7(mdo sde): po'i mtshan sum cur gtogs pa'i bsod nams kyi phung po ji snyed pa stong phrag bcur bsgyur te/ gtan pa med pa'i bsod nams kyi phung po gcig yang dag par bsgrubs pa des/ de bzhin gshegs pa'i sku la smin
109a8(mdo sde): mtshams kyi mdzod spu skyes bu chen po'i mtshan mngon par 'grub bo/ /mdzod spur gtogs pa'i bsod nams kyi phung po ji snyed pa de las stong phrag brgyar bsgyur ba'i bsod nams kyi phung po yang dag par bsgrubs
109b1(mdo sde): pas/ de bzhin gshegs pa'i sku la dbu'i gtsug gtor dang / spya gtsug bltar mi mthong ba skyes bu chen po'i mtshan mngon par 'grub bo/ /gtsug gtor du gtogs pa'i bsod nams kyi phung po de las bye ba phrag brgya
109b2(mdo sde): stong du bsgyur ba de bas kyang lhag pa'i bsod nams kyi phung po yang dag par bsgrubs pa des/ de bzhin gshegs pa'i chos kyi dung yongs su 'grub par 'gyur te/ chos kyi dung des de bzhin gshegs pa bzhed na 'jig rten gyi
109b3(mdo sde): khams mtha' yas mu med pa dag dbyangs kyis go bar mdzad cing chos 'dul ba bsam pa dang / dad pa ji lta ba bzhin du sems can thams cad kyi dbang po rnams kyang tshim par mdzad do/ /byang chub sems dpa'i bsod nams kyi tshogs
109b4(mdo sde): la 'jug pa 'di thos nas mi skrag mi dngang zhing dngang bar mi 'gyur ba 'di ni byang chub sems dpa'i bsod nams kyi tshogs mi zad pa zhes bya'o/ /de la byang chub sems dpa'i ye shes kyi tshogs mi zad pa gang zhe na byang chub sems dpa'i ye shes
109b5(mdo sde): kyi tshogs ni tshad med de de la byang chub sems dpa'i bgrang ba 'di 'dra bas 'jug par bya'o/ /stong gsum gyi stong chen po'i 'jig rten gyi khams na sems can gang dag 'khod pa de dag thams cad dad pas rjes su 'brang ba'i ye shes dang ldan par gyur kyang / de dag gi chos kyi
109b6(mdo sde): rjes su 'brang ba'i ye shes dang ldan pa'i brgya'i char yang nye bar mi 'gro'o/ /stong gi cha dang / brgya stong gi cha dang / bye ba'i cha dang / bye ba brgya'i cha dang / bye ba stong gi cha dang / bye ba brgya stong gi cha dang / grangs dang / cha dang /
109b7(mdo sde): bgrang ba dang / dpe dang / rgyur yang nye bar mi 'gro'o/ /de bzhin du chos kyi rjes su 'brang ba'i ye shes dang ldan pa rnams ni brgyad pa'i ye shes dang ldan pa la'o/ /brgyad pa'i ye shes dang ldan pa
109b8(mdo sde): rnams ni/ rgyun du zhugs pa'i ye shes dang ldan pa la'o/ /rgyun du zhugs pa'i ye shes dang ldan pa rnams ni/ lan cig phyir 'ong ba'i ye shes dang ldan pa la'o/ /lan cig phyir 'ong ba'i ye shes dang ldan pa
110a1(mdo sde): rnams ni/ phyir mi 'ong ba'i ye shes dang ldan pa la'o/ /phyir mi 'ong ba'i ye shes dang ldan pa rnams ni/ dgra bcom pa'i ye shes dang ldan pa la'o/ /dgra bcom pa'i ye shes dang ldan pa rnams ni/
110a2(mdo sde): rang sangs rgyas kyi ye shes dang ldan pa la'o/ /rang sangs rgyas kyi ye shes dang ldan pa rnams ni/ bskal pa brgyas nges par byung ba'i byang chub sems dpa'i ye shes dang ldan pa brgya'i char yang nye bar mi 'gro ba nas/ dpe dang /
110a3(mdo sde): rgyu'i bar du yang nye bar mi 'gro'o/ /bskal pa brgyas nges par 'byung ba'i byang chub sems dpa'i ye shes dang ldan pa rnams ni/ bzod pa thob pa'i byang chub sems dpa'i ye shes dang ldan pa la'o/ /bzod pa thob pa'i
110a4(mdo sde): byang chub sems dpa'i ye shes dang ldan pa rnams ni/ phyir mi ldog pa'i byang chub sems dpa'i ye shes dang ldan pa la'o/ /phyir mi ldog pa'i byang chub sems dpa'i ye shes dang ldan pa rnams ni/ skye ba
110a5(mdo sde): gcig gis thogs pa'i byang chub sems dpa'i ye shes dang ldan pa'i brgya'i char nye bar mi 'gro ba nas/ dpe dang / rgyu'i bar du nye bar mi 'gro'o/ /stong gsum gyi stong chen po'i 'jig rten gyi khams na sems
110a6(mdo sde): can gang dag 'khod pa de dag thams cad skye ba gcig gis thogs pa'i byang chub sems dpa'i ye shes dang ldan par gyur kyang / byang chub kyi snying po la 'dug pa'i byang chub sems dpa'i ye shes dang ldan pa'i
110a7(mdo sde): brgya'i char yang nye bar mi 'gro ba nas/ dpe dang / rgyu'i bar du yang nye bar mi 'gro'o/ /'jig rten gyi khams mtha' yas mu med pa dag na sems can gang dag 'khod pa de dag thams cad byang chub kyi snying
110a8(mdo sde): po la 'dug pa'i/ byang chub sems dpa'i ye shes dang ldan par gyur kyang / de dag gis de bzhin gshegs pa'i gnas dang gnas ma yin pa mkhyen pa'i ye shes kyi stobs kyi brgya'i char yang nye bar mi 'gro
110b1(mdo sde): ba nas/ rgyu dang dpe'i bar du yang nye bar mi 'gro'o/ /de bzhin gshegs pa'i stobs dang / mi 'jigs pa dang / sangs rgyas kyi chos ma 'dres pa bcwa brgyad thams cad yongs su 'grub pa'i rim pa yang
110b2(mdo sde): de bzhin te/ byang chub sems dpa' gang ye shes kyi tshogs la 'jug pa 'di thos nas/ mi skrag mi dngang zhing dngang bar mi 'gyur ba 'di ni byang chub sems dpa'i ye shes kyi tshogs/ mi zad pa zhes bya'o/
110b3(mdo sde): de la byang chub sems dpa'i shes rab kyi tshogs mi zad pa gang zhe na/ gang sems can thams cad kyi sems kyi spyod pa la 'jug pa shes pa de ni shes rab kyi tshogs mi zad pa'o/ /sems can thams cad kyi 'das
110b4(mdo sde): pa dang / ma 'ongs pa dang / da ltar byung ba'i sems ji snyed pa de dag sems can gcig gi sems kyi 'jug pa gcig la yod par gyur la tshul 'dis sems can thams cad de snyed du tshad med pa'i sems
110b5(mdo sde): kyis gang ba ma gyur te/ 'das pa dang / ma 'ongs pa dang / da ltar byung ba'i sems can thams cad kyi 'dod chags dang zhe sdang dang / gti mug gang dag yin pa de dag thams cad sems can gcig gi sems
110b6(mdo sde): gcig la yod par gyur la/ rnam grangs 'dis sems can thams cad de snyed du tshad med pa'i nyon mongs pas gang ba'i sems su gyur na yang / de la byang chub sems dpas gang shes rab kyi tshogs gcig
110b7(mdo sde): bsgrubs pas/ sems can de dag gi sems su gtogs pa'i sems bskyed pa ji snyed pa'i sems bskyed pa de dag thams cad so so'i dmigs pa byung ste/ zhig cing zhu ba rnams shes par 'gyur ba de lta
110b8(mdo sde): bu'i shes rab kyi tshogs bskyed par bya'o/ /shes rab des kyang sems can de dag gi sems su snang ba dang / nyon mongs par snang ba dus gsum dang ldan pa gang yang mi shes pa med do/ /btsun pa shA ra dwa
111a1(mdo sde): ti'i bu 'di lta ste dper na/ namakha' 'dis ma khyab pa gang yang med do/ /de bzhin du byang chub sems dpa'i shes rab 'dis kyang sems can de dag gi sems su snang ba 'am/ nyon mongs par snang ba dus
111a2(mdo sde): gsum dang ldan pa de dag gsal bar ma gyur pa 'am yongs su mi shes pa med de/ 'di ni byang chub sems dpa'i shes rab kyi tshogs mi zad pa zhes bya'o/ /de la byang chub sems dpa'i sangs rgyas kyi chos
111a3(mdo sde): thams cad yang dag par sgrub pa'i tshogs mi zad pa gang zhe na/ dge ba'i rtsa ba'i tshogs thams cad bsags pa dang / pha rol tu phyin pa thams cad kyi tshogs bsags pa dang / byang chub kyi phyogs kyi chos
111a4(mdo sde): thams cad bsags pa gang yin pa de ni sangs rgyas kyi chos thams cad yang dag par sgrub pa'i tshogs mi zad pa'o/ /dang po sems bskyed pa nas bzung ste/ byang chub kyi snying po la 'dug gi bar du/
111a5(mdo sde): byang chub tu sems bskyed pa'i dmigs pa dang / sbyor ba bsags pa gang yin pa dge ba'i sems bskyed pa'i tshogs gang dag gis/ sangs rgyas kyi chos thams cad yang dag par bsgrubs pa 'di ni byang
111a6(mdo sde): chub sems dpa'i sangs rgyas kyi chos thams cad yang dag par sgrub pa'i tshogs mi zad pa zhes bya ste/ btsun pa shA ra dwa ti'i bu brgyad po de dag ni byang chub sems dpa' rnams kyi brtson 'grus yang dag par
111a7(mdo sde): blang ba'o/ /btsun pa shA ra dwa ti'i bu gzhan yang byang chub sems dpa' rnams kyi brtson 'grus mi zad pa gang / lus kyi dge ba'i las kyi rten dang / ngag gi dge ba'i las kyi rten dang / yid gyi dge ba'i
111a8(mdo sde): las kyi rten to/ /de ci'i phyir zhe na/ brtson 'grus gang ji snyed pa de dag thams cad lus dang / ngag dang sems dang ldan pa'i phyir te/ lus dang / ngag gi brtson 'grus pas sems kyi brtson
111b1(mdo sde): 'grus nyid mchog ces bshad do/ /de la sems kyi brtson 'grus gang zhe na sems kyi 'jug pa dang / sems gnas pa ste/ de la sems kyi 'jug pa gang zhe na gang byang chub kyi sems mi rtsom pa'o/ /de la
111b2(mdo sde): sems gnas pa gang zhe na gang byang chub kyi sems nye bar ma zhi ba'o/ /de la 'jug pa gang zhe na/ gang sems can rnams la snying rje che ba'o/ /sems gnas pa gang zhe na gang bdag med pa la bzod pa'o/ /de la
111b3(mdo sde): 'jug pa gang zhe na/ gang sems can thams cad sdud pa'o/ /gnas pa gang zhe na/ gang chos thams cad mi 'dzin pa'o/ /de la 'jug pa gang zhe na/ gang 'khor ba na mi skyo ba'o/ /gnas pa gang zhe na/ khams gsum pa
111b4(mdo sde): mi dmigs so/ /de la 'jug pa gang zhe na/ bdog pa thams cad yongs su gtong ba'o/ gang sbyin pas rlom sems su mi byed pa'o/ /de la 'jug pa gang zhe na/ gang bslab pa yang dag par len pa'o/ /gnas pa
111b5(mdo sde): gang zhe na/ gang bslab pas rlom sems su mi byed pa'o/ /de la 'jug pa gang zhe na/ bzod cing mi mjed pa'o/ /gnas pa gang zhe na/ gang sems la rma mi phyin pa'o/ /de la 'jug pa gang zhe na/ gang dge ba'i rtsa
111b6(mdo sde): ba thams cad rtsom pa'o/ /gnas pa gang zhe na/ gang sems dben pa'o/ /de la 'jug pa gang zhe na/ gang bsam gtan yang dag par bsgrub pa'o/ /gnas pa gang zhe na/ gang sems la nges par sems pa'o/ /
111b7(mdo sde): de la 'jug pa gang zhe na/ gang thos pa la chog mi shes pa'o/ /gnas pa gang zhe na/ gang tshul bzhin sbyor ba'o/ /de la 'jug pa gang zhe na/ gang ji skad thos pa bzhin du chos ston pa'o/ /gnas pa gang zhe na/
111b8(mdo sde): gang brjod du med pa'i chos nyid do/ /de la 'jug pa gang zhe na/ gang shes rab kyi tshogs yongs su tshol ba'o/ /gnas pa gang zhe na/ gang spros pa shin du chad pa'o/ /de la 'jug pa gang zhe na/ gang tshangs
112a1(mdo sde): pa'i gnas pa rnams sogs pa'o/ /gnas pa gang zhe na/ gang yang dag pa'i shes pas btang snyoms pa'o/ /de la 'jug pa gang zhe na/ gang mngon par shes pa lnga yongs su rdzogs par byed pa'o/ /
112a2(mdo sde): gnas pa gang zhe na/ gang zag pa med pa la 'dres par byed pa'o/ /de la 'jug pa gang zhe na/ gang dran pa nye bar gzhag pa skyed pa'o/ /gnas pa gang zhe na/ gang dran pa yid la byed pa med pa'o/ /de la
112a3(mdo sde): 'jug pa gang zhe na/ gang yang dag par spong ba la sbyor ba'o/ /gnas pa gang zhe na/ gang dge ba dang mi dge ba'i sems dang bral ba'o/ /de la 'jug pa gang zhe na/ gang rdzu 'phrul gyi rkang pa mngon par bsgrub pa'o/ /
112a4(mdo sde): gnas pa gang zhe na/ gang lhun kyis grub par bya ba la 'jug pa'o/ /de la 'jug pa gang zhe na/ gang dbang po la mkhas pa'o/ /gnas pa gang zhe na/ gang dbang po med pa'i chos la rtog pa'o/ /de la 'jug pa gang zhe
112a5(mdo sde): na/ gang stobs yang dag par sgrub pa'o/ /gnas pa gang zhe na/ gang mi rdzi ba'i ye shes so/ /de la 'jug pa gang zhe na/ gang byang chub kyi yan lag yang dag par 'byung ba'o/ /gnas pa gang zhe na gang chos rab tu rnam par 'byed
112a6(mdo sde): pa'i ye shes la mkhas pa'i ye shes so/ /de la 'jug pa gang zhe na/ gang lam gyi tshogs tshol ba'o/ /gnas pa gang zhe na/ gang gar yang mi 'gro ba'o/ /de la 'jug pa gang zhe na/ gang zhi gnas tshol lo/ /
112a7(mdo sde): gnas pa gang zhe na/ gang zhi gnas kyi sems zhi ba'o/ /de la 'jug pa gang zhe na/ gang lhag mthong spyod pa'o/ /gnas pa gang zhe na/ gang chos nyid shes pa'o/ /de la 'jug pa gang zhe na/ gang rgyur rtogs pa'o/ /
112a8(mdo sde): gnas pa gang zhe na/ gang rgyu kun shes pa'o/ /de la 'jug pa gang zhe na/ gang gzhan gyi sgra thos pa'o/ /gnas pa gang zhe na/ gang chos la nan tan byed pa'o/ /de la 'jug pa gang zhe na/ lus kyi rgyan to/ /gnas pa gang
112b1(mdo sde): zhe na/ gang lus kyi chos nyid do/ /de la 'jug pa gang zhe na/ gang ngag gi rgyan to/ /gnas pa gang zhe na/ gang 'phags pa'i mi smra ba'o/ /de la 'jug pa gang zhe na/ gang rnam par thar pa gsum la mos pa'o/ /gnas pa
112b2(mdo sde): gang zhe na/ gang byed pa med pa'o/ /de la 'jug pa gang zhe na/ gang bdud bzhi yongs su spong ba'o/ /gnas pa gang zhe na/ gang bag chags dang nyon mongs pa'i mtshams sbyor ba thams cad bsal ba'o/ /de la 'jug pa
112b3(mdo sde): gang zhe na/ gang thabs su lta ba'o/ /gnas pa gang zhe na/ gang shes rab tu lta ba'o/ /de la 'jug pa gang zhe na/ gang rtsom par lta ba'o/ /gnas pa gang zhe na/ gang nyams su lon par byed pa'o/ /de la 'jug pa gang
112b4(mdo sde): zhe na/ gang brdar lta ba'o/ /gnas pa gang zhe na/ gang don dam par lta ba ste/ 'di ni sems kyi brtson 'grus shes bya'o/ /de la sems kyi brtson 'grus mi zad pa de yongs su rdzogs par bya ba'i phyir/ gang 'jug
112b5(mdo sde): pa thams cad gnas pa dang / mtshan ma thams cad dang bral ba dang / de mtshan ma'i las thams cad du yang 'jug la/ ye shes kyi las la yang gnas pa ste/ de las thams cad kyang ye shes kyi bya ba byed do/
112b6(mdo sde): de la byang chub sems dpa'i ye shes kyi las gang zhe na/ gang dge ba'i rtsa ba'i rgyu dang / sems can thams cad la snying rje chen po'i rgyur 'dus byas su yang mi gtong zhing / sangs rgyas kyi ye shes kyi rgyur 'dus ma
112b7(mdo sde): byas su mi ltung ba ste/ 'di ni byang chub sems dpa' rnams kyi brtson 'grus kyi pha rol du phyin pa mi zad pa zhes bya'o/ /brtson 'grus kyi pha rol du phyin pa mi zad pa 'di bstan pa na/ lha dang / mi'i skye dgu khrag khrig
112b8(mdo sde): bdun cu rtsa drug bla na med pa yang dag par rdzogs pa'i byang chub tu sems skyes so/ /byang chub sems dpa' stong phrag sum cu rtsa gnyis kyang mi skye ba'i chos la bzod pa thob par gyur to/ /de nas tshe dang ldan
113a1(mdo sde): pa shA ra dwa ti'i bus byang chub sems dpa' blo gros mi zad pa la 'di skad ces smras so/ /rigs kyi bu byang chub sems dpa' rnams kyi brtson 'grus mi zad pa 'di ni/ khyod kyis legs par smras na/
113a2(mdo sde): rigs kyi bu byang chub sems dpa' rnams kyi bsam gtan mi zad pa la brtsams te/ ji ltar byang chub sems dpa' rnams bsam gtan mi zad par 'gyur ba khyod spobs par gyis shig /blo gros mi zad pas smras pa/
113a3(mdo sde): btsun pa shA ra dwa ti'i bu/ byang chub sems dpa' rnams kyi bsam gtan gyi pha rol du phyin pa mi zad pa ni/ rnam pa bcu drug ste/ de ni nyan thos dang / rang sangs rgyas thams cad la med do/ /de la rnam pa bcu
113a4(mdo sde): drug po dag gang zhe na/ 'di lta ste/ de bzhin gshegs pa'i bsam gtan yongs su rdzogs par bya ba'i phyir/ byang chub sems dpa' rnams kyi bsam gtan ni de la ma chags pa'o/ /bdag bde ba
113a5(mdo sde): la ma chags pa'i phyir/ byang chub sems dpa' rnams kyi bsam gtan ni ro myang ba med pa'o/ /sems can thams cad kyi nyon mongs pa spang ba'i phyir/ byang chub sems dpa' rnams kyi bsam gtan ni snying
113a6(mdo sde): rje chen po la dmigs pa'o/ /'dod pa'i khams su dmigs pa'i phyir/ byang chub sems dpa' rnams kyi bsam gtan ni ting nge 'dzin ldog pa'o/ /sems can thams cad kyi sems kyi spyod pa kun shes
113a7(mdo sde): pa'i phyir/ byang chub sems dpa' rnams kyi bsam gtan ni mngon par shes pa yongs su sbyang ba byas pa'o/ /sems kyi dbang phyug shes pa'i phyir/ byang chub sems dpa' rnams kyi bsam gtan ni/ sems
113a8(mdo sde): las su rung ba'o/ /gzugs dang / gzugs med pa'i khams zil gyis gnon pa'i phyir/ byang chub sems dpa' rnams kyi bsam gtan ni/ bsam gtan dang / rnam par thar pa dang / ting nge 'dzin dang /
113b1(mdo sde): snyoms par 'jug pa dang / ldang ba thams cad shes pa'o/ /nyan thos dang / rang sangs rgyas thams cad kyi snyoms par 'jug pa zil gyis gnon pa'i phyir/ byang chub sems dpa' rnams kyi bsam gtan ni zhi
113b2(mdo sde): ba dang / rab tu zhi ba'o/ /shin du mthar thug pa'i phyir/ byang chub sems dpa' rnams kyi bsam gtan ni mi 'khrugs pa'o/ /nyon mongs pa dang bag chags kyi mtshams sbyor ba thams cad legs par
113b3(mdo sde): 'joms pa'i phyir/ byang chub sems dpa' rnams kyi bsam gtan ni log par bsgrub pa'i gnyen po'o/ /'jig rten thams cad las bsgral ba'i phyir/ byang chub sems dpa' rnams kyi bsam gtan ni shes
113b4(mdo sde): rab la 'jug pa'o/ /sems can thams cad bsgral ba'i phyir/ byang chub sems dpa' rnams kyi bsam gtan ni/ sems can thams cad kyi bsam pa sngon du 'gro ba'o/ /zad pa yongs su rdzogs par
113b5(mdo sde): bya ba'i phyir/ byang chub sems dpa' rnams kyi bsam gtan ni/ dkon mchog gsum gyi rigs mi gcod pa'o/ /rtag tu mnyam par bzhag pa'i phyir/ byang chub sems dpa' rnams kyi bsam gtan ni ma
113b6(mdo sde): nyams pa'o/ /sangs rgyas kyi chos thams cad yongs su rdzogs par bya ba'i phyir/ byang chub sems dpa' rnams kyi bsam gtan ni/ chos thams cad la dbang byed pa'i ye shes so/ /ye shes kyi bdag
113b7(mdo sde): nyid che ba'i phyir/ byang chub sems dpa' rnams kyi bsam gtan ni nam mkha' khyab pa ste/ btsun pa shA ra dwa ti'i bu 'di ni byang chub sems dpa' rnams kyi bsam gtan gyi pha rol tu phyin pa rnam pa bcu drug ste/
113b8(mdo sde): gang nyan thos dang rang sangs rgyas rnams la med pa'o/ /de la bsam gtan yongs su sbyang ba gang zhe na/ gang mngon par shes pa dang / ye shes yongs su rdzogs pa'o/ /de la mngon par shes pa ni gang / ye shes
114a1(mdo sde): ni gang zhe na/ gang gis gzugs su snang ba thams cad mthong ba 'di ni/ mngon par shes pa zhes bya'o/ /gang gis gzugs thams cad kyi chos nyid zad par shes kyang / mi zad pa'i chos mngon sum du
114a2(mdo sde): mi byed pa 'di ni ye shes shes bya'o/ /gang gi sgrar grag pa thams cad thob pa de ni/ mngon par shes pa zhes bya'o/ /gang sgra thams cad sngon gyi mtha' dang / phyi ma'i mtha' brjod du med par shes pa 'di ni ye shes
114a3(mdo sde): shes bya'o/ /gang gis sems can thams cad kyi sems kyi spyod pa rnams shes pa 'di ni/ mngon par shes pa zhes bya'o/ /gang sems 'gog par shes la sems 'gog pa mngon sum du yang mi byed pa 'di ni ye
114a4(mdo sde): shes shes bya'o/ /gang sngon gyi mtha' dang / phyi ma'i mtha' rjes su dran pa 'di ni mngon par shes pa zhes bya'o/ /gang dus gsum la ma chags par shes pa 'di ni ye shes shes bya'o/ /gang sangs rgyas thams
114a5(mdo sde): cad kyi zhing du 'gro ba 'di ni mngon par shes pa zhes bya'o/ /gang gis zhing nam mkha' dang mtshungs par shes pa 'di ni ye shes shes bya'o/ /gang dbyer med pa'i chos 'dod pa 'di ni/ mngon par shes pa zhes
114a6(mdo sde): bya'o/ /gang chos thams cad mnyam par mthong ba'i shes pa 'di ni ye shes shes bya'o/ /gang 'jig rten thams cad dbyer med pa'i mtshan nyid 'di ni mngon par shes pa zhes bya'o/ /gang 'jig rten gyi chos
114a7(mdo sde): thams cad dang / ma 'dres par shes pa 'di ni ye shes shes bya'o/ /gang brgya byin dang / tshangs pa dang / 'jig rten skyong ba rnams zil gyis gnon pa 'di ni mngon par shes pa zhes bya'o/ /gang nyan thos dang / rang sangs
114a8(mdo sde): rgyas thams cad kyi spyi bor shes pa 'di ni ye shes shes bya ste/ btsun pa shA ra dwa ti'i de dag ni byang chub sems dpa' rnams kyi bsam gtan yongs su sbyang ba zhes bya'o/ /yang sems can thams cad kyi nyon
114b1(mdo sde): mongs pa dang / sems g.yeng ba ji snyed par byang chub sems dpa' rnams kyi bsam gtan gyi tshogs dang / sems gzhag pa shes pa 'ang de snyed de/ sems can thams cad kyi nyon mongs pa dang / sems g.yeng ba ji
114b2(mdo sde): snyed pa de snyed du/ byang chub sems dpas kyang / bsam gtan gyi tshogs yang dag par bsgrub par bya'o/ /mnyam pa nyid de la gnas pas na/ de'i phyir mnyam par bzhag pa zhes bya'o/ /sems can mnyam pa nyid dang /
114b3(mdo sde): sems mnyam pa nyid dang / bsam pa mnyam pa nyid dang / lhag pa'i bsam pa mnyam pa nyid dang / sbyor ba mnyam pa nyid dang / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab
114b4(mdo sde): mnyam pa nyid dang / sangs rgyas kyi chos thams cad mnyam pa nyid du gnas pas na/ de'i phyir mnyam par bzhag pa zhes bya'o/ /ting nge 'dzin gang dang mnyam pa byang chub kyang de dang mnyam mo/ /byang chub gang dang mnyam pa
114b5(mdo sde): sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /stong
114b6(mdo sde): pa nyid gang dang mnyam pa mtshan ma med pa yang de dang mnyam mo/ /mtshan ma med pa gang dang mnyam pa/ sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste
114b7(mdo sde): mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /mtshan ma med pa gang dang mnyam pa smon pa med pa'ang de dang mnyam mo/ /smon pa med pa gang dang mnyam pa sems can thams cad
114b8(mdo sde): kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /smon pa med pa
115a1(mdo sde): gang dang mnyam pa mngon par 'du mi byed pa yang de dang mnyam mo/ /mngon par 'du mi byed pa gang dang mnyam pa/ sems can thams cad kyang de dang mnyam mo/ /sems can thams cad gang dang mnyam pa/
115a2(mdo sde): chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /mngon par 'du mi byed pa gang dang mnyam pa mi skye ba 'ang de dang mnyam mo/ /mi skye ba
115a3(mdo sde): gang dang mnyam pa sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs
115a4(mdo sde): pa zhes bya'o/ /mi skye ba gang dang mnyam pa mi 'byung ba'ang de dang mnyam mo/ /mi 'byung ba gang dang mnyam pa sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang
115a5(mdo sde): mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /mi 'byung ba gang dang mnyam pa dngos po med pa yang de dang mnyam mo/ /dngos po med pa gang dang mnyam pa
115a6(mdo sde): sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes
115a7(mdo sde): bya'o/ /dngos po med pa gang dang mnyam pa rnam par dag pa 'ang de dang mnyam mo/ /rnam par dag pa gang dang mnyam pa sems can thams cad kyang de dang mnyam mo/ /sems can thams cad gang dang mnyam pa chos thams cad
115a8(mdo sde): kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /rang gi sems mnyam pa sems can thams cad kyi sems mnyam pa nyid de de la zhugs pas/
115b1(mdo sde): na de'i phyir snyoms par zhugs pa zhes bya'o/ /phan par byed pa dang / phan par mi byed pa thams cad la snyoms shing / sa dang mnyam pa'i sems/ chu dang mnyam pa'i sems/ me dang mnyam pa'i sems/ rlung dang mnyam
115b2(mdo sde): pa'i sems/ nam mkha' dang mnyam pa'i sems te/ mi mtho mi dma' bar gnas shing mi g.yo bar gyur pa/ spyod lam thams cad du mnyam par bzhag pa/ spyod lam ma bcos pa/ rang bzhin gyis snyoms par
115b3(mdo sde): zhugs pa/ mi rgod pa dang / mi g.yeng ba/ mu cor mi smra ba/ tshig ma 'chal pa/ don shes pa/ chos shes pa/ dus shes pa/ tshod shes pa/ dus min shes pa/ 'jig rten thams cad kyi rjes su snyegs shing / 'jig rten
115b4(mdo sde): dang ma 'dres pa/ 'jig rten gyi chos brgyad las 'das pa/ nyon mongs pa thams cad dang ma 'dres pa/ 'du 'dzi'i nang na yang spyod lam dben pa ste/ de lta bu'i chos la gnas pa'i byang chub sems dpa' ni mnyam
115b5(mdo sde): par bzhag pa'i gnas kyang mi 'dor la/ 'jig rten gyi bya ba thams cad du yang snang ste/ btsun pa shA ra dwa ti'i bu 'di ni/ byang chub sems dpa'i thabs dang / shes rab kyi mngon par bsgrubs pa'i bsam gtan
115b6(mdo sde): gyi pha rol tu phyin pa zhes bya'o/ /de la byang chub sems dpa'i thabs ni gang / shes rab ni gang zhe na/ gang byang chub sems dpa' mnyam par gzhag pa na/ sems can la lta ba'i phyir/ snying rje chen po'i dmigs
115b7(mdo sde): pa la sems 'dogs pa 'di ni byang chub sems dpa'i thabs shes bya'o/ /gang zhi ba dang rab tu zhi bas bsam gtan du byed pa 'di ni de'i shes rab bo/ /gang byang chub sems dpa' mnyam par bzhag pa ni/ sangs rgyas
115b8(mdo sde): kyi ye shes la rton pa 'di ni de'i thabs so/ /gang chos gang la yang mi gnas par bsam gtan byed pa 'di ni de'i shes bar bo/ /gang byang chub sems dpa' mnyam par gzhog pa na/ dam pa'i chos yongs su bzung ba la lta
116a1(mdo sde): ba 'di ni de'i thabs so/ /gang chos kyi dbyings dbyer med par bsam gtan byed pa 'di ni de'i shes rab bo/ /gang byang chub sems dpa' mnyam par gzhog pa'i tshe/ sangs rgyas kyi sku'i rgyan mngon du byed pa 'di ni de'i
116a2(mdo sde): thabs so/ /gang chos kyi sku dbyer med par bsam gtan byed pa 'di ni de'i shes rab bo/ /gang byang chub sems dpa' mnyam par gzhog pa na/ sangs rgyas kyi gsung tshangs pa'i sgra dbyangs la sems pa de ni de'i
116a3(mdo sde): thabs so/ /gang chos nyid brjod du med par bsam gtan byed pa 'di ni de'i shes rab bo/ /gang byang chub sems dpa' mnyam par gzhog pa na sems rdo rje lta bur byin gyis rlob pa 'di ni de'i thabs so/ /gang rang bzhin
116a4(mdo sde): gyis g.yeng ba med par bsam gtan byed pa 'di ni de'i shes rab bo/ /gang mnyam par gzhog pa na/ sngon gyi smon lam gyis sems can yongs su smin par byin kyis rlob pa 'di ni de'i thabs so/ /gang sems can thams
116a5(mdo sde): cad la bdag med par bsam gtan byed pa 'di ni de'i shes rab bo/ /gang mnyam par gzhog pa na/ dge ba'i rtsa ba thams cad la lhag par dmigs te/ bsam gtan byed pa 'di ni de'i thabs so/ /gang dge ba'i rtsa ba'i
116a6(mdo sde): gnas nam mkha' dang mtshungs par bsam gtan byed pa 'di ni de'i shes rab bo/ /gang mnyam par gzhog pa na/ sangs rgyas kyi zhing yongs su dag pa mngon du byed pa 'di ni de'i thabs so/ /gang zhig nam mkha'
116a7(mdo sde): dang mtshungs par bsam gtan byed pa 'di ni de'i shes rab bo/ /gang mnyam par gzhog pa na/ byang chub kyi snying po'i rgyan bkod pa dmigs pa mngon du byed pa 'di ni de'i thabs so/ /gang nyon mongs pa thams cad zhi bar
116a8(mdo sde): bya ba'i phyir bsam gtan byed pa 'di ni de'i shes rab bo/ /gang mnyam par gzhog pa na/ chos kyi 'khor lo rab tu bskor bar 'dod pa 'di ni de'i thabs so/ /gang bskor ba'ang med/ mi bskor ba'ang med par bsam gtan
116b1(mdo sde): byed pa 'di ni de'i shes rab bo/ /gang byang chub sems dpa' mnyam par gzhog pa na/ byang chub kyi yan lag gi tshogs la rnam par mi g.yeng ba mngon du byed pa 'di ni de'i thabs so/ /gang nyon mongs pa dang /
116b2(mdo sde): nye ba'i nyon mongs pa'i gdung ba de bzhin gshegs pa'i ye shes kyis mkhyen pa sems dang ldan pa dang / sems dang mi ldan pa dang / 'du shes med pa dang / 'du shes yongs su shes pa ji snyed pa de dag
116b3(mdo sde): yongs su bsal ba'i phyir/ byang chub sems dpa' thams cad kyi nges par gyur pa dang / 'thun par bsam gtan byed pa 'di ni de'i shes rab ste/ de lta bu dang ldan pa'i byang chub sems dpa' ni/ bsam
116b4(mdo sde): gtan gyi pha rol tu phyin pa mi zad pa yin no/ /bdud thams cad kyis kyang de la glags mi rnyed cing / de la sangs rgyas kyi chos thams cad gyi snod kyang nye bar gnas pa yin te/ thams cad mkhyen pa'i ye shes kyang
116b5(mdo sde): 'thob bo/ /bsam gtan mi zad pa zhi ba 'di bstan pa na/ byang chub sems dpa' sum khri nyis stong nyi ma'i sgron ma'i ting nge 'dzin thob par gyur to/ /ci'i phyir ting nge 'dzin de'i nyi ma'i sgron ma zhes bya zhe na/ 'di
116b6(mdo sde): lta ste dper na/ nyi ma 'char ba na zla ba dang / skar ma'i sgron ma dang / mar me'i sgron ma dang / rtswa'i me'i sgron ma thams cad mog mog por 'gyur ro/ /de bzhin du byang chub sems dpa' nyi ma'i sgron ma'i ting nge 'dzin
116b7(mdo sde): thob na/ ma rabs dang / nyi tshe ba'i shes rab thams cad shes rab kyi snang bas zil gyis mnan te/ slob pa dang / mi slob pa thams cad kyi shes rab dang / rang sangs rgyas kyi shes rab dang / de ma yin pa gzhan sems
116b8(mdo sde): can phal pa thams cad kyi shes rab kyang shes rab kyi snang bas zil gyis gnon pas na/ de'i phyir nyi ma'i sgron ma zhes bya'o/ /bsam gtan gyi pha rol du phyin pa la gnas pa'i byang chub sems dpa' ni/ ting nge
117a1(mdo sde): 'dzin rnam pa mang po bye ba khrag khrig brgya stong du ma mngon par bsgrubs te/ de dag la phyogs tsam zhig bstan to/ /glog gi sgron mas brgyan dang zla ba'i 'od/ /dge bkod rnam snang de bzhin bsam mi khyab/ /'phags
117a2(mdo sde): par snang dang dri ma med pa dang / /chos rnams kun la dbang byed yon tan 'od/ /mya ngan med dang brtul zhugs grub pa dang / /grags pa brten dang kun nas 'phags pa dang / /chos kyi sgron ma chos dpal lhun po che/ /
117a3(mdo sde): chos kyi dbang phyug chos shes dbang byed dang / /chos kyi phung po rnam par 'thor ba dang / /chos rnams 'dzin pa rnam par dag pa dang / /pha rol sems kyi spyod par spyod pa dang / /rgyal mtshan rtse mo'i dpung rgyan nyon mongs sel/ /
117a4(mdo sde): bdud bzhi'i stobs rnams rab tu 'joms pa dang / /stobs bcu 'phags pa stobs dang ldan pa dang / /chags med chags pa shin tu gcod pa dang / /lag na sgron ma shin du sgra bsgrags dang / /sa 'dzin dang ni brtan pa'i
117a5(mdo sde): rang bzhin dang / /lhun po sgron ma mi pham rgyal ba dang / /shes rab skyed dang ye shes ta la la/ /bsam gtan 'byung gnas mtha' yas dbang byed dang / /sems rnams las su rung bar byed pa dang / /byed dang byas dang
117a6(mdo sde): tshor byed med pa dang / /chu yi zla ba nyi ma'i dbyangs dag dang / /ting 'dzin mi gtong bdud rnams 'joms pa dang / /rnam pa sna tshogs 'du shes med pa dang / /stag dang glang po shin du dul ba dang / /rgyal ba kun gyi
117a7(mdo sde): rjes su dran pa dang / /chos dran dge 'dun ye shes dbang byed dang / /mi ldog pa dang ldog pa med pa dang / /mig mi 'dzums dang bdag med rab dag dang / /rtag tu stong pa'i rnam par 'jug pa dang / /rtag tu mtshan med rtag
117a8(mdo sde): tu mi smon dang / /gnas par bsam gtan byed pa mi chags dang / /rdo rje lta bu'i ting 'dzin ces bya'o/ /mngon par 'phags dang nges par bcom pa dang / /kun nas 'khyil dang rnam par dag pa dang / /nges par sems dang nyon mongs
117b1(mdo sde): bral ba dang / /yangs pa nam mkha' lta bu zhes kyang bya/ /gzud pa dang ni yon tan 'jug pa dang / /dran rtogs blo gros shes rab sgrub pa dang / /spobs pa dag ni mi zad byed pa dang / /sgra ston pa dang bden pa mthong ba dang / /'dzin
117b2(mdo sde): pa zhes kyang bya ba'i ting nge 'dzin/ /chud mi za dang legs byas sbyin pa dang / /'gro ba tshim par byed dang bltar mi mthong / /rab tu rtogs dang dga' mgu skyed pa dang / /byams pa 'phags pa'i ting nge 'dzin dag dang / /snying rje chen po'i
117b3(mdo sde): rtsa ba bsam dag pa/ /dga' ba'i rnam pa dag la 'jug pa dang / /btang snyoms gnyis la chags las grol ba dang / /chos don chos byed ye shes ta la la/ /mi 'khrugs pa dang ye shes rgya mtsho dang / /'gro ba tshim
117b4(mdo sde): byed rnam par dul ba dang / /rnam par grol ba'i ye shes dbang byed dang / /rdo rje'i rgyal mtshan snying po'i pad ma dang / /pad ma 'das dang 'jig rten chos bral dang / /mi g.yo ba zhes bya ba'i ting 'dzin dang / /rdo rje lta bu'i ting nge
117b5(mdo sde): 'dzin dag dang / /dpa' bar 'gro zhes bya ba'i ting nge 'dzin/ /sangs rgyas dgongs dang de bzhin mi 'khrugs dang / /gzi brjid can dang gzi brjid 'od zer dang / /rnam par grol ba'i ye shes mchog sbyin dang / /sangs rgyas rgyan rnams
117b6(mdo sde): shin du bkod pa dang / /kun du snang dang sangs rgyas zhing dag dang / /sems can bsam par rab tu 'jug pa dang / /mgu byed shin du mgu byed ting 'dzin dang / /byang chub lam gyi rjes su 'thun pa dang / /pha rol phyin brgyan
117b7(mdo sde): gtsug na rin po che/ /byang chub yan lag me tog sbyin pa dang / /rnam par grol ba'i 'bras bu sbyin pa ste/ /mi 'chi dbyangs dang dmigs med rlung bzhin 'gro/ /rin chen mtha' dang rgya mtsho'i shugs 'dzin dang / /ri dang brag rnams rdob
117b8(mdo sde): par byed pa dang / /rdzu 'phrul don chen yang dag bskyed pa dang / /sangs rgyas dpag tu med pa mthong ba dang / /thos pa thams cad 'dzin dang mi g.yeng dang / /skad cig gcig la ye shes sbyin pa dang / /yon tan mtha'
118a1(mdo sde): yas rgya mtsho rnam par dag / de ltar ting 'dzin 'di dag mtha' yas dpag med de/ /bsam gtan bye ba khrag khrig dag gi pha rol song / /byang chub sems dpa' dam pa mchog rab 'jigs med pa/ /brtan mchog
118a2(mdo sde): sems dpa' chen po ting 'dzin rnam dag rtogs/ /btsun pa shA ra dwa ti'i bu 'di ni byang chub sems dpa' rnams kyi bsam gtan mi zad pa zhes bya'o/ /de nas tshe dang ldan pa shA ra dwa ti'i bus/ byang chub sems dpa' blo gros
118a3(mdo sde): mi zad pa la 'di skad ces smras so/ /rigs kyi bu byang chub sems dpa' rnams kyi bsam gtan mi zad pa 'di ni khyod kyis legs par smras na/ rigs kyi bu byang chub sems dpa' rnams kyi shes rab mi zad pa la
118a4(mdo sde): brtsams te/ ji ltar byang chub sems dpa' rnams shes rab mi zad par 'gyur ba khyod spobs par gyis shig /blo gros mi zad pas smras pa/ btsun pa shA ra dwa ti'i bu byang chub sems dpa' rnams kyi shes rab kyang
118a5(mdo sde): mi zad pa yin te/ shes rab de'i rnam pa ni ji lta bu 'jug pa ni ci zhe na/ thos pa ni rnam pa'o/ /tshul bzhin yid la byed pa ni 'jug pa'o/ /thos pa'i yang rnam pa ni ji lta bu 'jug pa ni ci zhe na/ byang chub sems dpa'
118a6(mdo sde): rnams kyi thos pa'i rnam pa ni ci zhe na/ brgyad cu rtsa bzhi ste/ 'di lta ste/ 'dun pa'i rnam pa dang / bsam pa'i rnam pa dang / lhag pa'i bsam pa'i rnam pa dang / sbyor ba'i rnam pa dang / dge ba'i bshes gnyen gyi rnam
118a7(mdo sde): pa dang / nga rgyal med pa'i rnam pa dang / bag yod pa'i rnam pa dang / gus par byed pa'i rnam pa dang / mthun par 'dzin pa'i rnam pa dang / bka' blo bde ba'i rnam pa dang / bsnyen bkur byed pa'i rnam pa dang /
118a8(mdo sde): rna ba blags te nyan pa'i rnam pa dang / yid la byed pa'i rnams pa dang / rnam par mi g.yeng ba'i rnam pa dang / gnas kyi rnam pa dang / rin po cher 'du shes pa'i rnam pa dang / sman du 'du shes pa'i rnam pa dang / nyon
118b1(mdo sde): mongs pa'i nad thams cad zhi bar byed pa'i rnam pa dang / dran pa'i snod kyi rnam pa dang / rtogs pa shes pa'i rnam pa dang / blo gros 'dod pa'i rnam pa dang / blo la 'jug pa'i rnam pa dang / sangs rgyas kyi chos la mi ngoms
118b2(mdo sde): par nyan pa'i rnam pa dang / gtong ba spel ba'i rnam pa dang / dul zhing cang shes pa'i rnam pa dang / mang du thos pa la bsten pa'i rnam pa dang / sti stang du byas te dga' ba myong bar byed pa'i rnam pa dang / lus
118b3(mdo sde): bde ba'i rnam pa dang / sems rab tu dga' ba'i rnam pa dang / mi skyo bar nyan pa'i rnam pa dang / don nyan pa'i rnam pa dang / chos nyan pa'i rnam pa dang / nan tan nyan pa'i rnam pa dang / gzhan gyis bstan pa nyan
118b4(mdo sde): pa'i rnam pa dang / chos ma thos pa nyan pa'i rnam pa dang / mngon par shes pa nyan pa'i rnam pa dang / theg pa gzhan la 'dod pa med pa'i rnam pa dang / pha rol du phyin pa nyan pa'i rnam pa dang / byang chub
118b5(mdo sde): sems dpa'i sde snod nyan pa'i rnam pa dang / bsdu ba'i dngos po nyan pa'i rnam pa dang / thabs mkhas pa nyan pa'i rnam pa dang / tshangs pa'i gnas nyan pa'i rnam pa dang / dran pa dang shes bzhin nyan pa'i
118b6(mdo sde): rnam pa dang / skye ba la mkhas pa nyan pa'i rnam pa dang / mi skye ba la mkhas pa nyan pa'i rnam pa dang / mi sdug pa'i rnam pa dang / byams pa'i rnam pa dang / rten cing 'brel bar 'byung ba'i rnam pa dang / mi rtag pa'i
118b7(mdo sde): rnam pa dang / sdug bsngal ba'i rnam pa dang / bdag med pa'i rnam pa dang / zhi ba'i rnam pa dang / stong pa nyid kyi rnam pa dang / mtshan ma med pa'i rnam pa dang / smon pa med pa'i rnam pa dang / mngon par 'du mi
118b8(mdo sde): byed pa'i rnam pa dang / dge ba mngon par 'du byed pa'i rnams pa dang / bden pas byin gyis brlabs pa'i rnam pa dang / chud mi gzon pa'i rnam pa dang / rang gi kha na las pa'i rnam pa dang / rang gi sems srung ba'i
119a1(mdo sde): rnam pa dang / brtson 'grus mi gtong ba'i rnam pa dang / chos la nges par sems pa'i rnam pa dang / nyon mongs pa'i gnyen po'i rnam pa dang / rang gi phyogs srung ba'i rnam pa dang / pha rol gyi phyogs
119a2(mdo sde): dang / nyon mongs pa tshar gcod pa'i rnam pa dang / nor bdun yang dag par 'du ba'i rnam pa dang / dbul ba thams cad tshar gcod pa'i rnam pa dang / mdzangs pas bsngags pa'i rnam pa dang / mkhas pa mngon par
119a3(mdo sde): dga' ba'i rnam pa dang / 'phags pas kun shes pa'i rnam pa dang / 'phags pa ma yin pa dad par byed pa'i rnam pa dang / bden pa mthong ba'i rnam pa dang / phung po'i skyon rnam par spang ba'i rnam pa dang / 'dus byas
119a4(mdo sde): yongs su 'jal ba'i rnam pa dang / don la rton pa'i rnam pa dang / chos la rton pa'i rnam dang / ye shes la rton pa'i rnam pa dang / nges pa'i don gyi mdo sde la rton pa'i rnam pa dang / sdig pa thams cad mi bya ba'i
119a5(mdo sde): rnam pa dang / bdag dang gzhan la phan pa'i rnam pa dang / legs par byas pa'i las kyi rnam pa dang / mi 'gyod pa'i rnam pa dang / khyad par du 'gro ba'i rnam pa dang / sangs rgyas kyi chos thams cad 'thob pa'i rnam
119a6(mdo sde): pa ste/ de dag ni byang chub sems dpa' rnams kyi thos pa rnam pa brgyad cu rtsa bzhi zhes bya'o/ /btsun pa shA ra dwa ti'i bu de la byang chub sems dpa' rnams kyi tshul bzhin yid la byed pa la 'jug pa ni sum cu rtsa
119a7(mdo sde): gnyis te/ sum cu rtsa gnyis gang zhe na/ 'di lta ste/ zhi gnas kyi gnas la 'jug pa dang / lhag mthong la rnam par dpyod pa'i 'jug pa dang / sems las su rung ba'i 'jug pa dang / lus dben pa la 'jug pa dang /
119a8(mdo sde): sems dben pa la 'jug pa dang / rten cing 'brel bar 'byung ba la 'jug pa dang / bden pa'i rjes su 'thun pa la 'jug pa dang chad pa med pa la 'jug pa dang / rtag pa med pa la 'jug pa dang / rgyu dang rkyen la
119b1(mdo sde): 'jug pa dang / bdag med pa dang / sems can med pa dang / srog med pa dang / gang zag med pa la 'jug pa dang / 'ong ba dang / 'gro ba dang / gnas med pa la 'jug pa dang / mi 'pho zhing rgyu dang 'bras bu
119b2(mdo sde): chud mi za ba la 'jug pa dang / stong pa nyid dang / mtshan ma med pa dang / smon pa med pa la 'dris par byed pa la 'jug pa dang / stong pa nyid dang / mtshan ma med pa dang / smon pa med pa la mngon sum du mi byed
119b3(mdo sde): pa la 'jug pa dang / bsam gtan dang / ting nge 'dzin dang / snyoms par 'jug pa skyed pa'i tshul la 'jug pa dang / bsam gtan dang / ting nge 'dzin la snyoms par 'jug pa'i dbang gis mi skye ba la 'jug pa
119b4(mdo sde): dang / mngon par shes pa'i ye shes la 'jug pa dang / zag pa zad pa'i ye shes mngon sum du byed pa ma yin pa la 'jug pa dang / nang du rtog pa la 'jug pa dang / nges par gyur par mi 'jug pa la 'jug
119b5(mdo sde): pa dang / 'dus byas kyi skyon yongs su 'jal ba la 'jug pa dang / 'dus ma byas kyi chos mngon sum du mi byed par 'jug pa dang / sems can thams cad la bdag med par so sor rtog pa la 'jug
119b6(mdo sde): pa dang / snying rje chen po mi gtong ba la 'jug pa dang / skye ba thams cad 'jig par lta ba la 'jug pa dang / rtag tu bsams bzhin du shes pas srid pa thams cad yongs su 'dzin par 'jug pa dang /
119b7(mdo sde): yid byung zhing 'dod chags dang bral ba'i 'jug pa dang / 'dod chags dang bral ba'i chos kyang mngon sum du mi byed par 'jug pa dang / 'dod pa'i dga' ba'i yon tan yal bar 'dor ba la 'jug pa dang /
119b8(mdo sde): chos kyi dga' ba mi gtong ba la 'jug pa dang / spros pa dang rnam par rtog pa thams cad spong ba la 'jug pa dang / thabs mkhas pa'i spros pa dang / rnam par rtog pa mi spong bar 'jug pa ste/ btsun pa
120a1(mdo sde): shA ra dwa ti'i bu de dag ni/ byang chub sems dpa' rnams kyi tshul bzhin yid la byed pa la 'jug pa sum cu rtsa gnyis shes bya'o/ /btsun pa shA ra dwa ti'i bu gzhan yang tshul bzhin zhes bya ba
120a2(mdo sde): de ni rigs pa'i tshig go/ /de ni tshul gyi tshig go/ /de ni sgo'i tshig go/ /de ni kha'i tshig go/ /de ni rgyu'i tshig go/ /de ni rkyen gyi tshig go/ /de ni mi 'gag pa'i tshig go/ /de ni mi 'gal ba'i tshig go/ /de ni btang snyoms
120a3(mdo sde): kyi tshig go/ /de ni len pa med pa'i tshig go/ /de ni dor ba med pa'i tshig go/ / de ni rten pa med pa'i tshig go/ /de ni mi gnas pa'i tshig go/ /de ni ma g.yos pa'i tshig go/ /de ni rnam par ma g.yos pa'i tshig go/ /de ni sgro
120a4(mdo sde): btags pa med pa'i tshig go/ /de ni mnyam pa nyid kyi tshig go/ /de ni mi mnyam pa med pa'i tshig go/ /de ni bden pa'i tshig go/ /de ni yang dag pa'i tshig go/ /de ni mi 'gyur ba'i tshig go/ /de ni phyir bya ba med pa'i tshig go/ /
120a5(mdo sde): de ni zhi ba'i tshig go/ /de ni rab tu zhi ba'i tshig go/ /de ni nye bar zhi ba'i tshig go/ /de ni spros pa med pa'i tshig go/ /de ni bdeg pa med pa'i tshig go/ /de ni gzhag pa med pa'i tshig go/ /de ni ma tshang ba med pa'i
120a6(mdo sde): tshig go/ /de ni lhag pa med pa'i tshig go/ /de ni phyir dbyung du med pa'i tshig go/ /de ni gnyen po med pa'i tshig go/ /de ni dam pa'i tshig go/ /de ni de kho na'i tshig go/ /de ni de bzhin nyid kyi tshig go/ /de ni ma nor
120a7(mdo sde): ba de bzhin nyid kyi tshig go/ /de ni gzhan ma yin pa de bzhin nyid kyi tshig go/ /de ni ji lta ba bzhin gyi tshig go/ /de ni chud mi za ba'i tshig go/ /de ni yang dag pa'i mtha'i tshig go/ /de ni dus gsum mnyam pa nyid
120a8(mdo sde): kyi tshig go/ /de ni dus gsum yongs su ma chad pa'i tshig go/ /de ni gzugs la rnam par shes pa mi gnas pa'i tshig go/ /de ni tshor ba dang / 'du shes dang / 'du byed dang / rnam par shes pa la rnam par shes pa
120b1(mdo sde): mi gnas pa'i tshig go/ /de ni sa'i khams la rnam par shes pa mi gnas pa'i tshig go/ /de bzhin du de ni chu'i khams dang / me'i khams dang / rlung gi khams la rnam par shes pa mi gnas pa'i tshig go/ /de ni
120b2(mdo sde): mig dang gzugs dang / mig gi rnam par shes pa'i khams la mi gnas pa'i tshig go/ /de bzhin du de ni rna ba dang / sgra dang / rna ba'i rnam par shes pa'i khams dang / sna dang / dri dang / sna'i rnam par shes pa'i
120b3(mdo sde): khams dang / lce dang / ro dang / lce'i rnam par shes pa'i khams dang / lus dang / reg bya dang / lus kyi rnam par shes pa'i khams dang / yid dang / chos dang / yid kyi rnam par shes pa'i khams la mi
120b4(mdo sde): gnas pa'i tshig go/ /de ni don la rton pa'i tshig go/ /de ni chos la rton pa'i tshig go/ de ni ye shes la rton pa'i tshig go/ /de ni nges pa'i don gyi mdo sde la rton pa'i tshig go/ /btsun pa shA ra dwa ti'i bu gzhan
120b5(mdo sde): yang tshul bzhin zhes bya ba de ni chos thams cad do/ /de ci'i phyir zhe na/ ji ltar bdag la bdag med pa de bzhin du/ chos thams cad rigs pas mthong zhing / ji ltar sems can la bdag med pa de
120b6(mdo sde): bzhin du chos thams cad rigs pas mthong na/ de ltar mthong ba na tshul bzhin mthong ba'o/ /'khor ba'i khams kyi tshul bzhin gang yin pa mya ngan las 'das pa'i dbyings kyi tshul bzhin yang de yin ni zhes
120b7(mdo sde): gang gis de ltar mtshungs shing bye brag med par mthong ba de ni tshul bzhin rab tu sbyor ba zhes bya'o/ /gang gis kun nas nyon mongs pa'i rang bzhin dang / rnam par byang ba'i rang bzhin mtshungs shing bye brag med
120b8(mdo sde): par mthong ba de ni/ tshul bzhin rab tu sbyor ba zhes bya'o/ /gang rigs pa dang / mi rigs par mi sems pa de ni tshul bzhin rab tu sbyor ba yin te/ btsun pa shA ra dwa ti'i bu mdor na/ byang chub sems
121a1(mdo sde): dpa'i tshul bzhin sbyor ba ji snyed pa de dag thams cad kyi gnas ni sems can no/ /de sems can gyi gnas kyang mi spong la/ chos kyi gnas kyang 'khrugs par mi byed de/ de ni byang chub sems dpa'i tshul
121a2(mdo sde): bzhin la 'jug pa'i sbyor ba zhes bya'o/ /btsun pa shA ra dwa ti'i bu de ltar de'i chos kyi rnam pa dang / thos pa'i rnam pa dang / tshul bzhin la 'jug pa'i sbyor ba'i rgyu 'thun pa de ni shes rab ces bya'o/ /de la shes rab ni
121a3(mdo sde): 'grogs pa bcu drug dang lhan cig mi gnas te/ bcu drug po dag gang zhe na/ 'di lta ste/ ma rig pa'i 'grogs pa dang lhan cig mi gnas so/ /de bzhin du 'du byed dang / rnam par shes pa dang / ming dang gzugs
121a4(mdo sde): dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi'i 'grogs pa dang lhan cig mi gnas so/ /ma rig pa 'gog pa'i 'grogs pa dang lhan cig mi
121a5(mdo sde): gnas so/ /de bzhin du 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi 'gog pa'i 'grogs
121a6(mdo sde): pa dang / lhan cig mi gnas so/ /'jig tshogs la lta ba'i 'grogs pa dang / lhan cig mi gnas pa nas/ 'jig tshogs la lta ba'i rtsa ba las byung bar lta bar gyur pa drug bcu rtsa gnyis po'i bar dag gi
121a7(mdo sde): 'grogs pa dang / lhan cig mi gnas so/ /mtho dman gyi 'grogs pa dang lhan cig mi gnas pa nas/ 'jig rten gyi chos rnyed pa dang / ma rnyed pa dang / snyan pa dang / mi snyan pa dang / dmad pa dang / bstod pa dang /
121a8(mdo sde): bde ba dang / sdug bsngal gyi bar gyi 'grogs pa dang / lhan cig mi gnas so/ /khro ba dang / khon du 'dzin pa dang / 'chab pa dang / yongs su gdung ba dang / phrag dog dang / ser sna dang / sgyu dang /
121b1(mdo sde): g.yo dang / ngo tsha med pa dang / khrel med pa khengs pa dang / rtsod pa dang / rgyags pa dang / bag med pa dang / nga rgyal dang / lhag pa'i nga rgyal dang / nga rgyal las kyang nga rgyal dang / nga'o snyam
121b2(mdo sde): pa'i nga rgyal dang / chung zad snyam pa'i nga rgyal dang / mngon pa'i nga rgyal dang / logs pa'i nga rgyal rnams kyi 'grogs pa dang / lhan cig mi gnas pa nas nye ba'i nyon mongs pa thams cad kyi bar gyi 'grog
121b3(mdo sde): pa dang lhan cig mi gnas so/ /'dod chags dang / zhe sdang dang / gti mug gi kun nas ldang ba phra mo dang / sbom po dang / chung ngu dang / 'bring dang / chen po'i 'grogs pa dang / lhan cig mi gnas pa nas
121b4(mdo sde): nyon mongs pa'i kun nas ldang ba thams cad kyi bar gyi 'grogs pa dang lhan cig mi gnas so/ /gti mug gi mun pa dang / rab rib kyi ling tog dang / sgrib pa dang / chod pa'i 'grogs pa dang lhan
121b5(mdo sde): cig mi gnas pa nas/ nyams par 'gyur ba'i cha dang 'thun pa'i chos kun nas ldang ba thams cad kyi bar gyi 'grogs pa dang lhan cig mi gnas so/ /'dod pa dang / thab mo'i rnyog pa dang / phung po dang / nyon
121b6(mdo sde): mongs pa dang / 'chi bdag dang / lha'i bu'i bdud rnams dang / lhan cig mi gnas pa nas bdud kyi las thams cad kyi bar dang lhan cig mi gnas so/ /bdag dang / sems can dang / srog dang / gso ba
121b7(mdo sde): dang / skyes bu dang / gang zag dang / shed las skyes dang / shed bur 'dzin pa la mngon par zhen pa dang lhan cig mi gnas pa nas 'dzin pa la mngon par zhen pa thams cad kyi bar dang lhan cig mi gnas
121b8(mdo sde): so/ /las kyi sgrib pa dang / chos kyi sgrib pa dang / nyon mongs pa'i sgrib pa dang / lta ba'i sgrib pa dang / 'gro ba'i sgrib pa dang / rnam par smin pa'i sgrib pa dang / shes pa'i sgrib pa dang / lhan cig mi gnas
122a1(mdo sde): pa nas bag chags dang / mtshams sbyor ba thams cad kyi bar dang / lhan cig mi gnas so/ /rtog pa dang / rnam par rtog pa dang / yongs su rtog pa dang / mtshan ma dang / dmigs pa dang /
122a2(mdo sde): mthong ba dang / thos pa dang / bye brag med pa dang / rnam par rig pa rnams dang / lhan cig mi gnas pa nas mdud pa dang / sgro btags pa thams cad kyi bar dang lhan cig mi gnas so/ /bdag dang rtag pa dang /
122a3(mdo sde): gtsang ba dang / bde ba'i 'grogs pa dang lhan cig mi gnas pa nas/ phyin ci log thams cad kyi bar dang lhan cig mi gnas so/ /sems can gyi sems kyi spyod pa brgyad khri bzhi stong dang lhan cig mi gnas pa
122a4(mdo sde): nas/ chos kyi phung po brgyad khri bzhi stong gi bar dang lhan cig mi gnas so/ /ser sna dang / gtong ba dang / 'chal pa'i tshul khrims dang / tshul khrims dang / gnod sems dang / bzod pa dang / le lo dang / brtson 'grus
122a5(mdo sde): dang / rnam par g.yeng ba dang / bsam gtan dang / 'chal pa'i shes rab dang lhan cig mi gnas pa nas/ pha rol tu phyin pa'i phyogs dang mi mthun pa'i phyogs sems pa dang lhan cig mi gnas so/ /nges pa dang /
122a6(mdo sde): ma nges pa dang / yang dag pa dang / log pa dang / dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med pa dang / 'dus byas dang / 'dus ma byas
122a7(mdo sde): dang / 'jig rten pa dang / 'jig rten las 'das pa dang / bzang po dang / ngan pa dang / kun nas nyon mongs pa dang / rnam par byang ba dang / 'khor ba dang / mya ngan las 'das pa dang / lhan cig mi gnas pa nas/ chos
122a8(mdo sde): thams cad kyi mi mthun pa'i phyogs dang / gnyen po'i bar dang lhan cig mi gnas so/ /theg pa tha dad pa dang / sems can tha dad pa dang / zhing tha dad pa dang / sangs rgyas tha dad pa dang / chos tha dad pa dang / dge
122b1(mdo sde): 'dun tha dad pa dang lhan cig mi gnas pa nas/ tha dad pa thams cad kyi bar dang lhan cig mi gnas so/ /mi shes pa dang / shes pa dang / rnam par shes pa dang / kun rdzob dang / don dam pa dang / lhan cig mi
122b2(mdo sde): gnas pa nas/ mtshan ma yid la byed pa thams cad kyi bar dang lhan cig mi gnas so/ /shes rab ni gang rgyu ba med pa/ lus med pa/ mtshan nyid med pa/ mtshan ma med pa/ 'dus ma byas pa ste/
122b3(mdo sde): de ni mtshan ma dang / yid la byed pa thams cad dang / sems dang / yid dang / rnam par shes pa dang / gnas dang / ming dang / mtshan ma dang / gcig pa dang / tha dad pa dang lhan cig mi gnas te/ btsun pa shA
122b4(mdo sde): ra dwa ti'i bu shes rab ni 'grogs pa bcu drug po de dag dang lhan cig mi gnas so/ / // bam po bzhi pa/ de la shes rab kyi yul gang zhe na/ 'di lta ste/ chos brgyad la mkhas pa'o/ /de la chos brgyad
122b5(mdo sde): la mkhas pa gang zhe na/ 'di lta ste/ phung po la mkhas pa dang / khams la mkhas pa dang / skye mched la mkhas pa dang / bden pa la mkhas pa dang / rten cing 'brel bar 'byung ba la mkhas
122b6(mdo sde): pa dang / dus gsum la mkhas pa dang / theg pa thams cad la mkhas pa dang / chos thams cad la mkhas pa'o/ /de la byang chub sems dpa'i phung po la mkhas pa gang zhe na/ gang 'di phung po
122b7(mdo sde): rnams kyi dper bya bar bstan pa ste/ dbu ba rdos pa bstan pa dang / chu'i chu bur bstan pa dang / smig rgyu bstan pa dang / chu shing gi sdong po bstan pa dang / sgyu ma bstan pa dang / rmi lam bstan pa dang /
122b8(mdo sde): brag cha bstan pa dang / mig yor bstan pa dang / gzugs brnyan bstan pa dang / sprul pa bstan pa'o/ /de ci'i phyir zhe na/ gzugs ni dbu ba rdos pa lta bu ste/ dbu ba rdos pa lta bu ni bdag ma yin/ sems can ma
123a1(mdo sde): yin/ srog ma yin/ gso ba ma yin/ skyes bu ma yin/ gang zag ma yin no/ /dbu ba rdos pa'i rang bzhin gang yin pa gzugs kyi rang bzhin yang de yin te/ gang 'di la mkhas pa de ni phung po la
123a2(mdo sde): mkhas pa zhes bya'o/ /tshor ba ni chu'i chu bur lta bu'o/ /'du shes ni smig rgyu lta bu'o/ /'du byed rnams ni chu shing lta bu'o/ /rnam par shes pa ni sgyu ma lta bu ste/ sgyu ma yang bdag ma yin/ sems can
123a3(mdo sde): ma yin/ srog ma yin/ gso ba ma yin/ skyes bu ma yin/ gang zag ma yin no/ /sgyu ma'i rang bzhin gang yin pa rnam par shes pa'i rang bzhin yang de yin te/ gang 'di la mkhas pa de ni byang chub sems dpa'i
123a4(mdo sde): phung po la mkhas pa zhes bya'o/ /phung po rnams ni rmi lam lta bu ste/ rmi lam yang bdag ma yin/ sems can ma yin/ srog ma yin/ gso ba ma yin/ skyes bu ma yin/ gang zag ma yin no/ /rmi lam gyi rang bzhin
123a5(mdo sde): gang yin pa phung po rnams kyi rang bzhin yang de yin te/ gang 'di la mkhas pa de ni/ byang chub sems dpa'i phung po la mkhas pa zhes bya'o/ /phung po rnams ni brag cha lta bu ste/ brag cha ni bdag ma yin/ sems can
123a6(mdo sde): ma yin/ srog ma yin/ gso ba ma yin/ skyes bu ma yin/ gang zag ma yin no/ /brag cha'i rang bzhin gang yin pa phung po rnams kyi rang bzhin yang de yin te/ gang 'di la mkhas pa de ni/ byang chub sems dpa'i phung
123a7(mdo sde): po la mkhas pa zhes bya'o/ /phung po rnams ni mig yor lta bu ste/ mig yor kyang bdag ma yin/ sems can ma yin/ srog ma yin/ gso ba ma yin/ skyes bu ma yin/ gang zag ma yin no/ /mig yor gyi rang
123a8(mdo sde): bzhin gang yin pa phung po rnams kyi rang bzhin yang de yin te/ gang 'di la mkhas pa 'di ni byang chub sems dpa'i phung po la mkhas pa zhes bya'o/ /phung po rnams ni gzugs brnyan lta bu ste/ gzugs
123b1(mdo sde): brnyan ni bdag ma yin/ sems can ma yin/ srog ma yin/ gso ba ma yin/ skyes bu ma yin/ gang zag ma yin no/ /gzugs brnyan gyi rang bzhin gang yin pa phung po rnams kyi rang bzhin yang de yin te/
123b2(mdo sde): gang 'di la mkhas pa de ni byang chub sems dpa'i phung po la mkhas pa zhes bya'o/ /phung po rnams ni sprul pa lta bu ste/ sprul pa ni bdag ma yin/ sems can ma yin/ srog ma yin/ gso ba ma yin/ skyes
123b3(mdo sde): bu ma yin/ gang zag ma yin no/ /sprul pa'i rang bzhin gang yin pa phung po rnams kyi rang bzhin yang de yin te/ gang 'di la mkhas pa de ni byang chub sems dpa'i phung po la mkhas pa zhes bya'o/ /phung po zhes bya ba de ni
123b4(mdo sde): ga 'jig rten te/ 'jig rten kyang 'jig pa'i mtshan nyid do/ /'jig rten gyi rang bzhin gang yin pa de rang bzhin gyis mi rtag pa'o/ /rang bzhin gyis sdug bsngal ba'o/ /rang bzhin gyis stong pa'o/ /rang bzhin gyis
123b5(mdo sde): bdag med pa'o/ /rang bzhin gyis zhi ba ste/ gang 'di la mkhas pa de ni byang chub sems dpa'i phung po la mkhas pa zhes bya'o/ /de la byang chub sems dpa'i khams la mkhas pa gang zhe na gang chos kyi dbyings la
123b6(mdo sde): 'jug pa'i ye shes so/ /chos kyi dbyings ni sa'i khams yin mod kyi/ chos kyi dbyings sra ba'i mtshan nyid ni ma yin no/ /chos kyi dbyings chu'i khams yin mod kyi/ chos kyi dbyings rlan pa'i mtshan nyid ni ma yin no/ /
123b7(mdo sde): chos kyi dbyings me'i khams yin mod kyi/ chos kyi dbyings yongs su smin par byed pa'i mtshan nyid ni ma yin no/ /chos kyi dbyings rlung gi khams yin mod kyi/ chos kyi dbyings g.yo ba'i mtshan nyid ni ma
123b8(mdo sde): yin no/ /chos kyi dbyings mig gi khams yin mod kyi/ chos kyi dbyings lta ba'i mtshan nyid ni ma yin no/ /chos kyi dbyings rna ba'i khams yin mod kyi/ chos kyi dbyings nyan pa'i mtshan nyid ni ma yin no/ /
124a1(mdo sde): chos kyi dbyings sna'i khams yin mod kyi/ chos kyi dbyings snom pa'i mtshan nyid ni ma yin no/ /chos kyi dbyings lce'i khams yin mod kyi/ chos kyi dbyings myong bar byed pa'i mtshan nyid ni ma yin no/ /
124a2(mdo sde): chos kyi dbyings lus kyi khams yin mod kyi/ chos kyi dbyings nom pa'i mtshan nyid ni ma yin no/ /chos kyi dbyings yid kyi khams yin mod kyi/ chos kyi dbyings rnam par rig pa'i mtshan nyid ni ma
124a3(mdo sde): yin no/ /chos kyi dbyings mig gi rnam par shes pa'i khams yin mod kyi/ chos kyi dbyings gzugs so sor rnam par rig pa'i mtshan nyid ni ma yin no/ /chos kyi dbyings rna ba'i rnam par shes pa'i
124a4(mdo sde): khams yin mod kyi/ chos kyi dbyings sgra so sor rnam par rig pa'i mtshan nyid ni ma yin no/ /chos kyi dbyings sna'i rnam par shes pa'i khams yin mod kyi/ chos kyi dbyings dri so sor rnam par rig
124a5(mdo sde): pa'i mtshan nyid ni ma yin no/ /chos kyi dbyings lce'i rnam par shes pa'i khams yin mod kyi/ chos kyi dbyings ro so sor rnam par rig pa'i mtshan nyid ni ma yin no/ /chos kyi dbyings lus kyi rnam par
124a6(mdo sde): shes pa'i khams yin mod kyi/ chos kyi dbyings reg bya so sor rnam par rig pa'i mtshan nyid ni ma yin no/ /chos kyi dbyings yid kyi rnam par shes pa'i khams yin mod kyi/ chos kyi dbyings chos
124a7(mdo sde): so sor rnam par rig pa'i mtshan nyid ni ma yin no/ /chos kyi dbyings gzugs kyi khams yin mod kyi/ chos kyi dbyings mig gi rnam par shes pas rnam par rig par bya ba'i mtshan nyid ni ma yin no/ /
124a8(mdo sde): chos kyi dbyings sgra'i khams yin mod kyi/ chos kyi dbyings rna ba'i rnam par shes pas rnam par rig par bya ba'i mtshan nyid ni ma yin no/ /chos kyi dbyings dri'i khams yin mod kyi/ chos kyi dbyings sna'i rnam par shes
124b1(mdo sde): pas rnam par rig par bya ba'i mtshan nyid ni ma yin no/ /chos kyi dbyings ro'i khams yin mod kyi/ chos kyi dbyings lce'i rnam par shes pas rnam par rig par bya ba'i mtshan nyid ni ma yin no/ /chos kyi
124b2(mdo sde): dbyings reg bya'i khams yin mod kyi/ chos kyi dbyings lus kyi rnam par shes pas rnam par rig par bya ba'i mtshan nyid ni ma yin no/ /chos kyi dbyings chos kyi khams yin mod kyi/ chos kyi dbyings yid kyi
124b3(mdo sde): rnam par shes pas rnam par rig par bya ba'i mtshan nyid ni ma yin no/ /chos kyi dbyings gzugs kyi khams yin mod kyi/ chos kyi dbyings gzugs su rnam par rig pa'i mtshan nyid ni ma yin no/ /chos kyi dbyings
124b4(mdo sde): sgra'i khams yin mod kyi/ chos kyi dbyings sgrar rnam par rig pa'i mtshan nyid ni ma yin no/ /chos kyi dbyings dri'i khams yin mod kyi/ chos kyi dbyings drir rnam par rig pa'i mtshan nyid ni ma yin no/ /chos kyi
124b5(mdo sde): dbyings ro'i khams yin mod kyi/ chos kyi dbyings ror rnam par rig pa'i mtshan nyid ni ma yin no/ /chos kyi dbyings reg bya'i khams yin mod kyi/ chos kyi dbyings reg byar rnam par rig pa'i mtshan nyid
124b6(mdo sde): ni ma yin no/ /chos kyi dbyings chos kyi khams yin mod kyi/ chos kyi dbying chos su rnam par rig pa'i mtshan nyid ni ma yin no/ /chos kyi dbyings dang / bdag gi khams de ni mtshungs so/ /chos kyi dbyings dang /
124b7(mdo sde): 'dod pa'i khams dang / gzugs kyi khams dang / gzugs med pa'i khams de ni mtshungs so/ /chos kyi dbyings dang / 'khor ba'i khams dang / mya ngan las 'das pa'i dbyings de ni mtshungs so/ /chos kyi dbyings
124b8(mdo sde): dang / sems can gyi khams dang / nam mkha'i khams dang / chos thams cad kyi khams de ni mtshungs so/ /de ci'i phyir de mtshungs she na/ stong pa nyid du mtshungs pas na de ni mtshungs so/ /mtshan ma med par
125a1(mdo sde): mtshungs pa dang / smon pa med par mtshungs pa dang / mngon par 'du mi byed par mtshungs pa dang / skye ba med par mtshungs pa dang / 'byung ba med par mtshungs pa dang / dngos po med par mtshungs pa dang /
125a2(mdo sde): chos thams cad tha dad pa med par mtshungs pa dang / sgrib pa med par mtshungs pa dang / nam mkha'i khams su mtshungs pa dang / mya ngan las 'das pa'i dbyings su mtshungs pa dang / de dag mtshungs
125a3(mdo sde): pa'o/ /'dus byas kyi khams la 'jug pa dang / 'dus ma byas kyi khams la 'jug pa tshad med de/ gang bstan pa de la chos kyi dbyings kyi tshul gyi sgo nas 'jug pa 'di ni byang chub sems dpa'i khams
125a4(mdo sde): la mkhas pa zhes bya'o/ /de la byang chub sems dpa'i skye mched la mkhas pa gang zhe na/ chos kyi skye mched la 'jug pa'i ye shes te/ chos kyi skye mched ni mig gi skye mched yin mod kyi/ chos kyi
125a5(mdo sde): skye mched lta ba'i mtshan nyid ni ma yin no/ /chos kyi skye mched rna ba'i skye mched yin mod kyi/ chos kyi skye mched nyan pa'i mtshan nyid ni ma yin no/ /chos kyi skye mched sna'i skye mched yin mod kyi/ chos kyi skye
125a6(mdo sde): mched mnom pa'i mtshan nyid ni ma yin no/ /chos kyi skye mched lce'i skye mched yin mod kyi/ chos kyi skye mched myang ba'i mtshan nyid ni ma yin no/ /chos kyi skye mched lus kyi skye mched yin mod kyi/ chos kyi skye
125a7(mdo sde): mched nom pa'i mtshan nyid ni ma yin no/ /chos kyi skye mched yid kyi skye mched yin mod kyi/ chos kyi skye mched chos rnam par rig pa'i mtshan nyid ni ma yin no/ /chos kyi skye mched gzugs kyi skye mched yin
125a8(mdo sde): mod kyi/ chos kyi skye mched mig gi rnam par shes pas rnam par rig par bya ba'i mtshan nyid ni ma yin no/ /chos kyi skye mched sgra'i skye mched yin mod kyi/ chos kyi skye mched rna ba'i rnam par shes pa
125b1(mdo sde): pas rnam par rig par bya ba'i mtshan nyid ni ma yin no/ /chos kyi skye mched dri'i skye mched yin mod kyi/ chos kyi skye mched sna'i rnam par shes pas rnam par rig par bya ba'i mtshan nyid ni ma yin no/ /
125b2(mdo sde): chos kyi skye mched ro'i skye mched yin mod kyi/ chos kyi skye mched lce'i rnam par shes pas rnam par rig par bya ba'i mtshan nyid ni ma yin no/ /chos kyi skye mched reg bya'i skye mched yin mod kyi/
125b3(mdo sde): chos kyi skye mched lus kyi rnam par shes pas rnam par rig par bya ba'i mtshan nyid ni ma yin no/ /chos kyi skye mched chos kyi skye mched yin mod kyi/ chos kyi skye mched yid kyi rnam par shes pas
125b4(mdo sde): rnam par rig par bya ba'i mtshan nyid ni ma yin te/ 'di ni byang chub sems dpa'i skye mched la mkhas pa zhes bya'o/ /gzhan yang skye mched la mkhas pa ni/ mig gi skye mched ni/ bdag dang bdag gis stong ngo /
125b5(mdo sde): de bzhin du rna ba'i skye mched dang / sna'i skye mched dang / lce'i skye mched dang / lus kyi skye mched dang / yid kyi skye mched dang / gzugs kyi skye mched dang / sgra'i skye mched dang / dri'i skye mched dang / ro'i skye mched dang /
125b6(mdo sde): reg bya'i skye mched dang / chos kyi skye mched/ kyang bdag dang bdag gis stong ngo / /bcom ldan 'das kyis ji skad du/ mig ni bdag dang / bdag gis stong ste/ 'di ni de'i rang bzhin no/ /de bzhin du rna ba dang /
125b7(mdo sde): sna dang / lce dang / lus dang / yid ni bdag dang / bdag gis stong ste/ 'di ni de'i rang bzhin no/ /de bzhin du gzugs dang / sgra dang / dri dang / ro dang / reg dang / chos rnams ni bdag dang / bdag gis stong ste/ 'di ni de'i rang bzhin
125b8(mdo sde): no zhes gsungs pa'o/ /'di ltar gang skye mched rnams 'bri bar mi byed cing / dge ba'i chos kyang mi sogs/ mi dge ba'i chos kyang 'bri bar mi byed la/ dge ba dang / mi dge ba la 'du shes gnyis su mi 'gyur ba 'di ni/
126a1(mdo sde): byang chub sems dpa'i skye mched la mkhas pa'o/ /mig gi skye mched kyi 'dod chags kyi gnas dang / rten ni gzugs kyi skye mched de/ gang mig gzugs la 'dod chags dang bral bar mthong la
126a2(mdo sde): 'dod chags dang bral ba'i chos kyang mngon sum du mi byed pa 'di ni/ byang chub sems dpa'i skye mched la mkhas pa zhes bya'o/ /de bzhin du rna ba'i skye mched kyi sgra'i skye mched dang / sna'i skye mched kyi dri'i skye
126a3(mdo sde): mched dang / lce'i skye mched kyi ro'i skye mched dang / lus kyi skye mched kyi reg bya'i skye mched dang / yid kyi skye mched kyi 'dod chags gnas dang / rten ni chos kyi skye mched de/ gang yid chos las 'dod chags dang bral
126a4(mdo sde): bar mthong la/ 'dod chags dang bral ba'i chos kyang mngon sum du mi byed pa 'di ni byang chub sems dpa'i skye mched la mkhas pa zhes bya'o/ /skye mched ces bya ba ni/ 'phags pa'i skye mched dang /
126a5(mdo sde): 'phags pa ma yin pa'i skye mched do/ /de la 'phags pa'i skye mched ni gang lam yang dag par bsgrub pa'o/ /'phags pa ma yin pa'i skye mched ni gang lam dang mi 'thun pa'o/ /de la byang chub sems dpa' lam
126a6(mdo sde): la gnas nas lam dang mi 'thun pa la spyod pa'i sems can rnams la snying rje chen po skyed cing / lam gyi skye mched kyang mi 'dor ba 'di ni byang chub sems dpa'i skye mched la mkhas pa zhes bya'o/ /de la byang
126a7(mdo sde): chub sems dpa'i bden pa la mkhas pa gang zhe na/ 'jug pa bzhi ni/ byang chub sems dpa'i bden pa la mkhas pa yin te/ 'jug pa bzhi gang zhe na/ gang 'di sdug bsngal shes pa dang / kun 'byung ba shes
126a8(mdo sde): pa dang / 'gog pa shes pa dang / lam shes pa'o/ /de la sdug bsngal shes pa zhes bya ba ni gang phung po rnams ni mi skye bar shes pa'o/ /kun 'byung ba shes pa zhes bya ba ni/ gang sred pa legs par 'joms
126b1(mdo sde): pa'i shes pa'o/ /'gog pa shes pa zhes bya ba ni ma rig pa dang / bag la nyal ba rnams mi 'byung ba'o/ /lam shes pa zhes bya ba ni mnyam pa nyid du gyur pa'i chos thams cad la sgro mi 'dogs pa ste/ de ni byang
126b2(mdo sde): chub sems dpa'i bden pa shes pa'o/ /de la byang chub sems dpa'i 'phags pa'i bden pa bzhi po de dag la de lta bus shes rab dang ye shes kyis rab tu shes kyang sems can la blta ba'i phyir
126b3(mdo sde): mngon sum du mi byed cing / sems can rnams kyang yongs su smin par byed de/ 'di ni byang chub sems dpa'i bden pa la mkhas pa zhes bya'o/ /gzhan yang byang chub sems dpa'i bden pa rnam pa gsum ste/
126b4(mdo sde): gsum gang zhe na/ gang 'di kun rdzob kyi bden pa dang / don dam pa'i bden pa dang / mtshan nyid kyi bden pa'i/ /de la kun rdzob kyi bden pa gang zhe na/ 'jig rten gyi tha snyad dang / yi ge dang / sgra dang / brdas bstan pa
126b5(mdo sde): ji snyed pa'o/ /don dam pa'i bden pa ni/ gang la sems kyi rgyu ba med pa ste/ yi ge lta ci smos/ mtshan nyid kyi bden pa ni/ gang 'di mtshan nyid thams cad mtshan nyid gcig pa ste/ mtshan nyid gcig po yang mtshan
126b6(mdo sde): nyid med pa'o/ /de la byang chub sems dpa'i kun rdzob kyi bden pa bstan pas kyang yongs su mi skyo/ don dam pa'i bden pa mngon sum du byed par yang mi ltung / mtshan nyid kyi bden pas/ bden pa gcig tu rtogs kyang /
126b7(mdo sde): sems can rnams kyang yongs su smin par byed de/ 'di ni byang chub sems dpa'i bden pa la mkhas pa zhes bya'o/ /gzhan yang bden pa rnam pa gnyis te/ rnam pa gnyis po gang zhe na/ gang 'di tha snyad kyi bden
126b8(mdo sde): pa dang / don dam pa'i bden pa'o/ /de la tha snyad kyi bden pa ni/ dus su bden par smra ba ste gang 'di sdug bsngal gyi bden pa dang / kun 'byung ba'i bden pa dang / 'gog pa'i bden pa dang / lam gyi bden pa dang / 'jig rten
127a1(mdo sde): gyi tha snyad kyi bden pa dang / yi ge dang / sgra dang / brdas bstan pa ji snyed pa'o/ /don dam pa'i bden pa gang / 'di brjod pa med pa'i chos can/ mya ngan las 'das pa ste/ de ci'i phyir zhe na/ rtag tu chos kyi de
127a2(mdo sde): bzhin nyid kyi phyir/ de'i rigs ni rtag pa'i phyir ro/ /de la byang chub sems dpa' tha snyed kyi bden pa bstan pas kyang yongs su mi skyo/ don dam pa'i bden pa mngon sum du byed par yang mi ltung la sems can rnams
127a3(mdo sde): kyang yongs su smin par byed de/ 'di ni byang chub sems dpa'i bden pa la mkhas pa zhes bya'i/ /gzhan yang bden pa ni gcig ste/ gnyis su med do/ /de la bden pa gcig ni gang 'di chos thams cad la sgro 'dogs pa
127a4(mdo sde): med cing sgro 'dogs lhung ba'i sems can rnams kyang bden pa la rab tu 'dzud pa'o/ /de la byang chub sems dpa'i sgro 'dogs pa'i bden pa bstan pas kyang mi skyo la/ sgro 'dogs pa med pa'i bden pa gcig bstan
127a5(mdo sde): pa yang mngon sum du mi byed cing / sems can rnams kyang yongs su smin par byed pa 'di ni byang chub sems dpa'i bden pa la mkhas pa zhes bya'o/ /gzhan yang phung po lnga ni sdug bsngal ba ste/ gang phung po lnga rnams
127a6(mdo sde): bsdug bsngal gyi mtshan nyid 'di ni sdug bsngal zhes bya'o/ /gang gis sdug bsngal gyi mtshan nyid de stong par rtogs pa 'di ni sdug bsngal la sdug bsngal du shes pa 'phags pa'i bden pa'o/ /gang phung po lnga'i
127a7(mdo sde): srid pa'i rgyu dang / lta ba'i rgyu bag la nyal ba 'di ni/ /kun 'byung ba zhes bya'o/ /gang gis sred pa'i rgyu dang / lta ba'i rgyu de dag mi len pa dang / sgro mi 'dogs pa dang / reg par mi byed pa 'di ni kun 'byung ba la kun
127a8(mdo sde): 'byung bar shes pa 'phags pa'i bden pa zhes bya'o/ /gang phung po lnga po dag shin tu zad de 'gags nas/ sngon gyi mthar mi 'byung ba dang / phyi ma'i mthar mi 'pho ba dang / da ltar byung bar phyin pa med pa 'di ni 'gog
127b1(mdo sde): pa 'phags pa'i bden pa ste/ de la gang gis de ltar shes pa 'di ni/ 'gog pa la 'gog par shes pa 'phags pa'i bden pa zhes bya'o/ /lam gang la brten te sdug bsngal shes pa dang / kun 'byung ba shes pa dang /
127b2(mdo sde): 'gog pa shes pa la rig cing gnyis su med pa'i ye shes su 'jug pa de ni sdug bsngal 'gog par 'gro ba'i lam 'phags pa'i bden pa zhes bya ste/ gang 'di la stong pa nyid du shes pa 'di ni lam la lam du shes
127b3(mdo sde): pa 'phags pa'i bden pa zhes bya'o/ /gang gis 'phags pa'i bden pa bzhi po 'di dag la de ltar ye shes kyis rtog cing / bden pa'i rtog pas mi rtog pa 'di ni byang chub sems dpa'i bden pa la mkhas pa zhes bya'o/ /
127b4(mdo sde): gzhan yang tshor ba thams cad sdug bsngal te 'di ni sdug bsngal zhes bya'o/ /tshor ba de la rnam par 'byed cing rig par shes pa 'di ni sdug bsngal la sdug bsngal du shes pa 'phags pa'i bden pa zhes bya'o/ /tshor ba
127b5(mdo sde): de rgyu gang gis kun 'byung ba 'di ni kun 'byung ba zhes bya ste/ gang gis rgyu de yang dag pa ji lta ba bzhin du rab tu shes pa 'di ni kun 'byung ba la kun 'byung ba 'phags pa'i bden pa zhes bya'o/ /gang tshor ba thams cad rgyun chad
127b6(mdo sde): de tshor ba med pa yang tshor zhing / tshor ba 'gog pa la yang rtog la sems can la lta ba'i phyir/ tshor ba 'gog pa mngon sum du yang mi byed pa 'di ni 'gog pa la 'gog par shes pa 'phags pa'i bden pa zhes bya'o/ /
127b7(mdo sde): tshor ba gang gis bsgrubs pa'i lam de ni gzings lta bu ste/ gang tshor ba 'dod pa de ni lam 'dod pa ma yin no/ /'di ni lam la lam du shes pa 'phags pa'i bden pa zhes bya'o/ /gang de ltar bden pa bzhi po 'thang 'di
127b8(mdo sde): mthong ba dang / rnam par dag pas mnyam par rtog pa 'di ni byang chub sems dpa'i bden pa la mkhas pa zhes bya'o/ /gzhan yang mdor na skye ba ni sdug bsngal ba ste 'di ni sdug bsngal zhes bya'o/ /gang mi skye ba la rtog pa'i
128a1(mdo sde): shes pa 'di ni sdug bsngal la sdug bsngal du shes pa 'phags pa'i bden pa zhes bya'o/ /srid pa'i rkyen gyis skye ba ste srid pa gang yin pa de kun 'byung ba'o/ /gang srid pa 'jig pa shes pa 'di ni kun 'byung ba la
128a2(mdo sde): kun 'byung bar shes pa 'phags pa'i bden pa zhes bya'o/ /skye ba thams cad skye ba med pa ste mi skye ba ni 'gog pa'o/ /gang ma skyes pa de la 'gog pa gang yang med de/ gang 'gog pa med par shes pa 'di ni zad pa'i 'gog
128a3(mdo sde): pa 'phags pa'i bden pa zhes bya'o/ /gang de ltar 'grang ba dang / 'jal ba dang / tshol ba dang / rtog pa dang / 'jug pa'i shes pa 'di ni lam la lam du shes pa 'phags pa'i bden pa zhes bya'o/ /gang bden pa'i shes pa 'di
128a4(mdo sde): la 'jug cing / bden pa'i shes pa la yang mi gnas pa 'di ni byang chub sems dpa'i bden pa la mkhas pa zhes bya'o/ /de la byang chub sems dpa'i rten cing 'brel par 'byung ba la mkhas pa gang zhe na/ 'di lta ste/ tshul
128a5(mdo sde): bzhin ma yin pa kun 'byung ba las ma rig pa kun 'byung ngo / /ma rig pa kun 'byung ba las 'du byed kun 'byung ngo / /'du byed kun 'byung ba las rnam par shes pa kun 'byung ngo / /rnam par shes pa kun 'byung ba las ming
128a6(mdo sde): dang gzugs kun 'byung ngo / /ming dang gzugs kun 'byung ba las skye mched drug kun 'byung ngo / /skye mched drug kun 'byung ba las reg pa kun 'byung ngo / /reg pa kun 'byung ba las tshor ba kun 'byung ngo / /tshor ba kun 'byung ba las sred
128a7(mdo sde): pa kun 'byung ngo / /sred pa kun 'byung ba las len pa kun 'byung ngo / /len pa kun 'byung ba las sred pa kun 'byung ngo / /srid pa kun 'byung ba las/ skye ba kun 'byung ngo / /skye ba kun 'byung ba las/ /rga shi dang / mya ngan dang /
128a8(mdo sde): smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung ste/ de ltar na sdug bsngal gyi phung po chen po 'ba' shig po 'di 'byung bar 'gyur ro/ /g.yo med pa/ byed pa med pa/ bdag po med pa/
128b1(mdo sde): yongs su 'dzin pa med pa'i chos ji ltar gnas pa bzhin 'byung ste/ gang 'di la shes pa 'di ni byang chub sems dpa'i rten cing 'brel par 'byung ba la mkhas pa zhes bya'o/ /gzhan yang gang dge ba'i rgyu las byung ba 'am/ mi dge ba'i
128b2(mdo sde): rgyu las byung ba 'am/ mi g.yo ba'i rgyu las byung ba 'am/ 'khor ba'i rgyu las byung ba 'am/ mya ngan las 'das pa'i rgyu las byung ba de dag thams cad/ byang chub sems dpas yang dag pa ji lta ba bzhin du rab tu shes te/
128b3(mdo sde): sems can gang dbang po'i rgyu las 'jug pa tshad mar byed pa de ni dbang po'i rgyu las byung zhing las kyi rgyu las byung ba ste/ 'bras bu'i rgyu las 'grub par byed do zhes zin pa dang / ma zin pa'i chos rnams la/ gang de ltar rgyu kun
128b4(mdo sde): 'byung ba las skye ba la mkhas pa 'di ni byang chub sems dpa'i rten cing 'brel par 'byung ba la mkhas pa zhes bya'o/ /gzhan yang rten cing 'brel par 'byung ba la mkhas pa ni tshul bzhin ma yin pa 'gags pas ma rig
128b5(mdo sde): pa 'gag / ma rig pa 'gags pas 'du byed 'gag /'du byed 'gags pas/ rnam par shes pa 'gag /rnam par shes pa 'gags pas/ ming dang gzugs 'gag /ming dang gzugs 'gags pas/ skye mched drug
128b6(mdo sde): 'gag / skye mched drug 'gags pas reg pa 'gag /reg pa 'gags pas/ tshor ba 'gag /tshor ba 'gags pas sred pa 'gag /sred pa 'gags pas len pa 'gag /len pa 'gags pas srid pa 'gag /srid
128b7(mdo sde): pa 'gags pas skye ba 'gag / skye ba 'gags pas rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams kyang 'gag par 'gyur te/ de ltar sdug bsngal
128b8(mdo sde): gyi phung po chen po 'ba' shig po 'gag par 'gyur ro/ /g.yo ba med pa/ byed pa med pa/ bdag po med pa/ yongs su 'dzin pa med pa'i chos ji ltar gnas pa bzhin du 'gog par 'gyur ro/ /gang 'di la mkhas pa
129a1(mdo sde): 'di ni byang chub sems dpa'i rten cing 'brel bar 'byung ba la mkhas pa zhes bya'o/ /gzhan yang chos thams cad ni rgyu la rag lus pa'o/ /rkyen la rag lus pa'o/ /tshogs pa la rag lus pa'o/ /chos
129a2(mdo sde): gang rgyu dang / rkyen dang / tshogs pa la rag lus pa de bdag la rag ma lus pa'o/ /sems can la rag ma lus pa'o/ /srog la rag ma lus pa'o/ /gang zag la rag ma lus pa'o/ /gang bdag la rag ma lus pa dang /
129a3(mdo sde): sems can la rag ma lus pa dang / srog la rag ma lus pa dang / gang zag la rag ma lus pa 'di na zhe 'am/ snga ma na zhe 'am/ gzhan na zhes bgrang ba ci yang med de/ gang de ltar rtog pa 'di ni byang chub sems dpa'i
129a4(mdo sde): rten cing 'brel par 'byung ba la mkhas pa zhes bya'o/ /gzhan yang gang byang chub sems dpa' byang chub kyi rkyen thams cad nye bar gzhog la/ rkyen de dag kyang zad cing 'gog par rtog ste/ sems can la blta ba'i phyir
129a5(mdo sde): zad cing 'gog pa'i ye shes su yang mi 'jog pa 'di ni byang chub sems dpa'i rten cing 'brel par 'byung ba la mkhas pa zhes bya'o/ /de la byang chub sems dpa'i dus gsum la mkhas pa gang zhe na/ gang bdag dang /
129a6(mdo sde): sems can gzhan gyi 'das pa'i sems dang / sems las byung ba/ dge ba dang / mi dge ba rnams rjes su dran pa ste/ mi dge ba'i sems dang / sems las byung ba rnams dran nas kyang / rnam par smod pa dang /
129a7(mdo sde): dge ba'i sems dang / sems las byung ba rnams dran nas kyang / byang chub tu yongs su sngo ba 'di ni 'das pa la mkhas pa'o/ /gang ma 'ongs pa'i sems dang / sems las byung ba/ dge ba'i rtsa ba'i tshogs la
129a8(mdo sde): nges par sems shing / byang chub mngon du 'gyur ba'i las sems te/ bdag gi dge ba'i sems bskyed pa gang dag skye bar 'gyur ba de dag ni/ bla na med pa yang dag par rdzogs pa'i byang chub tu yongs su bsngo bar
129b1(mdo sde): bya'o/ /mi dge ba'i sems dang / sems las byung ba rnams kyi skabs ni mi dge zhes gang de lta bur sems la sgo ba de ni ma 'ongs pa la mkhas pa'o/ /da ltar byung ba la mkhas pa gang zhe na/ gang da ltar byung ba'i
129b2(mdo sde): sems dang / sems las byung ba rnams tshul bzhin sbyor bas/ dge ba'i rtsa ba mngon par 'du byed pa dang / mi dge ba'i sems dang / sems las byung ba zlog pa dang / dge ba'i sems dang / sems las byung ba rnams byang
129b3(mdo sde): chub tu mngon du byed pa ni da ltar byung ba la mkhas pa ste/ gang 'di dag la mkhas pa de ni byang chub sems dpa'i dus gsum la mkhas pa zhes bya'o/ /gzhan yang gang 'das pa'i dus kyi chos rnams stong par mos pa dang /
129b4(mdo sde): ma 'ongs pa'i dus kyi chos rnams stong par mos pa dang / da ltar byung ba'i dus kyi chos rnams stong par mos pa ste/ de ltar shes rab dang ye shes kyi dus stong pa nyid du yang tog la 'das pa dang / ma 'ongs pa dang / da ltar
129b5(mdo sde): byung ba'i sangs rgyas bcom ldan 'das rnams kyi bsod nams thams cad kyi rjes su thabs kyi ye shes kyis yi rang bar yang byed de/ gang 'di la mkhas pa de ni byang chub sems dpa'i dus gsum la mkhas pa zhes
129b6(mdo sde): bya'o/ /gzhan yang 'das pa'i dus na zad pa'i chos rnams phyi ma'i mthar 'phos par mi lta zhing dge ba'i mngon par 'du byed pa la brtson 'grus kyang mi gtong ste mi dge ba'i 'du mi byed pa dang / gang ma 'ongs pa'i
129b7(mdo sde): dus kyi chos rnams mi skyo mi 'byung bar rtog cing byang chub tu bsngo ba'i brtson 'grus mi 'dor ba dang / da ltar byung ba'i dus na chos rnams 'dug pa med cing mi gnas par rtogs te/ byang chub sems dpa' lhag pa'i bsam
129b8(mdo sde): pa rab tu brtan pa ni byang chub kyi sems kyang mi brjed de/ 'di ni byang chub sems dpa'i dus gsum la mkhas pa zhes bya'o/ /gzhan yang gang 'das pa de ni zad pa'o/ /ma 'ongs pa de ni ma phyin pa'o/ /da ltar byung ba de ni
130a1(mdo sde): gnas pa med pa'o/ /gang de ltar sems dang sems las byung ba skyes pa dang / zhig pa dang / zhu ba dang / sa la rtog cing byang chub sgrub pa'i dge ba'i rtsa ba rnams kyang yang dag par sgrub pa 'di ni byang chub sems
130a2(mdo sde): dpa'i dus gsum la mkhas pa zhes bya'o/ /gzhan yang gang mngon par shes pa la mkhas pas 'das pa'i dus rjes su dran te/ sngon dge ba'i rtsa ba bskyed pa rnams rjes su dran nas byang chub tu yongs su sngo ba dang /
130a3(mdo sde): gang ma 'ongs pa'i dus na dge ba'i sems bskyed pa rnams rab tu shes pa dang de la smon pa yongs su rdzogs par byed pa dang / gang da ltar byung ba'i dus na dge ba'i rtsa ba skyes shing byung ba rnams yid la byed cing gnas par
130a4(mdo sde): byed de/ byang chub tu yongs su bsngo ba 'di ni dus gsum la mkhas pa zhes bya'o/ /gzhan yang gang sems can thams cad yongs su smin par bya ba'i phyir 'das pa'i bsod nams kyi tshogs dran nas sems can gang dag
130a5(mdo sde): mnyes par bya bas yongs su smin par bya ba de dag thams cad de bzhin du yongs su smin par byed/ da ltar byung ba'i sems can gang dag chos bstan pa'am/ rdzu 'phrul gyi cho 'phrul gyis yongs su smin par bya ba de dag
130a6(mdo sde): thams cad kyang de bzhin du yongs su smin par byed de/ gang dus gsum 'di dag la bdag gi don dang / gzhan gyi don dang / byang chub kyi don de dag ma chags pas yongs su rdzogs par byed pa 'di ni/ byang chub sems
130a7(mdo sde): dpa'i dus gsum la mkhas pa zhes bya'o/ /de la byang chub sems dpa'i theg pa thams cad la mkhas pa gang zhe na/ gsum po 'di dag ni theg pa ste nges par 'byin pa'o/ /gsum po gang zhe na/ 'di lta ste/ nyan
130a8(mdo sde): thos kyi theg pa dang / rang sangs rgyas kyi theg pa dang / theg pa chen po'o/ /gzhan yang theg pa gnyis te/ gnyis gang zhe na/ lha'i theg pa dang / mi'i theg pa'o/ /de la byang chub sems dpa'i theg pa la mkhas pa gang
130b1(mdo sde): zhe na/ sangs rgyas byung ba med pas nyan thos kyi theg pa yang med do/ /de ci'i phyir zhe na/ nyan thos rnams kyi yang dag par lta ba ni pha rol gyi sgra'i rjes su 'gro ba'o/ /de la nyan pa ni gang 'di tshul khrims sdom
130b2(mdo sde): pa ste/ ji ltar bslab pa bcas pa'i rjes su 'jug pa ni tshul khrims kyi phung po yongs su rdzogs par 'gyur te/ tshul khrims kyi phung po yongs su rdzogs nas ting nge 'dzin gyi phung po yongs su rdzogs par byed pa dang /
130b3(mdo sde): ting nge 'dzin gyi phung po yongs su rdzogs nas shes rab kyi phung po yongs su rdzogs par byed pa dang / shes rab kyi phung po yongs su rdzogs nas rnam par grol ba'i phung po yongs su rdzogs par byed pa dang / rnam par
130b4(mdo sde): grol ba'i phung po yongs su rdzogs nas rnam par grol ba'i ye shes mthong ba'i phung po yongs su rdzogs par byed pa ste/ gang 'di la mkhas pa 'di ni nyan thos kyi theg pa la mkhas pa zhes bya'o/ /gzhan yang
130b5(mdo sde): nyan thos kyi theg pa la mkhas pa ni gang bsod nams dang bsod nams ma yin pa dang / mi g.yo ba'i 'du byed rnams la rnam par smod pa dang / khams gsum pa thams cad la yid byung zhing 'dod chags dang bral
130b6(mdo sde): ba dang / 'du byed thams cad la mi rtag pa dang / sdug bsngal bar rtog pa dang / chos thams cad la bdag med par rtog pa dang / mya ngan las 'das pa zhi ba la mngon par dga' ba dang / skad cig kyang srid par skye bar mi
130b7(mdo sde): mi 'dod pa dang / rtag tu 'jig par lta ba dang / rtag tu yid mi rton pa dang / phung po rnams la gsod par 'du shes pa dang / khams rnams la sbrul gdug pa lta bur rtog pa'i 'du shes dang / skye mched rnams la grong
130b8(mdo sde): stong lta bur 'du shes pa dang / skye ba'i gnas thams cad la mi smon pa'i 'du shes dang / mya ngan las 'das pa la gnas dang skyabs su 'du shes pa dang / gang 'di ltar ston pa 'di ni byang chub sems dpa'i nyan
131a1(mdo sde): thos kyi theg pa la mkhas pa zhes bya'o/ /de la byang chub sems dpa'i rang sangs rgyas kyi theg pa la mkhas pa gang zhe na/ rnam pa gang rkyen gang gis rang sangs rgyas rnams nges par 'byung bar 'gyur ba'i rnam
131a2(mdo sde): pa de dag dang rkyen de dag byang chub sems dpas yang dag pa ji lta ba bzhin du rab tu shes te/ de dag gang zhe na/ 'di lta ste/ 'dun pa dang / brtson 'grus dang / bag yod pa chen pos nyan thos kyi lta bu ma yin pa'i
131a3(mdo sde): sbyin pa'i bsod nams kyi tshogs sogs pa dang / tshul khrims kyi bsod nams kyi tshogs sogs pa dang / thos pa nyung ba la chos kyi nan tan byed pa dang / sangs rgyas bcom ldan 'das rnams la rim gro dang bsnyen
131a4(mdo sde): bkur byed pa la yang zhum pa med pa dang / dbang po bar ma dang / rtag tu rab tu 'byung ba la gzhol ba dang / don nyung ba dang / byed pa nyung ba dang / 'du 'dzi la mi dga' zhing dben pa la dga' ba dang / rab tu dben par gnas
131a5(mdo sde): mal 'cha' ba dang / bsnyen par dga' ba dang / mthu che ba dang / sbyin pa'i gnas kyi sa la mngon par dga' ba dang / rgyun mi 'chad par rten cing 'brel par 'byung ba la lta ba dang / nges par 'byung ba'i dbyings gcig
131a6(mdo sde): la rtog pa dang / rang byung gi ye shes kyis rab tu rgal ba dang / dmigs pa la 'jug pa 'thob pa dang / bsam gtan dang / rnam par thar pa dang / ting nge 'dzin dang / snyoms par 'jug pa la rgyun ma chad pa dang /
131a7(mdo sde): gzhan gyi dring la mi 'jog pa'i ye shes skyed pa dang / dmigs pa gang yang rung ba la rkyen gyi ye shes rtogs pa ste/ gang de ltar 'chad pa dang / ston pa dang / rab tu ston pa 'di ni byang chub sems dpa'i rang sangs
131a8(mdo sde): sa kyi theg pa la mkhas pa zhes bya'o/ /de la byang chub sems dpa'i theg pa chen po la mkhas pa gang zhe na/ byang chub sems dpa'i theg pa chen po la mkhas pa ni dpag tu med de/ de las phyogs tsam zhig
131b1(mdo sde): bstan to/ /theg pa de ni sems can thams cad kyi go skabs 'byed pas na dpag tu med pa'o/ /theg pa de ni chags pa med pa'i ye shes la btang ba ste sgrib pa med pa'o/ /theg pa de ni sems can thams cad nye bar 'tsho
131b2(mdo sde): ba ste/ bsod nams kyi tshogs dang / dge ba'i rtsa ba thams cad bsags pa'o/ /theg pa de ni sems can thams cad kyi sems kyi spyod pa la las su rung ba'i phyir pha rol du phyin pa thams cad yongs su sbyang ba byas pa'o/ /theg pa
131b3(mdo sde): de ni thogs pa med par byang chub kyi snying por 'gro bas na thams cad mkhyen pa'i ye shes kyi tshogs nyams su len par byed pa'o/ /theg pa de ni sems can thams cad sbyin pa'i gnas kyi phyir sems can thams cad thogs
131b4(mdo sde): pa med pa'i 'od zer mnyam par gtong ba'o/ /theg pa de ni sangs rgyas kyi chos thams cad mngon sum du gyur pa'i phyir lam ngan pa'i 'jigs pa thams cad las 'das pa'o/ /theg pa de ni byang chub kyi phyogs kyi chos
131b5(mdo sde): thams cad dang / rten cing 'brel bar 'byung ba'i rgyal mtshan dang ba dan bsgreng ba ste/ bdud dang phas kyi rgol ba dang ngan pa'i tshogs can gyi tshogs thams cad rab tu 'joms pa'o/ /theg pa de ni sangs rgyas kyi
131b6(mdo sde): theg pa sgrib pa med par gyur pa ste/ mtha' dang mtha' med pa dang / rtag pa dang / chad pa dang / 'byung ba dang / 'jig pa dang / lta bar gyur pa thams cad dang / kun nas ldang ba dang / sgrib pa dang / chod pa dang /
131b7(mdo sde): the tsom dang / 'gyod pa sel ba'o/ /theg pa de ni lhag pa'i bsam pa dang snying rje chen po phye bas na chos thams cad phun sum tshogs pa/ rin po che thams cad dang ldan pa phun sum tshogs pa thams cad rnyed pa/
131b8(mdo sde): mi slu ba'i lam du 'gro ba/ sems can thams cad nye bar 'tsho ba'o/ /theg pa de ni thams cad du kha na ma tho ba med pa ste/ stobs bcu dang / mi 'jigs pa dang / sangs rgyas kyi chos ma 'dres pa dang / mtshan dang dpe byad bzang po dang /
132a1(mdo sde): lus dang / ngag dang / sems kyi rgyan gyis brgyan pa ste/ gang 'di la mkhas pa de ni byang chub sems dpa'i theg pa chen po la mkhas pa zhes bya'o/ /de la byang chub sems dpa'i chos thams cad
132a2(mdo sde): la mkhas pa gang zhe na/ chos thams cad ces bya ba ni mdor na 'dus byas dang / 'dus ma byas so/ /de la byang chub sems dpas 'dus byas dang / 'dus ma byas la mkhas par bya ste/ de la byang chub
132a3(mdo sde): sems dpa'i 'dus byas la mkhas pa gang zhe na/ gang de dag lus kyi 'du byed dge ba dang / ngag gi 'du byed dge ba dang yid gyi 'du byed dge ba mngon par 'dus byas pa de dag thams cad bla na med pa yang
132a4(mdo sde): dag par rdzogs pa'i byang chub tu yongs su bsngo ba 'di ni byang chub sems dpa'i 'dus byas la mkhas pa zhes bya'o/ /gang yang dge ba'i lus dang / ngag dang / yid kyi 'du byed mngon par 'dus byas pa de
132a5(mdo sde): dag thams cad byang chub la rtog pas thams cad mkhyen pa nyid du yongs su bsngo ba 'di ni byang chub de'i 'dus ma byas la mkhas pa zhes bya'o/ /gzhan yang 'dus byas la mkhas pa ni pha rol tu phyin pa lnga
132a6(mdo sde): po dag yang dag par sgrub pa ste/ lnga gang zhe na/ 'di lta ste sbyin pa'i pha rol du phyin pa dang / tshul khrims kyi pha rol tu phyin pa dang / bzod pa'i pha rol du phyin pa dang / brtson 'grus kyi pha rol tu
132a7(mdo sde): phyin pa dang / bsam gtan gyi pha rol du phyin pa ste/ 'di ni byang chub sems dpa'i 'dus byas la mkhas pa zhes bya'o/ /gang yang shes rab kyi pha rol tu phyin pa 'dus ma byas kyi ye shes kyis pha rol tu
132a8(mdo sde): phyin pa lnga po dag la mi smod cing / pha rol tu phyin pa thams cad kyi tshogs dang dge ba'i rtsa ba/ bsags pa'i phyir byang chub sems dpa'i rnam par grol ba zag pa med pa dang / thams cad mkhyen pa nyid du
132b1(mdo sde): yongs su bsngo ba 'di ni de'i 'dus ma byas la mkhas pa zhes bya'o/ /gzhan yang 'dus byas la mkhas pa ni gang sems can thams cad la thogs pa med pa'i 'od zer mnyam par gtong ba'i phyir bsdu ba'i
132b2(mdo sde): dngos po bzhis sems can sdud pa 'di ni byang chub sems dpa'i 'dus byas la mkhas pa'o/ /gang yang sems can med pa dang / bdag med pas mi 'dzin mi len mchog tu 'dzin par mi byed cing /
132b3(mdo sde): bsdu ba'i dngos po la mkhas pa de yang 'dus ma byas la mos pa thams cad mkhyen pa nyid du yongs su bsngo ba 'di ni de'i 'dus ma byas la mkhas pa'o/ /gzhan yang 'dus byas la mkhas pa ni gang
132b4(mdo sde): 'khor ba'i rgyun gyi nyon mongs pa rnams gcod pa dag 'khor ba'i rgyun gyi dge ba'i rtsa ba rnams mi gcod pa dang / byang chub sgrub pa'i kun du sbyor ba rnams kyi rgyun 'brel ba nyi tshe ba'i kun du sbyor ba rnams kun du mi
132b5(mdo sde): spyad pa 'di ni 'dus byas la mkhas pa zhes bya'o/ /gang yang stong pa nyid dang / mtshan ma med pa dang / smon pa med pa'i chos rnams la 'dris par byed pa'i ye shes rtog pa la mkhas pa dang / byang chub gzhan
132b6(mdo sde): gyi dring la mi 'jog cing 'dus ma byas kyang mngon sum du mi byed pa 'di ni de'i 'dus ma byas la mkhas pa zhes bya'o/ /gzhan yang 'dus ma byas la mkhas pa ni gang khams gsum yang spyod la/ khams gsum
132b7(mdo sde): na spyod pa'i nyon mongs pa rnams kyis kyang mi gos pa 'di ni de'i 'dus ma byas la mkhas pa zhes bya'o/ /gzhan yang khams gsum nas nges par 'byung ba'i ye shes rab tu shes kyang nges par 'byung ba'i dbyings su
132b8(mdo sde): yang mi ltung ba 'di ni de'i 'dus ma byas la mkhas pa'o/ /gang chos thams cad la mkhas pa zhes smras pa de ni thams cad mkhyen pa'i tshig bla dgas so/ /de ci'i phyir zhe na/ rtag tu dran pa dang / blo gros dang / shes
133a1(mdo sde): rab la mkhas pas thams cad mkhyen pa'i ye shes tshad med cing mi chags pa yongs su rdzogs par byed pa'i phyir te/ de'i phyir chos thams cad la mkhas pa zhes bya'o/ /btsun pa shA ra dwa ti'i bu mkhas
133a2(mdo sde): pa brgyad po de dag gis zin pa'i byang chub sems dpa' rnams kyi shes rab mi zad pa yin no/ /gzhan yang dge ba dang mi dge ba'i chos rnams rab tu shes pa ni shes rab bo/ /nges par 'byed pa'i cha dang 'thun pa'i chos rnams
133a3(mdo sde): la rtog pa ni shes rab po/ /'phags pa'i chos mngon par gyur pas na shes rab ni tshad mar gyur pa'o/ /shes rab ni lta bar gyur pa dang / kun nas ldang ba dang / sgrib pa dang / chod pa thams cad yang dag pa ji lta ba
133a4(mdo sde): bzhin du rab tu rtogs pa'o/ /shes rab ni 'dod pa dang / re ba dang / smon pa thams cad kyi smon lam dang bral ba'o/ /shes rab ni nyon mongs pa'i yongs su gdung ba thams cad 'jil bas na sim par byed pa'o/ /shes rab
133a5(mdo sde): ni chos kyi kun dga' la dga' ba'i rgyun ma chad pas na mchog tu dga' bar byed pa'o/ /shes rab ni don shes pa mngon sum du gyur pas rton pa'o/ /shes rab ni byang chub kyi phyogs kyi chos sum bcu rtsa bdun po dag gi
133a6(mdo sde): rten to/ /shes rab ni theg pa ji lta ba bzhin du 'bras bu thob par gyur pas na thob pa'i mtshan nyid do/ /shes rab ni rang bzhin gyis ye shes snang bas na rab tu shes pa'i mtshan nyid do/ /shes rab ni chu bo thams cad las
133a7(mdo sde): sgrol bas na yang dag par rab tu sgrol ba'o/ /shes rab ni yang dag par skyon med par 'dren pa'o/ /shes rab ni dge ba'i chos thams cad rab tu sdud pa'o/ /shes rab ni sngon gyi nyon mongs pa dang bag la nyal thams cad dang
133a8(mdo sde): bar byed pa'o/ /shes rab ni rtse mor gyur pa'i shes rab kyi mchog go/ /shes rab ni rang byung gi ye shes rtogs pa'i phyir gya nom pa'o/ /shes rab ni khams gsum pa thams cad dang ma 'dres pa'i phyir rgyu dang bral ba'o/ /
133b1(mdo sde): shes rab ni thabs kun gyis zin pa'o/ /shes rab ni 'phags pa thams cad kyis yongs su bzung ba'o/ /shes rab ni mtshan ma dang yongs su rtog pa thams cad dang bral ba'i phyir tshad gzungs du med pa'o/ /shes rab ni
133b2(mdo sde): ma rig pa dang gti mug gi mun pa thams cad dang bral bas na bag med pa'i gnyen po'o/ /shes rab ni rnal 'byor spyod pa'i sa la gnas pa thams cad kyi sbyor ba'o/ /shes rab ni theg pa thams cad la yang dag par zhugs
133b3(mdo sde): pa rnams kyi 'dren pa'o/ /shes rab ni ma rig pa dang gti mug gi mun pa dang rab rib kyi ling tog sel bar byed pa'i snang bar byed pa'o/ /shes rab ni mig la ji ltar mos pa rnams la mig thams cad sbyin par byed pa'o/ /
133b4(mdo sde): shes rab ni mig dang gzugs kyi lam las yang dag par 'das pa dang / de bzhin du rna ba dang / sgra dang / sna dang / dri dang / lce dang / ro dang / lus dang / reg bya dang / yid dang / chos kyi lam las yang dag par
133b5(mdo sde): 'das pa'i phyir gnas med pa'o/ /shes rab ni bden pa las nges par 'byung bas don dam pa'o/ /shes rab ni shin du dul ba rnams kyi mi 'khrugs pa'o/ /shes rab ni ye shes kyi sgo rnams kyi snang ba'o/ /shes
133b6(mdo sde): rab ni thams cad du rgyu ba ste mi zad pa'o/ /shes rab ni brten pa las 'jug pa mthong ba ste mi 'gal ba'o/ /shes rab ni 'dzin pa dang nyon mongs pa'i bcings pa thams cad gcod pa'i phyir rnam par thar pa'i lam mo/ /
133b7(mdo sde): shes rab ni nyon mongs pa thams cad dang ma 'dres pa'o/ /shes rab ni 'grogs pa dang / sgrib pa dang / sgrib par 'gyur ba'i chos thams cad dang lhan cig mi gnas so/ /sems can thams cad kyi sems kyi spyod pa ji
133b8(mdo sde): snyed par shes rab dang ye shes kyi las kyang de snyed do/ /sems can thams cad kyi nyon mongs pa dang bag la nyal ji snyed par shes rab kyi spyod pa'i ye shes kyang de snyed do/ /sems can thams cad kyi nyon mongs pa'i sgo ji
134a1(mdo sde): snyed par shes rab la 'jug pa'i sgo 'ang de snyed do/ /nyan thos dang / rang sangs rgyas dang / byang chub sems dpa' dang / yang dag par rdzogs pa'i sangs rgyas rnams kyi shes rab ji snyed pa shes rab kyi gnas dang
134a2(mdo sde): rten kyang de snyed do/ /de la byang chub sems dpas bslab par bya'o/ /btsun pa shA ra dwa ti'i bu de ni byang chub sems dpa' rnams kyi shes rab mi zad pa ste/ shes rab mi zad pa 'dis byang chub sems dpa' rnams ye shes mi
134a3(mdo sde): zad pa thob par 'gyur ro/ /shes rab mi zad pa bstan pa'i chos kyi le'u 'di bshad pa na byang chub sems dpa' sngon yongs su sbyang ba byas pa sum khri nyis stong gis mi skye ba'i chos la bzod pa thob par gyur to/ /de nas byang
134a4(mdo sde): chub sems dpa' blo gros mi zad pas tshe dang ldan pa shA ra dwa ti'i bu la 'di skad ces smras so/ /btsun pa shA ra dwa ti'i bu byang chub sems dpa' rnams kyi byams pa yang mi zad pa ste/ de ci'i phyir zhe na/ thug pa med pa'i phyir ro/ /
134a5(mdo sde): byang chub sems dpa' rnams kyi byams pa ni thug pa med par shes par bya ste/ de dag gi byams pa nye bar sgrub pa yongs su chad pa med do/ /'di ltar sems can gyi khams ji tsam pa de tsam du byang chub sems
134a6(mdo sde): dpa' de'i byams pa'i sems bskyed pas khyab par byed do/ /btsun pa shA ra dwa ti'i bu 'di lta ste dper na nam mkha' 'dis gar yang ma khyab pa med do/ /btsun pa shA ra dwa ti'i bu de bzhin du byang chub
134a7(mdo sde): sems dpa' nga'i byams pa 'dis gang ma khyab pa'i sems can de gang yang med do/ /'di lta ste dper na sems can gyi khams ni tshad med de/ de la zad pa med do/ /de bzhin du byang chub sems dpa'i byams
134a8(mdo sde): pa bsgom pa yang tshad med de/ de la zad pa med do/ /'di ltar nam mkha' mi zad pas na sems dpa' can mi zad pa'o/ /sems can mi zad pas na byams pa mi zad de/ de'i phyir skyes bu dam pa de dag
134b1(mdo sde): gi byams pa mi zad pa zhes bya'o/ /de skad ces smras pa dang / gnas brtan shA ra dwa ti'i bus byang chub sems dpa' blo gros mi zad pa la 'di skad ces smras so/ /rigs kyi bu sems can gyi khams 'di
134b2(mdo sde): ji tsam/ blo gros mi zad pas smras pa/ btsun pa shA ra dwa ti'i bu sa'i khams dang / chu'i khams dang / me'i khams dang / rlung gi khams ji snyed pa de bas kyang sems can gyi khams ches mang ngo / /smras pa/
134b3(mdo sde): rigs kyi bu dpe bya bar nus sam/ blo gros mi zad pas smras pa/ btsun pa shA ra dwa ti'i bu nus mod kyi rgyu chung ngus ni ma yin no/ /btsun pa shA ra dwa ti'i bu 'di lta ste dper na shar phyogs kyi 'jig rten
134b4(mdo sde): gyi khams gang gA'i klung gi bye ma snyed dang / de bzhin du lho phyogs dang / de bzhin du nub phyogs dang / de bzhin du byang phyogs dang / de bzhin du phyogs bcu kun tu phyogs re rer yang 'jig rten gyi khams
134b5(mdo sde): gang gA'i klung gi bye ma snyed de dag thams cad rgya mtsho chen po chus yongs su gang ba gcig tu gyur la/ sems can gang gA'i klung gi bye ma snyed dag 'dus te skra'i rtse mo brgyar gshegs pa'i chos de las chu thigs pa gcig
134b6(mdo sde): blangs la/ de bzhin du gang na yang sems can gang gA'i klung gi bye ma snyed dag 'dus te bskal pa gang gA'i klung gi bye ma snyed dag na skra'i rtse mo brgyar gshegs pa'i chas chus thigs pa gnyis blangs la/ mtshan
134b7(mdo sde): m a gzhag pa 'di dang bgrang ba 'di lta bus bskal pa gang gA'i klung gi bye ma snyed cing sems can gang gA'i klung gi bye ma snyed dag gis skra'i rtse mo brgyar gshegs pa'i chas chu'i thigs par re blangs pas chu'i phung
134b8(mdo sde): po de tsam zad par gyur kyang sems can gyi khams de ni thug pa 'am zad pa gang yang med do/ /btsun pa shA ra dwa ti'i bu de ltar sems can gyi khams tshad med de/ de dag la byang chub sems dpa' byams pas khyab par byed do/ /
135a1(mdo sde): btsun pa shA ra dwa ti'i bu 'di ji snyam du sems/ gang gi byams pa de lta bur sgom pa'i dge ba'i rtsa ba tshad med pa de zad par nus sam/ smras pa/ rigs kyi bu de ni ma yin te/ byams pa sgom pa'i dge
135a2(mdo sde): ba'i rtsa ba 'di 'dra ba zad par su 'dod pa de nam mkha' zad par 'dod do/ /byang chub sems dpa' gang gis byams pa mi zad pa 'di thos nas skrag par mi 'gyur na/ de dag kyang byams pa mi zad par 'phags
135a3(mdo sde): par 'gyur ro/ /blo gros mi zad pas smras pa/ btsun pa shA ra dwa ti'i bu byams pa ni bdag srung zhing gzhan la phan par gnas pa ste/ mchog tu rtsod pa med pa dang / gnod sems kyi tha ba'i skyon dang / khro ba dang /
135a4(mdo sde): 'khon du 'dzin pa thams cad rab tu 'joms pa'o/ /bag la nyal dang kun nas ldang ba dang bral ba ste/ dad skyed cing sems can thams cad kyi 'khrul pa la nyes par mi lta'o/ /yongs su gdung ba med cing lus
135a5(mdo sde): dang / sems bde ba skyed pa ste/ gzhan gyi gnod par bya ba las shin du 'das pa'o/ /nyes pa thams cad kyi 'jigs pa dang bral ba ste/ 'phags pa'i lam dang 'thun zhing gshe ba dang sdang ba'i sems dang ldan
135a6(mdo sde): pa'i sems can rnams dad par byed pa/ g.yul thams cad las sgrol ba ste/ dbyig pa dang / mtshon cha 'chang ba ma yin no/ /sems can thams cad rab tu thar bar bya ba la dga' ba/ khong khro ba thams cad
135a7(mdo sde): dang bral ba/ tshul 'chos pa dang / kha gsag dang / thob kyis 'jal ba thams cad dang bral ba/ rnyed pa dang bkur sti dang tshigs su bcad pa thams cad 'byung bar byed pa/ brgya byin dang / tshangs pa dang / 'jig
135a8(mdo sde): rten skyong ba thams cad kyis phyag byas pa/ rang gi gzi brjid kyi rgyan kyis brgyan pa/ mkhas pas rab tu bsngags pa/ byis pa thams cad srung ba/ tshangs pa'i lam dang 'thun pa/ 'dod pa'i khams dang
135b1(mdo sde): ma 'dem pa/ sems can thams cad thar pa'i lam gyi mchog theg pa thams cad yang dag par bsdus pa/ zang zing med pa'i bsod nams kyis bzung ba/ bsod nams kyi tshogs thams cad bsags pa/ rdzas
135b2(mdo sde): las byung ba'i bsod nams bya ba'i dngos po thams cad kyis zil gyis mi non pa/ skyes bu chen po'i mtshan sum bcu rtsa gnyis dang / dpe byad bzang po brgyad cus brgyan pa/ dbang po nyams pa dang ma tshang ba thams
135b3(mdo sde): cad spangs pa/ bde 'gro thams cad dang / mya ngan las 'das pa'i lam dang 'thun pa/ ngan song thams cad dang mi khom pa brgyad las 'das pa/ chos kyi kun dga' la mos pa/ 'dod pa dang longs spyod kyi dbang
135b4(mdo sde): phyug la mngon par dga' ba med pa/ sems can thams cad la sems snyoms pa/ sbyin pa'i sbyor ba tha dad pa dang bral ba/ tshul khrims dang bslab pa thams cad kyi sgo dang tshul khrims 'chal pa thams cad
135b5(mdo sde): yongs su skyob pa bzod pa'i stobs ston pa dang / nga rgyal dang / rgyags pa dang / dregs pa thams cad dang bral ba/ 'phags pa rnams 'jug pa'i bsam gtan dang / ting nge 'dzin dang / snyoms par 'jug pa'i rtsa ba
135b6(mdo sde): mi 'khrug pa'i brtson 'grus brtsams shing yang dag par sbyor ba bya ba thams cad las yang dag par sgrol ba/ bsam gtan dang / rnam par thar pa dang / ting nge 'dzin dang / snyoms par 'jug pas nyon mongs pa
135b7(mdo sde): thams cad las nges par 'byung ba/ gsang sngags dang / thos pa 'dzin pas nges par sems pa'i shes rab kyi rgyu skyed pa rang gi phyogs la nges pa/ bdud kyi phyogs dang / nyon mongs pa rnams bsal ba/ 'grogs
135b8(mdo sde): na bde ba/ bsnyen bkur dang 'jug pa'i rgyu 'thun pa la sems pa/ spyod lam srung bar byed pa/ rgod pa thams cad la 'das pa/ nga rgyal gyi las sel ba/ ngo tsha shes pa dang khrel yod pas byugs shing dri zhim
136a1(mdo sde): pa ste/ bag chags dang mtshams sbyor ba dang / nyon mongs pa'i dri nga ba sbyong ba'o/ /btsun pa shA ra dwa ti'i bu/ byams pa ni sems can thams cad yongs su
136a2(mdo sde): skyob pa ste/ byams pa chen po ni bdag gi bde ba gtong zhing sems can rnams la bde ba sbyin pa'o/ /nyan thos rnams kyi byams pa ni bdag skyob pa'o/ /byang chub sems
136a3(mdo sde): dpa' rnams kyi byams pa chen po ni sems can thams cad yongs su skyob pa'o/ /btsun pa shA dwa ti'i bu byams pa ni chu bo las sgrol ba'o/ /btsun pa shA dwa ti'i
136a4(mdo sde): bu byams pa ni gsum po 'di dag ste/ gsum gang zhe na/ 'di lta ste/ sems can la dmigs pa'i byams pa dang / chos la dmigs pa'i byams pa dang / dmigs pa
136a5(mdo sde): med pa'i byams pa'o/ /de la sems can la dmigs pa'i byams pa ni sems dang po bskyed pa'i byang chub sems dpa' rnams kyi'o/ /chos la dmigs pa'i
136a6(mdo sde): byams pa ni spyod pa la zhugs pa'i byang chub sems dpa' rnams kyi'o/ /dmigs pa med pa'i byams pa ni mi skye ba'i chos la bzod pa thob pa'i byang chub sems dpa'
136a7(mdo sde): rnams kyi ste/ btsun pa shA ra dwa ti'i bu 'di ni byang chub sems dpa' rnams kyi byams pa mi zad pa zhes bya'o/ /btsun pa shA ra dwa ti'i bu gzhan yang byang chub
136a8(mdo sde): sems dpa' rnams kyi snying rje chen po yang mi zad pa ste/ de ci'i phyir zhe na/ sngon du 'gro ba'i phyir ro/ /btsun pa shA ra dwa ti'i bu 'di lta ste dper na dbugs
136b1(mdo sde): dbyung ba dang rngub pa ni skyes bu chen po'i srog gi dbang po'i sngon du 'gro ba'o/ /de bzhin du theg pa chen po yang dag par sgrub pa'i phyir byang chub sems dpa'i snying
136b2(mdo sde): rje chen po ni sngon du 'gro ba'o/ /'di lta ste dper na/ 'khor los sgyur ba'i rgyal po'i 'khor lo rin po che ni rin po che sna bdun gyi sngon du 'gro ba'o/ /de bzhin
136b3(mdo sde): du byang chub sems dpa' rnams thams cad mkhyen pa'i ye shes yang dag par sgrub pa la snying rje chen po ni sngon du 'gro ba'o/ /'di lta ste dper na tshong dpon nam/
136b4(mdo sde): khyim bdag bu gcig pa la snying thag pa nas sdug par 'dzin pa de bzhin du snying rje chen po la rab tu gnas pa'i byang chub sems dpa' sems can thams cad la snying thag
136b5(mdo sde): pa nas sdug par 'dzin pa yin no/ /btsun pa shA ra dwa ti'i bu snying rje chen po zhes bya ba ni 'di bdag nyid kyis bya bas na de'i phyir snying rje chen po zhes bya'o/ /
136b6(mdo sde): rang gi bya bas na snying rje chen po'o/ /gzhan gyi skabs mi rnyed pas na snying rje chen po'o/ /g.yo med pa las byung bas na snying rje chen po ni bsam pa thag pa nas
136b7(mdo sde): bya ba'o/ /sgyu med pa las byung bas na snying rje chen po ni sbyor ba'o/ /phyir mi ldog pa las byung bas na snying rje chen po ni lhag pa'i bsam pas bya ba'o/ /
136b8(mdo sde): ma bcos pa las byung bas na snying rje chen po'i rang bzhin rig pa'o/ /lam drang po nas byung bas na snying rje chen po ni rang bzhin gyis yongs su dag pa'o/ /gsal
137a1(mdo sde): ba las byung bas na snying rje chen po ni sems gya gyu med pa'o/ /sems can thams cad la 'dud pa las byung bas na snying rje chen po ni nga rgyal med pa'o/ /
137a2(mdo sde): sems can tshad med pa'i phyir snying rje chen po ni tshad med pa 'byung ba'o/ /de bzhin gshegs pa'i sku 'thob pa las byung bas na snying rje chen po ni bdag gi lus la mi lta
137a3(mdo sde): ba'o/ /sdig pa thams cad mi bya ba las byung bas na snying rje chen po ni srog la yid mi rton pa'o/ /byang chub kyi sems las byung ba'i na snying rje chen po ni pha
137a4(mdo sde): rol srung ba'o/ /rang gi sems yongs su dag pa las byung bas na snying rje chen po ni sems can srung ba'o/ /sems can thams cad kyi sdug bsngal sel ba las byung bas na
137a5(mdo sde): snying rje chen po ni dbul po dang / sdug bsngal ba dang / mgon med pa la lta ba'o/ /blo mi 'gyur ba las byung ba'i na snying rje chen po ni dam bcas pa la brten pa'o/ /bdag dang
137a6(mdo sde): sangs rgyas dang / lha rnams mi slu ba las byung bas na snying rje chen po ni bden pa la lta ba'o/ /legs par byas pa'i las las byung bas na snying rje chen po
137a7(mdo sde): ni spyod pa dag pa'o/ /pha rol la bden pa rab tu sbyin pa las byung ba'i na snying rje chen po ni bdag gi bde ba gtong ba'o/ /sred pa med pa las byung bas na snying rje chen
137a8(mdo sde): po ni gzhan gyi bde ba bskyed pa'o/ /brtson 'grus brtan pa rtsom pa las byung bas na snying rje chen po ni sems can thams cad kyi khur khyer ba'o/ /sems can gyi mthu chung ba'i
137b1(mdo sde): nyes pa dang du len pa las byung bas na snying rje chen po ni bla ma'i bzod pa yang dag par blangs pa'o/ /sems can na ba rnams la rim gro byed pa las byung bas na snying rje
137b2(mdo sde): chen po ni chags pa dang smad pa sel ba'o/ /dman pa la mos pa'i sems can yongs su smin par bya ba las byung bas na snying rje chen po ni chos kyi dbang phyug thob pa'o/ /
137b3(mdo sde): pha rol gyi yon tan brjod pa las byung bas na snying rje chen po ni rang gi yon tan mi spyoms pa'o/ /zag pa med pa'i bde ba 'dod pa las byung bas na snying rje chen po ni
137b4(mdo sde): sdug bsngal thams cad la ji mi snyam pa'o/ /las legs par byas te mi 'gyod pa las byung bas na snying rje chen po ni sdug cing phongs pa'i dngos po yongs su
137b5(mdo sde): gtong ba'o/ /tshul khrims 'chal pa'i sems can rnams srung ba las byung bas na snying rje chen po ni tshul khrims legs par bsrungs pas byung ba'o/ /
137b6(mdo sde): rdo rje'i lus 'thob pa las byung bas na snying rje chen po ni lus la gnod par byas pa dang du len pa'o/ /lus dang srog la mi lta ba las byung bas na snying rje chen
137b7(mdo sde): po ni sems can yongs su smin par byed pa'o/ /yan lag dang nying lag yongs su gtong ba las byung bas na snying rje chen po ni mi lta ba'o/ /rang gi dge ba'i rtsa ba mi 'dod
137b8(mdo sde): pa las byung bas na snying rje chen po ni sems can pha rol po'i dge ba'i rtsa ba skyed pa'o/ /phyir yang 'dod pa'i khams su dmigs pa las byung bas na snying rje chen po ni bsam gtan gyi ro mi myang ba'o/ /
138a1(mdo sde): chags pa med pa'i ye shes snang ba las byung bas na snying rje chen po ni kun nas snang ba'o/ /dge ba'i rtsa ba dang tshogs kun la mi smod pa las byung bas na snying rje chen po ni shes rab la mi ltos pa'o/ /sems can thams
138a2(mdo sde): cad kyi bsam pa rdzogs par bya ba las byung bas na snying rje chen po ni kun du bkye ba'o/ /sngon gyi smon lam mi gtong ba las byung bas na snying rje chen po ni sems can thams cad rab tu thar bar byed pa'o/ /'dus byas la sems can
138a3(mdo sde): yongs su smin par bya ba las byung bas na snying rje chen po ni 'dus ma byas la mi reg pa'o/ /sangs rgyas kyi tshul khrims la sems can rnams rab tu 'god pa las byung bas na snying rje chen po ni tshul khrims 'chal
138a4(mdo sde): pa'i sems can rnams la lta ba'o/ /btsun pa shA ra dwa ti'i bu de ltar byang chub sems dpa'i nges par 'byung ba gang ci yang rung ste de dag thams cad snying rje chen po las skyes pa ste/ de'i phyir snying rje chen po zhes bya'o/ /
138a5(mdo sde): 'di ltar sbyin par byed pa dang / tshul khrims su byed pa dang / bzod par byed pa dang / brtson 'grus su byed pa dang / bsam gtan du byed pa dang / shes rab tu byed pa dang / thabs su byed pa dang / byang chub kyi phyogs
138a6(mdo sde): kyi chos thams cad byed pa ni snying rje chen po'o/ rang 'byung gi ye shes sgrub par byed pa dang / legs par bya ba byed pa dang / 'gyod pa med par byed pa dang / gdon mi za bar byed pa ni snying rje chen po'o/ /sems can thams
138a7(mdo sde): cad kyi bya ba ci yod ces so sor nye bar gnas pa las byung bas na de'i phyir snying rje chen po zhes bya'o/ /btsun pa shA ra dwa ti'i bu 'di ni byang chub sems dpa' rnams kyi snying rje chen po mi zad pa zhes bya'o// //
138a8(mdo sde): bam po lnga pa/ btsun pa shA ra dwa ti'i gzhan yang byang chub sems dpa' rnams kyi dga' ba chen po yang mi zad pa ste/ de la dga' ba chen po yang gang zhe na/ gang sangs rgyas
138b1(mdo sde): kyi chos rnams dran pa dang / rjes su dran pa dang / dga' ba dang / mos pa dang / mchog tu dga' ba dang / sems ma gong zhing mi rdzi ba dang / sred pa med pa dang / 'dod pa'i dga' ba thams cad gtong ba dang / chos
138b2(mdo sde): kyi dga' ba thams cad kyi rten dang / sems mchog tu dga' ba dang / lus rab tu sim pa dang / sangs rgyas la dga' zhing yi rangs pa dang / de bzhin gshegs pa'i sku la dga' zhing mos pas mtshan
138b3(mdo sde): dang dpe byad bzang po'i rgyan tshol ba la mkhas pa dang / dge ba'i chos mnyan pas mi skyo ba dang / de kho na'i chos la rton pa'i nan tan dang / dga' ba dang dad pa dang / mchog tu dga' ba dang / rab tu dga' bas
138b4(mdo sde): chos la mos pa dang / rtag tu rgyun mi 'chad par sems can rnams la khong khro ba med pa'i blo dang / sangs rgyas kyi chos tshol ba la shin du 'dun pa dang / chos 'dun pa de yang mi 'dor ba dang / sangs rgyas kyi chos
138b5(mdo sde): rgya chen po dag la mos shing rnam par grol ba dang / nyi tshe ba'i theg pa bsal te sems bskyed pa dang / ser sna med pas ma zhum par sems bskyed pa dang / slong ba la sbyin pa byin nas 'khor gsum yongs su dag par
138b6(mdo sde): sbyangs pa dang / sbyin pa la mchog tu/ dga' ba dang / tshul khrims dang ldan pa rnams la dad pa dang / tshul khrims 'chal pa rnams la rjesu 'dzin cing byams pa dang / rang gi tshul khrims yongs su dag pas
138b7(mdo sde): ngan 'gro'i 'jigs pa thams cad las shin du 'da' bar dbugs 'byin pa dang / de bzhin gshegs pa'i tshul khrims la yongs su sngo ba dang / brtan zhing mi phyed pa dang / pha rol ngan du brjod pa dang / ngan du smra
138b8(mdo sde): ba'i tshig gi lam la khong khro ba med pa'i sems kyis bzod cing des pa dang / nga rgyal med pa dang / bla ma la 'dud cing ri mos byed pa dang / rtag tu 'dzum pa'i bzhin dang / khro gnyer med pa dang / gsong por smra ba dang /
139a1(mdo sde): tshul 'chos pa med pa dang / kha gsag med pa dang / thob kyis 'jal ba med pa dang / bsam pa dag pa dang / brlang med pa dang / gya gyu med pa dang / thams cad la phan yon du lta ba dang / skyon med par lta ba dang /
139a2(mdo sde): ltung ba mi gleng ba dang / yang dag par dga' bar 'gyur ba'i chos kyi rjes su 'jug pa dang / byang chub rnam sems dpa' rnams la ston pa ltar phangs su 'dzin pa dang / chos rnams la bdag bzhin du phangs su 'dzin pa
139a3(mdo sde): dang / de bzhin gshegs pa rnams la srog bzhin du phangs su 'dzin pa dang / bla ma rnams la ma bzhin du phangs su 'dzin pa dang / sems can rnams la bu bzhin du phangs su 'dzin pa dang / mkhan po dang slob dpon
139a4(mdo sde): rnams la sangs rgyas bzhin du phangs su 'dzin pa dang / nan tan rnams la yan lag gi dam pa mgo bzhin du phangs su 'dzin pa dang / pha rol du phyin pa rnams la rkang lag bzhin du phangs su 'dzin pa dang / chos smra
139a5(mdo sde): ba rnams la rin po che thams cad bzhin du phangs su 'dzin pa dang / sangs rgyas kyi chos thams cad la yid bzhin gyi nor bu bzhin du phangs su 'dzin pa dang / rjes su bstan pa rnams la dga' ba'i rtsed mo bzhin du phangs
139a6(mdo sde): su 'dzin pa dang / chog shes pa rnams la nad med pa bzhin du phangs su 'dzin pa dang / chos btsal ba rnams la sman bzhin du phangs su 'dzin pa dang / skul zhing dran par byed pa rnams la sman pa bzhin du phangs su 'dzin pa
139a7(mdo sde): ste/ btsun pa shA ra dwa ti'i bu de ltar gang dbang po thams cad la dbang po ma gong ba 'di ni dga' ba chen po zhes bya'o/ /dga' ba chen po zhes bya ba ni rtogs pa'i ye shes kyi phyir zhi ba'i rnam pa'o/ /mi rgod pa'i phyir rab tu
139a8(mdo sde): zhi ba'i rnam pa'o/ /khengs pa ma yin pa'i phyir shin du sbyangs pa'i rnam pa'o/ /rnam par mi g.yeng ba'i phyir dbang po dga' ba'i rnam pa'o/ /mi nyams pa'i phyir brtul zhugs kyi rnam pa'o/ /'dod pa'i phyir nges pa'i
139b1(mdo sde): rnam pa'o/ /bka' blo bde ba'i phyir thos pa'i rnam pa'o/ /sems las su rung ba'i phyir nye bar zhi ba'i rnam pa'o/ /las legs par byas pa'i phyir dga' ba'i rnam pa'o/ /kha na ma tho ba med pa'i phyir mi 'gyod pa'i
139b2(mdo sde): rnam pa'o/ /ma g.yos pa'i phyir shin du gnas pa'i rnam pa'o/ /mi gnas pa'i phyir ma g.yos pa'i rnam pa'o/ /thul bar dka' ba'i phyir bsnyen dka' ba'i rnam pa'o/ /chud mi za ba'i phyir don gyi rnam pa'o/ /ma
139b3(mdo sde): nor ba de bzhin nyid kyi phyir bden pa'i rnam pa'o/ /de byed pa'i phyir kho na'i rnam pa'o/ /stobs kyi phyir spro ba'i rnam pa'o/ /mi rdzi ba'i phyir stobs kyi rnam pa'o/ /sangs rgyas kyi chos thams cad yang dag pa ji lta ba
139b4(mdo sde): bzhin du tshol bas mi skyo ba'i phyir sangs rgyas kyi chos yongs su rdzogs par byed pa'i rnam pa ste/ btsun pa shA ra dwa ti'i bu 'di ni byang chub sems dpa' rnams kyi dga' ba chen po mi zad pa zhes bya'o/ /btsun pa shA ra
139b5(mdo sde): dwa ti'i bu gzhan yang byang chub sems dpa' rnams kyi btang snyoms kyang mi zad pa'o/ /de la byang chub sems dpa' rnams kyi btang snyoms rnam pa gsum ste/ rnam pa gsum gang zhe na/ 'di lta ste nyon mongs pa la
139b6(mdo sde): btang snyoms pa dang / bdag dang gzhan srung ba'i phyir btang snyoms pa dang / dus dang dus ma yin pa la btang snyoms pa'o/ /de la nyon mongs pa la btang snyoms pa gang zhe na/ sti stang du byas pas mtho bar mi
139b7(mdo sde): sems pa dang / sti bstang du ma byas pas dma' bar mi sems pa dang / rnyed pa dag la rlom sems med pa dang / ma rnyed pa dag la yi chad pa med pa dang / snyan pa dag la mngon par dga' ba med pa dang / mi snyan pa dag
139b8(mdo sde): la zhum pa mang ba med pa dang / smad pas sro shi bar mi 'gyur ba dang / bsngags pa la chos nyid rab tu gnas pa dang / sdug bsngal dag la so sor rtog pa'i stobs dang / bde ba dag la mi rtag pa dang sdug bsngal bar rtog pa'i
140a1(mdo sde): stobs dang / rjes su chags pa 'dor ba dang / khong khro ba spong bas mdza' ba dang mi mdza' ba dag la sems mnyam pa dang / tshul khrims dang ldan pa dang tshul khrims 'chal pa rnams la blo mnyam pa dang / legs
140a2(mdo sde): par byas pa dang nyes par byas pa rnams la yang gnyis su mi byed pa dang / sdug pa dang mi sdug par mi lta ba dang / legs par thos pa dang nyes par thos pa la mi mjed pa dang / legs par smras pa dang nyes par
140a3(mdo sde): smras pa la bag la nyal ba med pa dang / ro myang ba'i nyes dmigs rnams la mtshungs par yongs su 'jal ba dang / sems can thams cad la bsam pa mnyam pa dang / lus dang srog la mi lta ba dang / rab dang /
140a4(mdo sde): 'bring dang / tha ma rnams la 'od zer mnyam pa dang / bsngags pa dang bsngags pa ma yin pa rnams la sems mnyam pa dang / bden pa dang mi bden pa rnams la rang gi sems yongs su dag pa ste/ btsun pa
140a5(mdo sde): shA ra dwa ti'i bu de ltar gang sti stang du byed pa dang / gnod par byed pa la mtho dman du mi sems shing / de la byang chub sems dpa' btang snyoms pa yin te/ btsun pa shA ra dwa ti'i bu 'di ni byang chub sems
140a6(mdo sde): dpa' rnams kyi nyon mongs pa la btang snyoms pa zhes bya'o/ /de la byang chub sems dpa' rnams kyi bdag dang gzhan/ srung ba'i btang snyoms pa gang zhe na/ 'di la byang chub sems dpa'i lus dang yan
140a7(mdo sde): lag dang nying lag rnams cad kyang khong khro bar mi byed cing mi tshol te btang snyoms pa yin no/ /lus kyi rnam par 'gyur ba dang / ngag gi rnam par 'gyur ba las kyang rung ste gnyis ka la bzod pas na de'i phyir
140a8(mdo sde): btang snyoms shes bya'o/ /mig gi rnam pas kyang rma mi phyin/ gzugs kyi rnam pas kyang rma mi phyin te/ gnyi gas kyang rma mi phyin to/ /de bzhin du rna bas ma yin/ sgras ma yin/ snas ma yin/ dris ma
140b1(mdo sde): yin/ lces ma yin/ ros ma yin/ lus kyis ma yin/ reg byas ma yin/ yid kyi rnam pas kyang rma mi phyin/ chos kyi rnam pas kyang rma mi phyin te/ de'i phyir btang snyoms shes bya'o/ /rma mi phyin cing nyams pa med
140b2(mdo sde): pas de'i phyir btang snyoms shes bya'o/ /rma phyung ba la rma mi phyin pas de'i phyir btang snyoms shes bya'o/ /bdag dang gzhan dang gnyi ga byung bas de'i phyir btang snyoms shes bya'o/ /phan par byed pa dang gnod par byed pa la mnyam
140b3(mdo sde): par sbyor bas de'i phyir btang snyoms shes bya'o/ /btang snyoms ni mchog tu rtsod pa med pa'o/ /btang snyoms ni rang gi sems la nges par sems pa'o/ /btang snyoms ni gzhan gyi sems srung ba'o/ /btang snyoms
140b4(mdo sde): ni bdag la rtog pa'o/ /btang snyoms ni sems can gzhan dag la gnod pa med pa'o/ /btang snyoms ni byang chub sems dpa'i mnyam par bzhag pa'i gnas skabs yin te/ 'di ni byang chub sems dpa'i bdag dang
140b5(mdo sde): gzhan srung ba'i btang snyoms shes bya'o/ /de la byang chub sems dpa'i dus dang dus ma yin pa la btang snyoms pa gang zhe na/ sangs rgyas bcom ldan 'das rnams ni byang chub sems dpas thams cad btang
140b6(mdo sde): snyoms bya bar bka' mi stsol to/ /de ci'i phyir zhe na/ byang chub sems dpas rtag tu bdag dang gzhan gyi dge ba'i chos btsal ba la brtson zhing 'bad par bya ba'i phyir te/ des dus dang dus ma yin par btang snyoms
140b7(mdo sde): par bya'o/ /de la dus dang dus ma yin pa'i btang snyoms gang zhe na/ snod ma yin pa dang nyan par mi 'dod pa'i sems can rnams la btang snyoms pa dang / ma rnyed pa dang / smad pa dang / mi snyan pa dang / sdug bsngal ba
140b8(mdo sde): la btang snyoms pa dang / sems can nyan thos kyi theg pa can skyon med pa la zhugs pa rnams la btang snyoms pa dang / sbyin pa'i dus na tshul khrims brtul ba'i btang snyoms dang / tshul khrims kyi dus na
141a1(mdo sde): sbyin pa brtul ba'i btang snyoms dang / bzod pa'i dus na brtson 'grus brtul ba'i btang snyoms dang / brtson 'grus kyi dus na bsam gtan brtul ba'i btang snyoms dang / bsam gtan gyi dus na sbyin pa
141a2(mdo sde): la chags pa brtul ba'i btang snyoms dang / shes rab kyi dus na pha rol du phyin pa lnga la dmigs pa brtul ba'i btang snyoms te/ 'di ni dus dang dus ma yin pa la btang snyoms pa zhes bya'o/ /de ltar gang
141a3(mdo sde): mi bya ba'i chos rnams mi byed pa 'di na btang snyoms shes bya ste/ de dang de la mi rtsol ba'o/ /gang gdon mi za ba'i chos rnams la mi 'jug pa med pa dang / brtson 'grus dang / stobs dang / mos pa dang / mthu
141a4(mdo sde): dang / brtson pa mi 'dor ba ste/ dge ba'i chos de dang de dag yongs su rdzogs par byed pa 'di ni btsun pa shA ra dwa ti'i bu byang chub sems dpa' rnams kyi btang snyoms mi zad pa zhes bya'o/ /btsun pa shA ra
141a5(mdo sde): dwa ti'i bu gzhan yang byang chub sems dpa' rnams kyi mngon par shes pa lnga yang mi zad pa ste/ lnga gang zhe na/ 'di lta ste/ lha'i mig dang / lha'i rna ba dang / pha rol gyi sems shes pa dang / sngon gyi gnas
141a6(mdo sde): rjes su dran pa dang / rdzu 'phrul bya ba shes pa'o/ /de la byang chub sems dpa' rnams kyi lha'i mig gang zhe na/ gang lha thams cad kyi lha'i mig dang / gang klu thams cad dang / gnod sbyin thams cad dang / dri
141a7(mdo sde): za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa thams cad kyi lha'i mig dang / gang slob pa dang mi slob pa'i nyan thos thams cad kyi lha'i mig dang /
141a8(mdo sde): gang rang sangs rgyas thams cad kyi lha'i mig de dag pas byang chub sems dpa' thams cad mkhyen pa nyid las nges par byung ba/ rgya chen po las nges par byung ba rnams kyi lha'i mig ni ches mchog go/ /
141b1(mdo sde): ches dam pa'o/ /ches rab bo/ /ches phul lo/ /ches gsal lo/ /ches bzang ngo / /ches stobs dang ldan no/ /ches 'od gsal te/ lha'i mig des phyogs bcu'i 'jig rten gyi khams mtha' yas mu med
141b2(mdo sde): pa dag na gzugs su snang ba rags pa 'am/ phra ba 'am/ bzang po 'am/ ngan pa 'am/ rgyang ring po 'am/ thag nye ba gang ci yang rung ste/ de dag thams cad de dag gi lha'i mig des rig cing snang la shin du
141b3(mdo sde): rtogs/ shin du rig /shin du mthong ste/ phyogs bcu'i 'jig rten gyi khams mtha' yas mu med pa dag na sems can gzugs med pa ma gtogs pa'i sems can gang dag 'gro ba thams cad du skyes pa de dag
141b4(mdo sde): thams cad kyi 'chi 'pho dang skye ba yang dag pa ji lta ba bzhin shes so/ /de dag gi las kyi rgyu yang yang dag pa ji lta ba bzhin du shes so/ /de dag gi las kyi 'bras bu dang dbang po'i rim pa yang yang dag pa ji lta
141b5(mdo sde): ba bzhin du shes so/ /phyogs bcu'i 'jig rten gyi khams mtha' yas mu ba med dag na sangs rgyas bcom ldan 'das rnams kyi sangs rgyas kyi zhing gi yon tan bkod pa gang yin pa de dag thams cad mthong
141b6(mdo sde): ste/ mthong nas kyang rang gi tshul khrims yongs su dag pas rang gi zhing gi yon tan bkod pa yongs su dag par bya ba'i phyir bsod nams dang ye shes kyi tshogs bsags pa rnams yongs su sngo ste/ tshul khrims
141b7(mdo sde): kyi yon tan la gnas pa de dag gi yongs su bsngo ba 'grub par 'gyur ro/ /de dag gi lha'i mig des sangs rgyas bcom ldan 'das de dag gi byang chub sems dpa'i dge 'dun gang yin pa de dag thams cad kyang
141b8(mdo sde): mthong ngo / /mthong nas kyang skyes bu dam pa de dag gi cho ga dang / spyod pa dang / spyod yul dang / dran pa dang / shes bzhin dang / spyod lam dang / gnas dang / mthu dang / chos dang / rnam par thar pa dang / ye shes
142a1(mdo sde): dang / rten dang / bzungs/ spobs pa la mkhas pa dang / shes rab dang / ye shes dang / thabs la mkhas pa la 'jug pa gang yin pa de dag thams cad yongs su rdzogs par byed do/ /de dag gi mig de ni
142a2(mdo sde): gzugs thams cad mthong bas na sgrib pa med do/ /de dag gi mig de ni gzugs thams cad la mi chags pas na chags pa med pa'o/ /de dag gi mig de ni bag la nyal dang / lta ba dang / kun nas ldang ba las rnam par
142a3(mdo sde): grol ba'o/ /de dag gi mig de ni rang bzhin gyis 'od gsal bas na rnam par dag pa'o/ /de dag gi mig de ni yul thams cad la mi gnas pa'o/ /de dag gi mig de ni nyon mongs pa dang bag la nyal thams cad mi skye ba'o/ /
142a4(mdo sde): de dag gi mig de ni the tsom med pas na rab rib med pa'o/ /de dag gi mig de ni sgrib par 'gyur ba'i chos thams cad la kun nas ma langs pa'o/ /de dag gi mig de ni chos thams cad snang ba la gsal ba thob pa'o/ /de
142a5(mdo sde): dag gi mig de ni ye shes la ston pa ste/ rnam par shes pa'i spyod yul ma yin no/ /de dag gi mig de ni nyon mongs pa thams cad kyis ma chags mi sdang ma rmongs pa'o/ /de dag gi mig de ni 'phags pa'i dbang po
142a6(mdo sde): rnams la nges par 'byed pa'i cha dang 'thun pa'o/ /de dag gi mig de ni sems can thams cad la 'od zer mnyam par gtong bas na thogs pa med pa'i ye shes nyid dang / de dag gi mig de ni sems kyi mi dge ba'i chos
142a7(mdo sde): dang bral bas na rnam par dag pa'o/ /de dag gi mig de ni rang bzhin gyis kun nas nyon mongs pa can ma yin pas dri ma med pa'o/ /de dag gi mig de ni bsam pa ma btang bas na sangs rgyas kyi spyan gyis mngon par bsgrubs
142a8(mdo sde): pa'o/ /de dag gi mig de ni rjes su chags pa dang khong khro ba dang bral ba'i phyir ma chags ma bcings pa'o/ /de dag gi mig de ni don gyi spyod yul gyi bden pas nye bar bsgrubs shing chos rnam par dag pa shes
142b1(mdo sde): pa'i lam la ma chags par spyod pa'o/ /de ci'i phyir zhe na/ 'di ltar skyes bu dam pa de dag ni snying rje chen po la gnas pa/ chos rnams rig pa/ don shin du rtogs pa/ kha na ma tho ba med pa/ ji ltar mthong ba dang thos
142b2(mdo sde): pa bzhin du chos smra ba/ mi dge ba bsnyil ba/ byang chub kyi snying po la mngon du phyogs pa/ sems gang du'ang thogs pa med pa/ ser sna can rnams la gtong ba dang ldan pa/ tshul khrims 'chal pa rnams la snying
142b3(mdo sde): brtse ba can/ gnod sems kyi sems dang ldan pa rnams la gnod par sems pa'i sems med pa/ le lo can rnams la brtson 'grus sgrub par byed pa sems rnam par g.yeng ba rnams la bsam gtan gyi
142b4(mdo sde): yan lag ston pa/ 'chal pa'i shes rab can rnams la shes rab kyi mig sbyin par byed pa/ lam ngan par zhugs pa rnams la lam ston pa/ dman pa la mos pa rnams la sangs rgyas kyi chos rgya chen po rtogs
142b5(mdo sde): par byed pa/ thams cad mkhyen pa'i ye shes la 'dzud pa/ byang chub yongs su rdzogs par bya ba'i phyir mngon par shes pa ma nyams pa rnams te/ 'di ni byang chub sems dpa' rnams kyi lha'i mig gi mngon
142b6(mdo sde): par shes pa mi zad pa zhes bya'o/ /de la byang chub sems dpa' rnams kyi lha'i rna ba'i mngon par shes pa mi zad pa gang zhe na/ gang lha thams cad kyi lha'i rna ba dang / gang klu thams cad dang / gnod sbyin thams
142b7(mdo sde): cad dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa thams cad kyi lha'i rna ba dang / gang slob pa dang / mi slob pa'i nyan thos thams cad kyi
142b8(mdo sde): lha'i rna ba dang / gang rang sangs rgyas thams cad kyi lha'i rna ba de dag pas byang chub sems dpa' thams cad mkhyen pa nyid las nges par byung ba/ rgya chen po las nges par byung ba rnams kyi lha'i rna ba ches mchog
143a1(mdo sde): go/ /ches dam pa'o/ /ches rab po/ /ches gsal lo/ /ches bzang ngo / /ches stobs dang ldan pa'o/ /ches 'od gsal te/ lha'i rna ba des phyogs bcu'i 'jig rten gyi khams mtha' yas mu med pa dag na sgrar grag pa lha dang / klu dang / gnod sbyin dang /
143a2(mdo sde): dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa'i sa rnams dang / gang yang 'phags pa'i sgra nyan thos dang / rang sangs rgyas dang / byang chub sems dpa' dang / yang dag par rdzogs pa'i sangs rgyas kyi sgra gang
143a3(mdo sde): yin pa de dag thams cad de'i lha'i rna ba'i dbang po la grag par 'gyur te/ tha na sems can dmyal ba pa dang / dud 'gro'i skye gnas pa dang / gshin rje'i 'jig rten pa dang / sbrang bu dang / phye ma leb dang / sbur bu dang / bung ba dag gi sgra gang yin pa de dag thams cad kyang thos
143a4(mdo sde): so/ /sems kyi dmigs pa dge ba dang / mi dge ba dang / lung du mi ston pa gang dag gis sems can de dag gi ngag gi las 'byung ba de dag thams cad kyang yang dag pa ji lta ba bzhin du rab tu shes so/ /ngag gi las gang dge ba'i rgyu yongs su 'dzin pa dang / ngag gi
143a5(mdo sde): las gang mi dge ba'i rgyu yongs su 'dzin pa dang / ngag gi las gang lung du mi ston pa'i rgyu yongs su 'dzin pa de dag thams cad kyang yang dag pa ji lta ba bzhin du rab tu shes so/ /'dod chags bag la nyal ba'i ngag gi las gang sdang bas 'byin pa dang / 'dod chags bag la nyal ba'i
143a6(mdo sde): ngag gi las gang rmongs pas 'byin pa dang / zhe sdang bag la nyal ba'i ngag gi las gang chags pas 'byin pa dang / zhe sdang bag la nyal ba'i ngag gi las gang rmongs pas 'byin pa dang / gti mug bag la nyal ba'i ngag gi las gang chags pas 'byin pa dang / gti mug bag la nyal ba'i ngag gi las gang sdang
143a7(mdo sde): bas 'byin pa dang / 'dod chags bag la nyal ba'i ngag gi las gang chags pa'i 'byin pa dang / zhe sdang bag la nyal ba'i ngag gi las gang sdang bas 'byin pa dang / gti mug bag la nyal ba'i ngag gi las gang rmongs pas 'byin pa de dag thams cad yang dag pa ji lta ba bzhin du
143a8(mdo sde): rab tu shes so/ /ngag gi las gang bsam pa dag la sbyor ba nyams pa dang / ngag gi las gang sbyor ba dag la bsam pa nyams pa dang / ngag gi las gang bsam pa'ang dag la sbyor ba'ang dag pa dang / ngag gi las gang bsam pa'ang ma dag la sbyor ba'ang ma dag pa de thams cad lha'i rna ba'i mngon par shes
143b1(mdo sde): pa'i ye shes thogs pa med pa des yang dag pa ji lta ba bzhin tu rab tu shes so/ /de dag lha'i rna ba'i mngon par shes pa'i ye shes kyis 'phags pa dang 'phags pa ma yin pa'i sgra rnams thos te/ thos nas kyang 'phags
143b2(mdo sde): pa'i sgra rnams la rjes su chags par yang mi 'gyur/ 'phags pa ma yin pa'i sgra rnams la khong khro bar yang mi 'gyur te/ de dag 'phags pa'i sgra rnams la byams pa chen po thob cing 'phags pa ma
143b3(mdo sde): yin pa'i sgra rnams la snying rje chen po 'thob bo/ /sgra thams cad la yang sngon gyi mtha' dang phyi ma'i mtha' bye brag 'byed pa yang dag pa ji lta ba bzhin du rab tu shes so/ /de dag lha'i rna ba'i mngon par shes
143b4(mdo sde): pa'i ye shes des sangs rgyas thams cad kyis gsungs pa thos te/ thos nas kyang dran pa dang shes bzhin dang mi brjed pa'i chos nyid kyis thams cad 'dzin to/ /bzung nas kyang brjed par mi byed cing snod ji lta
143b5(mdo sde): ba bzhin du sems can rnams la dran par byed do/ /snying po dang snying po ma yin pa'i chos rnams kyang yang dag pa ji lta ba bzhin du rab tu shes so/ /de dag de bzhin gshegs pa gcig gi chos bstan pa nyan na/ de
143b6(mdo sde): bzhin gshegs pa gnyis pa'i chos bstan pa la sgrib par byed pa 'am/ kun nas ldang bar byed pa mi byed do/ /sangs rgyas thams cad kyi gsungs pa snga phyi med par 'dzin to/ /dge ba dang mi dge ba dang lung du
143b7(mdo sde): ma bstan pa'i sgra gang dag thos pa de dag kyang dran pa dang shes bzhin gyis dus dus su brjod do/ /gal te 'khor gyi dus yin yang chos bstan pa'i dus ma yin par rig na 'jog ste/ thos nas kyang mi ston to/ /
143b8(mdo sde): chos bstan pa'i dus yin la dbang gcig gi 'khor gyi dus yin na yang thams cad la chos mi ston to/ /bden par lung bstan pa yang gzhan la gnod na lung mi ston to/ /mi bden pa'i lung bstan pa yang
144a1(mdo sde): don dang ldan zhing gzhan rjes su gzung ba dang mthun na thabs mkhas pa dang / bdag gi sems yongs su dag pas lung ston to/ /sgra ji lta bu nyan par 'dod pa de lta bu'i sgra thos te/ sgra ji lta bu nyan par
144a2(mdo sde): mi 'dod pa de lta bu'i sgra mi thos so/ /'khor gang na chos ston pa de'i sems can thams cad kyi rna ba'i gnas kyi shes pa yang yang dag pa ji lta ba bzhin du shes te/ shes nas kyang rang bzhin de 'dra ba'i chos
144a3(mdo sde): ston to/ /de la sems can gang dag chos shes par byed pa de dag ni de'i chos bstan pa thos so/ /sems can gang dag chos shes par byed pa ma yin pa de dag ni de'i chos bstan pa mi thos so/ /de dag gi rna ba'i khams
144a4(mdo sde): de ni chos kyi dbyings shin du rnam par dag pa yin no/ /de dag gi rna ba'i khams de ni ye shes rnam par dag pa yin/ de dag gi rna ba'i khams de bdag gi khams shin du rnam par dag pa yin de dag gi rna ba'i khams de
144a5(mdo sde): sems can gyi khams dang / srog gi khams dang / gang zag gi khams rnam par dag pa yin/ de dag gi rna ba'i khams de sgra dang yi ge dang nges pa'i tshig ji lta ba bzhin du thos pas shin du brtags pa yin/ 'gro ba lngar
144a6(mdo sde): skyes pa'i sems can thams cad gang dag sgra dang yi ge dang nges pa'i tshig sna tshogs smra ba de dag la skad ji lta ba bzhin du 'jug pas chos ston to/ /de dag gi lha'i rna ba'i khams de theg pa gzhan mi nyan pa'i
144a7(mdo sde): phyir de bzhin gshegs pa'i lha'i snyan du yongs su bsngos pa yin te/ 'di ni byang chub sems dpa' rnams kyi lha'i rna ba'i mngon par shes pa mi zad pa zhes bya'o/ /de la byang chub sems dpa' rnams kyi
144a8(mdo sde): pha rol gyi sems shes pa'i mngon par shes pa mi zad pa gang zhe na/ pha rol gyi sems shes pa zhes bya ba ni gang sems can thams cad kyi sngon gyi mtha'i sems shes pa dang / phyi ma'i mtha'i sems shes
144b1(mdo sde): pa dang / da ltar byung ba'i sems shes pa'o/ /de 'das pa'i sems shes pas sems can rnams kyi sngon gyi mthas byung ba'i sems la 'jug ste/ sems can 'di'i sems 'di ni rgyu che'o/ /sems can
144b2(mdo sde): 'di'i sems 'di ni rgyu 'bring ngo / /sems can 'di'i sems 'di ni rgyu chung ngo / /sems can 'di'i dbang po rnams ni sbyin pa'i rnam pa'i rgyu dang ldan no/ /sems can 'di'i dbang po rnams ni tshul
144b3(mdo sde): khrims kyi rnam pa'i rgyu dang ldan no/ /sems can 'di'i dbang po rnams ni bzod pa'i rnam pa'i rgyu dang ldan no/ /sems can 'di'i dbang po rnams ni brtson 'grus kyi rnam pa'i rgyu dang ldan no/ /sems can
144b4(mdo sde): 'di'i dbang po rnams ni bsam gtan gyi rnam pa'i rgyu dang ldan no/ /sems can 'di'i dbang po rnams ni shes rab kyi rnam pa'i rgyu dang ldan no/ /sems can 'di'i dbang po rnams ni byams pa'i rnam pa'i
144b5(mdo sde): rgyu dang ldan no/ /sems can 'di'i dbang po rnams ni snying rje'i rnam pa'i rgyu dang ldan no/ /sems can 'di'i dbang po rnams ni dga' ba'i rnam pa'i rgyu dang ldan no/ /sems can 'di'i dbang po rnams ni btang
144b6(mdo sde): snyoms kyi rnam pa'i rgyu dang ldan no/ /sems can 'di'i dbang po rnams ni rang sangs rgyas kyi theg pa'i rgyu dang ldan no/ /sems can 'di'i dbang po rnams ni theg pa chen po'i rgyu dang ldan no/ /sems can
144b7(mdo sde): 'di ni rgyu'i stobs can te/ dge ba'i rtsa ba'i rgyu'i rgyun 'di dang ldan na sems can 'di sbyor ba'i rgyus rigs dma' bar skyes so/ /sems can 'di ni bsam pa dag la sbyor ba ma dag pa'o/ /sems can
144b8(mdo sde): 'di ni sbyor ba dag la bsam pa ma dag pa'o/ /sems can 'di ni bsam pa yang dag la sbyor ba yang dag pa'o/ /sems can 'di ni bsam pa yang ma dag la sbyor ba yang ma dag pa'o zhes de ltar gang sems
145a1(mdo sde): can thams cad kyi sngon gyi rgyu las byung ba'i dbang po rnams las sems kyi spyod pa shes pa de dag thams cad yang dag pa ji lta ba bzhin du rab tu shes te/ shes nas kyang so sor ci rigs par chos
145a2(mdo sde): ston pa 'di ni sngon gyi mtha'i pha rol gyi sems shes pa zhes bya'o/ /de la phyi ma'i mtha'i pha rol gyi sems shes pa gang zhe na/ sems can 'di'i da ltar gyi sbyin pa'i rgyu ni ma 'ongs pa'i dus na 'di'i tshul khrims kyi
145a3(mdo sde): rgyur 'gyur ro/ /sems can 'di'i da ltar tshul khrims kyi rgyu ni ma 'ongs pa'i dus na 'di'i bzod pa'i rgyur 'gyur ro/ /sems can 'di'i da ltar bzod pa'i rgyu ni ma 'ongs pa'i dus na 'di'i tshul khrims kyi
145a4(mdo sde): rgyur 'gyur ro/ /sems can 'di'i da ltar tshul khrims kyi rgyu ni ma 'ongs pa'i dus na 'di'i bzod pa'i rgyur 'gyur ro/ /sems can 'di'i da ltar bzod pa'i rgyu ma 'ongs pa'i dus 'di'i brtson 'grus kyi rgyur 'gyur ro/ /
145a5(mdo sde): sems can 'di'i da ltar brtson 'grus kyi rgyu ni ma 'ongs pa'i dus na 'di'i bsam gtan gyi rgyur 'gyur ro/ /sems can 'di'i da ltar bsam gtan gyi rgyu ni ma 'ongs pa'i dus na 'di'i shes rab kyi rgyur
145a6(mdo sde): 'gyur ro/ /sems can 'di'i da ltar 'jig rten pa'i shes pa dang spyod pa'i rgyu ni ma 'ongs pa'i dus na 'di'i 'jig rten las 'das pa'i rgyur 'gyur ro/ /sems can 'di'i da ltar dbang po'i dman pa'i rgyu
145a7(mdo sde): ni ma 'ongs pa'i dus na 'di'i theg pa chen po'i rgyur 'gyur ro zhes de ltar ma 'ongs pa'i dus na sems can rnams kyi rgyu gang dang / rkyen gang dag dang / rnam pa gang dag ma 'ongs pa'i dus na/ 'byung bar 'gyur
145a8(mdo sde): ba'i sems can rnams kyi rgyu de dag dang / rkyen de dag dang / rnam pa de dag byang chub sems dpas yang dag pa ji lta ba bzhin du/ rab tu shes so/ /de sems can thams cad yongs su smin par bya ba la
145b1(mdo sde): skyo bar mi 'gyur te/ de'i sems la 'jug pa'i shes pa dang / chos kyi snod du gyur pa ji snyed pa de snyed du chos ston to/ /'bras bu yod par chos ston pa yin te/ chos kyi gtam la ser sna mi byed pa 'di ni phyi ma'i
145b2(mdo sde): mtha'i pha rol gyi sems shes pa zhes bya'o/ /de la da ltar byung ba'i pha rol gyi sems shes pa gang zhe na/ gang da ltar byung ba'i dus na sems can thams cad kyi sems dang sems las byung ba gang dag skye ba de dag
145b3(mdo sde): thams cad byang chub sems dpas yang dag pa ji lta ba bzhin du rab tu shes te/ des 'dod chags dang bcas pa'i sems kyang 'dod chags dang bcas pa'i sems su yang dag pa ji lta ba bzhin du rab tu shes
145b4(mdo sde): so/ /'dod chags dang bral ba'i sems kyang 'dod chags dang bral ba'i sems su yang dag pa ji lta ba bzhin du rab tu shes so/ /de bzhin du zhe sdang dang bcas pa dang / zhe sdang dang bral ba dang / gti mug
145b5(mdo sde): dang bcas pa dang / gti mug dang bral ba dang / nyon mongs pa dang bcas pa dang / nyon mongs pa dang bral ba dang / bsdus pa dang / rnam par g.yengs pa dang / mnyam par bzhag pa dang / mnyam par ma bzhag pa dang /
145b6(mdo sde): bying ba dang / rab tu 'dzin pa dang / rgod pa dang / mi rgod pa dang / rnam par zhi ba dang / rnam par ma zhi ba dang / rnam par grol ba dang / rnam par ma grol ba dang / rgya che ba dang / rgya che ba ma yin pa dang / chung ngu dang /
145b7(mdo sde): yangs pa dang / chen por gyur pa dang / tshad med pa'i sems kyang tshad med pa'i sems su yang dag pa ji lta ba bzhin du rab tu shes te/ de ltar nyon mongs pa gang dang gang gis sems can gang dang gang gi sems
145b8(mdo sde): bsgribs par gyur pa de dag thams cad yang dag pa ji lta ba bzhin du rab tu shes te/ shes nas kyang shes rab kyis ji ltar nyon mongs pa las nges par 'byung bar 'gyur bar chos ston to/ /de 'khor gang du 'gro
146a1(mdo sde): bar thog ma nyid du 'khor de'i sems la lta ste/ bltas nas kyang so so ci rigs par chos ston to/ /de ltar gang sems can de dag gi dbang po mchog dang mchog ma yin pa shes pa de dag thams cad yang
146a2(mdo sde): dag pa ji lta ba bzhin du rab tu shes so/ /rang gi sems bsgribs pa 'am/ gzhan gyi sems bsgribs par mi 'gyur ro/ /de ci'i phyir zhe na/ 'di ltar byang chub sems dpa' de'i sems kyi rgyun ni ye shes
146a3(mdo sde): kyis rig pa/ dran pas rig pa/ blo gros kyis rig pa/ rtogs pas rig pa/ shes rab kyis rig pa/ byang chub gyis rig pa'o/ /sems kyi rgyun ni nyon mongs pa dang bral ba/ bag chags kyi mtshams sbyor
146a4(mdo sde): ba'i nyon mongs pa yang dag par chad pa dag pa/ dri ma med pa/ 'od gsal ba/ kha na ma tho ba med pa/ mi brlang ba/ nyon mongs pa med pa/ rnyog pa med pa/ chos thams cad snang bas rig pa/ sems can
146a5(mdo sde): thams cad kyi sems kyi spyod pa la zhugs shing sems kyi rgyun shin du rig pa ste/ de ltar gang de lta bu'i chos la sems 'bab pa shes pa la 'jug pa 'di ni byang chub sems dpa'i pha rol gyi sems
146a6(mdo sde): shes pa'i mngon par shes pa mi zad pa'o/ /de la byang chub sems dpa'i sngon gyi gnas rjes su dran pa'i shes pa mngon sum du byed pa'i mngon par shes pa gang zhe na/ de dran pa des sngon gyi gnas rjes
146a7(mdo sde): su dran te/ dran pa de ni chos kyi dbyings kyi gnas kyis shin du byin gyis brlabs pa'o/ /rab tu rig pas na mi g.yo ba'o/ /ye shes shin du yongs su sbyang ba byas pas na mi rgod pa'o/ /zhi gnas la
146a8(mdo sde): rab tu gnas pas na 'tshe ba med pa'o/ /lhag mthong gis shin du zin pas na nor ba med pa'o/ /mngon sum du shes pas na gzhan gyi dring la mi 'jog pa'o/ /dran zhing mi brjed pa'i chos can pas na dran par
146b1(mdo sde): bya ba'o/ /theg pa chen po rab tu shes pa'i phyir bsod nams kyi tshogs bsags pa'o/ /gzhan la rag ma lus pas na ye shes kyi tshogs bsags pa'o/ /thams cad kyi pha rol du 'gro ba'i phyir pha rol du phyin pa
146b2(mdo sde): thams cad kyi tshogs bsags pa'o/ /de dran pa des sngon gyi gnas rjes su dran te/ des tshe rabs gcig kyang rjes su dran no/ /gnyis dang / gsum dang / bzhi dang / lnga dang / bcu dang / nyi shu dang / sum bcu
146b3(mdo sde): dang / bzhi bcu dang / lnga bcu dang / tshe rabs brgya yang rjes su dran no/ /tshe rabs stong dang / tshe rabs brgya stong dang / tshe rabs brgya phrag du ma dang / tshe rabs brgya stong phrag du ma dang / 'chags pa'i bskal pa dang / 'jig
146b4(mdo sde): pa'i bskal pa dang / chags pa'i bskal pa du ma dang / 'jig pa'i bskal pa du ma dang / chags pa dang 'jig pa'i bskal pa du ma yang rjes su dran no/ /bskal pa brgya dang / bskal pa stong dang / bskal pa
146b5(mdo sde): brgya stong dang / bskal pa brgya phrag du ma dang / bskal pa stong phrag du ma dang / bskal pa brgya stong phrag du ma yang rjes su dran te/ sems can ming che ge mo zhas bya ba de dag byung bar gyur pa der bdag kyang
146b6(mdo sde): byung ste/ bdag gi ming ni 'di zhes bya/ rigs ni 'di zhes bya/ rus ni 'di zhes bya ni kha dog ni 'di 'dra/ kha zas ni 'di lta bu zhig za za/ tshe'i tshad ni 'di tsam zhig thub thub/ yun ni 'di srid cig gnas
146b7(mdo sde): gnas/ bde ba dang sdug bsngal ni 'di lta bu zhig myong ngo / /bdag de nas shi 'phos nas che ge mo zhig tu skyes so/ /de nas kyang shi 'phos nas 'dir skyes te/ de ltar rnam pa dang bcas/ rgyu mtshan dang bcas/ yul
146b8(mdo sde): phyogs dang bcas par sngon gyi gnas rnam pa mang po rjes su dran no/ /des bdag dang sems can gzhan gyi sngon gyi mtha' nas bzung ste sngon gyi gnas rjes su dran no/ /de bdag gi dge ba'i rtsa ba dang / sems can gzhan
147a1(mdo sde): gyi dge ba'i rtsa ba sngon gyi rgyu las byung ba dran zhing bdag gi dge ba'i rtsa ba dran nas byang chub tu yongs su sngo bar byed do/ /sems can gzhan gyi dge ba'i rtsa ba dran nas sems can rnams byang chub tu sems bskyed tu
147a2(mdo sde): 'dzud do/ /gang sngon gyi 'du byed kyi sdug bsngal de yang mi rtag pa dang / sdug bsngal ba dang / stong pa nyid dang / bdag med par rton par byed do/ /de mi rtag pa dang / sdug bsngal ba dang / stong pa nyid dang / bdag
147a3(mdo sde): med par rton pas gzugs kyis dregs pa med pa yin/ kha dog gis dregs pa med pa yin/ nad med pas dregs pa med pa yin/ lang tshos dregs pa med pa yin/ 'tsho bas dregs pa med pa yin/ longs spyod
147a4(mdo sde): kyis dregs pa med pa yin/ g.yog 'khor gyis dregs pa med pa yin/ dbang phyug gis dregs pa med pa yin/ brgya byin du 'dod pa med pa yin/ tshangs par 'dod pa med pa yin/ 'jig rten skyong bar 'dod
147a5(mdo sde): pa med pa yin/ 'khor los sgyur bar 'dod pa med pa yin/ skye ba thams cad 'dod pa med pa yin no/ /'dod pa dang rgyal srid kyi dbang phyug la dbang byed pa thams cad kyang bdag la bde ba'i phyir mi 'dod de/
147a6(mdo sde): gzhan du na sems can yongs su smin par bya ba'i phyir bsams bzhin du srid par skye ba 'dzin to/ /de mi rtag pa dang / sdug bsngal ba dang / stong pa nyid dang / bdag med par rton pas sngon gyi kun nas nyon mongs
147a7(mdo sde): pa'i spyod pas ngo tsha zhing 'dzem ste gnong zhing rnam par smod do/ /da ltar gyi tshe yang srog gi phyir yang mi bya ba mi byed cing de sngon gyi dge ba'i rtsa ba rnams byang chub tu yongs su bsngo ste rgyas par byed do/ /da ltar
147a8(mdo sde): byung ba'i dge ba'i rtsa ba yang sems can thams cad dang thun mong du yongs su bsngo'o/ /des mi mthun par yongs su sngo ba spangs te/ sangs rgyas kyi rigs dang / chos kyi rigs dang / dge 'dun gyi rigs
147b1(mdo sde): rgyun mi 'chad pa dang / thams cad mkhyen pa'i phyir yongs su bsngo ste/ 'di ni byang chub sems dpa' rnams kyi sngon gyi gnas rjes su dran pa shes pa mngon sum du byed pa'i mngon par shes pa mi zad pa'o/ /de la
147b2(mdo sde): byang chub sems dpa' rnams kyi rdzu 'phrul bya ba shes pa mngon par shes pa gang zhe na/ gang 'dun pa dang / brtson 'grus dang / sems dang / dpyod pas rab tu zin pa'i chos rnams sgrub pa dang / las
147b3(mdo sde): su rung ba dang / dbang byed pas des rdzu 'phrul gyi rkang pa bzhi po 'di dag shin du bsgoms pa'i phyir mngon par 'du byed pa med pa'i rdzu 'phrul mngon du thob par 'gyur te/ de rdzu 'phrul gyi cho 'phrul rnam pa du
147b4(mdo sde): ma myong bar 'gyur ro/ /de'i rdzu 'phrul gyi cho 'phrul de dag ni sems can la blta ba'i phyir rgya cher sems can yongs su smin par byed par 'gyur te/ de'i rdzu 'phrul gyi cho 'phrul gang gis sems can gdul bar bya
147b5(mdo sde): ba'i rdzu 'phrul gyi cho 'phrul de dang de sems can rnams la nye bar ston te/ gzugs su 'am/ stobs su 'am/ byin kyi brlabs su yang rung ste/ de gzugs dang kha dog tu snang ba gang dang gang gis sems can
147b6(mdo sde): 'dul bar 'gyur ba'i gzugs dang kha dog tu snang ba de dang de nyid sems can rnams la nye bar ston to/ /sangs rgyas kyi gzugs dang kha dog tu snang ba 'am/ byang chub sems dpa'i gzugs dang kha dog tu snang ba 'am/ rang
147b7(mdo sde): sangs rgyas kyi gzugs dang / kha dog tu snang ba 'am/ nyan thos kyi gzugs dang kha dog tu snang ba 'am/ brgya byin gyi gzugs dang kha dog tu snang ba 'am/ 'jig rten skyong ba'i gzugs dang kha dog tu snang ba
147b8(mdo sde): 'am/ 'khor los sgyur ba'i gzugs dang kha dog tu snang ba 'am/ de bzhin du khyab 'jug dang / skem byed dang / dbang phyug chen po dang / tshangs pa dang / skye dgu'i bdag po'i gzugs dang kha dog tu snang ba
148a1(mdo sde): 'am/ gang de ma yin pa'i gzugs dang kha dog tu snang ba tha na dud 'gro'i skye gnas kyi gzugs dang kha dog tu snang ba gang dang gang gis sems can 'dul bar 'gyur ba'i gzugs dang / kha dog
148a2(mdo sde): tu snang ba de dang de nyid ston te/ mos pa ji lta ba bzhin du sems can rnams la chos ston te/ /de stobs gang dang gang gis stobs snyems pa dang / khro ba dang / nga rgyal dang / rgyags pa dang / dregs pa'i shes
148a3(mdo sde): che ba'i sems can rnams gdul bar bya ba'i stobs de dang de nyid sten te/ yang na brgya byin gyi stobs sam/ yang na tshangs pa'i stobs sam/ yang na 'jig rten skyong ba'i stobs sam/ yang na 'khor los
148a4(mdo sde): sgyur ba'i stobs sam/ yang na tshan po che'i stobs sam/ yang na sred med kyi bus stobs kyi bzhi cha 'am/ yang na sred med kyi bu'i stobs kyi phyed dam/ yang na sred med kyi bu'i stobs kyang rung ste/
148a5(mdo sde): byang chub sems dpa'i stobs gang dang ldan pas sor mo gsum gyi ri'i rgyal po ri rab bteg ste/ 'phang du dpag tshad 'bum drug khri bzhi stong tsam la rgyar dpag tshad brgyad khri bzhi stong du 'phangs pa'ang
148a6(mdo sde): 'di lta ste dper na skyu ru ra'i 'bras bu gcig bzhin du 'jig rten gyi khams gzhan du 'phangs kyang byang chub sems dpa' de'i stobs la nyams pa med do/ /stong gsum gyi stong chen po'i 'jig rten
148a7(mdo sde): gyi khams 'di ltar rgya che ba/ 'di ltar yangs pa chu'i khams nas bzung ste/ steng du 'og min gyi bar la thug pa 'di lag mthil gyi steng du bzhag ste bskal pa 'am/ bskal pa las lhag par 'dug la/
148a8(mdo sde): spyod lam thams cad kyang ston te/ byang chub sems dpa' de lta bu'i stobs dang / sems can stobs snyems shing khro ba dang / nga rgyal dang / rgyags pa dang / dregs pa'i shas che ba rnams la stobs snyems
148b1(mdo sde): pa dang / khro ba dang / nga rgyal dang / dregs pa gdul ba'i phyir chos ston to/ /de rdzu 'phrul gyi rkang pa de dag gi byin gyis brlabs kyis ye shes 'thob bo/ /byang chub sems dpa' byin gyi brlabs kyi ye shes de dag gang
148b2(mdo sde): dang gang la byin gyis brlabs pa de de kho na bzhin du 'gyur te/ des gal te rgya mtsho chen po la ba lang gi rjes tsam du gyur cig ces ba lang gi rjes su byin gyis brlabs na ba lang gi rjes tsam du 'dug go/ /ba lang
148b3(mdo sde): gi rjes kyang rgya mtsho chen por gyur cig ces byin gyis brlabs na rgya mtsho chen po nyid du 'dug go/ /gal te sreg pa'i bskal pa chu'i phung por gyur cig ces byin gyis brlabs na de chu'i phung po nyid du 'dug go/ /chu'i
148b4(mdo sde): phung po yang me'i phung por gyur cig ces byin gyis brlabs na me'i phung po nyid du 'dug go/ /me'i phung po yang rlung gi phung por gyur cig ces byin gyis brlabs na de rlung gi phung po nyid du 'dug go/ /rlung gi phung po yang
148b5(mdo sde): me'i por gyur cig ces byin gyis brlabs na/ de me'i phung po nyid du 'dug go/ /me'i phung po yang sa'i phung por gyur cig ces byin gyis brlabs na de sa'i phung po nyid du 'dug go/ /sa'i phung po yang me'i phung por gyur cig
148b6(mdo sde): ces byin gyis brlabs na de me'i phung po nyid du 'dug go/ /de bzhin du tha ma dang / 'bring dang / rab kyi chos gang dang gang byin gyis brlabs kyis brlabs pa de dag de kho na bzhin du 'dug go/ /de'i byin gyis brlabs de ni sangs rgyas
148b7(mdo sde): bcom ldan 'das rnams ma gtogs par brgya byin nam/ tshangs pa 'am/ bdud dam/ bdud kyi ris kyi lha 'am sus kyang rung ste 'jig rten du chos dang 'thun pas sus kyang bskyod pa 'am/ bsgul ba 'am/ mi snang
148b8(mdo sde): bar byed mi nus te/ sems can gyi ris na gang byang chub sems dpa'i byin gyi brlabs de la bskyod pa 'am/ bsgul ba 'am/ mi snang bar byed nus pa'i sems can de gang yang med do/ /de byang chub sems dpa'i
149a1(mdo sde): byin gyi brlabs kyi ye shes kyi stobs bskyed pa des brjod pa sna tshogs dang / dga' ba dang / mgu ba lhur len pa'i sems can rnams la sgra ji lta ba bzhin du 'jug pas chos ston to/ /de'i rdzu 'phrul gyi rkang
149a2(mdo sde): pa de dag kyang mngon par 'phags pa'o/ /rang gi kha na las pa'o/ /bdud dang / nyon mongs pa thams cad kyi yul las 'das pa'o/ /sangs rgyas kyi yul la 'jug pa'o/ /sems can thams cad la mi gnod par sbyor
149a3(mdo sde): ba'o/ /dge ba'i rtsa ba dang tshogs bsags pa'o/ /bdud dang bdud kyi ris kyi lha rnams kyis mi 'phrogs pa ste/ btsun pa shA ra dwa ti'i bu 'di ni byang chub sems dpa' rnams kyi rdzu 'phrul bya ba shes pa'i mngon par
149a4(mdo sde): shes pa mi zad pa ste/ btsun pa shA ra dwa ti'i bu 'di dag ni byang chub sems dpa' rnams kyi mngon par shes pa lnga mi zad pa zhes bya'o/ /btsun pa shA ra dwa ti'i bu gzhan yang byang chub sems dpa' rnams kyi bsdu
149a5(mdo sde): ba'i dngos po bzhi mi zad pa ste/ bzhi gang zhe na/ 'di lta ste/ sbyin pa dang / snyan par smra ba dang / don spyod pa dang / don mthun pa'o/ /de la sbyin pa ni gang zang zing sbyin pa dang / chos sbyin pa'o/ /snyan par smra ba ni gang
149a6(mdo sde): slong ba dang chos nyan pa rnams la tshig 'jam zhing snyan par smra ba'o/ /de la don spyod pa ni gang bdag dang gzhan dag gi don bsam pa bzhin du yongs su rdzogs par byed pa'o/ /de la don mthun pa ni gang theg pa gang la bdag
149a7(mdo sde): yon tan du 'du shes pa'i theg pa de nyid la chos dang zang zing len pa rnams rab tu 'god pa'o/ /gzhan yang sbyin pa ni gang slong ba rnams la yid mgu bar sbyin pa'o/ /de la snyan par smra ba ni gang slong ba rnams la
149a8(mdo sde): mi smod pa'o/ /de la don spyod pa ni gang slong ba rnams kyi don yongs su rdzogs par byed pa'o/ /de la don mthun pa ni gang theg pa de nyid la yang dag par 'dzud pa'o/ /gzhan yang sbyin pa ni gang bsam pa thag pa nas gtong ba'o/ /
149b1(mdo sde): snyan par smra ba ni gang sbyor ba yongs su chad pa med pa'o/ /don spyod pa ni gang lhag pa'i bsam pas byin te 'gyod pa med pa'o/ /don mthun pa ni gang theg pa chen po la yongs su sngo ba'o/ /gzhan yang sbyin pa ni gang
149b2(mdo sde): byams pa'i rjes su 'gro ba'i sems kyis yongs su gtong ba'o/ /snyan par smra ba ni gang dga' ba dang mchog tu dga' bar gyur pa'i sems mi gtong ba'o/ /don spyod pa ni gang snying rje chen po yongs su dag
149b3(mdo sde): pa'i sems bskyed pas sems can thams cad kyi bya ba ci yod pa dag la brtson pa'o/ /don 'thun pa ni gang btang snyoms dang ldan pa'i sems mtho dma' med cing thams cad mkhyen pa'i ye shes la
149b4(mdo sde): yongs su bsngo ba'i sems so/ /gzhan yang sbyin pa ni gang chos bzhin btsal ba'i longs spyod rnams yongs su gtong ba'o/ /snyan par smra ba ni gang dag la sbyin pa byin pa de dag chos la rab tu 'dzud pa'o/ /
149b5(mdo sde): don spyod pa ni gang bdag gi don dang gzhan gyi don yongs su rdzogs par byed pa'o/ /don mthun pa ni gang sems can thams cad kyi don gyi phyir thams cad mkhyen pa nyid du sems bskyed pa'o/ /gzhan yang
149b6(mdo sde): sbyin pa ni gang nang dang phyi'i dngos po rnams yongs su gtong ba'o/ /snyan par smra ba ni gang chos thams cad kyi yon tan shes pa la slob dpon gyi dpe 'khyud med pa'o/ /don spyod pa ni gang bdag gi don btang ste gzhan
149b7(mdo sde): gyi don byed pa'o/ /don mthun pa ni gang longs spyod bsdus te lag tu thob pa yang gzhan dag la byin nas mi dga' ba med pa'o/ /de la chos sbyin pa gang zhe na/ gang ji skad thos pa'i chos rnams ston pa'o/ /snyan par
149b8(mdo sde): smra ba ni gang zang zing med pa'i sems kyis chos yang dag par rab tu ston pa'o/ /don spyod pa ni gang gzhan dag la lung 'bog pa dang / kha ton byed du 'jug pa la mi skyo ba'o/ /don mthun pa ni gang thams cad mkhyen
150a1(mdo sde): pa nyid kyi sems dang ma bral bas chos rnyed pa dang gzhan dag kyang rab tu 'dzud pa'o/ /gzhan yang chos kyi sbyin pa ni gang chos nyan pa 'ongs shing lhags pa rnams la mi skyo zhing mi g.yeng bar chos ston pa'o/ /
150a2(mdo sde): snyan par smra ba ni gang ji srid du rgyang ring por yang song ste/ dam pa'i chos yang dag par ston pa'o/ /don spyod pa ni gang chos 'dod pa'i gang zag rnams lhung bzed ma tshang ngam/ gos dang / zas dang / mal stan dang / na ba'i
150a3(mdo sde): gsos sman dang / yo byad med dam/ gzhan yang de dag la gang dang gang gis brel ba de dag thams cad byin te/ lhag pa'i bsam par song ba'i sems kyi rgyud kyis chos ston pa'o/ /don mthun pa ni gang chos kyi sbyin pa byin
150a4(mdo sde): te/ bla na med pa yang dag par rdzogs pa'i byang chub tu yang dag par 'dzud cing yongs su sngo ba'o/ /gzhan yang chos kyi sbyin pa ni gang sbyin pa thams cad kyi mchog ni chos kyi sbyin pa yin par rig nas chos kyi sbyin pa yongs
150a5(mdo sde): su gtong ba'o/ /snyan par smra ba ni gang phan pa'i dngos po'i phyir chos ston to/ /don spyod pa ni gang don la rton pa'i chos ston gyi yi ge la rton pa ni ma yin no/ /don mthun pa ni gang sangs rgyas kyi chos thams cad yongs
150a6(mdo sde): su rdzogs par bya ba'i phyir chos ston pa'o/ /gzhan yang chos sbyin pa ni gang sbyin pa'i pha rol tu phyin pa'o/ /snyan par smra ba ni gang tshul khrims kyi pha rol du phyin pa dang / bzod pa'i pha rol du phyin pa'o/ /don spyod pa
150a7(mdo sde): ni gang brtson 'grus kyi pha rol du phyin pa'o/ /don mthun pa ni gang bsam gtan gyi pha rol du phyin pa dang / shes rab kyi pha rol du phyin pa'o/ /gzhan yang chos sbyin pa ni dang po sems bskyed pa'i byang chub sems
150a8(mdo sde): dpa' rnams kyi'o/ /snyan par smra ba ni spyod pa la zhugs pa'i byang chub sems dpa' rnams kyi'o/ /don spyod pa ni phyir mi ldog pa'i byang chub sems dpa' rnams kyi'o/ /don mthun pa ni skye ba gcig gis thogs
150b1(mdo sde): pa'i byang chub sems dpa' rnams kyi'o/ /gzhan yang chos sbyin pa ni byang chub kyi rtsa ba dang sa bon gyi gzhi'o/ /snyan par smra ba ni byang chub kyi myu gu dang 'dab ma yongs su rdzogs pa'o/ /don spyod pa ni byang chub kyi me
150b2(mdo sde): tog yongs su rgyas pa'o/ /don mthun pa ni byang chub kyi 'bras bu mngon par 'grub pa ste/ btsun pa shA ra dwa ti'i bu 'di dag ni byang chub sems dpa' rnams kyi bsdu ba'i dngos po bzhi mi zad pa'o/ /btsun pa shA ra dwa
150b3(mdo sde): ti'i bu gzhan yang byang chub sems dpa' rnams kyi so so yang dag par rig pa bzhi mi zad pa ste/ bzhi gang zhe na/ gang 'di don so so yang dag par rig pa dang / chos so so yang dag par rig pa dang / nges pa'i
150b4(mdo sde): tshig so so yang dag par rig pa dang / spobs pa so so yang dag par rig pa'o/ /de la don so so yang dag par rig pa gang zhe na/ gang chos thams cad la don dam par shes pa ste/ chos shes pa dang / so sor rtogs pa shes
150b5(mdo sde): pa dang / rjes su 'gro ba shes pa dang / rgyu shes pa dang / rkyen shes pa dang / gnyis su med par shes pa dang / tshogs pa shes pa dang / tha mar 'gro ba shes pa dang / bar na mi 'dug pa shes pa dang / rkyen la 'jug
150b6(mdo sde): pa shes pa dang / de chos kyi dbyings dbyer med pa shes pa dang / de bzhin nyid kyi rjes su 'jug pa dang / yang dag pa'i mtha' la gnas pa shes pa dang / stong pa nyid rtogs pa'i shes pa dang / mtshan ma med pa la spyod
150b7(mdo sde): pa shes pa dang / smon pa med pa la smon lam med par shes pa dang / mngon par 'du mi byed pa la mngon par 'du byed pa med par shes pa dang / tshul gcig la 'jug pa shes pa dang / bdag med par rtogs pa'i shes
150b8(mdo sde): pa dang / sems can med par rtogs pa'i shes pa dang / srog med par shin du rtogs pa'i shes pa dang / gang zag med pa don dam par shes pa dang / 'das pa'i dus la ma chags pa'i shes pa dang / ma 'ongs pa'i
151a1(mdo sde): dus la thug pa dmed pa'i shes pa dang / da ltar byung ba'i dus na thams cad du kha na ma tho ba med par shes pa dang / phung po rnams la sgyu mar shes pa dang / khams rnams la sbrul gdug pa lta bur rtog pa'i
151a2(mdo sde): shes pa dang / skye mched rnams la grong stong pa lta bur nges par sems pa'i shes pa dang / nang nye bar zhi bar shes pa dang / phyi rol du rgyu ba med par shes pa dang / yul rnams la sgyu ma dang bye brag med par shes
151a3(mdo sde): pa dang / dran pa la gnas pa'i shes pa dang / bzod pa'i rjes su 'gro ba shes pa dang / blo gros kyis so sor rtog pa'i shes pa dang / bdag la rtog pa'i shes pa dang / bden pa rnams la rab tu rtog par shes pa dang /
151a4(mdo sde): sdug bsngal la mi 'byung bar shes pa dang / kun 'byung ba la mngon par 'du mi byed par shes pa dang / 'gog pa la mtshan nyid med par shes pa dang / lam la sgrol bar shes pa dang / chos rnams la tshig
151a5(mdo sde): rab tu dbye bar shes pa dang / dran pa nye bar gzhag pa rnams la dran pa med pa dang / yid la bya ba med par shes pa dang / yang dag par spong ba rnams la dge ba dang mi dge ba gnyis su 'jug pa'i shes pa dang /
151a6(mdo sde): rdzu 'phrul gyi rkang pa rnams la lus dang sems yang bar shes pa dang / dbang po rnams la 'jug par shes pa dang / stobs rnams la mi rdzi bar shes pa dang / byang chub kyi yan lag rnams la chos thams
151a7(mdo sde): cad yang dag pa ji lta ba bzhin du rtogs par shes pa dang / zhi gnas la gnas par shes pa dang / lhag mthong la snang bar shes pa dang / sgyu ma la rnams par bsgrubs par 'du shes pa dang / smig rgyu la nor
151a8(mdo sde): bar 'du shes pa dang / rmyi lam la yang dag pa ma yin par mthong bar shes pa dang / brag ca la rkyen du dmigs pa'i shes pa dang / mig yor la mi g.yo bar shes pa dang / mtshan nyid tha dad pa rnams la
151b1(mdo sde): mtshan nyid gcig tu shes pa dang / 'du ba rnams la 'bral bar shes pa dang / mtshams sbyor ba rnams la mtshams sbyor ba med par shes pa dang / nyan thos kyi theg pa la gzhan gyi sgra'i rjes su 'gro bas 'jug par
151b2(mdo sde): shes pa dang / rang sangs rgyas kyi theg pa la rten pa 'jug pa dang / rab tu dben zhing rtse gcig par shes pa dang / theg pa chen po la dge ba'i rtsa ba dang / tshogs spel bar shes pa 'di ni don so so yang dag par rig
151b3(mdo sde): pa zhes bya'o/ /gzhan yang don so so yang dag par rig pa ni don so so yang dag par rig pa gang gis chos thams cad la don rton pas rton pa'o/ /de ci'i phyir zhe na/ chos thams cad ni ma lus par stong pa ste/ gang
151b4(mdo sde): stong pa'i don de ni don no/ /chos thams cad ni ma lus par mtshan ma med pa'i don de ni don no/ /chos thams cad ni ma lus par smon pa med pa ste/ gang smon pa med pa'i don de ni don no/ /chos thams cad ni ma
151b5(mdo sde): lus par mngon par 'du mi byed pa ste/ gang mngon par 'du mi byed pa'i don de ni don no/ /chos thams cad ni ma lus par mi skye ba ste/ gang ma lus par mi skye ba'i don de ni don no/ /chos thams cad ni
151b6(mdo sde): ma lus par ma byung ba ste/ gang ma lus par ma byung ba'i don de ni don no/ /chos thams cad ni ma lus par dngos po med pa ste/ gang ma lus par dngos po med pa'i don de ni don no/ /chos thams cad ni ma
151b7(mdo sde): lus par dben pa ste/ gang ma lus par dben pa'i don de ni don no/ /chos thams cad ni ma lus par bdag med pa/ sems can med pa/ srog med pa/ gang zag med pa ste/ gang bdag med pa dang / sems can
151b8(mdo sde): med pa dang / srog med pa dang / gang zag med pa'i don de ni don te/ gang 'di lta bu'i chos rnams rtogs pa de ni don so so yang dag par rig pa zhes bya'o/ /gang 'dir bstan pa ni thogs pa med par bstan pa/
152a1(mdo sde): chags pa med par bstan pa/ mi zad par bstan pa/ chos thams cad thob par bstan pa ste/ don bstan pa de ni so so yang dag par rig pa yin no/ /don so so yang dag par rig pa de ni don thams
152a2(mdo sde): cad bstan pa la mi zad pa yin te/ sangs rgyas bcom ldan 'das rnams kyis kyang yang dag par bka' stsal cing yang dag par rjes su thugs rang ba'o/ /de yang dag pa dang / de kho na dang / ma log pa dang / gzhan
152a3(mdo sde): ma yin pa ste shes rab dang / ye shes kyis rtogs pa thams cad du kha na ma tho ba med pa ste/ 'di ni don so so yang dag par rig pa zhes bya'o/ /de la chos so so yang dag par rig pa gang zhe na/ gang chos thams
152a4(mdo sde): cad la rjes su 'jug pa shes pa ste/ dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med pa dang / 'dus byas dang / 'dus ma byas dang /
152a5(mdo sde): 'jig rten pa dang / 'jig rten las 'das pa dang / bzang po dang / ngan pa dang / kun nas nyon mongs pa dang / rnam par byang ba'i cha dang mthun pa dang / 'khor ba dang mya ngan las 'das par nye bar song ba rnams la
152a6(mdo sde): chos kyi dbyings mnyam pa nyid du shes pa dang / byang chub mnyam pa nyid du shes pa dang / khams mnyam pa nyid du shes pa 'di ni chos so so yang dag par rig pa zhes bya'o/ /gzhan yang chos so so yang dag par
152a7(mdo sde): rig pa ni gang 'dod chags spyod pa'i sems can rnams kyi sems la 'jug cing 'bab par shes pa dang / bcos ma'i 'dod chags spyod pa dang / bcos ma ma yin pa'i 'dod chags spyod pa dang / snrel zhi'i
152a8(mdo sde): 'dod chags spyod pa dang / lta ba'i 'dod chags spyod pa dang / mi zad pa'i 'dod chags spyod pa dang / 'jam pa'i 'dod chags spyod pa dang / yang ba'i 'dod chags spyod pa dang / yang ba ma yin pa'i 'dod chags
152b1(mdo sde): spyod pa dang / kun rdzob kyi 'dod chags spyod pa dang / sbyor ba'i 'dod chags spyod pa dang / bsam pa'i 'dod chags spyod pa dang / lhag pa'i bsam pa'i 'dod chags spyod pa dang / mtshan nyid kyi 'dod chags
152b2(mdo sde): spyod pa dang / mtshan nyid mi mthun pa'i 'dod chags spyod pa dang / rnam par gzhag pa'i 'dod chags spyod pa dang / rkyen gyi 'dod chags spyod pa dang / sngon gyi mtha'i rkyen gyis 'dod chags spyod pa dang /
152b3(mdo sde): phyi ma'i mtha'i rkyen gyis 'dod chags spyod pa dang / da ltar byung ba'i rkyen gyis 'dod chags spyod pa rnams dang / sems can nang du 'dod chags la phyi rol du 'dod chags med pa dag kyang yod/ sems can
152b4(mdo sde): phyi rol du 'dod chags la nang du 'dod chags med pa dag kyang yod/ sems can nang du yang 'dod chags la phyi rol du yang 'dod chags pa dag kyang yod/ sems can nang du yang 'dod chags
152b5(mdo sde): med la phyi rol du ya 'dod chags pa med pa dag kyang yod/ sems can gzugs la 'dod chags la sgra dang / dri dang / ro dang / reg pa la 'dod chags med pa dag kyang yod/ sgra la 'dod chags la
152b6(mdo sde): gzugs dang / dri dang / ro dang / reg pa la 'dod chags med pa dag kyang yod/ dri la 'dod chags la gzugs dang / sgra dang / ro dang / reg pa la 'dod chags med pa dag kyang yod/ ro la 'dod chags
152b7(mdo sde): la gzugs dang / sgra dang / dri dang / reg pa la 'dod chags med pa dag kyang yod/ sems can reg pa la 'dod chags la gzugs dang / sgra dang / dri dang / ro la 'dod chags med pa dag kyang yod de/
152b8(mdo sde): 'di ni sems can 'dod chags spyod pa rnams kyi 'jug pa ste/ 'jug pa'i sgo 'dis sems can rnams kyi 'dod chags la spyod pa nyi khri chig stong ngo / /sems can rnams kyi zhe sdang la spyod pa yang
153a1(mdo sde): nyi khri chig stongo / /sems can rnams kyi gti mug la spyod pa yang nyi khri chig stong ngo / /sems can rnams kyi cha mnyam pa la spyod pa yang nyi khri chig stong ste/ gang sems can gyi spyod pa brgyad khri bzhi
153a2(mdo sde): stong po de dag gi sems kyi 'jug pa dang 'bab pa shes pa dang / so so ci rigs par chos stong par shes pa dang / dus las mi 'da' bar shes pa dang / snod kyi bye brag ji lta ba bzhin du shes pa dang / 'bras bu yod
153a3(mdo sde): par chos bstan pa shes pa dang / ma lhag par chos bstan pa shes pa de ni chos so so yang dag par rig pa zhes bya'o/ /de la nges pa'i tshig so so yang dag par rig pa gang zhe na/ gang sems can thams
153a4(mdo sde): cad kyi skad la 'jug pa shes pa ste/ lha'i skad dang / klu'i skad dang / gnod sbyin gyi skad dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa'i
153a5(mdo sde): skad la 'jug pa ste/ mdor na ji snyed du 'gro ba lngar skyes pa'i sems can rnams kyi skad dang / sgra dang / dbyangs dang / tshig gi lam dang / nges pa'i tshig dang / brda dang / spyod pa ji snyed pa de dag thams cad rab tu
153a6(mdo sde): shes te/ shes nas kyang sgra de dang de dag dang / nges pa'i tshig de dang de dag gis sems can de dang de dag la sgra ji lta ba bzhin du 'jug pas chos ston te/ 'di ni nges pa'i tshig so so yang dag par rig pa zhes bya'o/ /
153a7(mdo sde): gzhan yang nges pa'i tshig so so yang dag par rig pa ni spyod pa 'di dag 'di lta bur brtag par bya/ chos 'di dag 'di lta lur brtul bar bya/ chos 'di dag 'di lta bur mtshams sbyor bar bya/ chos 'di lta
153a8(mdo sde): bur khong du chud par bya/ chos 'di lta bur yi ge rnams kyis brtag par bya'o zhes des gcig gi tshig kyang shes/ gnyis kyi tshig kyang shes/ mang po'i tshig kyang shes/ skyes pa'i tshig kyang shes/ bud med
153b1(mdo sde): kyi tshig kyang shes/ ma ning gi tshig kyang shes/ 'das pa'i tshig kyang shes/ ma 'ongs pa'i tshig kyang shes/ da ltar byung ba'i tshig kyang shes/ yi ge gcig tu sgro btags pa yang shes/ yi ge du mar sgro btags pa yang
153b2(mdo sde): shes/ sgro btags pa med pa yang shes te/ 'di ni nges pa'i tshig so so yang dag par rig pa zhes bya'o/ /gzhan yang nges pa'i tshig de ni chos thams cad 'gog pa la tshig gis chos shes pa ste/ 'di ni nges pa'i
153b3(mdo sde): tshig so so yang dag par rig pa zhes bya'o/ /de'i nges pa'i tshig de ni thogs pa med pa/ 'khrul pa med pa/ shin tu rnam par dag pa/ zlos pa med pa/ mi drag pa/ ma brtags pa/ zur phyin pa/ rnam
153b4(mdo sde): par gsal ba/ don dang yi ges bskor ba ji lta ba bzhin du 'khor tshim par byed pa/ rnam pa sna tshogs pa/ zab mo zab par snang ba/ kun rdzob dang / don dam pas brgyan pa/ rang gi sems dang /
153b5(mdo sde): shes pa dang / lta ba rtogs pa/ sangs rgyas kyis bka' stsal pa/ sems can thams cad mgu bar byed pa ste/ 'di ni nges pa'i tshig so so yang dag par rig pa zhes bya'o/ /de la spobs pa so so
153b6(mdo sde): yang dag par rig pa gang zhe na/ 'di lta ste/ chags pa med par lung bsgo ba bstan pa shes pa dang / phyed par lung bsgo ba bstan pa shes pa dang / thogs pa med par lung bsgo ba bstan pa shes pa
153b7(mdo sde): dang / myur ba'i spobs pa dang / la gor ba'i spobs pa dang / mgyogs pa'i spobs pa dang / 'bras bu yod pa'i spobs pa dang / ji ltar dris pa bzhin du spobs pa dang / mi 'phrog pa'i spobs pa dang /
153b8(mdo sde): yongs su mi nyams pa'i spobs pa dang / shin du 'brel ba'i spobs pa dang / rtogs pa'i spobs pa dang / chos la dga' ba'i spobs pa dang / bzod pa'i stobs la gnas pa'i spobs pa dang / zab
154a1(mdo sde): mo la spobs pa dang / sna tshogs kyi spobs pa dang / kun rdzob dang don dam pa la spobs pa dang / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab la spobs pa dang /
154a2(mdo sde): sangs rgyas kyi chos thams cad kyi tshig rab tu dbye bar bstan pa la spobs pa dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub
154a3(mdo sde): kyi yan lag dang / lam zab mo spobs pa dang / zhi gnas dang lhag mthong la spobs pa ste/ spobs pa so so yang dag par rig pa zhes bya ba ni nges pa'i tshig la rtog pas tshig gi chos shes pa dang /
154a4(mdo sde): bsam gtan dang / rnam par thar pa dang / ting nge 'dzin dang / snyoms par 'jug pa dang / bden pa la 'jug pa shes pa'i spobs pa'o/ /theg pa thams cad la spobs pa'o/ /
154a5(mdo sde): yang dag pa ji lta ba bzhin du bstan pas sems can thams cad kyi spyod pa tshim par bya ba la spobs pa ste/ mi dor mi lkug pa'i tshig dang / mi brlang ba'i tshig dang / brtan pa'i tshig dang / mi rtsub
154a6(mdo sde): pa'i tshig dang / 'jam pa'i tshig dang / dag pa'i tshig dang / rab tu grol ba'i tshig dang / thogs pa med pa'i tshig dang / zur phyin pa'i tshig dang / nges pa'i tshig dang / mi g.yo ba'i tshig dang /
154a7(mdo sde): mi rgod pa'i tshig dang / zhi ba'i tshig dang / btsun pa'i tshig dang / 'brel ba'i tshig dang / tha ba med pa'i tshig dang / shin du rigs pa'i tshig dang / ma tshang ba med pa'i tshig dang / snyan pa'i tshig dang / mnyen
154a8(mdo sde): pa'i tshig dang / ma smad pa'i tshig dang / shin du sdud pa'i tshig dang / 'phags pa thams cad kyis bsngags pa'i tshig ste/ zhing mtha' yas par go bar byed pa'i rjes su song ba'i dbyangs dang / tshangs pa'i sgra skad
154b1(mdo sde): la rtog cing go bar byed pa'i rjes su song ba'i dbyangs dang / sangs rgyas kyis bka' stsal pa'i spobs pas sems can gzhan dag dang / gang zag gzhan dag gi dbang po mchog dang mchog ma yin pa
154b2(mdo sde): shes pas chos ston te/ de'i chos ston pa de yang de byed pa yang dag par sdug bsngal zad par bya ba'i phyir nges par 'byung bar 'gyur te/ 'di ni spobs pa so so yang dag par rig pa zhes bya'o/ /btsun
154b3(mdo sde): pa shA ra dwa ti'i bu 'di dag ni byang chub sems dpa' rnams kyi so so yang dag par rig pa bzhi mi zad pa'o/ / // bam po drug pa/ btsun pa shA ra dwa ti'i bu gzhan yang byang chub sems dpa' rnams kyi
154b4(mdo sde): rton pa bzhi yang mi zad pa ste/ bzhi gang zhe na/ 'di lta ste/ don la rton gyi tshig 'bru la mi rton pa dang / ye shes la rton gyi rnam par shes pa mi rton pa dang / nges pa'i don gyi mdo sde la rton gyi drang ba'i don
154b5(mdo sde): gyi mdo sde la mi rton pa dang / chos nyid la rton gyi gang zag la mi rton pa'o/ /de la don ni gang / tshig 'bru ni gang zhe na/ tshig 'bru zhes bya ba ni gang 'jig rten pa'i chos dang bya ba la 'jug pa bstan pa'o/ /
154b6(mdo sde): don ces bya ba ni gang 'jig rten las 'das pa'i chos rtogs pa'o/ /tshig 'bru zhes bya ba ni gang sbyin pa dang / dul ba dang / legs par sdom pa dang / des pa bstan pa'o/ /don ces bya ba ni gang sbyin pa dang / dul
154b7(mdo sde): ba dang / legs par sdom pa dang / des pa'i mnyam pa nyid shes pa'o/ /tshig 'bru zhes bya ba ni gang 'khor ba'i skyon bsgrags shing brjod pa'o/ /don ces bya ba ni gang 'khor ba la mi dmigs par rtog pa'o/ /
154b8(mdo sde): tshig 'bru zhes bya ba ni gang mya ngan las 'das pa'i yon tan dang phan yon brjod pa'o/ /don ces bya ba ni gang rang bzhin gyis mya ngan las 'das pa'i chos thams cad la rnam par mi rtog pa'o/ /tshig 'bru zhes
155a1(mdo sde): bya ba ni gang theg pa ji ltar rnam par bzhag pa bzhin du ston pa'o/ /don ces bya ba ni gang chos kyi dbyings dbyer med cing tshul gcig pa la 'jug pa zhes bya'o/ /tshig 'bru zhes bya ba ni gang bdog pa thams cad
155a2(mdo sde): yongs su gtong ba bstan pa'o/ /don ces bya ba ni gang 'khor gsum yongs su dag pa shes pa'o/ /tshig 'bru zhes bya ba ni gang lus dang ngag dang yid kyi sdom pa dang / tshul khrims dang / bslab pa dang / sbyangs
155a3(mdo sde): pa'i yon tan dang / yo byad bsnyungs pa thams cad yang dag par blang ba bstan pa'o/ /don ces bya ba ni gang lus dang ngag dang / yid mi dmigs pa dang / sdom pa dang / tshul khrims dang / bslab pa dang / sbyangs pa'i
155a4(mdo sde): yon tan dang / yo byad bsnyungs pa thams cad yang dag par blang ba bstan pa yongs su dag par shes pa'o/ /tshig 'bru zhes bya ba ni gang gnod sems dang tha ba dang / skyon dang / khro ba dang / 'khon du 'dzin pa dang /
155a5(mdo sde): nga rgyal dang / rgyag pa dang / dregs pa thams cad yang dag par 'joms shing bzod pa'i stobs dang des pa bstan pa'o/ /don ces bya ba ni gang mi skye ba'i chos la bzod pa'o/ /tshig 'bru zhes bya ba ni gang
155a6(mdo sde): dge ba'i rtsa ba thams cad yang dag par sgrub pa la brtson 'grus brtsam pa bstan pa'o/ /don ces bya ba ni gang blang ba dang dor ba la mi gnas pa'i brtson 'grus so/ /tshig 'bru zhes bya ba ni gang bsam gtan
155a7(mdo sde): dang / rnam par thar pa dang / ting nge 'dzin dang / snyoms par 'jug pa bstan pa'o/ /don ces bya ba ni gang 'gog pa'i snyoms par 'jug pa shes pa'o/ /tshig 'bru zhes bya ba ni gang thos pa thams cad 'dzin
155a8(mdo sde): pa shes rab kyi rtsa ba'o/ /don ces bya ba ni gang brjod du med pa'i don shes pa'o/ /tshig 'bru zhes bya ba ni gang byang chub kyi phyogs kying chos sum bcu rtsa bdun yang dag par bstan pa'o/ /don ces bya ba ni gang
155b1(mdo sde): byang chub kyi phyogs kyi chos sgrub pa'i 'bras bu mngon sum du byed pa'o/ /tshig 'bru zhes bya ba ni gang sdug bsngal dang / kun 'byung ba dang / lam gyi bden pa yang dag par bstan pa'o/ /don ces bya ba ni gang
155b2(mdo sde): 'gog pa mngon na sum du byed pa'o/ /tshig 'bru zhes bya ba ni gang ma rig pa la sogs pa nas rga shi'i bar du yang dag par bstan pa'o/ /don ces bya ba ni gang ma rig pa 'gog pa nas rga shi 'gog pa'i bar du'o/
155b3(mdo sde): tshig 'bru zhes bya ba ni gang zhi gnas dang lhag mthong gi tshogs bstan pa'o/ /don ces bya ba ni gang rig pa dang rnam par grol ba'i ye shes so/ /tshig 'bru zhes bya ba ni gang 'dod chags dang / zhe sdang dang / gti mug
155b4(mdo sde): dang / cha mnyam par spyod pa'i sems can rnams la bstan pa'o/ /don ces bya ba ni gang sems can rnams dgrol ba mi 'khrugs pa'i ye shes so/ /tshig 'bru zhes bya ba ni gang sgrib pa dang / sgrib par 'gyur ba'i
155b5(mdo sde): chos rnams yang dag par bstan pa'o/ /don ces bya ba ni gang sgrib pa med pa'i ye shes dang rnam par thar pa'o/ /tshig 'bru zhes bya ba ni gang dkon mchog gsum gyi yon tan dang bsngags pa mtha' yas pa
155b6(mdo sde): bstan pa'o/ /don ces bya ba ni gang sangs rgyas kyi chos kyi sku mthong ba dang / 'dod chags dang bral zhing 'gog pa'i chos nyid dang / 'dus ma byas kyi sangs rgyas dang chos dang dge 'dun gyi yon tan sgrub pa'i ye
155b7(mdo sde): shes so/ /tshig 'bru zhes bya ba ni gang sems dang po bskyed pa nas bzung ste byang chub kyi snying po la 'dug pa'i bar gyi byang chub sems dpa'i yon tan gyi tshogs bstan pa'o/ /don ces bya ba ni gang sems kyi skad
155b8(mdo sde): cig gcig dang ldan pa'i shes rab kyis thams cad mkhyen pa'i ye shes mngon par rdzogs par 'tshang rgya ba ste/ mdor na gang chos kyi phung po brgyad khri bzhi stong bstan pa 'di ni tshig 'bru zhes bya'o/ /gang
156a1(mdo sde): sems can thams cad kyi skad dang / yi ge dang / tshig 'brus brjod du med pa'i don de ni don te/ 'di ni don la rton gyi tshig 'bru la mi rton pa zhes bya'o/ /de la rnam par shes pa ni gang / ye shes ni
156a2(mdo sde): gang zhe na/ rnam par shes pa zhes bya ba ni rnam par shes pa gnas pa bzhi ste/ bzhi gang zhe na/ 'di lta ste/ rnam par shes pa gnas pa ni gzugs la nye bar 'gro ba dang / 'du shes la nye bar 'gro ba dang / 'du byed
156a3(mdo sde): la nye bar 'gro zhing gnas pa ste/ 'di ni rnam par shes pa zhes bya'o/ /de la ye shes gang zhe na/ gang phung po bzhi la gnas pa'i rnam par shes pa'i phung po yongs su shes pa ste/ 'di ni ye shes shes
156a4(mdo sde): bya'o/ /gzhan yang rnam par shes pa ni sa'i khams rnam par shes pa dang / chu'i khams dang / me'i khams dang / rlung gi khams rnam par shes pa ste/ 'di ni rnam par shes pa zhes bya'o/ /gang
156a5(mdo sde): khams rnam pa bzhi po 'di dag la gnas pa'i rnam par shes pa la chos kyi dbyings dbyer med par shes pa 'di ni ye shes shes bya'o/ /gzhan yang rnam par shes pa ni gang mig gis shes par bya ba'i
156a6(mdo sde): gzugs rnams la rnam par rigs pa dang / de bzhin du rna bas shes par bya ba'i sgra rnams dang / snas shes par bya ba'i dri rnams dang / lces shes par bya ba'i ro rnams dang / lus kyis shes par bya ba'i reg bya rnams dang /
156a7(mdo sde): yid kyis shes par bya ba'i chos rnams la rnam par rig pa ste/ 'di ni rnam par shes pa zhes bya'o/ /gang yang nang nye bar zhi zhing phyi rol du rgyu ba med pa dang / ye shes la rton pas chos gang la yang mi rtog
156a8(mdo sde): rnam par mi rtog pa 'di ni ye shes shes bya'o/ /gzhan yang dmigs pa las rnam par shes pa skye ba dang / yid la byed pa las rnam par shes pa skye ba dang / yongs su rtog pa las rnam par shes pa skye ba
156b1(mdo sde): 'di ni rnam par shes pa zhes bya'o/ /gang yang 'dzin pa med pa dang / mchog tu 'dzin pa med pa dang / dmigs pa med pa dang / rnam par rig pa med pa dang / rtog pa med pa 'di ni ye shes shes bya'o/ /
156b2(mdo sde): gzhan yang 'dus byas rgyu ba'i chos rnams la rnam par shes pa skye ste/ 'dus ma byas la ni rnam par shes pa rgyu ba med do/ /gang 'dus ma byas su shes pa de ni ye shes so/ /gzhan yang skye ba dang 'jig pa
156b3(mdo sde): la gnas pa ni rnam par shes pa'o/ /mi skye ba dang mi 'gog pa la gnas pa ni ye shes te/ 'di ni ye shes la rton gyi rnam par shes pa la mi rton pa zhes bya'o/ /de la nges pa'i don gyi mdo sde ni gang / drang
156b4(mdo sde): ba'i don gyi mdo sde ni gang zhe na/ mdo sde gang dag lam la 'jug pa'i phyir bstan pa de dag ni drang ba'i don ces bya'o/ /mdo sde gang dag 'bras bu la 'jug pa'i phyir bstan pa de dag ni nges pa'i don ces bya'o/ /
156b5(mdo sde): mdo sde gang dag kun rdzob sgrub par bstan pa de dag ni drang ba'i don ces bya'o/ /mdo sde gang dag don dam pa sgrub par bstan pa de dag ni nges pa'i don ces bya'o/ /mdo sde gang dag las dang bya ba la 'jug
156b6(mdo sde): par bstan pa de dag ni drang ba'i don ces bya'o/ /mdo sde gang dag las dang nyon mongs pa zad par bya ba'i phyir bstan pa de dag ni nges pa'i don ces bya'o/ /mdo sde gang dag kun nas nyon mongs pa bshad pa'i
156b7(mdo sde): phyir bstan pa de dag ni drang ba'i don ces bya'o/ /mdo sde gang dag rnam par byang ba yongs su dag par bya ba'i phyir bstan pa de dag ni nges pa'i don ces bya'o/ /mdo sde gang dag 'khor ba la yid byung bar bya ba
156b8(mdo sde): bstan pa de dag ni drang ba'i don ces bya'o/ /mdo sde gang dag 'khor ba dang mya ngan las 'das pa gnyis su med pa la 'jug par bstan pa de dag ni nges pa'i don ces bya'o/ /mdo sde gang dag tshig dang / yi ge
157a1(mdo sde): sna tshogs su bstan pa de dag ni drang ba'i don ces bya'o/ /mdo sde gang dag zab mo mthong bar dka' ba khong du chud par dka' ba bstan pa de dag ni nges pa'i don ces bya'o/ /mdo sde gang dag tshig dang yi ge
157a2(mdo sde): mang zhing sems can gyi sems dga' bar bya ba'i phyir bstan pa de dag ni drang ba'i don ces bya'o/ /mdo sde gang dag tshig dang / yi ge nyung la sems can gyi sems nges par sems par byed par bstan pa de dag ni nges
157a3(mdo sde): pa'i don ces bya'o/ /mdo sde gang dag bdag dang / sems can dang / srog dang / gso ba dang / skyes bu dang / gang zag dang / shed las skyes dang / shed bu dang / byed pa po dang / tshor ba po dang / sgra rnam pa sna tshogs su
157a4(mdo sde): bshad pa dang / bdag po med pa la bdag po dang / bcas par bstan pa de dag ni drang ba'i don ces bya'o/ /mdo sde gang dag stong pa nyid dang / mtshan ma med pa dang / smon pa med pa dang / mngon par 'du mi byed pa
157a5(mdo sde): dang / ma skyes pa dang / ma byung ba dang / dngos po med pa dang / bdag med pa dang / sems can med pa dang / srog med pa dang / gang zag med pa dang / bdag po med pa dang / rnam par thar pa'i sgo'i bar du bstan
157a6(mdo sde): pa de dag ni nges pa'i don ces bya ste/ 'di ni nges pa'i don gyi mdo sde la rton gyi drang ba'i don gyi mdo sde la mi rton pa zhes bya'o/ /de la chos nyid ni gang / gang zag ni gang zhe na/ gang gang zag tu lta ba la gnas te/
157a7(mdo sde): chos kha cig la rtsom pa 'di ni gang zag ces bya'o/ /gang gang zag tu lta ba de'i rtsom pa yongs su shes pa 'di ni chos nyid ces bya'o/ /gzhan yang so so'i skye bo'i gang zag dang / so so'i skye bo'i dge ba'i gang
157a8(mdo sde): zag dang / dad pas rjes su 'brang ba'i gang zag dang / chos kyi rjes su 'brang ba'i gang zag dang / brgyad pa'i gang zag dang / rgyun du zhugs pa'i gang zag dang / lan cig phyir 'ong ba'i gang zag dang / phyir mi
157b1(mdo sde): 'ong ba'i gang zag dang / dgra bcom pa'i gang zag dang / rang sangs rgyas kyi gang zag dang / byang chub sems dpa'i gang zag dang / gang zag gcig 'jig rten du byung na skye bo mang po la phan pa dang / skye bo mang po la
157b2(mdo sde): bde ba dang / 'jig rten la snying brtse ba dang / lha dang / mi'i skye bo phal po che'i don gyi phyir/ phan pa'i phyir/ bde ba'i phyir lha dang mi rnams kyi ston pa sangs rgyas bcom ldan 'das gang zag gcig po 'jig rten
157b3(mdo sde): du byung ste/ 'di ni gang zag ces bya'o/ /gang zag gi sgra de dag thams cad ni de bzhin gshegs pa'i kun rdzob kyi tshig gi gnas kyis sems can rnams drang ba'i phyir bstan pa ste/ de la gang dag mngon par zhen pa de dag
157b4(mdo sde): ni rton pa ma yin pa zhes bya ste/ de dag rton pa la gzud pa'i phyir bcom ldan 'das kyis kyang chos nyid la rton cig /gang zag la ni ma yin no zhes gsungs so/ /de la chos nyid gang zhe na/ 'di lta ste/ 'gyur ba med pa dang /
157b5(mdo sde): sgro btags pa med pa dang / bya ba med pa dang / rnam par byang ba med pa dang / mi gnas pa dang / rab tu mi gnas pa dang / rtsa ba med pa dang / thams cad du mnyam pa dang / mnyam pa dag la mnyam pa dang / mi mnyam pa dag la
157b6(mdo sde): mnyam pa dang / mnyam pa dang mi mnyam pa dag la mnyam pa dang / rtog pa med pa dang / rtsom pa med pa dang / chos thams cad la skyon med pa rnyed pa dang / shin du nam mkha'i rang bzhin gyi phyir mtshan nyid 'di ni chos
157b7(mdo sde): nyid ces bya'o/ /de la gang dag chos nyid la rton pa dag ni khams gang la yang mi rton to/ /de bas na chos kyi sgo'i tshul la 'jug pa 'dis chos thams cad la rton pa'i phyir chos thams cad chos nyid kho nar 'gyur
157b8(mdo sde): ba 'di ni chos nyid la rton gyi gang zag la mi rton pa zhes bya ste/ btsun pa shA ra dwa ti'i bu de dag ni byang chub sems dpa' rnams kyi rton pa bzhi mi zad pa'o/ /btsun pa shA ra dwa ti'i bu gzhan yang byang chub sems
158a1(mdo sde): dpa' rnams kyi bsod nams dang / ye shes kyi tshogs kyang mi zad pa yin te/ de la byang chub sems dpa' rnams kyi bsod nams kyi tshogs mi zad pa gang zhe na/ 'di lta ste/ sbyin pa las byung ba'i bsod nams
158a2(mdo sde): bya ba'i dngos po dang / tshul khrims dang / bsgom pa las byung ba'i bsod nams bya ba'i dngos po dang / byams pa'i sems la snyoms par 'jug pa dang / snying rje chen po'i sbyor ba dang / dge ba thams cad rtsom pa dang /
158a3(mdo sde): bdag dang gzhan gyi sdig pa bshags pa dang / slob pa dang / mi slob pa thams cad dang / rang sangs rgyas dang / sems dang po bskyed pa dang / phyir mi ldog pa dang / skye ba gcig gis thogs pa'i byang chub sems dpa'
158a4(mdo sde): rnams kyi dus gsum du yang dag par bsgrubs pa'i bsod nams la rjes su yi rang ba dang ldan pa'i bsod nams bya ba'i dngos po dang / slob pa dang / mi slob pa thams cad dang / rang sangs rgyas dang /
158a5(mdo sde): sems dang po bskyed pa dang / phyir mi ldog pa dang / skye ba gcig gis thogs pa'i byang chub sems dpa' rnams kyi byang chub tu sems bskyed pa la rjes su yi rang ba dang ldan pa'i bsod nams bya ba'i
158a6(mdo sde): dngos po dang / 'das pa dang / ma byon pa dang / da ltar byung ba'i sangs rgyas bcom ldan 'das rnams kyi dge ba'i rtsa ba thams cad la rjes su yi rang ba dang ldan pa'i bsod nams bya ba'i dngos po dang / sangs rgyas
158a7(mdo sde): thams cad dang / byang chub sems dpa' thams cad dang / 'phags pa thams cad dang / slob pa dang mi slob pa thams cad la chos kyi sbyin pa gsol ba dang / sku tshe bsring bar gsol ba dang ldan pa'i bsod nams
158a8(mdo sde): bya ba'i dngos po dang / dge ba'i rtsa ba thams cad la rjes su yi rang ba dang bskul ba dang / gsol ba gdab pa'i dge ba'i rtsa ba bsags pa rnams byang chub tu bsngo ba dang ldan pa'i bsod nams bya ba'i dngos po dang /
158b1(mdo sde): sems can byang chub tu sems ma bskyed pa rnams byang chub tu sems bskyed pa dang / byang chub tu sems bskyed pa rnams la pha rol tu phyin pa'i lam sten pa dang / sems can dbul po rnams la longs spyod
158b2(mdo sde): kyis yang dag par sdud pa dang / sems can nad pa rnams la sman sbyin zhing g.yo med par rim gro byed pa dang / mthu chung ba rnams la bzod pas bstan pa dang / ltung ba mi 'chab pa dang / sdig pa 'chags pa dang /
158b3(mdo sde): sangs rgyas bcom ldan 'das bzhugs pa dang / yongs su mya ngan las 'das pa rnams la mchod pa dang rim gro thams cad rtsom pa dang / mkhan po dang / slob dpon dag la ston pa bzhin phangs par 'dzin pa dang /
158b4(mdo sde): chos rnams la rin thang med pa'i rin po che tshol ba ltar brtson pa dang / chos smra ba rnams la sangs rgyas bzhin du phangs par 'dzin pa dang / dpag tshad brgyar yang song zhing dam pa'i chos mnyan pa la mi ngoms
158b5(mdo sde): pa dang / chos la slob dpon gyi dpe mkhyud med pa dang / zang zing med par chos sbyin pa dang / chos la rin thang med pa'i rin po che chen po bzhin du phangs par 'dzin pa dang / pha ma la bsnyen bkur byed pa dang / byas pa gzo
158b6(mdo sde): ba dang / byas pa tshor ba dang / byas nas mi 'gyod pa dang / bsod nams gsogs pas mi ngoms pa dang / lus bsdams pas lus kyi tshul 'chos pa med pa dang / ngag bsdams pas ngag gi tshul 'chos pa med pa
158b7(mdo sde): dang / yid bsdams pas yid kyi tshul 'chos pa med pa dang / de bzhin gshegs pa'i mchod rten rab tu 'jog pas tshangs pa'i bsod nams yongs su 'dzin pa dang / gtan pa med pa'i mchod sbyin byed pas
158b8(mdo sde): mtshan yongs su rdzogs par byed pa dang / dge ba'i rtsa ba'i tshogs sna tshogs bsags pas dpe byad bzang po yongs su rdzogs par byed pa dang / nga rgyal med pas lus brgyan pa dang / ngag gi nyes pa thams cad
159a1(mdo sde): spangs pas ngag brgyan pa dang / sems can thams cad la khong khro ba med pa'i sems kyis sems brgyan pa dang / mngon par shes pas rnam par 'phrul pas sangs rgyas kyi zhing gi rgyan du 'gyur ba dang /
159a2(mdo sde): 'dod chags dang bral ba'i chos nyid kyis chos kyi rgyan du 'gyur ba dang / phra ma med pa dang / zhe gcod pa med pa dang / 'gyod pa'i tshig mi smra bas 'khor gyi rgyan du 'gyur ba dang / brjod pa la ser sna med par
159a3(mdo sde): byed pas chos bzung bar 'gyur ba dang / 'bras bu yod pa'i chos ston pas rab tu dga' nas legs so zhes bya ba sbyin pa dang / legs par bshad pa la rtog pas sgrib pa rnam par spong ba dang / nges par 'byin
159a4(mdo sde): pa'i chos mnyan pa'i phyir sti stang du byas te chos mnyan pa dang / sangs rgyas bcom ldan 'das rnams la brtul zhugs kyi nag tshal phul bas byang chub kyi shing gi rgyan pa du 'gyur ba dang / sangs rgyas
159a5(mdo sde): bcom ldan 'das rnams kyi dge ba'i rtsa ba thams cad sngon du 'gro bas byang chub kyi snying po'i rgyan du 'gyur ba dang / las dang nyon mongs pa thams cad kyis ma gos pas skye ba dang shi 'pho yongs su dag pa
159a6(mdo sde): dang / rin po che dang phangs pa'i dngos po thams cad la mi lta bar yongs su gtong bas lag na rin po che 'thob pa dang / gter mi zad pa rab tu sbyin pas longs spyod mi zad pa dang / bzhin 'dzum zhing khro gnyer med
159a7(mdo sde): pas sems can rnams mthong ma thag tu dga' bar 'gyur ba dang / sems can thams cad la 'od zer mnyam par gtong bas mnyam pa nyid kyi rgyan 'thob pa dang / ma lobs pa rnams la mi brnyas pas
159a8(mdo sde): 'od bkod pa gtong ba dang / tshul khrims kyi bsod nams bsags pas skye ba yongs su dag pa dang / ltung ba mi gleng bas mngal gyi gnas yongs su dag pa dang / dge ba bcu'i las kyi lam yongs
159b1(mdo sde): su dag pas lha dang mir skye ba dang / rjes su bstan pa thams cad la rnam par mi rtog pas rnam par gnon pa don yod pa dang / chos thams cad la slob dpon gyi dpe mkhyud med pas chos thams cad la dbang ba dang /
159b2(mdo sde): bsam pa yongs su dag pas 'jig rten thams cad la dbang ba dang / sems can yongs su dag par byed pas rang gi sangs rgyas kyi zhing yongs su dag pa dang / las kyi rnam par smin pa la rton pas lhag
159b3(mdo sde): pa'i bsam pa yongs su dag pa dang / nyi tshe ba'i spyod pa mi 'dod pas sangs rgyas kyi chos rgya chen po la mos pa dang / thams cad mkhyen pa nyid kyi sems mi gtong bas bsod nams thams cad yongs
159b4(mdo sde): su 'dzin pa dang / dad pa sngon du 'gro bas nor bdun yongs su rdzogs par 'gyur ba dang / lus dang srog la mi lta bas sangs rgyas kyi chos yongs su 'dzin pa dang / sngon dam bcas pa nyams
159b5(mdo sde): 'og tu chud par byed pas 'jig rten thams cad la mi slu ba dang / dge ba'i chos thams cad yongs su rdzogs par byed pas sangs rgyas kyi chos thams cad yongs su rdzogs par 'gyur ba dang / de ltar
159b6(mdo sde): rgyu gang dang gang gis sangs rgyas kyi chos thams cad yongs su rdzogs par 'gyur ba'i rgyu de dang de/ dag yang dag par sgrub pa 'di ni btsun pa shA ra dwa ti'i bu mdor na byang chub sems dpa' rnams kyi
159b7(mdo sde): bsod nams kyi tshogs mi zad pa zhes bya ste/ rgya cher ni bskal pa 'am/ de bas kyang lhag par bshad du yod do/ /de la byang chub sems dpa' rnams kyi ye shes kyi tshogs mi zad pa gang
159b8(mdo sde): zhe na/ rgyu gang dang rkyen gang gis ye shes rtogs par 'gyur ba'i rgyu de dag dang / rkyen de dag byang chub sems dpar yang dag par sgrub ste/ de la rgyu ni gang rkyen ni gang zhe na/ gang 'di ye shes yongs su tshol
160a1(mdo sde): ba la rab tu 'dun pa dang ye shes rtogs pa'i dge ba'i bshes gnyen rnams la rtag tu sten pa dang / 'grogs pa dang / bsnyen bkur byed pa dang / gang yang sangs rgyas kyi ye shes la rton cing / nyan thos
160a2(mdo sde): dang rang sangs rgyas kyi ye shes la mi rton pa dang / dge ba'i shes gnyen de dag la nga rgyal med cing bla ma bzhin du phangs par 'dzin pa dang / ston pa bzhin du phangs par 'dzin pa dang / dge ba'i bshes gnyen
160a3(mdo sde): de dag gis kyang 'di bsam pa phun sum tshogs par rig nas 'brel ba'i gtam dag pa ye shes kyi gtam sgrub par byed do/ /snod du rig nas rgyun mi 'chad par phyi rol ma yin pa'i chos ston to/ /des chos de
160a4(mdo sde): dag thos nas chos kyi tshogs la sbyor bar byed de/ gang chos kyi tshogs la sbyor ba de ni de'i ye shes kyi tshogs yin no/ /de la chos kyi tshogs la sbyor ba gang zhe na/ gang 'di don nyung ba dang / bya ba nyung ba dang /
160a5(mdo sde): smra ba nyung ba dang / yo byad nyung ba dang / nam gyi cha stod dang / nam gyi cha smad la mi nyal zhing rnal 'byor la brtson pa dang / thos pa'i don la rtog pa dang / yang dang yang tshol ba dang / sems la rnyog pa med pa dang /
160a6(mdo sde): sgrib pa rnams rnam par sel ba dang / ltung ba rnams las 'byung ba shes pa dang / 'gyod pa med pa dang / kun nas ldang ba med pa dang / sgrub pa snying por byed pa dang / chos la gzhol ba dang / chos la 'bab
160a7(mdo sde): pa dang / rtul ba dang ldan pa dang / ye shes tshol ba la mgo dang gos la me 'bar ba lta bu dang / de la ma chags par gnas pa dang / tshul khrims la mi lhod pa dang / brtson pa mi gtong ba dang / khyad par du
160a8(mdo sde): 'gro ba dang / 'du 'dzi la mi dga' ba dang / gcig pur dga' ba dang / dgon pa la mngon du phyogs shing yid la byed pa dang / 'phags pa'i rigs chog shes pa dang / sbyangs pa'i yon tan dag las mi g.yo ba
160b1(mdo sde): dang / chos kyi kun dga' la dga' zhing mos pa dang / 'jig rten pa'i sngags dran par mi 'dzin pa dang / 'jig rten las 'das pa'i chos tshol ba dang / brjed pa med pa dang / rtogs pa'i rjes su
160b2(mdo sde): 'gro ba dang / blo gros kyis lam dang 'thun pa dang / brtan pas sdom pa dang / rkyen rnams kyis ye shes kyi rjes su 'gro ba dang / ngo tsha shes pa dang / khrel yod pas brgyan pa dang / ye shes kyi rjes su 'gro
160b3(mdo sde): ba lhur len pa dang / mi shes pa sel ba dang / ma rig pa dang / gti mug gi mun pa dang rab rib kyi ling tog gis chod pa sel ba dang / shes rab kyi mig rnam par dag pa dang / blo shin du rnam par dag pa dang /
160b4(mdo sde): blo rgya che ba dang / blo ma zhum pa dang / blo ma gyes pa dang / mngon sum shes pa dang / yon tan gzhan la rag ma lus pa dang / bdag gi yon tan mi sems pa dang / gzhan gyi yon tan yongs su brjod pa dang /
160b5(mdo sde): legs par bya ba'i las byed pa dang / las kyi rnam par smin pa dang 'gal bar mi byed pa dang / las yongs su dag pa'i ye shes te/ btsun pa shA ra dwa ti'i bu 'di ni byang chub sems dpa' rnams kyi ye shes
160b6(mdo sde): kyi tshogs mi zad pa zhes bya'o/ /gzhan yang ye shes kyi tshogs rnam pa bzhi ste/ rnam pa bzhi gang zhe na/ sbyin pa bzhi po 'di dag ni ye shes kyi tshogs rab tu sogs par 'gyur te/ bzhi gang zhe na/ 'di lta ste/
160b7(mdo sde): chos smra ba rnams la gro ga dang / smyig gu dang / sna tsha dang / glegs bam sbyin pa dang / chos smra ba rnams la chos kyi stan sna tshogs sbyin pa dang / chos smra ba rnams la rnyed pa dang / tshigs su bcad pa thams cad sbyin pa dang /
160b8(mdo sde): chos smra ba rnams la chos bsdu ba'i phyir g.yo med par legs so zhes bya ba sbyin pa ste/ sbyin pa bzhi po de dag ni ye shes kyi tshogs sogs par 'gyur ro/ /srung ba bzhi po de dag ni byang chub sems dpa'
161a1(mdo sde): rnams kyi ye shes kyi tshogs sogs par 'gyur te/ bzhi gang zhe na/ 'di lta ste/ chos smra ba rnams jo bo bzhin du srung ba dang / dge ba'i rtsa ba srung ba dang / yul dang ljongs kyi phyogs srung ba dang / phan
161a2(mdo sde): pa'i dngos po srung ba ste/ srung ba bzhi po de dag ni byang chub sems dpa' rnams kyi ye shes kyi tshogs sogs par 'gyur ro/ /nye bar rton pa bzhi po 'di dag ni byang chub sems dpa' rnams kyi ye shes
161a3(mdo sde): kyi tshogs sogs par 'gyur te/ bzhi gang zhe na/ 'di lta ste/ chos smra ba rnams la zang zing gis nye bar rton pa dang / chos kyis nye bar rton pa dang / shes rab kyis nye bar rton pa dang / ye shes kyis nye bar
161a4(mdo sde): rton pa ste/ nye bar rton pa bzhi po de dag ni byang chub sems dpa' rnams kyi ye shes kyi tshogs sogs par 'gyur ro/ /stobs lnga po 'di dag ni byang chub sems dpa' rnams kyi ye shes kyi tshogs
161a5(mdo sde): sogs par 'gyur te/ lnga gang zhe na/ 'di lta ste/ mos pa'i phyir dad pa'i stobs dang / thos pa tshol ba'i phyir brtson 'grus kyi stobs dang / byang chub kyi sems mi brjed pa'i phyir dran pa'i stobs dang / mnyam pa nyid la
161a6(mdo sde): sems nges par sems pa'i phyir ting nge 'dzin gyi stobs dang / thos pa'i stobs kyi phyir shes rab kyi stobs te/ stobs lnga po de dag ni byang chub sems dpa' rnams kyi ye shes kyi tshogs sogs par 'gyur ro/ /tshul khrims
161a7(mdo sde): bzhi po 'di dag ni byang chub sems dpa' rnams kyi ye shes kyi tshogs sogs par 'gyur te/ bzhi gang zhe na/ 'di lta ste/ chos la rab tu dga' ba'i tshul khrims dang / chos yongs su tshol ba'i tshul khrims
161a8(mdo sde): dang / chos la nges par sems pa'i tshul khrims dang / byang chub tu yongs su sngo ba'i tshul khrims te/ tshul khrims bzhi po de dag ni byang chub sems dpa' rnams kyi ye shes kyi tshogs sogs
161b1(mdo sde): par 'gyur ro/ /bzod pa bzhi po 'di dag ni byang chub sems dpa' rnams kyi ye shes kyi tshogs sogs par 'gyur te/ bzhi gang zhe na/ 'di lta ste/ chos tshol ba la brtson pas ngan du brjod pa dang / ngan du smra
161b2(mdo sde): ba'i tshig gi lam bzod pa dang / chos tshol ba la brtson pas rlung dang / nyi ma dang / grang ba dang / tsha ba dang / bkres pa dang / skom pa bzod pa dang / chos tshol ba la brtson pas mkhan po dang slob dpon dang 'thun
161b3(mdo sde): par 'jug pa'i bzod pa dang / chos tshol ba la brtson pas stong pa nyid dang / mtshan ma med pa dang / smon pa med pa'i chos la bzod pa ste/ bzod pa bzhi po de dag ni byang chub sems dpa' rnams kyi ye
161b4(mdo sde): shes kyi tshogs sogs par 'gyur ro/ /brtson 'grus bzhi po 'di dag ni byang chub sems dpa' rnams kyi ye shes kyi tshogs sogs par 'gyur te/ bzhi gang zhe na/ 'di lta ste/ nyan pa'i brtson 'grus
161b5(mdo sde): dang / 'dzin pa'i brtson 'grus dang / bstan pa'i brtson 'grus dang / nan tan gyi brtson 'grus te/ brtson 'grus bzhi po de dag ni byang chub sems dpa' rnams kyi ye shes kyi tshogs sogs par 'gyur
161b6(mdo sde): ro/ /bsam gtan gyi yan lag bzhi po 'di dag ni byang chub sems dpa' rnams kyi ye shes kyi tshogs sogs par 'gyur te/ bzhi gang zhe na/ 'di lta ste/ dben pa dang / rtse gcig pa dang / bsam
161b7(mdo sde): gtan dang mngon par shes pa tshol ba dang / sangs rgyas kyi ye shes la rton pa ste/ bsam gtan bzhi po de dag ni byang chub sems dpa' rnams kyi ye shes kyi tshogs stsogs par 'gyur ro/ /shes rab
161b8(mdo sde): kyi snang ba bzhi po 'di dag ni byang chub sems dpa' rnams kyi ye shes kyi tshogs stsogs par 'gyur te/ bzhi gang zhe na/ 'di lta ste/ chad pa la mi gnas pa dang / rtag pa la mi 'jug pa dang / rten cing
162a1(mdo sde): 'brel bar 'byung ba dang mi 'gal ba dang / bdag med pa la bzod pa ste/ shes rab kyi snang ba bzhi po 'di dag ni byang chub sems dpa' rnams kyi ye shes kyi tshogs stsogs par 'gyur ro/ /thabs bzhi po 'di dag
162a2(mdo sde): ni byang chub sems dpa' rnams kyi ye shes kyi tshogs sogs par 'gyur te/ bzhi gang zhe na 'di lta ste/ 'jig rten gyi rjes su 'jug pa dang / chos kyi rjes su 'jug pa dang / sems can gyi rjes su 'jug pa dang / ye shes
162a3(mdo sde): kyi rjes su 'jug pa ste/ thabs bzhi po de dag ni byang chub sems dpa' rnams kyi ye shes kyi tshogs stsogs par 'gyur ro/ /lam bzhi po 'di dag ni byang chub sems dpa' rnams kyi ye shes kyi tshogs stsogs par 'gyur
162a4(mdo sde): te bzhi gang zhe na 'di lta ste/ pha rol tu phyin pa'i lam dang sa'i lam dang / byang chub kyi phyogs kyi lam dang / thams cad mkhyen pa'i ye shes kyi lam ste/ lam bzhi po de dag ni byang chub sems dpa' rnams kyi ye shes
162a5(mdo sde): kyi tshogs sogs par 'gyur ro/ /mi ngoms pa bzhi po 'di dag ni byang chub sems dpa' rnams kyi ye shes kyi tshogs sogs par 'gyur te/ bzhi gang zhe na 'di lta ste/ thos pas mi ngom pa dang / bstan pas mi ngom
162a6(mdo sde): pa dang / dpyod pas mi ngom pa dang / shes pas mi ngom pa ste/ mi ngom pa bzhi po 'di dag ni byang chub sems dpa' rnams kyi ye shes kyi tshogs sogs par 'gyur ro/ /gzhan yang ye shes kyi tshogs ni gang sems
162a7(mdo sde): can thams cad kyi rjes su 'gro ba dang / chos thams cad kyi rjes su 'gro ba'o/ sbyin pa las kyang ye shes kyi tshogasu blta'o/ /de bzhin du tshul khrims dang / bzod pa dang / brtson 'grus dang /
162a8(mdo sde): bsam gtan dang / shes rab las kyang ye shes kyi tshogs su blta'o/ /byams pa dang / snying rje dang / dga' ba dang / btang snyoms las kyang ye shes kyi tshogs su blta ste/ de ci'i phyir zhe na/
162b1(mdo sde): byang chub sems dpa'i rtsom pa ji snyed pa de dag thams cad ye shes kyis grub ste/ ye shes sngon du 'gro ba ye shes la rton pa/ thams cad mkhyen pa'i ye shes la gnas pa'i phyir te/ ye shes dang ldan pa thams cad rton pa
162b2(mdo sde): yin no/ /bdud thams cad kyis kyang de la glags mi rnyed do/ /de la sangs rgyas kyi chos kyi snod thams cad kyang nye bar gnas pa yin te/ sangs rgyas kyi byin gyi brlabs kyang 'thob bo/ /thams cad mkhyen pa'i ye shes kyang
162b3(mdo sde): thob par byed de/ 'di ni ye shes kyi tshogs mi zad pa zhes bya'o/ /btsun pa shA ra dwa ti'u 'di dag ni byang chub sems dpa' rnams kyi bsod nams kyi tshogs dang / ye shes kyi tshogs mi zad pa'o/ /btsun pa shA ra dwa ti'i bu gzhan yang
162b4(mdo sde): byang chub sems dpa' rnams kyi dran pa nye bar bzhag pa bzhi bsgom pa yang mi zad pa ste/ bzhi gang zhe na/ 'di lta ste/ lus la lus kyi rjes su lta ba dran pa nye bar bzhag pa dang / tshor ba la tshor ba'i rjes su lta ba dran pa nye bar
162b5(mdo sde): bzhag pa dang / sems la sems kyi rjes su lta ba dran pa nye bar bzhag pa dang / chos rnams la chos kyi rjes su lta ba dran pa nye bar gzhag pa'o/ /de la byang chub sems dpa'i lus la lus kyi rjes su lta ba dran pa nye bar
162b6(mdo sde): bzhag pa ni ji ltar na byang chub sems dpa' lus la lus kyi rjes su lta zhing gnas she na/ de rang gi lus dang gzhan gyi lus la lus kyi rjes su lta zhing gnas te/ lus gyi
162b7(mdo sde): sngon gyi mtha' la yang rtog / lus gyi phyi ma'i mtha' la yang rtog /lus kyi da ltar byung ba la yang rtogs te/ kye ma lus 'di ni phyin ci log las byung ba/
162b8(mdo sde): rgyu dang rkyen kyis grub pa/ tshor ba med pa/ byed pa med pa/ bdag po med pa/ yongs su 'dzin pa med pa/ rgyu dang rkyen
163a1(mdo sde): rnams kyis byung ba ste/ 'di lta ste/ dper na phyi rol gyi rtswa dang / shing gel pa dang / rtsi dang / nags tshal 'di dag rgyu rkyen gyis 'byung zhing tshor ba med pa/ byed pa med pa/ bdag po med pa yongs
163a2(mdo sde): su 'dzin pa med pa/ de bzhin du bdag gi lus 'di yang rtswa dang / shing gel pa dang / nags tshal dang / shing dang / brtsig pa dang / mig g.yor lta bu ste/ phung po dang / khams dang / skye mched kyis yongs
163a3(mdo sde): su bzung ba/ tshor ba med pa/ byed pa med pa/ bdag po med pa/ yongs su 'dzin pa med pa/ bdag dang bdag gi 'am/ rtag pa'am/ brtan pa 'am/ ther zug gam/ mi g.yo ba 'am/ mi gnod pa 'am/
163a4(mdo sde): mi 'gyur ba'i chos can gyis stong ste/ lus 'di la bdag gir mi bya'i bdag gis snying po med pa'i lus 'dis snying po mngon par rdzogs par 'tshang rgya bar bya'o/ /snying po de yang gang zhe na/ gang 'di de
163a5(mdo sde): bzhin gshegs pa'i sku ste/ bdag gis de bzhin gshegs pa'i sku chos kyi sku/ rdo rje'i sku/ mi shigs pa'i sku/ brtan pa'i sku 'jig rten gsum po thams cad las khyad par du 'phags
163a6(mdo sde): pa'i sku de bsgrub par bya'o/ /bdag gi lus nyes pa du ma'i skyon chags mod kyi/ 'on kyang de bzhin gshegs pa'i sku nyes pa thams cad dang bral ba thob par bya'o snyam mo/ /des phan yon
163a7(mdo sde): mthong bas na so sor rtog pa'i stobs kyis 'byung ba chen po'i gnas kyi lus spong ste/ bdag gi lus 'di yang sems can thams cad kyi bya ba ci yod pa la zad par bya'o/ /'di lta ste dper na
163a8(mdo sde): phyi rol gyi sa'i khams dang / chu'i khams dang / me'i khams dang / rlung gi khams dang / 'byung ba chen po bzhi po de dag sgo sna tshogs dang / rnam pa sna tshogs dang / dmigs pa sna tshogs dang / rnam grangs sna tshogs
163b1(mdo sde): dang / yo byad sna tshogs dang / longs spyod sna tshogs kyis sems can thams cad kyi longs spyod dang yongs su spyod par 'gyur ro/ /de bzhin du bdag gi lus 'byung ba chen po/ bzhi la gnas pa 'di yang sgo sna tshogs dang /
163b2(mdo sde): rnam grangs sna tshogs dang / dmigs pa sna tshogs dang / yo byad sna tshogs dang / longs spyod sna tshogs kyis rgya cher sems can thams cad kyi longs spyod du 'gyur bar bya'o zhes des don gyi dbang 'di mthong bas/
163b3(mdo sde): lus sdug bsngal bar yang rtog cing sems can la lta ba'i phyir lus kyi sdug bsngal gyis kyang yongs su mi skyo'o/ /lus la mi rtag par rtog cing skye ba dang shi 'pho bas kyang yongs su mi skyo'o/ /lus la bdag
163b4(mdo sde): med par rtog cing sems can thams cad yongs su smin par bya ba'i phyir yang yongs su mi skyo'o/ /lus la zhi bar rtog cing zhi bar btang snyoms su yang mi ltung ngo / /lus la stong pa nyid dang / mtshan ma med pa dang / smon pa
163b5(mdo sde): med pa dang / dben par yang rtog la/ lus kyi stong pa nyid dang / mtshan ma med pa dang / smon pa med pa dang / dben pa'i mthar yang mi ltung ngo / /de bzhin du lus la mngon par 'du mi byed pa dang / mi skye ba dang / ma
163b6(mdo sde): byung ba dang / dngos po med pa dang / ji lta ba bzhin du rnam par dag par yang rtog la/ lus mngon par 'du mi byed pa dang / mi skye ba dang / ma byung ba dang / dngos po med pa dang / ji lta ba bzhin du rnam par dag pa'i mthar yang
163b7(mdo sde): mi ltung ngo / /lus tshor ba med pa dang / lus byed pa med pa dang / lus bdag po med pa dang / lus yongs su 'dzin pa med pa dang / lus dbyer med pa dang / lus ro gcig pa dang / lus nam mkha'i ngo bo nyid
163b8(mdo sde): dang / lus rang bzhin gyis yongs su mya ngan las 'das par yang rtog la/ lus g.yo ba med pa dang / byed pa med pa dang / bdag po med pa dang / 'dzin pa med pa dang / dbyer med pa dang / ro gcig pa dang /
164a1(mdo sde): nam mkha'i ngo bo nyid dang / rang bzhin gyis yongs su mya ngan las 'das pa'i mthar yang mi ltung ngo / /lus la lus kyi rjes su lta zhing gnas pa de lus la rdzas dang snying po yang dag par rjes su mi
164a2(mdo sde): mthong ngo / /de nang gi lus la lus kyi rjes su lta zhing gnas pas nang na gnas pa'i nyon mongs pa rnams kyi skabs mi 'byed do/ /de phyi rol gyi lus la lus kyi rjes su lta zhing gnas pas phyi rol gyi rjes su
164a3(mdo sde): song ba'i nyon mongs pa rnams dang lhan cig tu mi gnas so/ /de lus nyon mongs pa can ma yin pas yongs su dag pa'i lus kyi las dang ldan pa yin/ de lus kyi las yongs su dag pa dang ldan pas lha
164a4(mdo sde): dang mi'i nang na mtshan gyis legs par brgyan pa'i lus thob ste/ de'i lus mtshan gyis legs par brgyan pas lha dang mi rnams mngon du 'dod par 'gyur ba yin no/ /de ltar byang chub sems dpa' lus la
164a5(mdo sde): lus kyi rjes su lta zhing gnas te/ 'di ni byang chub sems dpa'i lus la lus kyi rjes su lta ba dran pa nye bar gzhag pa zhes bya'o/ /de la byang chub sems dpa'i tshor ba rnams la tshor ba'i rjes su lta ba dran pa
164a6(mdo sde): nye bar gzhag pa ni ji ltar na byang chub sems dpa' tshor ba la tshor ba'i rjes su lta zhing gnas she na/ 'di la byang chub sems dpa' 'di snyam du sems te/ tshor ba gang ci yang rung ste/ de thams cad sdug
164a7(mdo sde): bsngal ba'o snyam nas des tshor ba shin du rtogs pa dang / ye shes kyis rtogs pa dang / shes rab kyis rtogs pa dang / nye bar zhi bas rtogs pas bde ba'i tshor ba yang tshor bar byed de/ de 'dod chags kyi bag
164a8(mdo sde): la nyal yang bag la nyal bar mi 'gyur ro/ /sdug bsngal gyi tshor bas reg na yang ngan song dang mi khom par skyes pa'i sems can thams cad la snying rje chen po skyed de/ de khong khro ba'i bag la nyal yang bag la
164b1(mdo sde): nyal bar mi 'gyur ro/ /bde ba yang ma yin sdug bsngal ba yang ma yin pa'i tshor bas reg ste/ bde ba yang ma yin sdug bsngal ba yang ma yin pa'i tshor ba yang tshor bar byed de/ de ma rig pa'i bag la nyal yang
164b2(mdo sde): bag la nyal bar mi 'gyur ro/ /de tshor ba dang ldan pa'i dran pas tshor ba gang ci yang rung ste/ bde ba 'am/ sdug bsngal ba 'am/ bde ba yang ma yin sdug bsngal ba yang ma yin pa tshor na/ tshor ba de dag thams cad
164b3(mdo sde): las 'byung ba'i ye shes mthong ba sgom mo/ /de sems can thams cad kyi tshor ba yongs su shes par bya ba'i phyir go gyon te/ sems can 'di dag tshor ba las nges par 'byung ba yang dag pa ji lta ba bzhin du
164b4(mdo sde): mi shes te/ de dag 'byung ba mi shes pas bde ba'i tshor bas reg na ni rjes su chags par 'gyur/ sdug bsngal gyi tshor bas reg na ni khong khro bar 'gyur/ sdug bsngal ba yang ma yin bde ba yang ma yin pa'i
164b5(mdo sde): tshor bas reg na ni rmongs par 'gyur te/ bdag ni shes rab dang / ye shes su ldan pa'i tshor bas tshor ba thams cad rgyun chad pa'i thabs mkhas pa dang snying rje chen pos zin pa'i dge ba'i rtsa ba'i tshogs kyis sems
164b6(mdo sde): can de dag gi tshor ba thams cad bsal ba'i phyir chos bstan to snyam mo/ /yang ci'i phyir tshor ba zhes bya zhe na/ ma rig pas rtogs pa'i tshor ba ni sdug bsngal du 'gyur/ ye shes kyis rtogs pa'i tshor ba ni bde bar
164b7(mdo sde): 'gyur te/ de la ye shes kyis rtogs pa'i tshor ba ni bde bar 'gyur ba gang zhe na/ 'di la bdag gam/ sems can nam/ srog gam/ skye ba po 'am/ gso ba 'am/ skyes bu 'am/ gang zag gam/ shed las skyes
164b8(mdo sde): sam/ shed bu yang rung / gang gis kyang tshor bar 'gyur ba med kyi mngon par zhen pa ni tshor ba'o/ /yongs su 'dzin pa ni tshor ba'o/ /nye bar len pa ni tshor ba'o/ /dmigs pa ni tshor ba'o/ /phyin ci log ni tshor ba'o/ /
165a1(mdo sde): rnam par rtog pa ni tshor ba'o/ /lta ba dang bag la nyal ba ni tshor ba'o/ /mig tu 'du shes pa ni tshor ba'o/ /de bzhin du rna ba dang / sna dang / lce dang / lus dang / yid du 'du shes pa ni tshor ba'o/ /gzugs su 'du
165a2(mdo sde): shes pa ni tshor ba'o/ /de bzhin du sgra dang / dri dang / ro dang / reg bya dang / chos su 'du shes pa ni tshor ba'o/ /gang yang mig dang gzugs 'dus te reg pa'i rkyen las skyes pa'i bde ba'ang rung / sdug bsngal ba yang rung /
165a3(mdo sde): bde ba yang ma yin sdug bsngal ba yang ma yin pa yang rung ste 'di ni tshor ba zhes bya'o/ /de bzhin du rna ba dang / sgrar 'dus te reg pa'i rkyen dang / sna dang drir 'dus te reg pa'i rkyen dang / lce dang ror 'dus te reg pa'i
165a4(mdo sde): rkyen dang / lus dang reg byar 'dus te reg pa'i rkyen dang / gang yang yid dang chos su 'dus te reg pa'i rkyen las byung ba'i tshor ba bde ba yang rung / sdug bsngal ba yang rung / bde ba yang ma yin sdug bsngal ba yang
165a5(mdo sde): ma yin pa yang rung ste 'di ni tshor ba zhes bya'o/ /gzhan yang rnam grangs su na tshor ba ni gcig pu kho na ste/ gang 'di sems kyi rnam par rig pa'o/ /tshor ba gnyis te/ gang 'di nang gi dang phyi'o/ /tshor ba gsum ste/
165a6(mdo sde): gang 'di 'das pa rnam par rig pa dang / ma 'ongs pa rnam par rig pa dang / da ltar byung ba rnam par rig pa'o/ /tshor ba bzhi ste/ gang 'di khams bzhi rnam par rig pa'o/ /tshor ba lnga ste/ gang 'di phung po lnga yid
165a7(mdo sde): la byed pa'o/ /tshor ba drug ste/ gang 'di skye mched drug la yongs su rtog pa'o/ /tshor ba bdun te/ gang 'di rnam par shes pa gnas pa bdun no/ /tshor ba brgyad de/ gang 'di log pa'i sbyor ba brgyad do/ /tshor ba dgu
165a8(mdo sde): ste/ gang 'di sems can gyi gnas dgu'o/ /tshor ba bcu ste/ gang 'di mi dge ba bcu'i las kyi lam rnams so/ /'di ni tshor ba kun gyi tshul te/ dmigs pa ji snyed pa de snyed du yid la byed do/ /ji snyed du yid la byed
165b1(mdo sde): pa de snyed du yongs su rtog pa'o/ /ji snyed du yongs su rtog pa de snyed du tshor ba ste/ de'i phyir na sems can tshad med pa rnams kyi tshor ba tshad med pa zhes bya'o/ /de la byang chub sems dpa' tshor ba rnams la tshor
165b2(mdo sde): ba'i rjes su lta zhing gnas pas sems can thams cad kyi tshor ba skye ba dang 'jig pa dang gnas pa shes pa bskyed par bya'o/ /gang sems can thams cad kyi tshor ba skye ba dang 'jig pa dang gnas pa dge ba dang / mi dge
165b3(mdo sde): ba'i tshor ba shes pa 'di ni byang chub sems dpa'i tshor ba rnams la tshor ba'i rjes su lta ba dran pa nye bar bzhag pa zhes bya'o/ /de la byang chub sems dpa'i sems la sems kyi rjes su lta ba dran pa nye bar gzhag pa
165b4(mdo sde): gang zhe na/ gang byang chub sems dpa' de'i byang chub kyi sems ma brjed pa dran pas bsrungs shing mi g.yeng ba ste/ de sems la 'di ltar rtog go/ /sems ni skyes nas zhig cing zhu ste mi gnas pa'o/ /nang na yang mi
165b5(mdo sde): 'dug / phyi rol du yang ma 'phos/ gnyi ga med par yang mi dmigs te/ nga bdag gi byang chub kyi sems dang po skyes pa'o/ /de ni zad cing 'gags te yal zhing med par gyur pas yul na mi gnas/ phyogs na mi gnas
165b6(mdo sde): te/ de ni gdags par mi nus so/ /sems can gang gis byang chub kyi phyir dge ba'i rtsa ba rnams yang dag par bsgrubs pa de dag kyang zad cing 'gags te/ yal zhing med par gyur pas yul na mi gnas/ phyogs na mi gnas te/
165b7(mdo sde): de yang gdags par mi nus so/ /sems gang dag gis dge ba'i rtsa ba de dag byang chub tu yongs su bsngos pa de dag kyang de'i rang bzhin dang de'i mtshan nyid de/ sems kyis sems mi shes so/ /sems kyis sems
165b8(mdo sde): mi thong mthong ngo / /sems kyis sems kyi mtshams mi sbyor ro/ /de la sems gang zhe na/ gang gis bdag bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam pa ste/ byang
166a1(mdo sde): chub kyi sems gang yin pa de dge ba'i rtsa ba'i sems dang lhan cig mi gnas/ dge ba'i rtsa ba'i sems de yang yongs su sngo ba'i sems dang lhan cig mi gnas/ yongs su bsngo ba'i sems gang yin
166a2(mdo sde): pa de yang byang chub kyi sems dang lhan cig mi gnas so snyam du rtog go/ /gal te byang chub sems dpa' de ltar rtog pa ni mi skrag mi dngang zhing dngang bar mi 'gyur na sems la sems kyi rjes su lta zhing gnas
166a3(mdo sde): so/ /yang de 'di snyam du sems te/ rgyu dang 'bras bu chud mi za ba'i phyir rten cing 'brel par 'byung ba ni shin du zab ste/ sems kyi chos nyid de lta bu yin du zin kyang chos thams cad ni rgyu dang rkyen la rag
166a4(mdo sde): las shing g.yo ba med pa/ byed pa med pa/ bdag po med pa/ yongs su 'dzin pa med pa ste/ de dag ji ltar 'dod pa de bzhin du rnam par sgrub bo/ /bdag gis kyang rnam par sgrub pa la brtson par bya ste/ sems
166a5(mdo sde): kyi chos nyid 'di yang mi spang ngo snyam mo/ /de la sems kyi chos nyid ni gang / rnam par sgrub pa ni gang zhe na sems ni sgyu ma lta bu ste/ 'di la gang sbyin par byed pa gang yang med de/ 'di ni sems kyi
166a6(mdo sde): chos nyid ces bya'o/ /gang yang bdog pa thams cad yongs su btang ste/ sangs rgyas kyi zhing yongs su dag par bya ba'i phyir yongs su sngo ba 'di ni rnam par sgrub pa zhes bya'o/ /sems ni rmi lam lta bur rab
166a7(mdo sde): tu zhi ba'i mtshan nyid de/ 'di ni sems kyi chos nyid ces bya'o/ /gang yang tshul khrims dang / bslab pa dang / sbyangs pa'i yon tan dang / byang chub kyi tshogs sogs pa thams cad mkhyen pa nyid kyi phyir yongs
166a8(mdo sde): su sngo ba 'di ni rnam par sgrub pa zhes bya'o/ /sems ni mig yor lta bu ste/ gzod ma nas yongs su ma grub pa 'di ni sems kyi chos nyid ces bya'o/ /gang yang bzod pa dang des pa thams cad mi skye ba'i
166b1(mdo sde): chos la bzod pa yongs su rdzogs par bya ba'i phyir yongs su sngo ba 'di ni rnam par sgrub pa zhes bya'o/ /sems ni smig rgyu lta bu ste/ shin tu dben pa'i phyir dben pa na 'di ni sems kyi chos nyid ces bya'o/ /
166b2(mdo sde): gang yang dge ba'i rtsa ba thams cad la brtson 'grus brtsams pa rnams sangs rgyas kyi chos thams cad rdzogs par bya ba'i phyir yongs su sngo ba 'di ni rnam par sgrub pa zhes bya'o/ /sems ni gzugs can ma
166b3(mdo sde): yin pa/ bstan du med pa/ thogs pa med pa/ rnams par rig pa med pa ste/ 'di ni sems kyi chos nyid ces bya'o/ /gang yang bsam gtan dang / rnam par thar pa dang / ting nge 'dzin dang / snyoms par 'jug pa
166b4(mdo sde): thams cad sangs rgyas kyi ting nge 'dzin thob par bya ba'i phyir yongs su sngo ba 'di ni rnam par sgrub pa zhes bya'o/ /sems ni gzung ba med pa/ mtshan ma med pa/ bstan du med pa/ gnas med pa ste/ 'di ni sems kyi chos nyid ces
166b5(mdo sde): bya'o/ /gang yang dris pa'i tshig rab tu dbye ba bstan pa shes pa thams cad sangs rgyas kyi ye shes yongs su rdzogs par bya ba'i phyir yongs su sngo ba 'di ni rnam par sgrub pa zhes bya'o/ /sems ni dmigs pa med
166b6(mdo sde): par mi skye ba ste/ 'di ni sems gyi chos nyid ces bya'o/ /sangs rgyas kyi chos thams cad thob par bya ba'i phyir dge ba'i rtsa ba thams cad la dmigs pa'i sems nye bar sgrub pa 'di ni rnam par sgrub pa zhes
166b7(mdo sde): bya'o/ /sems ni rgyu med par mi skye ba ste/ 'di ni sems kyi chos nyid ces bya'o/ /gang yang byang chub kyi phyogs kyi chos thams cad kyi rgyur sems bskyed pa 'di ni rnam par sgrub pa zhes bya'o/ /yul drug las
166b8(mdo sde): rnam par grol bar sems mi skye ba 'di ni sems kyi chos nyid ces bya'o/ /gang yang sangs rgyas kyi chos thams cad kyi yul gyi rgyur sems mngon par sgrub pa 'di/ ni rnam par sgrub pa zhes bya'o/ /sems la
167a1(mdo sde): sems kyi rjes su lta zhing gnas pa'i byang chub sems dpa' mngon par shes pa thob par bya ba'i phyir sems nye bar 'dogs so/ /de mngon par shes pa thob pa'i sems kyis sems can thams cad kyi
167a2(mdo sde): sems kyi spyod pa rab tu shes te/ shes nas kyang de lta bu'i rang bzhin gyis chos ston to/ /sems la sems kyi rjes su lta zhing gnas pa'i byang chub sems dpa' snying rje chen po thob par bya ba'i phyir sems
167a3(mdo sde): nye bar 'dogs te/ de snying rje chen po thob pa'i sems kyis sems can thams cad yongs su smin par byed pas mi skyo'o/ /sems la sems kyi rjes su lta zhing gnas pa'i byang chub sems dpa' sems zad
167a4(mdo sde): par bya ba'i phyir mi skyed/ sems 'gog par bya ba'i phyir yang ma yin te/ 'khor ba'i rgyun kyi dge ba'i rtsa ba kun du sbyor ba rnams la sems mngon par sgrub bo/ /sems kyi dran pa shes pa des ma byung ba dang / mi
167a5(mdo sde): skye ba dang / mi 'gog par nges par 'gyur ba la 'jug pa'i chos su gnas kyang nyan thos dang rang sangs rgyas kyi sar mi ltung ste/ nam yang sangs rgyas kyi chos thams cad yongs su rdzogs par ma gyur
167a6(mdo sde): gyi bar du sems kyi rgyun de nye bar 'dogs te/ sems skad cig gcig dang ldan pa'i shes rab kyis bla na med pa yang dag par rdzogs pa'i byang chub kyang mngon par rdzogs par 'tshang rgya ste/ 'di ni byang chub sems
167a7(mdo sde): dpa' rnams kyi sems la sems kyi rjes su lta ba dran pa nye bar bzhag pa zhes bya'o/ /de la byang chub sems dpa'i chos rnams la chos kyi rjes su lta ba dran pa nye bar gzhag pa gang zhe na/ 'phags pa'i shes rab kyi mig
167a8(mdo sde): gis mthong ba'i chos de dag byang chub kyi snying po la 'dug gi bar du bar ma dor brjed par mi 'gyur ro/ /chos rnams la chos kyi rjes su lta zhing gnas pa'i byang chub sems dpa' gang stong pa nyid las rnam par grol
167b1(mdo sde): ba dang / mtshan ma med pa las rnam par grol ba dang / smon pa med pa las rnam par grol ba dang / mngon par 'du mi byed pa las rnam par grol ba dang / mi skye ba las rnam par grol ba dang / mi 'byung ba las rnam par grol ba dang /
167b2(mdo sde): dngos po med pa las rnam par grol ba'i chos chung rab tsam yang mi mthong ngo / /chos rnams la chos kyi rjes su lta zhing gnas pa'i byang chub sems dpas chos gang rten cing 'brel par 'byung ba las rnam par grol ba chung
167b3(mdo sde): rab tsam yang mi mthong ngo / /chos rnams la chos kyi rjes su lta zhing gnas pa'i byang chub sems dpas chos kho na mthong gi chos ma yin pa mi mthong ste/ de la chos gang zhe na/ 'di lta ste/ bdag med pa'i don dang / sems can
167b4(mdo sde): med pa'i don dang / srog med pa'i don dang / gang zag med pa'i don dang / chad pa med pa'i don dang / rtag pa med pa'i don dang / 'byung ba med pa'i don dang / 'jig pa med pa'i don te/ de la chos shes bya'o/ /de la chos
167b5(mdo sde): ma yin pa gang zhe na/ 'di lta ste/ bdag tu lta ba dang / sems can du lta ba dang / gang zag tu lta ba dang / chad par lta ba dang / rtag par lta ba dang / 'byung bar lta ba dang / 'jig par lta ba ste/ 'di ni chos ma yin
167b6(mdo sde): pa zhes bya'o/ /'di ltar yang chos thams cad ni chos so/ /chos thams cad ni chos ma yin pa'o/ /de ci'i phyir zhe na/ stong pa nyid dang / mtshan ma med pa dang / smon pa med par so sor rtog pas chos thams cad ni chos
167b7(mdo sde): ma yin no/ /ngar 'dzin pa dang / nga yir 'dzin pa'i lta ba la mngon par zhen pas chos thams cad ni chos ma yin no/ /de ltar chos rnams la chos kyi rjes su lta zhing gnas pa'i byang chub sems dpas gang las sangs
167b8(mdo sde): rgyas kyi chos med pa dang / gang las byang chub med pa dang / gang las lam med pa dang / gang las thar pa med pa dang / gang las nges par 'byung ba med pa'i chos gang yang mi mthong ste/ des chos thams cad nges par
168a1(mdo sde): 'byung bar shes pas sems can rnams la sgrib pa med pa zhes bya ba'i ting nge 'dzin gyi sgo thob par 'gyur ro/ /des chos thams cad dang / nyon mongs pa thams cad la yang bcos pa'i 'du shes 'thob ste/
168a2(mdo sde): chos 'di dag ni nyon mongs pa med pa ste/ 'di dag ni nyon mongs pa dang bcas pa ma yin no/ /de ci'i phyir zhe na/ 'di ltar de dag nges pa'i don kyi don la rton te/ nyon mongs pa'i tshogs kyang med/ phung por gyur
168a3(mdo sde): pa yang med/ 'dod chags kyi dngos po med/ zhe sdang gi dngos po med/ gti mug gi dngos po med de/ nyon mongs pa 'di dag rtogs pa'i phyir byang chub ste/ nyon mongs pa'i ngo bo nyid gang yin pa byang chub kyi ngo bo nyid
168a4(mdo sde): kyang de yin no zhes de 'di lta bur dran pa nye bar 'jog kyang ci yang nye bar mi 'jog / rab tu mi 'jog /rnam par mi 'jog go/ /chos nyid de gnas par rab tu shes te/ de'i phyir chos kyi dbyings de gnas pa zhes bya'o/ /
168a5(mdo sde): gnas gang na chos kyi dbyings na gnas pa de na sems can gyi khams kyang gnas so/ /sems can gyi khams gnas gang na gnas pa de na nam mkha'i khams kyang gnas te/ de bas na chos thams cad ni nam mkha' dang
168a6(mdo sde): mtshungs pa zhes bya'o/ /chos rnams la chos kyi rjes su lta zhing gnas pa'i byang chub sems dpa' ni sangs rgyas kyi chos la rton pa yin te/ de chos thams cad kyang sangs rgyas kyi chos su mos so/ /de zad pa shes pa yang
168a7(mdo sde): skyed de/ 'dus byas kyang zad par mi byed do/ /mi skye ba shes pa yang mngon par sgrub ste/ de sems can la lta ba'ang skyed cing mi skye ba'i mtha' yang mi spong ngo / /chos dran pa nye bar gzhag pa zhes bya ba ni chos thams cad
168a8(mdo sde): dran pa de la gnas par 'gyur te/ nyan thos dang / rang sangs rgyas dang / byang chub sems dpa' dang / yang dag par rdzogs pa'i sangs rgyas kyi chos rnams dang / chos su btags pa ji snyed pa de dag thams cad
168b1(mdo sde): dran pa de la gnas par 'gyur te/ phyi ma'i mtha'i bar du yang dran pa des mi brjed cing nyams par mi 'gyur ro/ /chos thams cad ma lus par dran pa de la gnas te/ dran pa des phyi ma'i mtha'i bar du yang mi brjed cing
168b2(mdo sde): nyams par mi 'gyur ro/ /chos rnams la chos kyi rjes su lta ba dran pa nye bar gzhag pa zhes bya ba de ni tshad med pa shin du bstan pa'i tshig ste/ kun du spyod yul ba/ sangs rgyas kyi chos thams cad yang dag par 'du ba/
168b3(mdo sde): sems can thams cad tshim par byed pa/ bdud thams cad pham par byed pa/ rang 'byung gi ye shes rtogs par byed pa'i tshig 'di ni byang chub sems dpa'i chos rnams la chos kyi rjes su lta ba dran pa nye bar gzhag pa zhes
168b4(mdo sde): bya'o/ /btsun pa shA ra dwa ti'i bu de dag ni byang chub sems dpa' rnams kyi dran pa nye bar gzhag pa bzhi sgom pa mi zad pa'o/ /btsun pa shA ra dwa ti'i bu gzhan yang byang chub sems dpa' rnams kyi yang dag par spong ba bzhi yang
168b5(mdo sde): mi zad pa ste/ bzhi gang zhe na/ 'di lta ste/ sdig pa mi dge ba'i chos ma skyes pa rnams mi bskyed pa'i phyir 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab tu 'jog pa dang /
168b6(mdo sde): sdig pa mi dge ba'i chos skyes pa rnams spang ba'i phyir 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab tu 'jog pa dang / dge ba'i chos ma skyes pa rnams bskyed pa'i phyir
168b7(mdo sde): 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab tu 'jog pa dang / dge ba'i chos skyes pa rnams gnas pa dang / bsgom pa dang / phyir zhing 'byung ba dang chud za bar mi
168b8(mdo sde): 'gyur ba dang / nyams par mi 'gyur ba dang / shin du rgyas par bya ba'i phyir 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab tu 'jog pa'o/ /gang sdig pa mi dge ba'i chos ma
169a1(mdo sde): skyes pa rnams mi bskyed pa'i phyir 'dun pa skyed ces bya ba de ni tshul bzhin yid la byed pa'i tshig bla dgas so/ /'bad/ brtson 'grus rtsom zhes bya ba de ni tshul bzhin yid la byed pa mi 'dor ba'i tshig bla dgas
169a2(mdo sde): so/ /sems rab tu 'dzin cing yang dag par rab tu 'jog ces bya ba de ni tshul bzhin du rtog pa'i tshig bla dgas so/ /de ci'i phyir zhe na/ tshul bzhin rab tu sbyor ba ni sdig pa mi dge ba'i chos rnams kun du mi spyod
169a3(mdo sde): pa'i phyir ro/ /de la sdig pa mi dge ba'i chos rnams gang zhe na/ gang 'di tshul khrims kyi mi mthun pa'i phyogs dang / ting nge 'dzin gyi mi mthun pa'i phyogs dang / shes rab kyi mi mthun pa'i phyogs so/ /de la tshul
169a4(mdo sde): khrims kyi mi mthun pa'i phyogs gang zhe na/ gang 'di tshul khrims nyams pa dang / gang dag gzhan gyi tshul khrims kyang nyams par byed pa'i chos ci yang rung ste/ gang dag tshul khrims kyi phung po'i mi mthun pa'i phyogs
169a5(mdo sde): su 'gyur ba 'di ni tshul khrims kyi mi mthun pa'i phyogs shes bya'o/ /de la ting nge 'dzin gyi mi mthun pa'i phyogs gang zhe na/ gang 'di cho ga nyams pa ste/ gang dag gzhan gyi sems kyang rnam par g.yeng bar byed pa'i chos
169a6(mdo sde): ci yang rung ste/ gang dag ting nge 'dzin gyi phung po'i mi mthun pa'i phyogs su 'gyur ba 'di ni ting nge 'dzin gyi mi mthun pa'i phyogs shes bya'o/ /de la shes rab kyi mi mthun pa'i phyogs gang zhe na/ gang 'di lta ba nyams
169a7(mdo sde): pa ste/ gang dag gzhan gyi lta ba 'ang nyams par byed pa/ kun nas ldang ba dang / sgrib pa dang / chod par 'gyur ba'i chos ci yang rung ste/ gang dag shes rab kyi phung po'i mi mthun pa'i phyogs su 'gyur ba 'di ni shes rab
169a8(mdo sde): kyi mi mthun pa'i phyogs zhes bya ste/ 'di ni sdig pa mi dge ba'i chos rnams shes bya'o/ /tshul bzhin yid la byed pa gang gis sdig pa mi dge ba'i chos 'di lta bu ma skyes pa rnams skye ba'i go skabs mi 'byed pa
169b1(mdo sde): 'di ni yang dag par spong ba dang po zhes bya'o/ /gang yang sdig pa mi dge ba'i chos skyes pa rnams spang ba'i phyir 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab
169b2(mdo sde): tu 'jog ces bya ba de ni tshul bzhin yid la byed pa'i tshig bla dgas so/ /de ci'i phyir zhe na/ sdig pa mi dge ba'i chos de dag sems la phung por gyur pa med de/ yul na mi gnas/ phyogs na mi gnas shing gdags
169b3(mdo sde): par mi nus pa'i phyir ro/ /gang sdig pa mi dge ba'i chos de dag sems la kun du 'byung ba spang ba shes pa ni rgyu dang dmigs pa gang dag gis sdug pa'i rnam par 'dod chags sam/ khong khro ba'i rnam par
169b4(mdo sde): zhe sdang ngam/ ma rig pa'i rnam par gti mug skye ba'ang rung ste/ de dag la mi sdug pa'i tshul bzhin yid la byed pas ni 'dod chags zhi bar byed/ byams pas ni zhe sdang / rten cing 'brel par 'byung ba la 'jug
169b5(mdo sde): pas ni gti mug zhi bar byed pa ste/ gang nyon mongs pa 'di dag zhi ba 'di ni spong ba zhes bya'o/ /tha snyad btags pa gzung gi don dam par na de la gang spang ba'i chos gang yang mi dmigs te/ chos
169b6(mdo sde): thams cad mnyam pa nyid du mngon sum pas na/ de'i phyir yang dag par spong ba zhes bya ste/ 'di ni yang dag par spong ba gnyis pa zhes bya'o/ /gang yang dge ba'i chos ma skyes pa rnams bskyed
169b7(mdo sde): pa'i phyir 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab tu 'jog ces bya ba de ni tshad med pa'i tshig shin du bstan pa'o/ /de ci'i phyir zhe na/ gang dag byang chub
169b8(mdo sde): sems dpas yang dag par bsgrub par bya ba'i chos de dag tshad med pa'i phyir ro/ /de la 'dun pa ni dge ba'i chos thams cad kyi rtsa ba'o/ /brtson 'grus ni dge ba'i chos thams cad yang dag par sgrub pa'o/ /
170a1(mdo sde): sems yang dag par 'dzin pas ni dge ba'i chos thams cad nyams su lon par byed de/ dge ba'i chos de dag la dpyod cing rnam par 'byed pa ste/ 'di ni yang dag par spong ba gsum pa zhes bya'o/
170a2(mdo sde): gang yang dge ba'i chos skyes pa rnams gnas pa dang / bsgom pa dang / phyir zhing 'byung ba dang / chud za bar mi 'gyur ba dang / nyams par mi 'gyur ba dang / shin du rgyas par bya ba'i phyir 'dun pa skyed/
170a3(mdo sde): 'bad/ brtson 'grus rtsom ste/ sems rab tu 'dzin cing yang dag par rab tu 'jog ces bya ba de ni byang chub tu yongs su bsngos pa'i dge ba'i rtsa ba'i tshig bla dgas so/ /de ci'i phyir zhe na/ byang chub
170a4(mdo sde): tu yongs su bsngos pa'i dge ba'i rtsa ba ni byang chub kyi snying po'i mthar ma thug gi bar du bar ma dor chud mi za ba'i phyir ro/ /de ci'i phyir zhe na/ 'di ltar dge ba'i rtsa ba de ni khams gsum pa thams cad la mi
170a5(mdo sde): gnas pa'i phyir te/ dge ba'i rtsa ba gang khams gsum pa la gnas pa de ni yongs su zad par 'gyur gyi/ dge ba'i rtsa ba gang khams gsum pa la mi gnas par thams cad mkhyen pa nyid du yongs su bsngos pa de ni byang
170a6(mdo sde): chub kyi snying po'i mthar ma thug gi bar du bar ma dor gang yang zad par mi 'gyur ro/ /'di ni byang chub sems dpa' yang dag par spong ba bzhi zhes bya ste/ btsun pa shA ra dwa ti'i bu de dag ni byang chub sems dpa' rnams
170a7(mdo sde): kyi yang dag par spong ba bzhi mi zad pa'o/ / // bam po bdun pa ste tha ma/ btsun pa shA ra dwa ti'i bu gzhan yang byang chub sems dpa' rnams kyi rdzu 'phrul gyi rkang pa bzhi mi zad pa ste/ bzhi gang zhe na/ 'di lta ste/
170a8(mdo sde): 'dun pa dang / brtson 'grus dang / sems dang / dpyod pa'o/ /de dag gi rtsa ba'i rten dang gnas ni byams pa dang / snying rje dang / dga' ba dang / btang snyoms dang / tshad med pa bzhi po dag ste/ de tshad med pa bzhi
170b1(mdo sde): po 'di la bstan cing bsgoms te mang du byas pas sems las su rung ba thob par 'gyur ro/ /de sems las su rung ba thob pas bsam gtan dang po la mnyam par bzhag go/ /de bzhin du gnyis pa dang / de bzhin du gsum
170b2(mdo sde): pa dang / de bzhin du bzhi pa la yang mnyam par gzhog ste/ des bsam gtan thob pas lus dang sems yang ba thob par 'gyur ro/ /de lus dang sems yang ba dang ldan pas mngon par shes pa la 'jug pa mngon par
170b3(mdo sde): sgrub bo/ /de mngon par shes pa la 'jug pa mngon par sgrub pa dang ldan pas 'dun pa las sam/ brtson 'grus las sam/ sems las sam/ dpyod pa las rdzu 'phrul gyi rkang pa skyed do/ /de la 'dun pa ni/
170b4(mdo sde): gang chos de dag la mngon du phyogs pa'o/ /brtson 'grus ni gang chos deg sgrub pa'o/ /sems ni gang chos de dag la rtog pa'o/ /dpyod pa ni gang chos de dag la mkhas pa ste/ de rdzu 'phrul gyi rkang pa mngon par
170b5(mdo sde): sgrub pa rnams kyis yang dag par sgrub ste/ de'i phyir na rdzu 'phrul gyi rkang pa zhes bya'o/ /de la 'dun pas ni rnam par sgrub bo/ /brtson 'grus kyis ni rdzogs par byed do/ /sems kyis ni rnam par 'jog
170b6(mdo sde): go/ /dpyod pas ni rnam par 'byed do/ /de la byang chub sems dpa' rnams kyi rdzu 'phrul gyi rkang pa ni mos pa las byung ba mngon par 'du byed pa med pa/ rang gi sems skyed pas dbang byed pa/ ji ltar 'dod
170b7(mdo sde): pa bzhin du 'gro ba yongs su spang ba legs par byas pa/ rtsa ba la shin du gnas pa/ thams cad du rgyu zhing rlung dmar bzhin du thog pa med pa/ nam mkha'i mthar thug pa ste/ btsun pa shA ra dwa ti'i bu de dag byang chub
170b8(mdo sde): sems dpa' rnams kyi rdzu 'phrul gyi rkang pa bzhi mi zad pa'o/ /btsun pa shA ra dwa ti'i bu gzhan yang byang chub sems dpa' rnams kyi dbang po lnga mi zad pa ste/ de la dbang po lnga gang zhe na/ gang 'di dad pa'i
171a1(mdo sde): dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po'o/ /de la dad pa'i dbang po gang zhe na/ dad pa gang gis chos bzhi la dad pa ste/ bzhi
171a2(mdo sde): gang zhe na/ 'di lta ste/ 'khor ba na spyod pa'i 'jig rten pa'i yang dag pa'i lta ba la dad pa ste/ de las kyi rnams par smin pa la rten pa yin/ dge ba'am/ sdig pa'i las gang dang gang byas pa'i las de dang
171a3(mdo sde): de'i rnam par smin pa myong bar 'gyur ro snyam ste/ srog gi phyir yang sdig pa'i las mi byed pa dang / byang chub sems dpa'i spyod pa la dad pa ste/ spyod pa de la zhugs nas kyang theg pa gzhan la 'dod pa mi skyed pa
171a4(mdo sde): dang / chos thams cad la don dam pa nges pa'i don zab mo rten cing 'brel par 'byung ba bdag med pa/ sems can med pa/ srog med pa/ gso ba med pa/ gang zag med par rnam par dpyod pa dang / stong pa nyid
171a5(mdo sde): dang / smon pa med pa'i mtshan nyid du dad pa ste/ lta bar gyur pa thams cad dang / bag la nyal bar gyur pa thams cad bag la nyal bar mi byed pa dang / stobs dang / mi 'jigs pa la sogs pa sangs rgyas
171a6(mdo sde): kyi chos thams cad la dad pa ste/ dad pa'i phyir the tsom dang bral/ nem nur dang bral bas sangs rgyas kyi chos de dag yang dag par sgrub pa ste/ 'di ni dad pa'i dbang po zhes bya'o/ /de la brtson 'grus kyi dbang po
171a7(mdo sde): gang zhe na/ chos gang dag la dad pa'i dbang pos dad par gyur pa'i chos de dag brtson 'grus kyi dbang pos yang dag par sgrub ste/ 'di ni brtson 'grus kyi dbang po zhes bya'o/ /de la dran pa'i dbang po gang zhe na/
171a8(mdo sde): chos gang dag brtson 'grus kyi dbang po yang dag par bsgrubs pa dran pa'i dbang pos chud mi gzon te/ 'di ni dran pa'i dbang po zhes bya'o/ /de la ting nge 'dzin gyi dbang po gang zhe na/ dran pa'i dbang pos chos
171b1(mdo sde): gang dag chud mi gzon pa'i chos de dag ting nge 'dzin gyi dbang pos rtse gcig tu byed de/ 'di ni ting nge 'dzin gyi dbang po zhes bya'o/ /de la shes rab kyi dbang po gang zhe na/ chos gang dag ting nge 'dzin gyi dbang
171b2(mdo sde): pos rtse gcig tu byas pa'i chos de dag shes rab kyi dbang pos rab tu rtog cing shin tu rtogs par byed de/ gang chos de dag la gzhan gyi dring la mi 'jog par shes shing so sor rang gis shes pa 'di ni shes
171b3(mdo sde): rab kyi dbang po zhes bya'o/ /de ltar na dbang po lnga 'di dag ni lhan cig 'grogs shing rjes su 'brel ba ste/ sangs rgyas kyi chos thams cad yongs su rdzogs par byed do/ /lung bstan pa'i sar yang gzhog go/ /
171b4(mdo sde): btsun pa shA ra dwa ti'i bu 'di lta ste dper na phyi rol pa'i dbang po lnga mngon par shes pa rnams sems can mngal du song ba rnams ni ji srid du de'i pho'i dbang po dang / mo'i dbang po mngon par grub par ma gyur
171b5(mdo sde): pa de srid du lung mi ston to/ /de bzhin du sangs rgyas bcom ldan 'das rnams kyang byang chub sems dpa' dag pa ji srid du 'jig rten las 'das pa'i dbang po lnga po 'di dag dang ldan par ma gyur pa de srid
171b6(mdo sde): du bla na med pa yang dag par rdzogs pa'i byang chub tu lung mi ston te/ btsun pa shA ra dwa ti'i bu 'di dag ni byang chub sems dpa' rnams kyi dbang po lnga mi zad pa'o/ /btsun pa shA ra dwa ti'i bus gzhan yang byang
171b7(mdo sde): chub sems dpa' rnams kyi stobs lnga mi zad pa ste/ de la stobs lnga gang zhe na/ 'di lta ste/ dad pa'i stobs dang / brtson 'grus kyi stobs dang / dran pa'i stobs dang / ting nge 'dzin gyi stobs dang / shes
171b8(mdo sde): rab kyi stobs so/ /de la dad pa'i stobs gang zhe na/ gang 'di mos pa dang / dad pa dang / mi rdzi ba ste/ gal te bdud sdig can sangs rgyas kyi gzugs kyis de'i drung du 'ongs nas chos la nges par sems
172a1(mdo sde): pa'i mos pa gang yang rung ba las 'bral bar byed cing 'dun pa zlog par byed na yang dad pa'i stobs la mos pa'i byang chub sems dpa' ni dad pa'i stobs de las bskyod pa 'am/ bsgul ba 'am/ bslang
172a2(mdo sde): bar mi nus te/ 'di ni dad pa'i stobs shes bya'o/ /de la brtson 'grus kyi stobs gang zhe na/ byang chub sems dpas brtson 'grus brtsam pa gang dang gang rtsom pa dang / dge ba'i chos gang dang gang dag
172a3(mdo sde): la sbyor ba de dang de dag la stobs bskyed pa sra ba 'thob ste/ stobs bskyed pa de dang ldan pa'i byang chub sems dpa' gnas de las ma rgal gyi bar du de la lhar bcas pa'i 'jig rten gyis kyang
172a4(mdo sde): bskyod pa 'am/ bsgul ba 'am/ bslang bar mi nus pa 'di ni brtson 'grus kyi stobs shes bya'o/ /de la dran pa'i stobs gang zhe na/ de chos dran pa'i gnas gang dang gang la sems 'jog pa de las nyon
172a5(mdo sde): mongs pa gang yang rung ba dag gis gtor bar mi nus te/ de'i dran pa'i stobs bskyed pa des nyon mongs pa thams cad 'joms shing / byang chub sems dpa'i dran pa de ni nyon mongs pa thams cad
172a6(mdo sde): kyis mi rdzi ba yin te/ 'di ni dran pa'i stobs shes bya'o/ /de la ting nge 'dzin gyi stobs gang zhe na/ gang 'du 'dzi thams cad las dben par gnas shing spyod pa ste/ de sgra dang tshig gi lam thams cad
172a7(mdo sde): kyis shin du ston kyang de'i bsam gtan dang po la sgra'i tsher ma yang sgrib par mi byed do/ /de rtog pa dang dpyod par spyod kyang de'i bsam gtan gnyis pa la sgrib par mi 'gyur ro/ /de dga' ba dang mgu
172a8(mdo sde): ba skyes pa yang de'i bsam gtan gsum pa la sgrib par yang mi 'gyur ro/ /de sems can thams cad smin par bya ba dang / dam pa'i chos yongs su gzung ba'i phyir btang snyoms par yang mi 'gyur la/ de'i
172b1(mdo sde): bsam gtan bzhi pa la yang sgrib par mi 'gyur ro/ /de bsam gtan bzhi po de dag gis gnas te/ bsam gtan dang mi mthun pa'i phyogs kyi chos rnams kyis kyang thul bar mi nus so/ /de mnyam
172b2(mdo sde): par bzhag pa'i gnas kyang mi gtong la ting nge 'dzin gyi dbang gis kyang mi skye ste/ 'di ni ting nge 'dzin gyi stobs shes bya'o/ /de la shes rab kyi stobs gang zhe na/ 'jig rten las 'das pa'i chos la mi
172b3(mdo sde): thul bar shes pa ste/ tshe rabs tshe rabs su yang de'i slob dpon med par bzo'i las dang / rig da pa dang / sngags dang / stobs kyi gnas thams cad mngon du 'gyur ro/ /'jig rten na dam pa bya dka'
172b4(mdo sde): ba/ bzod par dka' ba/ thob par dka' ba/ ji snyed pa de dag byang chub sems dpa' la mngon par 'gyur ro/ /gang yang 'jig rten las 'das pa'i chos gang dang gang dag gis 'jig rten las zlo ba
172b5(mdo sde): de dag kyang byang chub sems dpa' de'i shes rab dang / ye shes kyi stobs bskyed pas rjes su rtogs to/ lha dang / mi dang / lha ma yin du bcas pa'i 'jig rten gyis mi rdzi ba 'di ni shes rab kyi stobs
172b6(mdo sde): shes bya ste/ btsun pa shA ra dwa ti'i bu de dag ni byang chub sems dpa' rnams kyi stobs lnga mi zad pa'o/ /btsun pa shA ra dwa ti'i bu gzhan yang byang chub sems dpa' rnams kyi byang chub kyi yan
172b7(mdo sde): lag bdun mi zad pa ste/ de la byang chub kyi yan lag bdun gang zhe na/ 'di lta ste/ dran pa yang dag byang chub kyi yan lag dang / chos rnam par 'byed pa yang dag byang chub kyi yan lag dang / brtson
172b8(mdo sde): 'grus yang dag byang chub kyi yan lag dang / dga' ba yang dag byang chub kyi yan lag dang / shin du sbyangs pa yang dag byang chub kyi yan lag dang / ting nge 'dzin yang dag byang chub kyi yan lag dang /
173a1(mdo sde): btang snyoms yang dag byang chub kyi yan lag go/ /de la dran pa yang dag byang chub kyi yan lag gang zhe na/ dran pa gang gis chos rnams rtogs par 'gyur ba dang / chos rnams la so sor rtog pa
173a2(mdo sde): dang / chos rnams la dpyod pa dang / chos rnams sa la kun 'gro ba dang / chos rnams la bsam pa dang / chos rnams la rjes su rtog pa ste/ de dran pa des chos rnams kyi rang gi mtshan nyid rtogs
173a3(mdo sde): par 'gyur ro/ /chos rnams kyi rang gi mtshan nyid gang zhe na/ chos thams cad ni rang gi mtshan nyid kyi stong pa ste gang gis de ltar dran zhing rtogs pa 'di ni dran pa yang dag byang chub kyi yan lag ces bya'o/ /de la chos
173a4(mdo sde): rnam par 'byed pa yang dag byang chub kyi yan lag gang zhe na/ gang chos kyi phung po brgyad khri bzhi stong rnam par 'byed pa shes te/ chos gang ji lta ji lta bur rnam par dbye bar bya ba nges pa'i don kyang nges
173a5(mdo sde): pa'i don du/ drang ba'i don kyang drang ba'i don du/ kun rdzob kyi don kyang kun rdzob kyi don du/ don dam pa yang don dam par/ brda yang brdar/ rnam par nges pa yang rnam par nges par chos de dang de dag de lta
173a6(mdo sde): bur rnam par 'byed pa 'di ni chos rnam par 'byed pa yang dag byang chub kyi yan lag ces bya'o/ /de la brtson 'grus yang dag byang chub kyi yan lag gang zhe na/ gang dran pa 'di dang / chos rnam par
173a7(mdo sde): 'byed pa dang / dga' ba dang / shin du sbyangs pa dang / ting nge 'dzin dang / btang snyoms shes pa 'di rab tu 'dzin pa dang / spro ba dang / stobs dang / rtul ba dang / phyir mi ldog pa dang / 'dun pa dang /
173a8(mdo sde): mthu dang / brtson pa mi gtong ba dang / lam mngon par rtogs par bya ba'i phyir brtson pa 'di ni brtson 'grus yang dag byang chub kyi yan lag ces bya'o/ /de la dga' ba yang dag byang chub kyi yan
173b1(mdo sde): lag gang zhe na/ chos la dga' ba dang / chos la mos pa dang / chos la mchog tu dga' ba gang gis sems ma god pa dang dad cing 'dod pa ste/ chos la dga' ba gang gis lus dang sems shin du sbyangs par
173b2(mdo sde): 'gyur ba dang / nyon mongs pa rnams sel ba 'di ni dga' ba yang dag byang chub kyi yan lag ces bya'o/ /de la shin du sbyangs pa yang dag byang chub kyi yan lag gang zhe na/ gang lus shin du sbyangs pa dang /
173b3(mdo sde): sems shin du sbyangs pas nyon mongs pa bsal bas sgrib pa dang bral ba dang / zhi gnas la 'jug pa'i dmigs pa la sems gzhog pa 'di ni shin du sbyangs pa yang dag byang chub kyi yan lag ces bya'o/ /
173b4(mdo sde): de la ting nge 'dzin yang dag byang chub kyi yan lag gang zhe na/ gang sems mnyam par bzhag pas chos kyi ye shes mngon par rdzogs par 'tshang rgya'i/ sems mnyam par ma bzhag pas ni ma yin no/ /
173b5(mdo sde): gang sems mnyam par bzhag pas chos de dag mngon par rdzogs par 'tshang rgya'i/ sems mnyam par ma bzhag pas ma yin te/ lta ba dang / bag la nyal dang / kun nas ldang ba de dag bor bas kyang
173b6(mdo sde): mngon par rdzogs par 'tshang mi rgya ste/ gzhan du na chos thams cad mnyam pa nyid dang / chos thams cad tha dad du dbye ba med pas chos thams cad mnyam pa nyid mngon par rdzogs par 'tshang rgya ste/ 'di ni
173b7(mdo sde): ting nge 'dzin yang dag byang chub kyi yan lag ces bya'o/ /de la btang snyoms yang dag byang chub kyi yan lag gang zhe na/ gang 'di ni bde ba dang / yid mi bde ba'i cha dang 'thun pa'i chos rnams kyis sems
173b8(mdo sde): yongs su mi gtugs pa dang / 'jig rten gyi chos rnams kyis mi 'phrogs pa dang mtho dman du mi gnas pa'i phyir mi sgul ba yin te/ gnod pa med pa dang / 'phrogs pa med pa dang / rjes su
174a1(mdo sde): chags pa med pa dang / zhe 'gras pa med pa dang / 'phags pa'i bden pa'i lam dang mthun pa 'di ni btang snyoms yang dag byang chub kyi yan lag ces bya ste/ btsun pa shA ra dwa ti'i bu de dag ni byang chub sems
174a2(mdo sde): dpa' rnams kyi byang chub kyi yan lag bdun mi zad pa'o/ /btsun pa shA ra dwa ti'i bu gzhan yang byang chub sems dpa' rnams kyi lam mi zad pa ste/ de la byang chub sems dpa' rnams kyi lam gang zhe na/ lam
174a3(mdo sde): zhes bya ba ni 'phags pa'i lam yan lag brgyad pa ste/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang /
174a4(mdo sde): yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /de la yang dag pa'i lta ba gang zhe na/ gang 'di 'phags pa 'jig rten las 'das pa ste/ bdag tu lta ba las kun nas
174a5(mdo sde): langs pa ma yin/ sems can du ma yin/ srog tu ma yin/ gso bar ma yin/ skyes bur ma yin/ gang zag tu ma yin/ shed las skyes su ma yin/ shed bur ma yin/ byed pa por ma yin/ tshor ba
174a6(mdo sde): por lta ba las kun nas langs pa ma yin/ rtag pa dang chad par lta ba las kun nas langs pa ma yin/ 'byung ba dang 'jig par lta ba las kun nas langs pa ma yin/ dge ba dang / mi dge ba dang /
174a7(mdo sde): lung du mi ston par lta ba las kun nas langs pa yang ma yin pa nas 'khor ba dang / mya ngan las 'das par lta ba'i bar las kun nas langs pa yang ma yin te/ 'di ni yang dag pa'i lta ba zhes bya'o/ /
174a8(mdo sde): de la yang dag pa'i rtog pa gang zhe na/ rtog pa gang dag gis 'dod chags dang / zhe sdang dang / gti mug gi nyon mongs pa dag kun du 'byung ba'i kun du rtog pa de dag la mi rtog pa dang / rtog pa gang dag gis
174b1(mdo sde): tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i phung po rnams kun du 'byung ba'i kun du rtog pa de dag la mi rtog pa ni yang dag pa'i rtag pa zhes bya'o/ /
174b2(mdo sde): de la yang dag pa'i ngag gang zhe na/ ngag gang gis bdag la yang yongs su mi gdung zhing gzhan la yang ma yin pa dang / bdag la yang kun nas nyon mongs par mi byed cing gzhan la yang ma yin pa dang /
174b3(mdo sde): bdag la yang mi gnod cing gzhan la yang ma yin pa ste/ ngag gang gis 'phags pa'i lam la legs par 'jug pa mnyam par bzhag pa la brtson pa'i ngag de dang ldan pa yin te/ 'di ni
174b4(mdo sde): yang dag pa'i ngag ces bya'o/ /de la yang dag pa'i las kyi mtha' gang zhe na gang las kyang gnag la rnam par smin pa gnag pa'i las de mngon par 'du mi byed pa dang / gang las kyang dkar la rnam par
174b5(mdo sde): smin pa yang dkar ba'i las de mngon par 'du byed pa dang / gang las kyang dkar gnag la rnam par smin pa yang dkar gnag tu 'gyur ba'i las de dag mngon par 'du mi byed pa dang / las gang mi gnag mi
174b6(mdo sde): dkar zhing rnam par smin pa yang med la las kyis las zad par 'gyur ba'i las de mngon par 'du byed pa'o/ /de las la rton pas yang dag pa'i las kyi mtha' la brtson pa zhes bya ste/ 'di ni yang dag pa'i
174b7(mdo sde): las kyi mtha' zhes bya'o/ /de la yang dag pa'i 'tsho ba gang zhe na/ gang 'phags pa'i rigs dang / sbyangs pa'i yon tan dang / yo byad bsnyungs pa mi gtong ba dang / tshul 'chos pa med pa dang / kha gsag
174b8(mdo sde): med pa dang / thob kyis 'jal ba med pa dang / dgang sla ba dang / gso sla ba dang / cho ga bzang po'i ngang tshul can dang / gzhan gyi rnyed pa la phrag dog med pa dang / bdag gi rnyed pas chog shes pa dang / kha na
175a1(mdo sde): ma tho ba med pa dang / 'phags pas gnang ba'i 'tsho ba 'di ni yang dag pa'i 'tsho ba'o/ /de la yang dag pa'i rtsol ba gang zhe na/ rtsol ba gang log pa rnams kyis 'phags pas ma gnang ba/ 'dod chags
175a2(mdo sde): dang / zhe sdang dang / gti mug gi nyon mongs pa'i bag la nyal ba byed pa'i rtsol ba de mi 'dod cing / rtsol ba gang yang dag par 'phags pa'i lam dang bden pa la 'jug pa/ mya ngan las 'da' bar 'gro ba'i lam
175a3(mdo sde): du gtod pa'i rtsol ba de'i rjes su 'gro ba 'di ni yang dag pa'i rtsol ba zhes bya'o/ /de la yang dag pa'i dran pa gang zhe na/ dran pa gang shin du nye bar gzhag pa dang / mi sgul ba dang / drang ba dang / gya gyu med pa dang /
175a4(mdo sde): 'khor ba'i skyon gyi nyes dmigs la lta ba dang / mya ngan las 'das pa'i lam du 'dren pa ste/ dran pa dang / bzhungs pa dang / 'phags pa'i lam mi brjed pa 'di ni yang dag pa'i dran pa zhes bya'o/ /de la yang dag
175a5(mdo sde): pa'i ting nge 'dzin gang zhe na/ yang dag pa nyid du mnyam pa dang / gang chos thams cad kyis mnyam pa ste ting nge 'dzin gang la gnas pas sems can thams cad rab tu thar bar bya ba'i phyir yang dag pa nges par
175a6(mdo sde): 'gyur ba la 'jug pa 'di ni yang dag pa'i ting nge 'dzin ces bya'o/ /yang gang byang chub sems dpa'i ting nge 'dzin 'di la gnas nas sems can thams cad rab tu thar bar bya ba'i phyir yang dag pa nges par gyur ba
175a7(mdo sde): la 'jug pa 'di ni byang chub sems dpa'i yang dag pa'i ting nge 'dzin mi zad pa zhes bya'o/ /'di ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyi lam ste
175a8(mdo sde): de byang chub sems dpa' mngon par rdzogs par sangs rgyas nas 'chad pa dang / ston pa dang / rab tu ston pa dang / 'dzin du 'jug pa dang / mos par byed pa dang / klog tu 'jug pa dang / shes par byed pa
175b1(mdo sde): dang / rnam par shes par byed pa dang / rab tu 'dzud pa dang / rnam par 'grel ba dang / rnam par 'byed pa dang / gsal bar byed pa dang / yang dag par ston pa 'di ni btsun pa shA ra dwa ti'i bu byang chub sems
175b2(mdo sde): dpa' rnams kyi lam mi zad pa zhes bya'o/ /btsun pa shA ra dwa ti'i gzhan yang byang chub sems dpa' rnams kyi zhi gnas dang / lhag mthong yang mi zad pa yin te/ de la zhi gnas mi zad pa gang zhe na/ gang
175b3(mdo sde): sems zhi ba dang / rab tu zhi ba dang / nye bar zhi ba dang / rnam par mi g.yeng ba dang / dbang po legs par bsdams pa dang / mi rgod pa dang / mi 'phyar ba dang / mu cor mi smra ba dang / yab yab po ma yin pa dang / mi
175b4(mdo sde): 'gyur ba dang / zhi des pa dang / bsrungs pa dang / cang shes pa dang / las su rung ba dang / rtse gcig pa dang / gcig pur dga' ba dang / 'du 'dzi yongs su spong ba dang / dben par dga' ba dang / lus
175b5(mdo sde): dben pa dang / sems ma bslang ba dang / dgon par mngon du phyogs pa yid la byed pa dang / 'dod pa nyung ba dang / 'dod pa med pa dang / chog shes pa dang / 'tsho ba yongs su dag pa dang / cho ga phun sum
175b6(mdo sde): tshogs pa dang / spyod lam bsrungs pa dang / dus shes pa dang / tshod shes pa dang / dus min shes pa dang / drod shes pa dang / dgang sla ba dang / gso sla ba dang / so sor brtags pa'i stobs kyis mi mtho
175b7(mdo sde): mi dma' ba dang / ngan du brjod pa dang / ngan bu smras pa'i tshig gi lam dang du len pa dang / rnal 'byor la mngon du phyogs pa'i sems bskyed pa dang / nang du yang dag 'jog la mngon par dga' ba dang / bsam
175b8(mdo sde): gtan gyi yan lag yid la byed pa dang / byams pa skyed pa dang / snying rje mngon par sgrub pa dang / dga' ba la gzhog pa dang / btang snyoms sgom pa dang / bsam gtan dang po dang / bsam gtan gnyis pa
176a1(mdo sde): dang / bsam gtan gsum pa dang / bsam gtan bzhi pa dang / nam mkha' mtha' yas skye mched dang / rnam shes mtha' yas skye mched dang / ci yang med pa'i skye mched dang / 'du shes med 'du shes
176a2(mdo sde): med min skye mched dang / 'du shes dang tshor ba 'gog pa mthar kyis snyoms par 'jug pa dgu po 'di dag ni zhi gnas shes bya'o/ /'di ltar zhi gnas kyi tshogs ni tshad med pa ste/ zhi gnas kyi tshogs de
176a3(mdo sde): dag la gang brtson pa 'di ni zhi gnas mi zad pa zhes bya'o/ /de la byang chub sems dpa' rnams kyi lhag mthong mi zad pa gang zhe na/ gang shes rab kyi cha dang mthun pa sgom pa'i lam ste/ chos rnams la g.yo ba
176a4(mdo sde): med par shes pa dang bdag med pa dang / sems can med pa dang / srog med pa dang / gso ba med pa dang / gang zag med par shes pa dang / phung po rnams la sgyu mar mthong ba'i shes pa dang / khams rnams
176a5(mdo sde): la sbrul gdug pa lta bur mthong ba'i shes pa dang / skye mched rnams la grong stong pa lta bur mthong ba'i shes pa dang / bden pa rnams la shin tu rtogs par mthong ba'i shes pa dang / rten cing 'brel par 'byung ba dang
176a6(mdo sde): mi 'gal bar mthong ba'i shes pa dang / lta ba thams cad dang bral bar mthong ba'i shes pa dang / rgyu dang 'bras bu dang rnam par smin pa chud mi za bar mthong ba'i shes pa dang / 'bras bu 'thob pa mngon sum
176a7(mdo sde): du bya ba la nges par mthong ba'i shes pa dang / yang dag pa nyid la 'jug pa mthong ba'i shes pa ni lhag mthong zhes bya ste/ lhag mthong zhes bya ba ni chos rnams yang dag par mthong ba'o/ /chos rnams ji lta
176a8(mdo sde): ba bzhin du mthong ba'o/ /chos rnams de kho na nyid du mthong ba'o/ /chos rnams gzhan ma yin pa nyid du mthong ba'o/ /chos rnams stong pa dang / mtshan ma med pa dang / smon pa med par mthong ba'o/ /chos rnams
176b1(mdo sde): mngon par 'du mi byed pa dang / de bzhin du ma skyes pa dang / ma byung ba dang / dngos po med pa dang / ji lta ba bzhin dang / rnam par dag pa dang / bden par mthong ba'o/ /chos rnams g.yo ba med pa dang / byed pa med pa
176b2(mdo sde): dang / bdag po med pa dang / yongs su 'dzin pa med pa dang / dbyer med cing ro gcig pa dang / nam mkha'i ngo bo nyid dang / rang bzhin gyis mya ngan las 'das par mthong ba'o/ /lhag mthong zhes bya ba ni yod pa'i
176b3(mdo sde): rnam par yang mi mthong / med pa'i rnam par yang mi mthong / skye ba dang / 'jig pa dang / gnas pa'i rnam par yang ma mthong / dmigs pa dang / mtshan ma'i rnam par yang mi mthong ba ste/ de mthong mod kyi ci
176b4(mdo sde): yang mi mthong ngo / /gang gi tshe mthong ba med pa de'i tshe mthong ste/ lhag mthong gis kyang mthong ba yang ma yin/ ma mthong ba yang ma yin par mthong ngo / /gang gi tshe de ltar mthong ba de'i tshe yang dag pa nyid mthong ngo / /
176b5(mdo sde): yang dag pa nyid mthong bas lhag mthong la mkhas pas thob par 'gyur ro/ /de la byang chub sems dpa' lhag mthong gis de ltar mthong yang mngon par 'du mi byed par yang mi ltung zhing dge ba'i rtsa ba mngon par
176b6(mdo sde): 'du mi byed pa las kyang mi ldang ste/ 'di ni byang chub sems dpa' rnams kyi lhag mthong mi zad pa zhes bya'o/ /btsun pa shA ra dwa ti'i de dag ni byang chub sems dpa' rnams kyi zhi gnas dang / lhag mthong mi zad
176b7(mdo sde): pa'o/ /btsun pa shA ra dwa ti'i bu gzhan yang byang chub sems dpa' rnams kyi gzungs dang spobs pa mi zad pa yin te/ de la gzungs mi zad pa gang zhe na/ gzungs shes bya ba ni gang sngon dge ba'i rtsa ba'i
176b8(mdo sde): tshogs bsags pa/ dran pas chos kyi phung po brgyad khri bzhi stong 'dzin pa dang / kun 'dzin pa dang / mi brjed pa dang / dran pas yang dag par 'dzin pa ste/ 'di ni gzungs shes bya'o/ /yang gzungs shes
177a1(mdo sde): bya ba ni gang gis sangs rgyas thams cad kyis gsungs pa kun du 'dzin pa dang / byang chub sems dpa' thams cad dang / rang sangs rgyas thams cad dang / nyan thos thams cad dang / sems can
177a2(mdo sde): thams cad kyis smras pa kun du 'dzin pa dang / legs par smras pa thams cad ma lus par kun du 'dzin pa ste/ 'di ni gzungs shes bya'o/ /gang gi tshe bskal pa gzhan du brjes par gyur tam/
177a3(mdo sde): tshe gzhan du brjes par gyur pa de yang byang chub sems dpa' de'i gzungs kyi dran pa'i shes pa de chud za bar mi 'gyur/ brjed par yang mi 'gyur te/ chos thams cad 'phags pa'i shes rab kyi mig
177a4(mdo sde): mig gis lag 'thil na skyu ru ra'i bru 'dug pa bzhin du mthong ba 'di ni gzungs mi zad pa zhes bya'o/ /de la spobs pa mi zad pa gang zhe na/ spobs pa zhes bya ba ni gang 'di thogs pa med pa'i
177a5(mdo sde): spobs pa dang / rgyun chad pa med pa'i spobs pa dang / mi 'phrogs pa'i spobs pa dang / ma rmongs pa'i spobs pa dang / myur ba'i spobs pa dang / dga' ba'i spobs pa dang / la gor du spobs
177a6(mdo sde): pa dang / mi 'gyur ba'i spobs pa dang / rno ba'i spobs pa dang / mgyog pa'i spobs pa dang / de'i spobs pa de ni las kyi rnam par smin pa yongs su sbyangs pa/ sangs rgyas kyis bslabs pa/
177a7(mdo sde): lha rnams kyis yongs su bzung ba/ phyad par lung ston pa/ 'bras bu yod par chos ston pa/ mya ngan las 'das pa'i lam du 'gro ba ste/ de de ltar
177a8(mdo sde): spobs pa phun sum tshogs pa yin no/ /gzugs su snang ba ji snyed par byang chub sems dpa' de'i mdo dang tshigs su bcad pa bstan pa la spobs par snang ba yang de snyed du/ sgrar grag pa ji snyed
177b1(mdo sde): par byang chub sems dpa' de'i mdo dang tshigs su bcad pa bshad pa la spobs par snang ba yang de snyed de 'di bstan to/ /'di bshad do zhes de mi rtog cing mngon par 'du byed pa med mod kyi/
177b2(mdo sde): 'khor gang dang gang du 'gro yang rung ste/ gal te rgyal rigs kyi 'khor du 'am/ gal te bram ze'i 'khor du 'am/ gal te rje'u rigs kyi 'khor du 'am/ gal te khyim bdag gi 'khor du 'am/
177b3(mdo sde): gal te dge sbyong gi 'khor du 'am/ gal te rgyal chen bzhi'i 'khor du 'am/ gal te sum bcu rtsa gsum pa'i 'khor du 'am/ gal te 'thab bral gyi 'khor du 'am/ gal te dga' ldan gyi 'khor du 'am/
177b4(mdo sde): gal te 'phrul dga'i 'khor du 'am/ gal te gzhan 'phrul dbang byed kyi 'khor du 'am/ gal te bdud kyi 'khor du 'am/ gal te tshangs pa'i 'khor du yang rung ste/ de dang der de'i lhun gyis grub pa
177b5(mdo sde): nyid du sems can thams cad kyi dad pa dang / dbang po dag la chos rnams spobs par gyur te/ de 'dod na tshe gzhan nam bskal pa gzhan gyi bar du'ang mi ldang zhing thogs pa med par chos ston to/ /de'i
177b6(mdo sde): chos bstan pa des kyang de byed pa'i sdug bsngal yang dag par zad par bya ba'i phyir nges pa 'byung bar 'gyur te/ 'di ni byang chub sems dpa' rnams kyi spobs pa mi zad pa'o/ /btsun pa shA ra dwa ti'i bu de dag
177b7(mdo sde): ni byang chub sems dpa' rnams kyi gzungs dang spobs pa mi zad pa'o/ /btsun pa shA ra dwa ti'i bu gzhan yang byang chub sems dpa' rnams kyi chos kyi mdo bzhi mi zad pa ste/ bzhi gang zhe na/ 'di lta ste/
177b8(mdo sde): 'du byed thams cad ni mi rtag par byang chub sems dpa' rnams kyi bstan pa mi zad pa'i shes pa rab tu 'jug pa dang / 'du byed thams cad sdug bsngal bar byang chub sems dpa' rnams kyi bstan
178a1(mdo sde): pa mi zad pa'i shes pa rab tu 'jug pa dang / chos thams cad bdag med par byang chub sems dpa' rnams kyi bstan pa mi zad pa'i shes pa rab tu 'jug pa dang / mya ngan las 'das pa zhi bar byang chub
178a2(mdo sde): sems dpa' rnams kyi bstan pa mi zad pa'i shes pa 'jug pa'o/ /de la mi rtag pa'i don gang zhe na/ med pa'i don dang / mi chags pa'i don te dngos po rnam par 'jig pa'i don ni ma yin no/ /mi rtag pa'i
178a3(mdo sde): don ni chos la bdag med pa ste/ ngo bo nyid kyis dben pa'i phyir de la rnam par 'jig pa gang yang med de/ 'di ni mi rtag pa'i don to/ /de la sdug bsngal gyi don gang zhe na/ mngon par dga' ba med pa'i don ni
178a4(mdo sde): sdug bsngal gyi don to/ /dga' ba zad pa'i don ni sdug bsngal gyi don to/ /smon pa med pa'i don ni sdug bsngal gyi don to/ /sdug bsngal gyi sgra rab tu bstan pa'i don ni sdug bsngal gyi don to/ /nam mkha' rab tu brjod
178a5(mdo sde): pa'i don ni sdug bsngal gyi don te/ 'di ni sdug bsngal gyi don ces bya'o/ /de la bdag med pa'i don gang zhe na/ bdag ni shin du bdag med pa ste/ gang bdag med pa'i don de ni gsob bo/ /gsog go/ /ya ma brla'o/ /
178a6(mdo sde): stong pa'o stong pa'i don ni bdag med pa'i don te/ 'di ni bdag med pa'i don ces bya'o/ /de la zhi ba'i don gang zhe na/ zhi ba ni zhi bas zhi bar mi 'gyur te/ zhi ba nyid zhi ba'o/ /ma zhi ba'ang zhi bas zhi bar mi
178a7(mdo sde): 'gyur te/ gang zhi ba'i don de ni mtshan ma thams cad nye bar zhi ba ste/ 'di ni zhi ba zhes bya'o/ /zhi ba ni mya ngan las 'das pa ste/ 'di ni zhi ba'i don ces bya'o/ /btsun pa shA ra dwa ti'i bu 'di dag ni/ byang chub sems
178a8(mdo sde): dpa' rnams kyi chos gyi mdo bzhi mi zad pa'o/ /btsun pa shA ra dwa ti'i bu gzhan yang byang chub sems dpa' rnams kyi gcig pu bgrod pa'i lam mi zad pa yin te/ de la gcig pu bgrod pa'i lam gang zhe na/
178b1(mdo sde): gcig pu bgrod pa'i lam la byang chub sems dpa' rnams gzhan gyi dring mi 'jog pa yin te/ gcig pu bgrod pa'i lam zhes bya ba ni byang chub sems dpa' gcig pu gnyis ma yin zhing / grogs med
178b2(mdo sde): par bla na med pa yang dag par rdzogs pa'i byang chub tu go cha gyon te/ bdag gi brtson 'grus dang / mthu dang / stobs kyi yongs su bzung ba'i lhag pa'i bsam pas gzhan gyi skabs med par bdag nyid byed
178b3(mdo sde): cing bdag gi mthu stobs kyis 'phags te/ des de lta bu'i go cha sra ba bgos nas sems can thams cad kyis yongs su thob par bya ba gang ci yod pa de dag thams cad bdag gis yongs su thob par
178b4(mdo sde): bya'o/ /gang 'phags pa thams cad dang / theg pa la gsar du zhugs pa'i byang chub sems dpa' rnams kyi thob par bya ba la de bdag gis yongs su thob par bya'o/ /sbyin pa ni bdag gi grogs ma
178b5(mdo sde): yin gyi bdag ni sbyin pa'i grogs so/ /tshul khrims dang / bzod pa dang / brtson 'grus dang / bsam gtan dang / shes rab ni bdag gi grogs ma yin gyi bdag ni tshul khrims dang / bzod pa dang / brtson
178b6(mdo sde): 'grus dang / bsam gtan dang / shes rab kyi grogs so/ /bdag la ni pha rol du phyin pa rnams kyis rim gro mi bya'i/ bdag gis ni pha rol du phyin pa rnams la rim gro bya'o/ /bdag la ni bsdu ba'i dngos
178b7(mdo sde): po rnams kyis rim gror mi bya'i/ bdag gis ni bsdu ba'i dngos po rnams la rim gro bya'o/ /bdag la ni dge ba'i rtsa ba thams cad kyis rim gror mi bya'i/ bdag gis ni dge ba'i rtsa ba thams cad la rim
178b8(mdo sde): gror bya'o/ /gang 'di lta bu'i chos la grogs med par bdag nyid med cing gzhan gyi go skabs med par bdag gcig pu gnyis ma yin zhing grogs med par rdo rje sa'i snying po la 'dug ste/ bdud stobs
179a1(mdo sde): dang bcas pa rnams btul la/ sems kyi skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam la/ de yang
179a2(mdo sde): mngon par rdzogs par 'tshang rgya ba de ni btsun pa shA ra dwa ti'i bu byang chub sems dpa' rnams kyi gcig pu bgrod pa'i lam mi zad pa zhes bya'o/ /btsun pa shA ra dwa ti'i bu gzhan yang byang chub sems dpa'
179a3(mdo sde): rnams kyi thabs mi zad pa ste/ de la thabs gang zhe na/ thabs gang gis byang chub sems dpa' sangs rgyas kyi chos thams cad ni rnam par sgrub cing slong ba ste/ thabs ni byang chub sems dpa'i dge
179a4(mdo sde): ba'i chos thams cad nye bar gzhog pa'o/ /thabs ni bsam pa nges par sems pa'o/ /thabs ni sbyor ba rgyun mi 'chad pa'o/ /thabs ni lhag pa'i bsam pas bye brag tu 'phags pa'i chos 'dod pa'o/ /
179a5(mdo sde): thabs ni sbyin pas pha rol tu phyin pa thams cad yongs su rdzogs par byed pa'o/ /thabs ni tshul khrims kyis skye ba thams cad yongs su 'dzin pa'o/ /thabs ni bzod pas byang chub kyi phyir lus dang
179a6(mdo sde): ngag dang sems kyi rgyan to/ /thabs ni brtson 'grus kyis 'jug pa dang / gnas pa la brtson pa'o/ /thabs ni bsam gtan gyis bsam gtan las phyir ldog par shes pa'o/ /thabs ni shes rab kyis
179a7(mdo sde): 'dus ma byas spong ba'o/ /thabs ni byams pas dpung gnyen med pa rnams kyi skyabs so/ /thabs ni snying rjes 'khor ba la mi smod pa'o/ /thabs ni dga' bas dga' ba dang / mi dga' ba la mi mjed pa'o/ /
179a8(mdo sde): thabs ni btang snyoms kyis dge ba'i rtsa dang / tshogs thams cad 'phel ba'o/ /thabs ni lha'i mig gis sangs rgyas kyi spyan 'thob pa'o/ /thabs ni lha'i rna bas sangs rgyas kyi snyan 'thob pa'o/ /
179b1(mdo sde): thabs ni pha rol gyi sems shes pas dbang po mchog dang mchog ma yin pa shes pa 'thob pa'o/ /thabs ni sngon gyi gnas rjes su dran pas dus gsum la chags pa med par shes pa'o/ /
179b2(mdo sde): thabs ni rdzu 'phrul bya ba shes pas de bzhin gshegs pa'i rdzu 'phrul 'thob pa'o/ /thabs ni sems can dag gi bsam pa rnams la 'jug pa'o/ /thabs ni sbyor ba'i mtshan nyid rab tu shes pa'o/ /
179b3(mdo sde): thabs ni rgal nas bdug pa'o/ /zhugs nas kyang rgal ba'o/ /thabs ni nyon mongs pa med pas kun nas nyon mongs pa'o/ /thabs ni khur bor nas khur khyer ba'o/ /thabs ni tshad yod pa tshad med par
179b4(mdo sde): ston pa'o/ /thabs ni tshad med pa tshad yod par ston pa'o/ /thabs ni dbang po zhan pa rnams la gsal bar byed pa'o/ /thabs ni dus dang dus ma yin pa shes pa'o/ /thabs ni lam la lam ngan par 'gro ste
179b5(mdo sde): lam ngan pa la gnas pa'i sems can rnams yang dag pa'i lam la rab tu 'god pa'o/ /thabs ni nyung ngu las mang por byed do/ /mang po las tshad med par byed do/ /thabs ni bye ba'i sems can rnams
179b6(mdo sde): 'dum par byed do/ /thabs ni tha ma dang 'bring dang rab la gnas pa'o/ /thabs ni mya ngan las 'das pa'i rigs las 'khor ba'i rigs par ltung ngo / /thabs ni thar pa las bcings pa tshol lo/ /thabs
179b7(mdo sde): ni shes bya zad par byed de/ shes bya zad par yang mi ltung ngo / /thabs ni spyod lam thams cad 'khrugs par byed la spyod lam rnams las kyang mi nyams so/ /thabs ni sems can la lta'i tshul khrims
179b8(mdo sde): la ma yin no/ /thabs ni bsdu bas lta ba la rten gyi rtsod pas ni ma yin no/ /thabs ni sgra 'byin pa'o/ /thabs ni khams gsum pa spyod yul pa'o/ /thabs ni rnam par thar pa'i sgo gsum
180a1(mdo sde): 'thob pa'i mtshan nyid spyod pa'o/ /thabs ni 'phags pa ma yin pa'i skye bo dang 'dres kyi 'phags pa'i skye bo dang ma 'dres pa'o/ /thabs ni mya ngan las 'das pa la rgyab kyis bltas shing 'khor ba
180a2(mdo sde): la mngon du phyogs pa'o/ /thabs ni bdud kyi spyod yul na nyon mongs pa med par snang ba'o/ /thabs ni thams cad nas thams cad de/ btsun pa shA ra dwa ti'i bu 'di ni byang chub sems dpa' rnams kyi thabs mi
180a3(mdo sde): zad pa zhes bya'o/ /btsun pa shA ra dwa ti'i bu 'di dag ni byang chub sems dpa' rnams kyi mi zad pa brgyad cu ste/ mi zad pa 'dir sangs rgyas kyi chos thams cad chud cing 'dus pa'o/ /byang chub sems dpa' blo gros mi zad
180a4(mdo sde): pas mi zad pa'i chos kyi sgo'i le'u 'di bshad pa na srog chags 'bum phrag bdun cu rtsa brgyad sngon bla na med pa yang dag par rdzogs pa'i byang chub tu sems ma bskyed pa sems skyes par gyur to/ /byang chub sems
180a5(mdo sde): dpa' lnga khri nyis stong ni mi skye ba'i chos la bzod pa thob par gyur to/ /thams cad dang ldan pa'i 'khor des kyang chos kyi rnam grangs 'di la mchod par bya ba'i phyir me tog gi phreng ba dang / me tog gi gdugs
180a6(mdo sde): dang / me tog gi rna rgyan kha dog dang / ldan pa dri dang ldan pa rnam pa sna tshogs kyis bcom ldan 'das dang / byang chub sems dpa' blo gros mi zad pa la mngon par gtor to/ /lha rnams kyis kyang steng gi nam
180a7(mdo sde): m kha' la glu blangs te 'di skad ces sangs rgyas bcom ldan 'das rnams kyi bla na med pa yang dag par rdzogs pa'i byang chub bskal pa bye ba khrag khrig brgya stong grangs med par bsgrubs pa gang yin pa de ni
180a8(mdo sde): byang chub sems dpa' blo gros mi zad pas chos kyi rnam grangs 'dir mi zad pa'i rnam pas bstan to/ /sems can gang dag mi zad pa'i sgo'i le'u'i chos kyi rnam grangs 'di nyan cing thos nas kyang mos pa dang / yongs
180b1(mdo sde): su 'dri ba dang / 'dzin pa dang / 'chang ba dang / klog pa dang / kun chub par byed pa dang / gzhan dag la yang rgya cher yang dag par ston pa de dag kyang mi zad pa 'di dang ldan par 'gyur ro zhes ched du brjod pa
180b2(mdo sde): ched du brjod do/ /de nas bcom ldan 'das kyis nyid kyi sku las phrag pa'i ras phud de byang chub sems dpa' blo gros mi zad pa la chos kyi dgab pa'i phyir byin nas 'di skad ces bka' stsal to/ /legs so
180b3(mdo sde): legs so/ /skyes bu dam pa mi zad pa'i chos kyi rnam grangs 'di khyod kyis legs par smras so/ /khyod la de bzhin gshegs pa rjes su yi rang ngo / /gang khyod la ngas rjes su yi rang ba de la sangs rgyas
180b4(mdo sde): bcom ldan 'das gang gA'i klung gi bye ma snyed dag kyang rjes su yi rang ngo / /de nas byang chub sems dpa' blo gros mi zad pas phrag pa'i ras de lag pa gnyis kyis blangs te/ spyi bo la bzhag nas 'di skad
180b5(mdo sde): ces bcom ldan 'das kyi sku la gsol ba 'di lha dang / mi dang lha ma yin du bcas pa'i 'ji rten gyi mchod rten lags so zhes gsol to/ /de nas phyogs bcu nas rin po che'i ras bcos bu dang / rin po che'i
180b6(mdo sde): gdugs dang / rin po che'i ba dan dang / rin po che'i lda ldi rin po che'i spang rgyan dang / rin po ches spras pa'i dar gyi lda ldi dag 'ong bar snang ste/ de dag 'ongs nas byang chub sems dpa' blo gros mi zad pa'i
180b7(mdo sde): lus la mngon par 'gebs par byed de/ rin po che'i ras bcos bu dang / rin po che'i gdugs dang / rin po che'i ba dan dang / lda ldi rin po che'i spang rgyan can de dag las blo gros mi zad pa legs so
180b8(mdo sde): legs so/ /blo gros mi zad pa khyod kyis mi zad pa'i sgo'i le'u legs par smras te/ khyod kyis legs par smras pa la rjes su yi rang ngo zhes sgra byung ngo / /de nas bcom ldan 'das la tshe dang ldan pa shA
181a1(mdo sde): ra dwa ti'i bus 'di skad ces gsol to/ /bcom ldan 'das rin po che'i ras bcos bu dang / rin po che'i gdugs rnams dang / rin po che'i ba dan rnams dang / lda ldi rin po che'i spang rgyan can 'di dag gang nas mchis/
181a2(mdo sde): 'di lta bu'i sgra dag ga las byung / bcom ldan 'das kyis bka' stsal pa/ shA ra dwa ti'i bu 'di ni byang chub sems dpa' blo gros mi zad pa sngon byang chub sems dpa'i spyad pa spyod pa na sems can gang dag
181a3(mdo sde): b la na med pa yang dag par rdzogs pa'i byang chub tu yongs su smin par byas pa de dag da ltar phyogs bcu'i 'jig rten gyi khams su bla na med pa yang dag par rdzogs pa'i byang chub mngon par rdzogs par
181a4(mdo sde): sangs rgyas te/ de bzhin gshegs pa de dag gis byang chub sems dpa' blo gros mi zad pa la byas pa gzo ba dang / byas pa tshor bar 'dzin pas skyes bu dam pa 'di'i yang dag pa'i yon tan rjod cing /
181a5(mdo sde): 'dus pa chen po'i chos kyi rnam grangs 'di la yang mchod pa bya ba'i phyir chos kyi dgab pa 'di dag btang ngo / /de nas thams cad dang ldan pa'i 'khor de/ byang chub sems dpa' blo gros mi zad pa la
181a6(mdo sde): rab tu dga' ba dang / mos pa dang / ri mo shin du cher bskyed nas tshig 'di skad ces gang bdag gis byang chub sems dpa' blo gros mi zad pa la blta ba dang / phyag 'tshal ba dang / mchod pa dang / bsnyen
181a7(mdo sde): bkur bya ba dang / chos bstan pa 'di yang mnyan pa rnyed pa ni bdag cag gis rnyed pa legs par rnyed do/ /sems can gang dag gis byang chub sems dpa' blo gros mi zad pa'i ming thos pa de dag kyang rnyed
181a8(mdo sde): pa legs par rnyed pa yin na/ gang dag gis 'di mngon sum du sha'i mig gis mthong la/ chos kyi rnam grangs 'di yang nyan cing thos nas kyang mos pa dang / yongs su 'dri ba dang / 'dzin
181b1(mdo sde): pa dang / 'chang ba dang / klog pa dang / ston pa dang / kun chub par byed pa dang / gzhan dag la yang rgya cher rab tu ston pa lta ci smos shes smras so/ /de nas bcom ldan 'das kyis 'khor de'i legs par
181b2(mdo sde): smras pa la rjes su yi rang bar mdzad de/ tshe dang ldan pa shA ra dwa ti'i bu la bka' stsal pa/ shA ra dwa ti'i bu byang chub sems dpa'i theg pa pa'i rigs kyi bu 'am/ rigs kyi bu mo gang gis tshe'i
181b3(mdo sde): tshad bskal par gnas pas sangs rgyas bcom ldan 'das rnams la sbyin pa byin la tshul khrims dang brtul zhugs yang dag par blangs pa thams cad la slob cing / sems can thams cad kyis
181b4(mdo sde): nyes par byas pa yang bzod la/ mgo dang gos la me 'bar ba bzhin du brtson 'grus brtsams shing gnas te/ bsam gtan rtse gcig dang ldan la shes rab kyi bye brag la mkhas kyang chos kyi rnam
181b5(mdo sde): grangs 'di dang bral na de'i pha rol du phyin pa rnams yongs su rdzogs par ngas ma bshad do/ /shA ra dwa ti'i bu byang chub sems dpa'i theg pa pa'i rigs kyi 'am rigs kyi bu mo gang chos kyi rnam
181b6(mdo sde): grangs 'di nyan pa dang / thos nas kyang mos pa dang / 'dri ba dang / 'dzin pa dang / 'chang ba dang / klog pa dang / kun chub par byed pa dang / gzhan dag la yang rgya cher yang dag par ston pa dang / sgom
181b7(mdo sde): pa'i rnal 'byor la brtson par gnas pa de ni de'i pha rol du phyin pa rnams yongs su rdzogs par 'gyur ba dang / myur du bla na med pa yang dag par rdzogs pa'i byang chub tu mngon par rdzogs
181b8(mdo sde): par 'tshang rgya bar bshad do/ /de ci'i phyir zhe na/ shA ra dwa ti'i bu byang chub sems dpa' gang chos kyi rnam grangs 'di rab tu ston te/ gzhan dag la yang rgya cher rab tu ston pa de ni de'i
182a1(mdo sde): sbyin pa'i pha rol du phyin pa yongs su rdzogs pa'i phyir ro/ /de ci'i phyir zhe na/ 'di lta ste/ chos kyi sbyin pa de ni sbyin pa rnams kyi mchog yin pa'i phyir ro/ /byang chub kyi sems ma brjed pas/
182a2(mdo sde): chos kyi rnam grangs 'di la brtson pa'i tshul khrims dang / brtul zhugs dang / legs par sdom pa gang yin pa 'di ni de'i tshul khrims kyi pha rol du phyin pa yongs su rdzogs pa ste/ de ci'i phyir
182a3(mdo sde): zhe na/ byang chub sems dpa'i tshul khrims dang bslab pa thams cad ni chos kyi rnam grangs 'di las yongs su bstan pa'i phyir ro/ /chos kyi rnam grangs 'di las byang chub sems dpa'i bzod
182a4(mdo sde): pa bstan pa gang yin pa de ni sems can thams cad kyis kyang bskyod par mi nus te/ gang chos thams cad kyi rjes su song ba'i bzod pa de ni de'i bzod pa'i pha rol tu phyin pa'i mchog go/ /chos kyi
182a5(mdo sde): rnam grangs 'di rab tu 'don pa dang / ston pa dang / sbyor ba dang / sgom pa'i lus dang / ngag dang / sems kyi brtson 'grus gang yin pa de ni de'i brtson 'grus kyi pha rol du phyin pa'o/ /chos kyi
182a6(mdo sde): rnam grangs 'di la sems nges par sems shing rnam par mi g.yeng la rtse gcig tu nges par sems pa gang yin pa de ni de'i bsam gtan gyi pha rol du phyin pa'i mchog go/ /chos kyi
182a7(mdo sde): rnam grangs 'di bshad pa na mngon sum du shes pa dang / gzhan gyi dring la mi 'jog par shes pa dang / rab tu rnam par 'byed pa shes pa dang / nan tan shes pa gang yin pa de ni de'i shes rab kyi
182a8(mdo sde): pha rol du phyin pa'i mchog ste/ shA ra dwa ti'i bu de ltar na chos kyi rnam grangs 'di la rab tu sbyor ba'i byang chub sems dpa' ni dka' ba chung ngus pha rol du phyin pa drug po 'di dag bsgom
182b1(mdo sde): pa yongs su rdzogs par 'gyur ro/ /shA ra dwa ti'i bu rnam grangs 'dis kyang de 'di ltar rig par bya ste/ chos kyi rnam grangs 'di byang chub sems dpas mi bskyud cing drang bar spobs pa dang /
182b2(mdo sde): 'khor de dag thams cad kyang sems rnam par mi g.yeng bar chos la gus par yid la bgyid pas chos nyan pa ste/ ltas bzhi po de dag gis mi mjed kyi bdag po tshangs pa tshangs ris kyi lha rnams
182b3(mdo sde): dang lhan cig tu chos nyan du 'dir mchis par 'tshal bar bgyi'o/ /de nas bcom ldan 'das la bdud sdig can gyis 'di skad ces gsol to/ /bcom ldan 'das chos kyi rnam grangs 'dis bdag
182b4(mdo sde): gi stobs dang bzhon par bcas pa thams cad stobs chung bar bgyis so/ /de ci'i slad du zhe na/ bcom ldan 'das byang chub sems dpa' gang gis chos kyi rnam grangs 'di thos pa ni de nyid
182b5(mdo sde): kyis byang chub sems dpa' de bla na med pa yang dag par rdzogs pa'i byang chub tu lung bstan pa lags te/ bcom ldan 'das sangs rgyas kyi zhing gang na byang chub sems dpa' de gnas na de
182b6(mdo sde): nyid sangs rgyas shes bgyi'o/ /bcom ldan 'das byang chub sems dpa' blo gros mi zad pa dang / chos kyi rnam grangs 'di'i gzi brjid kyi tshogs dang / stobs bskyed pas bdag gi nga rgyal dang /
182b7(mdo sde): rgyags pa dang / dregs pa rnams bcom pas chos smra ba de dag bsrung ba dang / bskyab pa dang / sba bar dam bca'o/ /gang chos kyi rnam grangs 'di spyod pa der sems bskyed pa'i bag tsam gyis kyang
182b8(mdo sde): bar chad bgyid tu mi mchi'o/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo dam pa'i chos yun ring du gnas par bya ba'i phyir chos kyi rnam grangs 'di khyod kyis zung
183a1(mdo sde): shig / lhogs shig /kun chub par gyis shig /kun dga' bos gsol pa/ bcom ldan 'das bdag gis chos kyi rnam grangs 'di bzung lags na/ byang chub sems dpa' sems dpa'
183a2(mdo sde): chen po dag ltar bdag gis chos kyi rnam grangs rgyas par bgyid pa'i rngo mi thog lags so/ /bcom ldan 'das kyis bka' stsal pa/ kun dga' bo chos kyi rnam grangs 'di rgyas par rnam par dbye
183a3(mdo sde): ba'i phyir snying las chung ngur gyis shig / 'khor 'di na gang dag chos kyi rnam grangs 'di phyogs bcur rgyas par byed pa dang / dam pa'i chos yongs su 'dzin pa'i byang chub sems dpa' dag tshogs
183a4(mdo sde): shing 'khod do/ /de nas 'khor de nas byang chub sems dpa' bye ba phrag bcus dam pa'i chos yongs su gzung ba'i phyir bcom ldan 'das la 'di skad ces gsol to/ /bcom ldan 'das bdag
183a5(mdo sde): cag gis 'dus pa chen po'i le'u'i chos kyi rnam grangs 'di phyogs bcu'i 'jig rten du ma lus par rdzogs shing rgyas par bgyi'o/ /'jig rten gyi khams mi mjed 'di na yang byang chub sems
183a6(mdo sde): dpa' sems dpa' chen po byams pa dam pa'i chos yongs su gzung ba dang / dam pa'i chos bsrung ba'i slad du chos kyi rnam grangs 'di rgyas par bgyid de/ bcom ldan 'das yongs su mya ngan las
183a7(mdo sde): 'das nas slad ma'i dus lnga brgya pa tha ma la chos kyi rnam grangs 'di byang chub sems dpa' gang dag gi rna lam du grag par 'gyur ba dang / 'dzin pa dang / 'chang ba dang / klog pa dang / ston pa de dag
183a8(mdo sde): ni byang chub sems dpa' byams pa'i byin gyi brlabs su rig bgyi'o/ /de nas bcom ldan 'das kyis dam pa'i chos yongs su 'dzin pa byang chub sems dpa' de dag la bka' stsal pa/ skyes bu dam pa
183b1(mdo sde): d ag ji ltar khyed da ltar nga'i mdun na dam pa'i chos yongs su 'dzin par langs pa de bzhin du khyod sangs rgyas bcom ldan 'das gang gA'i klung gi bye ma snyed kyi spyan sngar dam pa'i chos yongs su 'dzin
183b2(mdo sde): par langs pa legs so legs so/ /de nas bcom ldan 'das la byang chub sems dpa' sems dpa' chen po blo gros mi zad pas 'di skad ces gsol to/ /bcom ldan 'das bdag blo zhan
183b3(mdo sde): pas bdag gis chos kyi rnam grangs 'dir don dang / tshigs dang / yi ge yongs su rdzogs par ma bgyis pa lta na bcom ldan 'das dang / mi zad pa'i chos dang ldan pa'i byang chub sems dpa' sems dpa'
183b4(mdo sde): chen po 'di dag la bdag / bzod pa gsold to/ /bcom ldan 'das kyis bka' stsal pa/ blo gros mi zad pa so so yang dag par rig pa sgrib pa med pa thob pa'i byang chub sems dpa' rnams la don dang /
183b5(mdo sde): chos dang / nges pa'i tshig dang / spobs pa rnams la 'khrul pa med do/ /'gog pa la yang 'khrul pa med do/ /gang dag chos 'di lta bu dag rtogs par khong du chud pa'i skyes bu dam pa de dag ni yang dag pa'i
183b6(mdo sde): don rnam par nges pa thob pa yin no/ /blo gros mi zad pa khyod ni so so yang dag par rig pa bzhi'i dam pa'i mchog thob cing dbang rnyed pa/ theg pa chen po 'di la gzhan gyi dring la mi 'jog cing rnam par
183b7(mdo sde): nges pa'i dam pa'i mchog thob pa ste/ blo gros mi zad pa sa 'di thob pa'i byang chub sems dpa' rnams la lus kyi 'khrul pa 'am/ ngag gi 'khrul pa 'am/ sems kyi 'khrul pa gang yang med do/ /de dag thams
183b8(mdo sde): cad ni ye shes sngon du 'gro ba'i lus dang / ngag dang / yid kyi las dang ldan pa yin no/ /blo gros mi zad pa khyod ni sangs rgyas bye ba khrag khrig brgya stong mang pos chos bstan pa'i phyir rjes su dgongs so/ /
184a1(mdo sde): blo gros mi zad pa nga lta bu rnams kyis khyod 'dra ba'i skyes bu dam pa rnams la shin du bzod do/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das
184a2(mdo sde): chos kyi rnam grangs 'di'i ming ci lags/ 'di ji lta bur gzung bar bgyi/ bcom ldan 'das kyis bka' stsal pa/ kun dga' bo de'i phyir khyod kyis chos kyi rnam grangs 'di blo gros mi zad pas
184a3(mdo sde): bstan pa dang / don dang tshig dang yi dge mi zad pa bstan pa dang / 'dus pa chen po'i le'u dang / blo gros mi zad pa'i le'u zhes bya bar yang zung shig /kun dga' bo khyod kyis 'dus pa chen po'i le'u'i chos
184a4(mdo sde): kyi rnam grangs 'di bzung na de las chos la dran pa'i stobs kyi mthu bskyed pa 'bum 'gyur du thob par 'gyur ro/ /gzhan dag la yang bstan na sems can thams cad la sangs rgyas kyi bya bas
184a5(mdo sde): nye bar gnas par 'gyur ro/ /bcom ldan 'das kyis de skad ces bka' stsal nas/ byang chub sems dpa'i tshogs de dag thams cad dang / byang chub sems dpa' sems dpa' chen po blo
184a6(mdo sde): gros mi zad pa dang / gnas brtan shA ra dwa ti'i bu dang / dge slong de dag dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yid rangs te
184a7(mdo sde): bcom ldan 'das kyis gsungs pa la mngon par bstod do/ /'dus pa chen po'i le'u 'bum pa las blo gros mi zad pas bstan pa zhes bya ba theg pa chen po'i mdo/ rdzogs so// //
184a8(mdo sde): @#/ /rgya gar skad du/ Ar+ya bi ma la kIr ti nir de sha nA ma ma hA yA na sU tra/ bod skad du/ 'phags pa dri ma med par grags pas bstan pa zhes bya ba theg pa chen po'i mdo/ sangs rgyas dang / byang
184b1(mdo sde): chub sems dpa' dang / 'phags pa nyan thos dang / rang sangs rgyas 'das pa dang / da ltar gyi dang / ma byon pa thams cad la phyag 'tshal lo/ /'di skad bdag gis thos pa dus gcig na/ bcom
184b2(mdo sde): ldan 'das yangs pa'i grong khyer na a mra srung ba'i tshal na/ dge slong brgyad stong gi dge slong gi dge 'dun chen po dang thabs gcig tu bzhugs te/ thams cad kyang dgra bcom pa/ zag pa zad pa/ nyon mongs
184b3(mdo sde): pa med pa/ dbang dang ldan par gyur pa/ sems shin du rnam par grol ba/ shes rab shin du rnam par grol ba/ cang shes pa/ glang po chen po/ bya ba byas pa/ byed pa byas pa/ khur bor ba/ bdag
184b4(mdo sde): gi don rjes su thob pa/ srid par kun du sbyor ba yongs su zad pa/ yang dag pa'i shes pas sems shin du rnam par grol ba/ sems kyi dbang thams cad kyi dam pa'i pha rol du son pa sha stag go/ /
184b5(mdo sde): byang chub sems dpa' sum khri nyis stong dang yang thabs gcig ste/ mngon par shes pa mngon par shes pa'i byang chub sems dpa' sems dpa' chen po mngon par shes pa chen po yongs su sbyangs
184b6(mdo sde): pa las nges par byung ba/ sangs rgyas kyis byin kyi brlabs kyis byin gyis brlabs pa/ chos kyi grong khyer srung ba/ dam pa'i chos yongs su 'dzin pa/ seng ge'i sgra chen po sgrogs pa/ phyogs bcur
184b7(mdo sde): sgra shin du bsgrags pa/ gsol ba ma btab par sems can thams cad kyi dge ba'i bshes gnyen du gyur pa/ dkon mchog gsum gyi rigs rgyun mi 'chad par byed pa/ bdud dang phyir rgol ba bcom pa
184b8(mdo sde): pha rol gyi rgol ba thams cad kyis zil gyis mi non pa/ dran pa dang / blo gros dang / rtogs pa dang / ting nge 'dzin dang / gzungs dang / spobs pa phun sum tshogs pa/ sgrib pa dang kun nas sdang ba
185a1(mdo sde): thams cad dang bral ba/ sgrib pa med pa'i rnam par thar pa la gnas pa/ spobs pa rgyun mi 'chad pa/ sbyin pa dang / dul ba dang / mi 'gyur ba dang / yang dag par sdom pa dang / tshul khrims dang /
185a2(mdo sde): bzod pa dang / brtson 'grus dang / bsam gtan dang / shes rab dang / thabs la mkhas pa dang / smon lam dang / stobs dang / ye shes kyi pha rol du phyin pa las nges par byung ba/ mi dmigs
185a3(mdo sde): pa'i chos la bzod pa dang ldan pa/ phyir mi ldog pa'i chos kyi 'khor lo skor ba/ mtshan nyid med pa'i phyir rgyas btab pa/ sems can thams cad kyi dbang po shes pa la mkhas pa/ 'khor thams
185a4(mdo sde): cad zil gyis mi non pa'i mi 'jigs pas rnam par gnon pa/ bsod nams dang ye shes kyi tshogs chen po bsags pa/ mtshan dang dpe byad bzang po thams cad kyis lus shin du brgyan pa/
185a5(mdo sde): gzugs dam pa 'dzin pa/ rgyan dang bral ba/ ri rab kyi rtse mo mthong ba bzhin du snyan pa dang grags pas mngon par 'phags pa/ lhag pa'i bsam pa rdo rje ltar bsra ba sangs rgyas dang chos dang dge
185a6(mdo sde): 'dun la mi phyed pa'i dad pa rnyed pa/ chos rin po che'i 'od zer las bdud rtsi'i char shin du 'bebs pa/ sems can thams cad kyi skad dang / smra ba dang / dbyangs kyi yan lag dang / sgra
185a7(mdo sde): rnam par dag pa'i dbyangs dang ldan pa/ chos zab mo rten cing 'brel bar 'byung ba la 'jug cing mtha' dang / mtha' med par lta ba'i bag chags kyi mtshams sbyor ba kun gcod pa dang /
185a8(mdo sde): seng ge ltar 'jigs pa med cing sgra mngon par sgrog pa/ chos chen po'i 'brug sgra sgrogs pa/ mtshungs pa dang mi 'tshungs pa'i chos las yang dag par 'das pa/ chos rin po che shes
185b1(mdo sde): rab dang bsod nams kyi tshogs yang dag par sgrub pa'i ded dpon chen po drang ba dang / zhi ba dang / phra ba dang / 'jam pa dang / blta dka' ba dang / rtogs par dka' ba'i chos kyi tshul la
185b2(mdo sde): mkhas pa/ sems can rnams kyi 'ong ba dang / 'gro ba dang / sems can gyi bsam pa rtogs pa'i rjes su zhugs pa'i ye shes kyi yul dang ldan pa/ mi mnyam pa dang mnyam pa'i sangs rgyas
185b3(mdo sde): kyi ye shes la dbang bskur bas dbang bskur ba/ stobs bcu dang / mi 'jigs pa dang / sangs rgyas kyi ma 'dres pa la lhag pa'i bsam pas zhugs pa/ ngan song gi 'jigs pa dang / ngan 'gro
185b4(mdo sde): log par ltung ba'i 'jigs pa'i 'obs thams cad las rgal bas bsams bzhin du srid pa'i 'gro bar skye ba ston pa/ sman pa'i rgyal po chen po/ sems can thams cad 'dul ba'i cho
185b5(mdo sde): ga la mkhas pa/ sems can thams cad kyi nyon mongs pa'i nad thams cad rtogs pa/ ci rigs par chos kyi sman sbyar ba rab tu sbyor ba/ yon tan mtha' yas pa'i 'byung gnas dang
185b6(mdo sde): ldan pa/ sangs rgyas kyi zhing mtha' yas par yon tan bkod pas legs par brgyan pa mthong ba dang / thos pa 'bras bu yod pa/ gom pa 'dor ba 'bras bu yod pa/ bskal pa bye ba khrag
185b7(mdo sde): khrig brgya stong dpag tu med par yon tan yongs su brjod kyang yon tan gyi chu bo mtha' yas par rtogs pa la 'di lta ste/ byang chub sems dpa' mnyam par lta ba zhes bya dang / mnyam mi mnyam
185b8(mdo sde): lta ba dang / ting nge 'dzin rnam par sprul pa'i rgyal po dang / chos kyi dbang phyug dang / chos kyi tog dang / 'od kyi tog dang / 'od bkod pa dang / rin po che bkod pa dang / bkod pa chen po dang /
186a1(mdo sde): spobs pa brtsegs pa dang / rin po che brtsegs pa dang / lag na rin po che dang / lag na phyag rgya rin po che dang / rtag tu lag brkyang dang / rtag tu lag bteg dang / rtag tu gdung dang /
186a2(mdo sde): rtag tu dga' dgod dbang po dang / mchog tu dga' ba'i rgyal po dang / lha'i rgyal po dang / smon lam la zhugs pas phyin pa dang / so so yang dag par rig pa rab tu sgrub pa thob dang / nam
186a3(mdo sde): mkha'i mdzod dang / rin chen sgron ma 'dzin dang / rin chen dpa' dang / rin chen dga' ba dang / rin chen dpal dang / mig 'phrul can dang / dra ba can gyi 'od dang / dmigs pa med pa'i bsam
186a4(mdo sde): gtan dang / shes rab brtsegs dang / rin chen gtong dang / bdud 'joms dang / glog gi lha dang / rnam par 'phrul pa'i rgyal po dang / mtshan brtsegs yang dag 'das dang / seng ge'i nga ro
186a5(mdo sde): mngon par bsgrags pa'i dbyangs dang / ri'i rtse mo kun du 'joms pa'i rgyal po dang / spos kyi glang po che dang / spos kyi ba glang glang po che dang / rtag tu 'bad dang / brtson pa mi 'dor ba
186a6(mdo sde): ba dang / rab kyi blo gros dang / mdzes par skyes dang / pad mo'i dpal gyi snying po dang / pad mo bkod pa dang / spyan ras gzigs kyi dbang phyug dang / mthu chen thob dang / tshangs pa'i dra ba can dang /
186a7(mdo sde): rin chen gdan dkar can dang / bdud las rgyal dang / zhing snyoms brgyan dang / nor bu rin chen gdugs dang / gtsug na gser dang / gtsug na nor bu dang / byams pa dang / 'jam dpal gzhon nur gyur
186a8(mdo sde): pa dang / de dag la sogs pa byang chub sems dpa' sum khri nyis stong ngo / /gling chen po bzhi pa'i 'jig rten gyi khams mya ngan med pa nas tshangs pa ral pa can la sogs pa tshangs pa khri bcom ldan 'das
186b1(mdo sde): la lta ba dang / phyag 'tshal ba dang / bsnyen bkur bya ba dang / chos mnyan pa'i phyir lhags pa de dag kyang 'khor de nyid du 'dus so/ /gling chen po bzhi pa so so nas kyang brgya byin khri nyis stong lhags te/ de dag kyang
186b2(mdo sde): 'khor de nyid du 'dus so/ /de bzhin du gzhan yang dbang che ba dbang che bar grags pas tshangs pa dang / brgya byin dang / 'jig rten skyong dang / lha dang / klu dang / gnod sbyin dang / dri za dang / lha ma yin dang / nam mkha' lding
186b3(mdo sde): dang / mi 'am ci dang / lto 'phye chen po rnams kyang 'khor de nyid du 'dus par gyur to/ /de bzhin du 'khor bzhi po dge slong dang / dge slong ma dang / dge bsnyen dang / dge bsnyen ma rnams kyang der lhags so/
186b4(mdo sde): de nas bcom ldan 'das dpal gyi snying po'i seng ge'i khri la bzhugs te/ 'khor brgya stong du mas yongs su bskor cing mdun gyis bltas nas chos ston to/ /rgya mtsho'i nang nas ri'i rgyal po ri rab
186b5(mdo sde): mngon par 'phags pa bzhin du 'khor thams cad zil gyis mnan te lam me lhan ne lhang nges dpal gyi snying po'i seng ge'i khri la bzhugs so/ /de nas byang chub sems dpa' lid tsa bi gzhon nu dkon
186b6(mdo sde): mchog 'byung gnas lid tsa bi gzhon nu lnga brgya tsam dang / rin po che sna bdun gyi gdugs thogs nas yangs pa'i grong khyer chen po nas byung ste/ a mra srung ba'i tshal ga la ba dang / bcom ldan 'das
186b7(mdo sde): ga la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la lan bdun bskor ba byas nas/ rin po che'i gdugs ji lta bu thogs pa de dag gis
186b8(mdo sde): bcom ldan 'das la mngon par bskyabs te/ mngon par bskyabs nas phyogs gcig 'khod do/ /rin po chen 'i gdugs de dag phul ma thag tu de'i mdo la sangs rgyas kyi mthus rin po che'i
187a1(mdo sde): gdugs de dag gcig tu gyur te/ rin po che'i gdugs des stong gsum gyi stong chen po'i 'jig rten gyi khams 'di thams cad khebs par snang ngo / /stong gsum gyi stong chen po'i 'jig rten gyi khams
187a2(mdo sde): kyi chu zheng de dag kyang rin po che'i gdugs chen po de nyid kyi nang na snang ngo / /stong gsum gyi stong chen po'i 'jig rten gyi khams 'di na ri'i rgyal po ri rab gang dag yod pa rnams dang / gangs ri dang / ri btang bzung
187a3(mdo sde): dang / ri btang bzung chen po dang / spos kyi ngad ldan dang / rin po che'i ri dang / ri nag po dang / khor yug dang / khor yug chen po dang / deg thams cad kyang rin po che'i gdugs chen po de nyid kyi nang na snang ngo / /stong gsum gyi stong chen
187a4(mdo sde): po'i 'jig rten gyi khams 'di na rgya mtsho chen po gang dag yod pa rnams dang / mtsho dang / mtshe'u dang / rdzing dang / 'bab chu dang / chu bran dang / lu ma 'bab pa de dag thams cad kyang rin po che'i gdugs chen po de nyid kyi nang na snang ngo / /stong
187a5(mdo sde): gsum gyi stong chen po'i 'jig rten gyi khams 'di na nyi ma dang zla ba'i gzhal med khang dang / skar ma'i gzugs dang / lha'i gnas dang / klu'i gnas dang / gnod sbyin dang / dri za dang / lha ma yin dang / nam mkha' lding dang / mi 'am ci dang /
187a6(mdo sde): lto 'phye chen po'i gnas rnams dang / rgyal po chen po bzhi'i gnas dang / grong dang / gror khyer dang / grong rdal dang / yul 'khor dang / rgyal po'i pho brang 'khor ji snyed yod pa de dag thams cad kyang rin po che'i gdugs chen
187a7(mdo sde): po gcig po de nyid kyi nang na snang ngo / /phyogs bcu'i 'jig rten na sangs rgyas bcom ldan 'das rnams kyi chos ston pa gang 'byung ba de yang rin po che'i gdugs chen po gcig po de las 'byung ba'i sgrar grag go/ /de nas bcom ldan
187a8(mdo sde): 'das las de lta bu'i cho 'phrul chen po 'di mthong nas thams cad dang ldan pa'i 'khor de ngo mtshar du gyur te/ tshim zhing mgu nas yid rangs te/ rab tu dga' zhing dga' ba dang / yid bde ba skyes nas de bzhin gshegs pa la
187b1(mdo sde): phyag 'tshal te/ mig mi 'dzums par lta zhing 'khod do/ /de nas lid tsa bi gzhon nu dkon mchog 'byung gnas kyis bcom ldan 'das las de lta bu'i cho 'phrul chen po 'di mthong nas pus mo g.yas pa'i lha nga sa
187b2(mdo sde): la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la tshigs su bcad pa 'di dag gis mngon par bstod do/ /gtsang zhing mdzes pa pad ma'i 'dab
187b3(mdo sde): ltar yangs pa'i spyan/ /dgongs pa dag cing zhi gnas pha rol phyin mchog brnyes/ /dge ba'i las bsags yon tan rgya mtsho dpag mi lang / /dge sbyong zhi ba'i lam brten khyod la phyag 'tshal
187b4(mdo sde): lo/ /skyes bu khyu mchog 'dren pa'i rdzu 'phrul khyod gzigs shig /bde bar gshegs pa'i zhing mchog rab gsal kun kyang gda'/ /khyod kyi chos kyi bka' mchid rgya che 'chi med
187b5(mdo sde): 'gro/ /de dag thams cad nam mkha' 'di yi dkyil na gda'/ /khyod kyi chos kyi rgyal srid mchog 'di chos kyis rgyal/ /rgyal bas 'gro ba rnams la chos kyi nor kyang stsal/ /
187b6(mdo sde): chos rnams rab tu 'byed mkhas don dam ston mdzad pa/ /chos kyi dbang phyug chos rgyal khyod la mgos phyag 'tshal/ /mchis pa ma lags pa dang ma mchis ma lags
187b7(mdo sde): dang / /chos 'di thams cad rgyu las brten nas 'byung ba dang / /'di la bdag med tshor ba po dang byed med cing / /dge sdig las ci'ang chud mi za zhes gsung
187b8(mdo sde): gis ston/ /thub dbang khyod kyis bdud dpung stobs can rab btul nas/ /byang chub mchog rab zhi ba mi 'chi bde ba brnyes/ /de la tshor med sems dang yid kyi rgyu ba med/ /mu stegs ngan pa'i tshogs rnams kun gyis de mi
188a1(mdo sde): rtogs/ /rmad byung chos kyi rgyal po lha mi mngon sum du/ /lan gsum bzlas pa chos kyi 'khor lo rnam mang po/ /shin du zhi ba rang bzhin rnam dag rab tu bskor/ /de tshe dkon mchog gsum po dag kyang nye bar bstan/
188a2(mdo sde): khyod kyis dkon mchog chos kyis legs par gang btul ba/ /de dag rtog pa ma mchis rtag par rab tu zhi/ /khyod ni skye rga na 'chi mthar 'byin sman pa'i mchog /yon tan rgya mtsho dpag mi lang la mgos phyag 'tshal/
188a3(mdo sde): sti stang legs par bgyis pas mi bskyod ri rab bzhin/ /tshul khrims ldan dang tshul khrims 'chal la mtshungs par byams/ /mnyam pa nyid la bzhugs shing thugs kyang nam mkha' bzhin/ /sems can dkon mchog 'di
188a4(mdo sde): la su zhig mchod mi bgyid/ /thub pa chen po 'khor rnams 'dus pa 'di dag ni/ /khyod kyi zhal du rab tu dad pa'i yid kyis lta/ /thams cad kyis kyang rgyal ba rang gi mdun gnas mthong / /de ni rgyal ba'i ma 'dres sangs rgyas
188a5(mdo sde): mtshan lags so/ /bcom ldan 'das kyi gsung gcig rab tu phyung ba yang / /'khor rnams kyis ni gsung la tha dad rnam par rig /'gro ba dag gis rang gi don bzhin rnam rig pa/ /de ni rgyal ba'i ma 'dres sangs rgyas
188a6(mdo sde): mtshan lags so/ /gsung gcig rab tu bsgrags pa mdzad pa de yis ni/ /kha cig bag chags bsgos shing kha cig rtogs par byas/ /som nyi 'tshal ba 'dren pas rab tu zhi mdzad de/ /de ni rgyal ba'i ma 'dres sangs
188a7(mdo sde): rgyas mtshan legs so/ /stobs bcu 'dren pa'i rtsal mnga' khyod la phyag 'tshal lo/ /'jigs pa mi mnga' 'jigs bral khyod la phyag 'tshal lo/ /ma 'dres pa yi chos rnams nges par rab rtogs pa/ /'gro ba
188a8(mdo sde): thams cad 'dren pa khyod la phyag 'tshal lo/ /kun du sbyor ba'i bcings pa gcod la phyag 'tshal lo/ /pha rol phyin nas skam la bzhugs la phyag 'tshal lo/ /dub pa'i 'gro ba sgrol ba khyod la phyag 'tshal lo/ /
188b1(mdo sde): 'khor ba'i 'gro bar mi gnas pa la phyag 'tshal lo/ /sems can rnams dang 'gro bar zhugs shing kun 'grogs kyang / /'gro ba thams cad las ni rnam par grol ba'i thugs/ /pad ma dag ni chu skyes chu yis
188b2(mdo sde): yongs mi gos/ /thub pa'i pad mas stong pa nyid ni nges par bsgoms/ /mtshan ma thams cad rnam pa kun du rab tu bsal/ /khyod ni ci la'ang smon par mdzad pa yong mi mnga'/ /sangs rgyas dag gi mthu chen
188b3(mdo sde): bsam gyis mi khyab ste/ /nam mkha' lta bur mi gnas pa la bdag phyag 'tshal/ /de nas bcom ldan 'das la lid tsa bi gzhon nu dkon mchog 'byung gnas kyis tshigs su bcad pa de dag gis mngon par bstod
188b4(mdo sde): nas bcom ldan 'das la 'di skad ces gsol to/ /bcom ldan 'das lid tsa bi gzhon nu lnga brgya tsam po 'di dag thams cad kyang bla na med pa yang dag par rdzogs pa'i byang chub tu yang dag par zhugs te/ 'di dag kyang
188b5(mdo sde): byang chub sems dpa' rnams sangs rgyas kyi zhing yongs su dag pa gang lags shes sangs rgyas kyi zhing yongs su dag pa zhu na/ bcom ldan 'das de bzhin gshegs pas byang chub sems dpa' de dag la
188b6(mdo sde): sangs rgyas kyi zhing yongs su dag pa legs par bshad du gsol/ de skad ces gsol pa dang / bcom ldan 'das kyis lid tsa bi gzhon nu dkon mchog 'byung gnas la legs so zhes bya ba byin te/ legs
188b7(mdo sde): so legs so/ /gzhon nu khyod gang sangs rgyas kyi zhing yongs su dag pa las brtsams te de bzhin gshegs pa la 'dri ba legs so/ /de'i phyir gzhon nu khyod legs par rab tu nyon la yid la zung shig dang /
188b8(mdo sde): byang chub sems dpa' rnams kyi sangs rgyas kyi zhing yongs su dag pa las brtsams te ngas khyod la bshad do/ /bcom ldan 'das legs so zhes gsol nas lid tsha bi gzhon nu dkon mchog 'byung
189a1(mdo sde): gnas dang / lid tsa bi gzhon nu lnga brgya tsam po de dag bcom ldan 'das kyi ltar nyan pa dang / bcom ldan 'das kyis de dag la 'di skad ces bka' stsal to/ /rigs kyi bu sems can gyi zhing ni byang
189a2(mdo sde): chub sems dpa'i sangs rgyas kyi zhing ngo / /de ci'i phyir zhe na/ byang chub sems dpa' ji tsam du sems can rnams la rgyas par byed pa de tsam du sangs rgyas kyi zhing yongs su 'dzin to/ /sems can rnams
189a3(mdo sde): ji lta bus 'dul bar 'gyur ba de lta bu'i sangs rgyas kyi zhing yongs su 'dzin to/ /sangs rgyas kyi zhing la 'jug pa ji lta bus sems can rnams sangs rgyas kyi ye shes la 'jug par 'gyur ba de lta bu'i sangs rgyas
189a4(mdo sde): kyi zhing yongs su 'dzin to/ /sangs rgyas kyi zhing la 'jug pa ji lta bus sems can rnams 'phags pa lta bu'i dbang po skye bar 'gyur ba de lta bu'i sangs rgyas kyi zhing yongs su 'dzin to/ /de ci'i phyir zhe na
189a5(mdo sde): rigs kyi bu byang chub sems dpa' rnams kyi sangs rgyas kyi zhing ni sems can gyi don las byung ba'i phyir ro/ /dkon mchog 'byung gnas 'di lta ste dper na nam mkha' la ji lta bur bya ba 'dod pa de bzhin du
189a6(mdo sde): byed mod kyi nam mkha' la ni byar mi rung zhing brgyan du yang mi rung ba de bzhin du/ dkon mchog 'byung gnas chos thams cad nam mkha' dang mtshungs par shes nas byang chub sems dpa' sems can yongs su smin
189a7(mdo sde): par bya ba'i phyir sangs rgyas kyi zhing ji lta bur bya bar 'dod pa de lta bur sangs rgyas kyi zhing byed mod kyi/ sangs rgyas kyi zhing nam mkhar ni byar mi rung ngo / brgyan du mi rung ngo / /dkon mchog 'byung gnas
189a8(mdo sde): 'on kyang bsam pa'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du sems can g.yo med pa dang / sgyu med pa rnams skye bar 'gyur ro/ /rigs kyi bu
189b1(mdo sde): lhag pa'i bsam pa'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du dge ba'i rtsa ba dang tshogs thams cad bsags pa'i sems can rnams skye bar 'gyur ro/ /
189b2(mdo sde): sbyor ba'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du dge ba'i chos thams cad la gnas pa'i sems can rnams skye bar 'gyur ro/ /byang chub sems dpa'i
189b3(mdo sde): sems bskyed pa rgya chen po byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der theg pa chen po la yang dag par zhugs pa'i sems can rnams skye bar 'gyur ro/ /
189b4(mdo sde): sbyin pa'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der bdog pa thams cad yongs su gtong ba'i sems can rnams skye bar 'gyur ro/ /tshul khrims
189b5(mdo sde): kyi zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der bsam pa thams cad dang ldan pa'i dge ba bcu'i las kyi lam yongs su srung ba'i sems can rnams skye bar
189b6(mdo sde): 'gyur ro/ /bzod pa'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der mtshan sum bcu rtsa gnyis kyis brgyan cing bzod pa dang / dul ba dang zhi gnas
189b7(mdo sde): dam pa'i pha rol du phyin pa'i sems can rnams skye bar 'gyur ro/ /brtson 'grus kyi zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der dge ba'i chos thams
189b8(mdo sde): cad la brtson 'grus brtsams pa'i sems can rnams skye bar 'gyur ro/ /bsam gtan gyi zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der dran pa dang
190a1(mdo sde): shes bzhin gyis mnyam par bzhag pa'i sems can rnams skye bar 'gyur ro/ /shes rab kyi zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der yang dag pa nyid
190a2(mdo sde): du nges pa'i sems can rnams skye bar 'gyur ro/ /tshad med pa bzhi rnams ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der byang chub sems dpa' byams pa dang / snying
190a3(mdo sde): rje dang / dga' ba dang / btang snyoms la gnas pa'i sems can rnams skye bar 'gyur ro/ /bsdu ba'i dngos po bzhi rnams zhi byang chub sems dpa'i sangs rgyas kyi zhing ste/ de byang chub thob pa'i sangs rgyas kyi
190a4(mdo sde): zhing der rnam par grol ba thams cad kyis yongs su zin pa'i sems can rnams skye bar 'gyur ro/ /thabs la mkhas pa ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der thabs
190a5(mdo sde): dang spyod pa thams cad la mkhas pa'i sems can rnams skye bar 'gyur ro/ /byang chub kyi phyogs sum cu rtsa bdun gyi chos rnams ni byang chub sems dpa'i sangs rgyas kyi zhing ste/ de byang chub thob pa'i sangs rgyas
190a6(mdo sde): kyi zhing der dran pa nye bar gzhag pa dang / yang dag par spong ba dang / 'ardzu 'phrul gyi rkang pa dang / dbang po dang / stobs dang / byang chub kyi yan lag dang / lam sgrub pa shes pa'i sems can rnams skye bar 'gyur ro/ /
190a7(mdo sde): yongs su sngo ba'i sems ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du yon tan thams cad kyi rgyan rnams snang bar 'gyur ro/ /mi khom pa brgyad rab tu zhi bar bstan pa
190a8(mdo sde): ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du ngan song thams cad shin tu chad cing mi khom pa brgyad med par 'gyur ro/ /bdag nyid bslab pa'i gzhi rnams la
190b1(mdo sde): gnas shing pha rol gyi ltung ba mi gleng ba ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der ltung ba'i sgra yang mi grag par 'gyur ro/ dge ba bcu'i las
190b2(mdo sde): kyi lam yongs su dag pa ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der tshe nges pa dang / longs spyod che ba dang / tshangs par spyod pa dang / bde ba'i rjes su
190b3(mdo sde): 'jug pa'i tshig gis brgyan pa dang / ngag 'jam pa dang / 'khor mi phyed pa dang / bye ba sdum pa la mkhas pa dang / phrag dog dang bral ba dang / gnod sems kyi sems med pa dang / yang dag par lta ba dang
190b4(mdo sde): ldan pa'i sems can rnams skye bar 'gyur ro/ /rigs kyi bu de ltar na byang chub sems dpa'i byang chub kyi sems bskyed pa ci 'dra bar bsam pa yang de 'dra'o/ /bsam pa ci 'dra bar sbyor ba yang de 'dra'o/ /
190b5(mdo sde): sbyor ba ji snyed par lhag pa'i bsam pa yang de snyed do/ /lhag pa'i bsam pa ji snyed par nges par sems pa yang de snyed do/ /nges par sems pa ji snyed par sgrub pa yang de snyed do/ /sgrub pa ji snyed par yongs su
190b6(mdo sde): bsngo ba yang de snyed do/ /yongs su bsngo ba ji snyed par thabs rnams kyang de snyed do/ /thabs rnams ji snyed par zhing yongs su dag pa yang de snyed de/ zhing yongs su dag pa ji lta ba bzhin du sems can
190b7(mdo sde): yongs su dag pa yang de bzhin no/ /sems can yongs su dag pa ji lta ba bzhin du ye shes yongs su dag pa yang de bzhin no/ /ye shes yongs su dag pa ji lta ba bzhin du bstan pa yongs su dag pa yang de
190b8(mdo sde): bzhin no/ /bstan pa yongs su dag pa ji lta ba bzhin du ye shes bsgrubs pa yongs su dag pa yang de bzhin no/ /ye shes bsgrubs pa yongs su dag pa ji lta ba bzhin du rang gi sems yongs su dag pa yang
191a1(mdo sde): de bzhin te/ rigs kyi bu de lta bas na byang chub sems dpa' sangs rgyas kyi zhing yongs su dag par byed 'dod pas rang gi sems yongs su sbyang ba la nan tan bya'o/ /de ci'i phyir zhe na/ ji lta bur
191a2(mdo sde): byang chub sems dpa'i sems yongs su dag pa de 'dra bar sangs rgyas kyi zhing yongs su dag par 'gyur ro/ /de nas sangs rgyas kyi mthus tshe dang ldan pa shA ri'i bu 'di snyam du sems te/ gal te ji ltar bur
191a3(mdo sde): sems yongs su dag pa de 'dra bar byang chub sems dpa'i sangs rgyas kyi zhing yongs su dag par 'gyur na/ bcom ldan 'das shAkya thub pa byang chub sems dpa'i spyad pa spyod pa na/ de sems yongs su ma dag
191a4(mdo sde): gam/ ci nas sangs rgyas kyi zhing 'di lta bur yongasu ma dag par snang snyam mo/ /de nas bcom ldan 'das kyis tshe dang ldan pa shA ri'i bu'i sems kyi yongs su rtog pa thugs kyis mkhyen nas tshe dang ldan pa
191a5(mdo sde): shA ri'i bu la 'di skad ces bka' stsal to/ /shA ri'i bu 'di ji snyam du sems/ nyi ma dang zla ba yongs su ma dag gam ci na dmus long dag gis mi mthong / gsol pa/ bcom ldan 'das de ltar ma lags so/ /
191a6(mdo sde): de dmus long gis nongs kyi nyi ma dang zla bas ni ma nongs so/ /bka' stsal pa/ shA ri'i bu de bzhin du sems can la las de bzhin gshegs pa'i sangs rgyas kyi zhing gi yon tan gyi rgyan bkod pa mi mthong ba de
191a7(mdo sde): ni sems can rnams kyi mi shes pas nyes kyi de la de bzhin gshegs pas nyes pa ni ma yin no/ /shA ri'i bu de bzhin gshegs pa'i sangs rgyas kyi zhing ni yongs su dag mod kyi khyod kyis de mi mthong ngo / /de nas tshangs pa ral pa can gyis
191a8(mdo sde): gnas brtan shA ri'i bu la 'di skad ces smras so/ /btsun pa shA ri'i bu de bzhin gshegs pa'i sangs rgyas kyi zhing yongs su ma dag go zhes ma zer cig /btsun pa shA ri'i bu bcom ldan 'das kyi
191b1(mdo sde): s angs rgyas kyi zhing yongs su dag pa 'di lta ste dper na btsun pa shA ri'i bu gzhan 'phrul dbang byed kyi lha rnams kyi gnas kyi bkod pa bzhin du bcom ldan 'das shAkya thub pa'i sangs rgyas kyi zhing bkod pa
191b2(mdo sde): 'ang kho bos de 'dra ba mthong ngo / /de nas gnas brtan shA ri'i bus tshangs pa ral pa can la 'di skad ces smras so/ /tshangs pa kho bos ni sa chen po 'di mtho dman dang / tsher ma dang / g.yang sa dang / ri'i rtse mo dang /
191b3(mdo sde): ngam grog dang / 'jim ngan gyis rab tu gang bar mthong ngo / /tshangs pa ral pa can gyis smras pa/ 'di ltar sangs rgyas kyi zhing 'dra bar yongs su ma dag par mthong ba ni btsun pa shA ri'i bu sems la mtho dman yod cing
191b4(mdo sde): sangs rgyas kyi ye shes la bsam pa yongs su ma dag par nges so/ /gang dag btsun pa shA ri'i bu sems can thams cad la sems mnyam zhing sangs rgyas kyi ye shes la bsam pa yongs su dag pa de dag gis ni
191b5(mdo sde): sangs rgyas kyi zhing 'di yongs su dag par mthong ngo / /de nas bcom ldan 'das kyis stong gsum gyi stong chen po'i 'jig rten gyi khams 'di la zhabs kyi mthe bos bsnun pa dang / bsnun ma thag tu 'jig rten
191b6(mdo sde): gyi khams 'di rin po che du ma brtsegs pa dang / rin po che brgya stong du ma'i tshogs dag rin po che brgya stong du ma so sor bkod par gyur pa 'di lta ste dper na de bzhin gshegs pa rin po che bkod pa'i 'jig
191b7(mdo sde): rten gyi khams yon tan rin chen mtha' yas bkod pa bzhin du 'jig rten gyi khams 'di'ang de 'dra'o/ /de nas thams cad dang ldan pa'i 'khor de'ang ngo mtshar du gyur cing bdag nyid kyang rin po che'i
191b8(mdo sde): pad ma bkod pa'i stan la 'dug pa snyam byed do/ /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu khyod kyis sangs rgyas kyi zhing gi yon tan bkod pa 'di mthong ngam
192a1(mdo sde): gsol pa/ bcom ldan 'das mthong lags so/ /sngon ma mthong ma thos pa'i bkod pa 'di dag gda'o/ /bka' stsal pa/ shA ri'i bu sangs rgyas kyi zhing 'di ni rtag tu 'di 'dra mod kyi sems
192a2(mdo sde): can dman pa rnams yongs su smin par byas pa'i phyir de bzhin gshegs pas sangs rgyas kyi zhing de lta bur nyes pa mang po'i skyon chags par ston te/ shA ri'i bu 'di lta ste dper na lha'i bu rnams rin po che'i snod
192a3(mdo sde): g cig tu zas za yang bsod nams ji lta bu bsags pa'i bye brag gis lha'i zas bdud rtsi nye bar gnas pa de bzhin du shA ri'i bu sems can sangs rgyas kyi zhing gcig tu skyes pa dag kyang sems can ji
192a4(mdo sde): ltar yongs su dag pa bzhin du sangs rgyas rnams kyi sangs rgyas kyi zhing gi yon tan bkod pa mthong ngo / /sangs rgyas kyi zhing gi yon tan gyi rgyan bkod pa 'di snang ba na srog chags brgyad khri bzhi stong bla na
192a5(mdo sde): med pa yang dag par rdzogs pa'i byang chub tu sems skyes so/ /lid tsa bi gzhon nu gang dag lid tsa bi gzhon nu dkon mchog 'byung gnas dang lhan cig tu lhags pa lnga brgya po de dag kyang rjes su 'thun pa'i bzod pa thob par gyur to/ /
192a6(mdo sde): de nas bcom ldan 'das kyis rdzu 'phrul de dag brtul ba dang / de nas yang sangs rgyas kyi zhing de phyir sngon gyi rang bzhin du gyur par snang ngo / /de na nyan thos kyi theg pa can gyi lha dang mi rnams 'di snyam du
192a7(mdo sde): sems te/ kye ma'o 'du byed 'di dag ni mi rtag go snyam du rig nas srog chags sum khri nyis stong chos rnams la chos kyi mig rdul med cing dri ma dang bral ba rnam par dag go/ /dge slong brgyad stong ni len pa med par
192a8(mdo sde): zag pa rnams las sems rnam par grol lo/ /sangs rgyas kyi zhing rgya chen po la mos pa'i srog chags brgyad khri bzhi stong yang chos thams cad rnam par bsgrubs pas nye bar gzhag pa'i mtshan nyid du rig nas bla na med
192b1(mdo sde): pa yang dag par rdzogs pa'i byang chub tu sems skyes so/ /sangs rgyas kyi zhing yongs su dag pa gleng gzhi'i le'u ste dang po'o// // yang de'i tshe yangs pa'i grong khyer chen po na lid tsa bi dri ma med par grags pa
192b2(mdo sde): zhes bya ba zhig 'dug ste/ sngon gyi rgyal la lhag par bya ba byas shing dge ba'i rtsa ba bskyed pa/ sangs rgyas mang po la bsnyen bkur byas pa/ bzod pa thob pa/ spobs pa thob pa/ mngon par shes pa chen pos rnam par
192b3(mdo sde): rtsen pa/ gzungs thob pa/ mi 'jigs pa thob pa/ bdud dang phyir rgol ba bcom pa/ chos kyi tshul zab mo la shin du zhugs pa/ shes rab kyi pha rol du phyin pa las nges par byung ba/ thabs mkhas pa rtogs par khong du
192b4(mdo sde): chud pa/ spobs pa dang ldan pa/ sems can gyi bsam pa dang spyod pa la mkhas pa/ sems can gyi dbang po mchog dang mchog ma yin pa shes pa las nges par byung ba so so ci rigs par chos ston pa/ theg pa chen po 'di
192b5(mdo sde): la brtson par byas shing shes par byas pa/ shin du brtags te las byed pa/ sangs rgyas kyi spyod lam la gnas pa/ blo dam pa rgya mtsho lta bu'i rjes su zhugs pa/ sangs rgyas thams cad kyis bstod cing bkur te rab
192b6(mdo sde): tu bsngags pa/ brgya byin dang / tshangs pa dang / 'jig rten skyong ba thams cad kyis phyag byas pa de sems can yongs su smin par bya ba'i phyir thabs la mkhas pas yangs pa'i grong khyer chen po na gnas te/ sems can
192b7(mdo sde): mgon med pa dang dbul po rnams bsdu ba'i phyir longs spyod zad mi shes pa/ sems can tshul khrims 'chal pa rnams bsdu ba'i phyir tshul khrims yongs su dag pa/ sems can sdang ba dang / rab tu sdang
192b8(mdo sde): ba dang / gnod sems can dang / tshul khrims 'chal pa dang / khro ba'i sems can rnams bsdu ba'i phyir bzod pa dang dul ba thob pa/ sems can le lo can rnams bsdu ba'i phyir brtson 'grus 'bar ba/
193a1(mdo sde): sems 'khrug pa'i sems can rnams bsdu ba'i phyir bsam gtan dang / dran pa dang / ting nge 'dzin la gnas pa/ sems can 'chal pa'i shes rab can rnams bsdu ba'i phyir shes rab rnam
193a2(mdo sde): par nges pa thob pa/ gos dkar po gyon la dge sbyong gi spyod pas phun sum tshogs pa/ khyim gyi gnas na gnas la 'dod pa'i khams dang / gzugs kyi khams dang / gzugs med pa'i khams dang ma
193a3(mdo sde): 'dres pa/ bu dang / chung ma dang / slas rnams kyang rtag tu tshangs par spyod pa/ g.yog bran gyis yongs su bskor bar snang yang rab tu dben par spyod pa/ rgyan gyis brgyan par snang yang rtag tu
193a4(mdo sde): mtshan dang ldan pa/ zas skom gyis zas za bar snang ba yang rtag tu bsam gtan gyi dga' ba'i zas za ba/ rtsed mo dang / rgyan po'i grwa thams cad na snang yang rtsed mo dang rgyan po la chags pa'i sems
193a5(mdo sde): can rnams yongs su smin par byed cing rtag tu don yod pa/ spyod pa ya mtshan can thams cad tshol yang sangs rgyas la mi phyed pa'i bsam pa dang ldan pa 'jig rten pa dang / 'jig rten las 'das pa'i
193a6(mdo sde): gsang sngags dang bstan bcos kyi rnam pa shes kyang rtag tu chos kyi kun dga' la dga' mos pa/ 'du 'dzi kun gyi nang na snang yang thams cad kyi nang na gtso bor mchod pa/ 'jig rten dang 'thun par bya ba'i
193a7(mdo sde): phyir rgan rabs dang / bar ma dang / gzhon nu'i grogs su gyur cing chos bzhin du smra ba/ tha snyad thams cad du 'jug kyang rnyed pa dang longs spyod la re ba med pa/ sems can thams cad gdul ba'i phyir lam gyi
193a8(mdo sde): bzhi mdo dang sum mdo thams cad na 'ang snang la sems can rnams srung ba'i phyir rgyal po'i bya ba rnams la yang zhugs pa/ theg pa dman pa la mos pa zlog cing theg pa chen po la sems can rnams yang dag
193b1(mdo sde): par gzud pa'i phyir chos nyan pa dang / yang dag par brjod pa thams cad na yang snang ba/ byis pa rnams yongs su smin par bya ba'i phyir yi ge'i grwa khang thams cad tu 'ang 'gro ba/ 'dod pa'i nyes pa
193b2(mdo sde): yang dag par bstan pa'i phyir smad 'tshong gi khyim kun du'ang 'jug pa/ dran pa yang dag par gzhag pa'i phyir chang 'tshong ba'i khyim thams cad du'ang 'jug pa/ chos kyi mchog bstan pa'i phyir tshong dpon gyi nang du
193b3(mdo sde): yang tshong dpon kun gyis bkur ba/ 'dzin pa thams cad kyi len pa yongs su gcad pa'i phyir khyim bdag gi nang du'ang khyim bdag tu kun gyis bkur ba/ bzod pa dang des pa dang / stobs la rab tu dgod pa'i phyir
193b4(mdo sde): rgyal rigs kyi nang du rgyal rigs su kun gyis bkur ba/ nga rgyal dang / rgyags pa dang / dregs pa shin du gzhom pa'i phyir bram ze'i nang du yang bram zer kun gyis bkur ba/ rgyal po'i bya ba thams cad chos dang mthun
193b5(mdo sde): par bsgo ba'i phyir blon po'i nang du yang blon por kun gyis bkur ba/ rgyal po'i longs spyod dang dbang phyug la chags pa bzlog pa'i phyir gzhon nu'i nang du yang gzhon nur kun gyis bkur ba/ bud med gzhon nu yongs
193b6(mdo sde): su smin par bya ba'i phyir btsun mo'i 'khor gyi nang du yang nyung rum du kun gyis bkur ba/ tha mal ba'i bsod nams khyad par du 'phags par dmigs par bya ba'i phyir skye bo phal pa dang yang 'thun par 'jug
193b7(mdo sde): pa/ dbang phyug gi bdag por bstan pa'i phyir brgya byin gyi nang du yang brgya byin du kun gyis bkur ba/ ye shes kyi khyad par bstan pa'i phyir tshangs pa'i nang du'ang tshangs par kun gyis bkur ba/ sems
193b8(mdo sde): can thams cad yongs su smin par bya ba'i phyir 'jig rten skyong du kun gyis bkur ba ste/ de ltar lid tsa bi dri ma med par grags pa tshad med pa'i thabs la mkhas pa'i ye shes dang ldan te/ yangs pa'i grong
194a1(mdo sde): khyer chen po na gnas shing 'dug go/ /de thabs la mkhas pas bdag nyid na ba lta bur bstan nas de la nad 'dri ba'i phyir yangs pa'i grong khyer chen po nas rgyal po dang / blon po dang /
194a2(mdo sde): dbang po dang / gzhon nu'i 'khor dang / bram ze dang / khyim bdag dang / tshongs dpon dang / grong pa dang / yul gyi mi dang / de ma yin pa srog chags stong phrag mang po nad 'drir 'ongs te/ der lhags pa de dag
194a3(mdo sde): la lid tsa bi dri ma med par grags pas 'byung ba chen po bzhi'i 'di nyid las brtsams nas chos ston te/ grogs po dag lus 'di ni 'di ltar mi rtag pa/ 'di ltar mi brtan pa/ 'di ltar yid brtan du mi
194a4(mdo sde): rung ba/ 'di ltar nyam chung ba/ 'di ltar snying po med pa/ 'di ltar zhig pa/ 'di ltar yun thung ba/ 'di ltar sdug bsngal ba/ 'di ltar nad mang ba/ 'di ltar 'gyur ba'i chos can no/ /grogs po dag 'di ltar
194a5(mdo sde): lus 'di ni nad mang po'i snod de/ mkhas pas de la gnas par mi bya'o/ /grogs po dag lus 'di ni bcang mi bzod pa ste/ dbu ba rdos pa lta bu'o/ /lus 'di ni ring du mi gnas pa ste/ chu'i chu bur
194a6(mdo sde): lta bu'o/ /lus 'di ni nyon mongs pa'i srid pa las byung ba ste/ smig rgyu lta bu'o/ /lus 'di ni snying po med pa ste chu shing gi sdong po lta bu'o/ /kye ma lus 'di ni rus pa la rgyus pas sbrel ba ste 'khrul 'khor
194a7(mdo sde): lta bu'o/ /lus 'di ni phyin ci log las byung ba ste sgyu ma lta bu'o/ /lus 'di ni yang dag pa ma yin pa mthong ba ste rmi lam lta bu'o/ /lus 'di ni sngon gyi las kyis gzugs brnyan snang ba ste
194a8(mdo sde): gzugs brnyan lta bu'o/ /lus 'di ni rkyen la rag lus pa'i phyir brag cha lta bu'o/ /lus 'di ni sems 'khrug cing 'gyes pa'i mtshan nyid de sprin lta bu'o/ /lus 'di ni skad cig tu 'jig pa dang ldan
194b1(mdo sde): zhing mi gnas pa ste glog dang mtshungs so/ /lus 'di ni rkyen sna tshogs las byung ba ste bdag po med pa'o/ /lus 'di ni sa dang 'dra ste byed pa med pa'o/ /lus 'di ni chu dang 'dra ste bdag med pa'o/ /lus 'di ni me dang 'dra
194b2(mdo sde): ste srog med pa'o/ /lus 'di ni rlung dang 'dra ste gang zag med pa'o/ /lus 'di ni nam mkha' dang 'dra ste rang bzhin med pa'o/ /lus 'di ni 'byung ba chen po rnams kyi gnas te yang dag pa ma yin pa'o/ /lus 'di ni bdag
194b3(mdo sde): dang bdag gi med pa ste stong pa'o/ /lus 'di ni rtswa dang / shing dang / brtsig pa dang / bong ba dang / mig yor lta bu ste bems po'o/ /lus 'di ni rlung gi 'khrul 'khor dang ldan pas 'byung ste tshor ba med pa'o/ /lus 'di ni rnag
194b4(mdo sde): dang mi gtsang ba bsags pa ste gsog go/ /lus 'di ni rtag tu bsku ba dang / mnye ba dang / 'jig pa dang / 'gyes pa'i chos can te gsob bo/ /lus 'di ni nad bzhi brgya rtsa bzhis gtses pa'o/ /lus 'di ni rtag tu rga bas zil
194b5(mdo sde): gyis non pa ste khron pa rnying pa dang 'dra ba'o/ /lus 'di ni 'chi ba'i mtha' yin te mthar mi gnas pa'o/ /lus 'di ni phung po dang / khams dang / skye mched kyis yongs su zin pa ste/ gshed ma dang sbrul gdug pa dang / grong
194b6(mdo sde): stong pa lta bu ste/ khyod kyis de lta bu'i lus de la yid byung ba dang skyo ba bskyed cing de bzhin gshegs pa'i sku la mos pa bskyed par bgyi'o/ /grogs po dag de bzhin gshegs pa'i sku ni chos kyi sku ste ye shes las skyes
194b7(mdo sde): pa'o/ /de bzhin gshegs pa'i sku ni bsod nams las skyes pa/ sbyin pa las skyes pa/ tshul khrims las skyes pa/ ting nge 'dzin las skyes pa/ shes rab las skyes pa/ rnam par grol ba las skyes pa/
194b8(mdo sde): rnam par grol ba'i ye shes mthong ba las skyes pa/ byams pa dang / snying rje dang / dga' ba dang / btang snyoms las skyes pa/ sbyin pa dang / dul ba dang / yang dag par sdom pa las skyes pa/ dge ba bcu'i las
195a1(mdo sde): kyi lam las skyes pa/ bzod pa dang des pa las skyes pa/ brtson 'grus brtan pa'i dge ba'i rtsa ba las skyes pa/ bsam gtan dang / rnam par thar pa dang / ting nge 'dzin dang / snyoms
195a2(mdo sde): par 'jug pa las skyes pa/ thos pa dang / shes rab dang / thabs las skyes pa/ byang chub kyi phyogs kyi chos sum cu rtsa bdun las skyes pa/ zhi gnas dang lhag mthong las skyes pa/ stobs bcu las skyes pa/
195a3(mdo sde): mi 'jigs pa bzhi las skyes pa/ sangs rgyas kyi chos ma 'dres pa bcwa brgyad las skyes pa/ pha rol tu phyin pa thams cad las skyes pa/ mngon par shes pa dang rig pa las skyes pa/ mi dge ba'i chos thams
195a4(mdo sde): cad spangs ba las skyes pa/ dge ba'i chos thams cad yang dag par sdud pa las skyes pa/ dben pa las skyes pa/ yang dag pa nyid las skyes pa/ bag yod pa las skyes pa'o/ /grogs po dag de bzhin
195a5(mdo sde): gshegs pa'i sku ni dge ba'i las tshad med pa las skyes pa ste/ khyed kyis de lta bu'i sku de la mos pa bskyed par bya'o/ /sems can thams cad kyi nyon mongs pa'i nad rab tu spang ba'i phyir bla na med pa yang
195a6(mdo sde): dag par rdzogs pa'i byang chub tu sems bskyed par bya'o/ /de bzhin du lid ca bi dri ma med par grags pas de ltar nad 'dri ba'i tshogs pa de dag la ji nas sems can brgya stong mang po dag bla na med pa yang dag
195a7(mdo sde): par rdzogs pa'i byang chub tu sems bskyed pa de lta de lta bur chos 'chad do/ /thabs la mkhas pa bsam gyis mi khyab pa'i le'u zhes bya ste gnyis pa'o// // de nas lid tsa bi
195a8(mdo sde): dri ma med par grags pa 'di snyam du sems te/ bdag ni na zhing mi bde ste khri'i steng na 'dug na/ de bzhin gshegs pa dgra bcom pa yang dag par rdzogs pa'i sangs rgyas kyis bdag la ma
195b1(mdo sde): dgongs te/ thugs mi brtse ba'i phyir nad 'dri ba 'ga' yang ma btang ngo snyam mo/ /de nas bcom ldan 'das kyis lid tsa bi dri ma med par grags pa'i sems kyi rtog pa de lta bu mkhyen nas bcom
195b2(mdo sde): ldan 'das kyis tshe dang ldan pa shA ri'i bu la bka' stsal pa/ shA ri'i bu khyod lid tsa bi dri ma med par grags pa'i nad 'drir song shig /de skad ces bka' stsal pa dang / bcom ldan 'das la tsha dang
195b3(mdo sde): ldan pa shA ri'i bus 'di skad ces gsol to/ /bcom ldan 'das bdag lid tsa ba dri ma med par grags pa bro 'dri zhing mchi bar mi spro'o/ /de ci'i slad du zhe na/ bcom ldan 'das bdag gis
195b4(mdo sde): mngon par 'tshal ba dus gcig na/ shing zhig gi drung na nang du yang dag bzhag par gyur pa na lid tsa bi dri ma med par grags pa'i yang shing de'i drung ga la ba der mchis nas bdag la 'di skad ces mchi'o/ /
195b5(mdo sde): btsun pa shA ri'i bu ji ltar khyod kyis yang dag par bzhag pa de lta bu'i nang du yang dag 'jog pa la nang du yang dag bzhag pa mi bya'o/ /ji ltar khams gsum du lus dang sems mi snang bar 'gyur ba de ltar
195b6(mdo sde): nang du yang dag bzhag par gyis shig / ji ltar 'gog pa las kyang mi ldang zhing spyod lam kun du yang snang bar 'gyur ba de ltar nang du yang dag gzhag par gyis shig /ji ltar thob pa'i mtshan nyid kyang
195b7(mdo sde): mi 'dor la so so'i skye bo'i mtshan nyid du yang snang ba de ltar nang du yang dag gzhag par gyis shig / ji ltar khyod kyi sems nang na yang mi 'dug la phyi rol gyi gzugs la yang mi rgyu ba
195b8(mdo sde): da ltar nang du yang dag gzhag par gyis shig / ji ltar lta bar gyur pa thams cad la yang mi g.yo zhing byang chub kyi phyogs kyi chos sum bcu rtsa bdun rnams la yang snang ba de ltar nang du
196a1(mdo sde): yang dag gzhag par gyis shig / ji ltar 'khor ba na spyod pa'i nyon mongs pa rnams kyang mi spong la/ mya ngan las 'das pa la yang yang dag par gzhol bar 'gyur ba de ltar nang du yang dag
196a2(mdo sde): gzhag par gyis shig / btsun pa shA ri'i bu gang dag de ltar nang du yang dag gzhag pa la nang du yang dag 'jog na de dag la bcom ldan 'das kyis nang du yang dag 'jog par bka' stsal to zhes mchi nas/
196a3(mdo sde): bcom ldan 'das bdag gis chos nyid de thos nas de la slar tshig lan ldon pa'i rngo ma thog cing cang mi mchi bar 'gyur te/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan
196a4(mdo sde): 'das kyis tshe dang ldan pa maud gal gyi bu chen po la bka' stsal pa/ maud gal gyi bu khyod lid tsa bi dri ma med par grags pa'i nad 'drir song shig /maud gal gyi bus kyang gsol pa/ bcom ldan 'das
196a5(mdo sde): bdag skyes bu dam pa de'i bro zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na/ yangs pa'i grong khyer chen po'i srang zhig gi sgo na khyim bdag
196a6(mdo sde): rnams la bdag chos ston cing mchis pa'i drung der lid tsa bi dri ma med par grags pa mchis nas bdag la 'di skad ces mchi'o/ /btsun pa maud gal gyi bu ji ltar ston pa ltar ni khyim pa gos dkar po can
196a7(mdo sde): rnams la de ltar chos mi bstan to/ /btsun pa maud gal gyi bu chos de ji lta ba bzhin du chos bstan par bya ste/ btsun pa maud gal gyi bu chos ni sems can med pa ste sems can gyi rdul dang bral ba/
196a8(mdo sde): bdag med pa ste 'dod chags kyi rdul dang bral ba/ srog med pa ste skye ba dang 'chi 'pho dang bral ba/ gang zag med pa ste sngon gyi mtha' dang phyi ma'i mtha' yongs su ma chad pa/ zhi ba dang nye bar zhi ba'i mtshan
196b1(mdo sde): nyid de 'dod chags dang bral ba/ dmigs pa med par 'gro ba ste yi ge med pa/ tshig thams cad chad pa/ brjod du med pa/ rlabs thams cad dang bral ba/ thams cad kyi rjes su song ba ste nam mkha' dang mnyam
196b2(mdo sde): zhing mtshungs pa/ kha dog dang / rtags dang / dbyibs med pa/ rgyu ba thams cad dang bral ba/ nga'i ba med pa/ nga yir 'dzin pa med pa/ rnam par rig pa med pa ste/ sems dang / yid dang / rnam par shes pa dang bral ba/ gnyen po
196b3(mdo sde): med pa'i phyir 'dra ba med pa/ rgyu dang mi mthun zhing rkyen du sgro 'dogs pa med pa/ chos kyi dbyings su yang dag par 'du ba'i phyir chos thams cad ni mnyam par bzhag pa/ rjes su mi 'gro ba'i tshul gyis de bzhin nyid kyi rjes
196b4(mdo sde): su song ba/ shin du ma g.yos pa'i phyir yang dag pa nyid kyi mtha' la gnas pa yul drug la mi rten pas ma g.yos pa/ mi gnas pas gang du yang 'gro ba dang 'ong ba med pa/ stong pa nyid du yang dag par 'du ba/ mtshan ma
196b5(mdo sde): med pas rab tu phye ba/ smon pa med pa'i mtshan nyid rtog pa dang sel ba med pa/ dor cing gzhag pa med pa/ skye ba dang 'jig pa med pa/ kun gzhi med pa/ mig dang / rna ba dang / sna dang / lce dang / lus dang / yid kyi lam las yang
196b6(mdo sde): dag par 'das pa/ ma khengs pa/ ma rung ba/ gnas pa/ mi g.yo bar gyur pa/ rgyu ba thams cad dang bral ba ste/ btsun pa maud gal gyi bu chen po de lta bu'i chos la bstan pa ji lta bu zhig yod/ btsun pa maud gal gyi bu chen po
196b7(mdo sde): chos bstan pa zhes bya ba de yang sgro btags pa'i tshig ste/ gang dag nyan pa de dag kyang sgro btags pa nyan to/ /btsun pa maud gal gyi bu gang la sgro btags pa'i tshig med pa de la chos ston pa yang med de/ thos pa yang med/ shes pa
196b8(mdo sde): yang med do/ /'di lta ste dper na/ sgyu ma'i skyes bus sgyu ma'i skyes bu dag la chos bstan pa bzhin no/ /de lta bur sems gnas pas chos bstan par bya'o/ /khyod kyis sems can gyi dbang po la mkhas par bya'i/ /shes rab kyi mig gis legs par mthong ba dang /
197a1(mdo sde): snying rje chen po mngon du gyur pa dang / theg pa chen po'i bsngags pa brjod pa dang / sangs rgyas la byas pa gzo ba dang / bsam pa dag pa dang / chos kyi nges pa'i tshig rnam par shes pas dkon mchog
197a2(mdo sde): gsum gyi rigs mi 'chad par bya ba'i phyir khyod kyis chos bstan par bya'o zhes mchi ste/ bcom ldan 'das de lta de lta bur des chos bstan pas khyim bdag gi 'khor de las khyim bdag brgyad brgya bla na med pa
197a3(mdo sde): yang dag par rdzogs pa'i byang chub tu sems skyes so/ /bdag kyang spobs pa ma mchis par gyur te/ bcom ldan 'das de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das
197a4(mdo sde): kyis tshe dang ldan pa 'od srung chen po la bka' stsal pa/ 'od srung khyod lid tsa bi dri ma med par grags pa'i nad 'dir song shig /'od srung chen pos kyang gsol pa/ bcom ldan 'das bdag skyes bu dam pa de'i bro 'dri zhing
197a5(mdo sde): mchi bar mi spro'o/ /de ci'i slad du zhe na/ bdag gis mngon par 'tshal ba dus gcig na/ dbul po'i srang du bsod snyoms la mchis na lid tsa bi dri ma med par grags pa der mchis nas bdag
197a6(mdo sde): la 'di skad ces mchi'o/ /'di ltar sems can chen po'i khyim bkol te dbul po'i khyim rnams su 'gro ba ni btsun pa 'od srung chen po'i byams pa phyogs gcig pa yin gyi btsun pa 'od srung chen po
197a7(mdo sde): chos mnyam pa nyid la gnas par bya'o/ /dus thams cad du sems can thams cad la bsams te bsod snyoms btsal bar bya'o/ /zas med par zas btsal bar bya'o/ /gzhan gyi ril por 'dzin pa btsal
197a8(mdo sde): ba'i phyir khyod bsod snyoms la 'gro bar bya'o/ /grong stong par byin gyis brlabs te khyod grong du 'jug par bya'o/ /skyes pa dang bud med yongs su smin par bya ba'i phyir khyod grong khyer du 'jug par bya'o/ /sangs rgyas kyi rigs kyis khyod
197b1(mdo sde): khyim du 'gro bar bya'o/ /mi len pas bsod snyoms blang bar bya'o/ /dmus long dang mtshungs par gzugs rnams la blta'o/ /brag ca dang 'dra bar sgra rnams mnyan to/ /rlung dang mtshungs par dri rnams mnam mo/ /rnam par rig pa med pas ro
197b2(mdo sde): rnams myang ngo / /ye shes la reg pa med pas reg bya rnams la reg par bya'o/ /sgyu ma'i skyes bu'i rnam par rig pas chos rnams la rig par bya'o/ /gang bdag gi dngos po dang gzhan gyi dngos po med pa de ni mi 'bar ba'o/ /gang mi 'bar
197b3(mdo sde): ba de ni zhi bar mi 'gyur ro/ /gal te gnas brtan 'od srung chen po log pa nyid brgyad las kyang mi 'da' zhing rnam par thar pa brgyad la 'ang snyoms par 'jug cing log pa'i mnyam pa nyid kyis yang dag pa'i mnyam pa nyid la 'jug pa
197b4(mdo sde): dang / bsod snyoms gcig kyang sems can thams cad la sbyin zhing sangs rgyas thams cad dang 'phags pa thams cad la yang dbul te/ phul nas gdod bdag gis bza' ba lta na ji ltar nyon mongs pa dang bcas pa yang ma
197b5(mdo sde): yin/ nyon mongs pa dang bral ba yang ma yin pa de ltar bza'o/ /mnyam par bzhag pa yang ma yin/ langs pa yang ma yin par bza'o/ /'khor ba la 'ang mi gnas la mya ngan las 'das pa la yang mi gnas par bza'o/ /
197b6(mdo sde): btsun pa khyod la gang dag bsod snyoms sbyin par byed pa de dag kyang 'bras bu che bar yang mi 'gyur/ 'bras bu chung bar yang mi 'gyur/ 'bring bar yang mi 'gyur/ khyad par du yang
197b7(mdo sde): mi 'gyur/ sangs rgyas gshegs par yang dag par gzhol bar bya'i nyan thos 'gro bar yang dag par gzhol bar mi bya'o/ /gnas brtan 'od srung chen po de ltar yul 'khor gyi bsod snyoms don yod par bza'o zhes mchi ste
197b8(mdo sde): bcom ldan 'das bdag chos bstan pa 'di thos nas ngo mtshar du gyur te/ byang chub sems dpa' thams cad la phyag 'tshal lo/ /khyim na
198a1(mdo sde): gnas pa yang 'di lta bu'i spobs pa dang ldan na/ su zhig bla na med pa yang dag par rdzogs pa'i byang chub tu sems mi skyed snyam nas de tshun chad bdag gis sems can gang yang theg
198a2(mdo sde): pa chen po ma lags par nyan thos kyi theg pa dang / rang sangs rgyas kyi theg pa la sngon chad ma btsud do/ /bcom ldan 'das de'i slad du bdag skyes bu dam pa de'i bro 'dri zhing mchi bar mi spro'o/ /de nas
198a3(mdo sde): bcom ldan 'das kyis tshe dang ldan pa rab 'byor la bka' stsal pa/ rab 'byor khyod lid tsa bi dri ma med par grags pa'i nad 'drir song shig /rab 'byor gyis kyang gsol pa/ bcom ldan 'das bdag
198a4(mdo sde): skyes bu dam pa de'i bro 'dri zhing 'chi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ yangs pa'i grong khyer chen por lid tsa bi dri ma med par grags pa'i
198a5(mdo sde): khyim du bsod snyoms la mchis pa dang / lid tsa bi dri ma med par grags pas bdag gi lhung bzed 'tshal nas zas bzang pos bkang ste 'di skad ces mchi'o/ /btsun pa rab 'byor khyod gal te zang zing gi mnyam pa nyid
198a6(mdo sde): rjes su rtogs shing / chos thams cad kyi mnyam pa nyid kyis sangs rgyas kyi chos kyi mnyam pa nyid rjes su rtogs na gzod bsod snyoms 'di long shig /btsun pa rab 'byor khyod gal te 'dod chags dang / zhe sdang
198a7(mdo sde): dang / gti mug kyang ma spangs la de dag dang lhan cig tu yang gnas mi gnas/ gal te 'jig tshogs la lta ba 'ang ma bskyod la bgrod pa gcig pa'i lam du yang song / khyod kyis ma rig pa dang srid pa'i sred pa yang
198a8(mdo sde): ma bcom la rig pa dang rnam par grol ba yang ma skyed/ mtshams med pa'i mnyam pa nyid dang / khyod kyi rnam par grol ba yang mtshungs/ khyod grol ba yang ma yin la bcings pa yang ma yin/ khyod kyis 'phags pa'i
198b1(mdo sde): bden pa bzhi 'ang ma mthong la bden pa ma mthong ba yang ma yin/ 'bras bu thob pa'ang ma yin la so so'i skye bo 'ang ma yin so so'i skye bo'i chos las kyang ma log /khyod 'phags pa 'ang ma yin la ma 'phags
198b2(mdo sde): pa 'ang ma yin/ chos thams cad dang yang ldan la chos thams cad kyi 'du shes dang yang bral/ khyod kyis ston pa yang ma mthong / chos kyang ma thos/ dge 'dun la 'ang bsnyen bkur ma byas shing ston pa drug po
198b3(mdo sde): gang yin pa de dag 'di lta ste/ 'od srung rdzogs byed dang / kun du rgyu gnag lhas kyi bu dang / smra 'dod kyi bu mo'i bu yang dag rgyal ba can dang / kA t+ya'i bu nog can dang / mi pham skra'i la ba can dang / gcer bu
198b4(mdo sde): gnyen gyi bu de dag btsun pa'i ston pa yin te/ de dag la brten nas khyod rab tu byung zhing / ston pa drug po de dag gar 'gro bar 'phags pa rab 'byor yang 'gro la/ lta bar gyur pa thams cad kyi nang du yang khyod chud cing
198b5(mdo sde): mtha' dang dbus kyang mi rnyed do/ /khyod mi khom pa brgyad du yang 'jug la dal ba thob pa yang med/ khyod kun nas nyon mongs pa dang yang mnyam par gyur la rnam par byang ba yang khong du ma chud/ gang sems can thams cad
198b6(mdo sde): kyi nyon mongs pa med pa de btsun pa nyon mongs pa med pa yin/ khyod kyi sbyin pa yang rnam par ma sbyangs/ btsun pa khyod la su dag bsod snyoms sbyin par byed pa de dag kyang log par lhung bar byed/ khyod bdud thams
198b7(mdo sde): cad dang yang lhan cig / nyon mongs pa thams cad kyang khyod kyi grogs su gyur/ nyon mongs pa'i ngo bo nyid gang yin pa btsun pa'i ngo bo nyid kyang de yin/ sems can thams cad la yang khyod kyis gsad pa'i sems
198b8(mdo sde): nye bar gzhag / sangs rgyas thams cad la yang khyod kyis bskur/ sangs rgyas kyi chos thams cad la yang mi snyan par byas/ dge 'dun la yang khyod mi rton cing nam yang yongs su mya ngan las mi 'da' na gdod
199a1(mdo sde): khyod kyis bsod snyoms 'di long shig ces mchi ste/ bstan pa 'di de las thos nas bcom ldan 'das de la bdag gis ji skad bshad/ ji skad smra/ ji ltar bgyi snyam ste/ phyogs bcu mun
199a2(mdo sde): par gyur nas bdag gis lhung bzed de yang bor te khyim nas slar 'byung bar bgyis na lid tsa bi dri ma med par grags pa bdag la 'di skad ces mchi'o/ /btsun pa rab 'byor yi ge dag la ma 'jigs par lhung bzed
199a3(mdo sde): 'di long shig / btsun pa rab 'byor 'di ji snyam du sems/ gal te de bzhin gshegs pa'i sprul pa la de skad byas na de ji skrag par 'gyur ram bdag gis de la rigs kyi bu de lta ma yin no zhes bgyis so/ /des bdag
199a4(mdo sde): la smras pa/ btsun pa rab 'byor sgyu ma sprul pa'i rang bzhin gyi chos thams cad la skrag par ma byed cig /de ci'i phyir zhe na/ tshig de dag thams cad kyang de'i rang bzhin te/ de ltar mkhas pa dag yi ge rnams
199a5(mdo sde): la yang mi chags shing de dag la skrag par mi byed pa'i phyir ro/ /de ci'i phyir zhe na/ yi ge de dag thams cad ni yi ge med pa ste/ rnam par grol ba ni ma gtogs so/ /chos thams cad ni rnam par grol ba'i mtshan
199a6(mdo sde): nyid do/ /bstan pa 'di bshad pa na lha'i bu nyis brgya chos rnams la chos kyi mig rdul med cing dri ma dang bral ba rnam par dag go/ /lha'i bu lnga brgya ni rjes su 'thun pa'i bzod pa thob par gyur to/ /bdag kyang spobs
199a7(mdo sde): pa ma mchis par gyur nas de la slar lan ldon pa'i rngo mi thog ste/ bcom ldan 'das de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshe dang ldan pa byams ma'i bu gang po la
199a8(mdo sde): bka' stsal pa/ gang po khyod lid tsa bi dri ma med par grags pa'i nad 'drir song shig /gang pos kyang gsol pa/ bcom ldan 'das bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan
199b1(mdo sde): 'das bdag gis mngon par 'tshal ba dus gcig na/ nags tshal chen po'i sa phyogs shig na las dang po pa'i dge slong dag la chos ston cing mchis na lid tsa bi dri ma med par grags pa der mchis nas bdag
199b2(mdo sde): la 'di skad ces mchi'o/ /btsun pa gang po snyoms par zhugs te dge slong 'di dag gi sems ltos la chos ston cig /rin po che'i snod chen por zan rul ma blugs shig /dge slong 'di dag gi bsam pa
199b3(mdo sde): ji lta bu shes par gyis la nor bu rin po che bai dUr+ya mching bu'i nor bu dang mtshungs par ma byed cig / btsun pa gang po sems can gyi dbang po dag la ma brtags par nyi tshe ba'i dbang po nye bar ma sgrub shig /rma med
199b4(mdo sde): pa la rma ma dbyung shig / lam chen por 'jug par 'dod pa srang dog par ma gzud cig /rgya mtsho chen po ba lang gi rmig rjes su ma blugs shig /ri rab yungs 'bru'i nang du ma gzhug shig /nyi ma'i 'od srin
199b5(mdo sde): bu me khyer gyis ma bzlog shig / seng ge'i sgra sgrogs par 'dod pa rnams wa'i sgra la ma gzud cig /btsun pa gang po dge slong 'di dag thams cad ni theg pa chen po la yang dag par zhugs pa las byang chub
199b6(mdo sde): kyi sems stor ba sha stag ste/ btsun pa gang po dge slong 'di dag thams cad ni theg pa chen po la yang dag par zhugs pa las byang chub kyi sems stor ba sha stag ste/ btsun pa gang po 'di dag la nyan thos
199b7(mdo sde): kyi theg pa ma bstan cig / nyan thos kyi theg pa ni yang dag pa ma yin te/ sems can gyi dbang po'i rim pa shes pa la nyan thos 'di dag ni kho bos dmus long dang 'dra ba snyam byed do/ /de nas lid tsa bi dri ma
199b8(mdo sde): med par grags pa de'i tshe ji ltar dge slong de dag sngon gyi gnas rnam pa mang po rjes su dran par 'gyur ba de lta bu'i ting nge 'dzin la snyoms par zhugs nas/ de dag la yang dag par rdzogs pa'i byang chub kyi phyir
200a1(mdo sde): sangs rgyas lnga brgya la bsnyen bkur byas pa'i dge ba'i rtsa ba dang ldan pa ste/ de dag gi byang chub kyi sems de yang mngon du gyur nas de dag skyes bu dam pa de'i rkang pa la mgo bos phyag 'tshal te/ thal mo
200a2(mdo sde): sbyar bar gyur pa dang / des yang de dag la bla na med pa yang dag par rdzogs par byang chub las phyir mi ldog par 'gyur ba de lta bu'i chos bstan nas/ bcom ldan 'das bdag gis 'di snyam du bsams so/ /nyan thos
200a3(mdo sde): kyis pha rol gyi sems dang bsam pa ma brtags par su la yang chos mi bstan to/ /de ci'i slad du zhe na/ nyan thos la ni sems can thams cad kyi dbang po mchog dang mchog ma lags pa la mkhas pa yang ma mchis/
200a4(mdo sde): ji ltar de bzhin gshegs pa dgra bcom pa yang dag par rdzogs pa'i sangs rgyas bzhin du rtag tu mnyam par bzhag pa yang ma lags so snyam bgyid de/ bcom ldan 'das de'i slad du bdag skyes bu dam pa de'i bro 'dri zhing
200a5(mdo sde): mchi bar mi spro'o/ /de nas bcom ldan 'das kyis tshe dang ldan pa kA t+ya'i bu chen po la bka' stsal pa/ kA t+ya'i bu khyod lid tsa byi dri ma med par grags pa'i nad 'drir song shig /kA t+ya'i bus kyang gsol pa/ bcom
200a6(mdo sde): ldan 'das bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na/ bcom ldan 'das kyis dge slong rnams la gdams pa mdor
200a7(mdo sde): bka' stsal te/ mdo de'i tshig gtan la dbab pa'i slad du bdag gis 'di lta ste/ mi rtag pa'i don dang / sdug bsngal ba'i don dang / bdag med pa'i don dang / zhi ba'i don gyi chos bstan na lid tsa bi dri ma med par grags
200a8(mdo sde): pa der mchis nas bdag la 'di skad ces mchi'o/ /btsun pa kA t+ya'i bu chen po rgyu ba dang bcas pa/ skye ba dang bcas pa 'jig pa dang ldan pa'i chos nyid ma ston cig /btsun pa kA t+ya'i bu chen po gang shin du ma skyes/ ma
200b1(mdo sde): bskyed/ skyed par mi 'gyur/ ma 'gags/ mi 'gag /'gag par mi 'gyur ba de ni mi rtag pa'i don to/ /gang phung po lnga po dag la stong pa nyid du rtogs pas skye ba med pa rtog pa'i don de ni sdug bsngal gyi don to/ /
200b2(mdo sde): gang bdag dang bdag med pa gnyis su med pa nyid de ni bdag med pa'i don to/ /gang rang gi ngo bo med pa dang / gzhan gyi ngo bo med pa de ni mi 'bar te/ gang mi 'bar ba de ni zhi bar mi 'gyur zhing / gang rab tu ma zhi ba de ni
200b3(mdo sde): zhi ba'i don to/ /bstan pa 'di bshad pa na dge slong de dag len pa med par zag pa rnams las sems rnam par grol lo/ /bcom ldan 'das de'i slad du bdag ni skyes bu dam pa de'i bro 'dri zhing mchi bar mi spro'o/ /de
200b4(mdo sde): nas bcom ldan 'das kyis tshe dang ldan pa ma 'gags pa la bka' stsal pa/ ma 'gags pa khyod lid tsa byi dri ma med par grags pa'i nad 'drir song shig /ma 'gags pas kyang gsol pa/ bcom ldan 'das bdag
200b5(mdo sde): skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na/ bdag 'chag sa zhig na 'chag pa der tshangs pa chen po dge ba bkod pa zhes
200b6(mdo sde): bgyi ba tshangs pa khri dang lhan cig phyogs de snang bar bgyis nas bdag ga la ba der mchis te/ bdag gi rkang pa la mgo bos phyag bgyis nas phyogs gcig tu 'khod de bdag la 'di skad ces mchi'o/ /btsun pa ma 'gags
200b7(mdo sde): pa khyod bcom ldan 'das kyis lha'i mig can gyi mchog tu gsungs na/ tshe dang ldan pa ma 'gags pa'i lha'i mig gis ji srid tshun chad mthong / bdag gis de la 'di skad ces bgyis so/ /grogs po dag kho bos ni
200b8(mdo sde): bcom ldan 'das shAkya thub pa'i sangs rgyas kyi zhing stong gsum gyi stong chen po'i 'jig rten gyi khams ni 'di lta ste/ dper na skyes bu mig dang ldan pa'i lag mthil du skyu ru ra'i 'bras bu bzhag pa bzhin du mthong
201a1(mdo sde): ngo zhes bka' mchid 'di bgyis pa dang / lid tsa bi dri ma med par grags pa phyogs der mchis te/ bdag gi rkang pa la mgo bos phyag bgyis nas bdag la 'di skad ces mchi'o/ /btsun pa ma lags pa'i
201a2(mdo sde): lha'i mig mngon par 'du byed pa'i mtshan nyid dam/ 'on te mngon par 'du mi byed pa'i mtshan nyid yin/ de gal te mngon par 'du byed pa'i mtshan nyid yin na ni phyi rol gyi mngon par shes pa lnga dang mtshungs so/ /ji ste mngon par 'du mi
201a3(mdo sde): byed pa yin na ni mngon par 'du mi byed pa ni 'dus ma byas pa yin te/ des ni mthong bar mi nus na gnas brtan gyis ji ltar mthong zhes mchi nas bdag cang mi mchi bar gyur te/ tshangs pa de yang skyes bu dam pa de las bstan
201a4(mdo sde): pa 'di thos nas ngo mtshar du gyur te phyag 'tshal nas 'di skad ces smras so/ /'jig rten na lha'i mig can gang lags/ smras pa/ sangs rgyas bcom ldan 'das rnams ni 'jig rten na lha'i mig can te/ de dag ni mnyam
201a5(mdo sde): par bzhag pa'i gnas kyang mi 'dor la sangs rgyas kyi zhing thams cad kyang gzigs te/ gnyis kyis rab tu phye ba yang ma yin no/ /de nas tshangs pa g.yog 'khor khris bstan pa 'di thos nas lhag pa'i bsam pas bla na
201a6(mdo sde): med pa yang dag par rdzogs pa'i byang chub tu sems bskyed do/ /des bdag dang skyes bu dam pa de la phyag bgyis te gus par smras nas de nyid du mi gda' bar gyur te/ bdag kyang spobs pa ma mchis par gyur to/ /de'i slad
201a7(mdo sde): du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshe dang ldan pa nye bar 'khor la bka' stsal pa/ nye bar 'khor khyod lid tsa bi dri ma med par grags pa'i nad 'drir song shig /nye ba
201a8(mdo sde): 'khor gyis kyang gsol pa/ bcom ldan 'das bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na dge slong gnyis shig ltung ba
201b1(mdo sde): byung nas bcom ldan 'das la ngo tsha ste bcom ldan 'das kyi drung du ma mchis kyi/ de gnyis bdag ga la ba der mchis te bdag la 'di skad ces mchi'o/ /btsun pa nye bar 'khor bdag cag gnyis la ltung ba byung
201b2(mdo sde): ste ngo tsha nas bcom ldan 'das kyi drung du yang ma mchis na/ tshe dang ldan pa nye bar 'khor khyod kyis bdag cag gnyis kyi the tsom sol te bdag cag gnyis ltung ba las phyung shig ces mchi nas/ bcom ldan 'das
201b3(mdo sde): bdag dge slong de gnyis la chos kyi gtam ston pa'i phyogs der lid tsa bi dri ma med par grags pa 'ang mchis nas de bdag la 'di skad ces mchi'o/ /btsun pa nye bar 'khor khyod kyis dge slong 'di gnyis kyi ltung ba de
201b4(mdo sde): phyir dam du mi bya/ rnyog pa can du mi bya bar 'di gnyis kyi ltung ba'i 'gyod pa sol cig /btsun pa nye bar 'khor ltung ba ni nang na yang mi gnas/ phyi rol du yang mi 'phos/ gnyis ga med par yang mi dmigs so/ /
201b5(mdo sde): de ci'i phyir zhe na/ bcom ldan 'das kyis bka' stsal pa/ sems kun nas nyon mongs pas sems can kun nas nyon mongs so/ /sems rnam par byang bas rnam par dag par 'gyur ro zhes gsungs
201b6(mdo sde): pa'i phyir te/ btsun pa nye bar 'khor sems ni nang na yang ma yin/ phyi rol na yang ma yin/ gnyi ga med par yang mi dmigs so/ /sems ji lta bar ltung ba 'ang de bzhin no/ /ltung ba ji lta bar chos thams
201b7(mdo sde): cad kyang de bzhin te/ de bzhin nyid las mi 'da'o/ /btsun pa nye bar 'khor sems kyi rang bzhin gang yin pa dang / sems kyi rang bzhin gang gis btsun pa'i sems rnam par grol ba'i sems kyi rang bzhin de nam
201b8(mdo sde): yang kun nas nyon mongs par gyur tam/ smras pa/ de ni ma yin no/ /smras pa/ btsun pa nye bar 'khor sems can thams cad kyi sems ni de'i rang bzhin te/ btsun pa nye bar 'khor kun du rtog pa ni nyon mongs pa ste
202a1(mdo sde): mi rtog / rnam par mi rtog pa ni rang bzhin no/ /phyin ci log ni kun nas nyon mongs pa ste/ phyin ci ma log pa ni rang bzhin no/ /bdag tu sgro 'dogs pa ni kun nas nyon mongs pa ste/ bdag med pa
202a2(mdo sde): ni rang bzhin no/ /btsun pa nye bar 'khor chos thams cad ni skyes nas 'jig cing mi gnas pa ste/ sgyu ma dang / sprin dang / glog lta bu'o/ /chos thams cad ni mi sdod pa ste/ skad cig tsam du yang mi 'dug go/ /
202a3(mdo sde): chos thams cad ni rmi lam dang smig rgyu ba dang 'dra ste/ yang dag pa ma yin pa mthong ba'o/ /chos thams cad ni chu zla dang gzugs brnyan dang 'dra ste/ sems kun du rtog pa las byung ba'o/ /gang dag gis de ltar shes
202a4(mdo sde): pa de dag ni 'dul ba 'dzin pa zhes bya ste/ gang dag de ltar btul ba de dag ni legs par btul ba'o/ /de nas dge slong de gnyis 'di skad ces mchi'o/ /khyim bdag 'di ni shin du shes rab dang ldan te/ bcom ldan 'das kyis
202a5(mdo sde): 'dul ba 'dzin pa rnams kyi mchog tu gsungs pa btsun pa nye bar 'khor 'di ni de tsam ma yin no/ /de gnyis la bdag gis 'di skad ces bgyis so/ /dge slong khyed kyis 'di la khyim bdag snyam pa'i 'du shes ma skyed cig /
202a6(mdo sde): de ci'i phyir zhe na/ de bzhin gshegs pa ma gtogs par gang dag 'di'i spobs pa'i rgyun gcod nus pa'i nyan thos sam/ byang chub sems dpa' de gang yang med de/ 'di'i shes rab kyi snang ba ni de dang 'dra'o/ /de nas dge
202a7(mdo sde): slong de gnyis the tsom gsal nas de nyid du lhag pa'i bsam pas bla na med pa yang dag par rdzogs pa'i byang chub tu sems bskyed de/ de gnyis kyis skyes bu dam pa de la phyag 'tshal nas 'di skad ces sems can thams cad kyis kyang
202a8(mdo sde): 'di lta bu'i spobs pa thob par gyur cig / ces mchi'o/ /de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshe dang ldan pa sgra gcan zin la bka' stsal pa/ sgra gcan zin
202b1(mdo sde): khyod lid tsa bi dri ma med par grags pa'i nad 'drir song shig / sgra gcan zin kyis kyang gsol pa/ bcom ldan 'das bdag skyes bu de'i bro 'dri zhing mchi bar mi spro'o/ /de ci'i slad du zhe na/ bcom ldan 'das
202b2(mdo sde): bdag gis mngon par 'tshal ba dus gcig na/ lid tsa bi gzhon nu mang zhig bdag ga la ba der mchis nas bdag la 'di skad ces mchi'o/ /btsun pa sgra gcan zin khyod bcom ldan 'das kyi sras yin te/ 'khor
202b3(mdo sde): los sgyur ba'i rgyal srid bor nas rab tu byung na/ khyod kyis gang la dmigs nas rab tu byung ba'i yon tan dang phan yon gang lags shes mchi nas/ bdag de dag la ci rigs par rab tu byung ba'i yon tan dang phan
202b4(mdo sde): yon ston cing mchis na lid tsa bi dri ma med par grags pa yang bdag ga la ba der mchis pa der bdag la phyag bgyis nas 'di skad ces mchi'o/ /btsun pa sgra gcan zin rab tu byung ba'i yon tan dang phan
202b5(mdo sde): yon ji ltar khyod ston pa de ltar mi bstan to/ /de ci'i phyir zhe na/ rab tu 'byung ba ni yon tan med cing phan yon med pa yin no/ /btsun pa sgra gcan zin gang la 'dus byas 'jug pa de la yon tan dang phan
202b6(mdo sde): yon yod mod kyi rab tu byung ba ni 'dus ma byas par sbyor ba yin te/ 'dus ma byas la ni yon tan dang phan yon med do/ /btsun pa sgra gcan zin rab tu 'byung ba ni gzugs can ma yin te gzugs dang
202b7(mdo sde): bral ba'o/ /thog ma dang tha ma'i mthar lta ba dang bral ba'o/ /mya ngan las 'das pa'i lam mo/ /mkhas pa rnams kyis bsngags pa'o/ /'phags pa rnams kyis yongs su bzung ba'o/ /bdud
202b8(mdo sde): thams cad pham par byed pa'o/ /'gro ba lnga las grol ba'o/ /mig lnga rnam par sbyong ba'o/ /stobs lnga 'thob pa'o/ /dbang po lnga'i rten to/ /gzhan dag la mi gnod pa'o/ /sdig pa'i chos dang
203a1(mdo sde): ma 'dres pa'o/ /pha rol mu stegs can rab tu 'dul ba'o/ /gdags pa las yang dag par 'das pa'o/ /'dod pa'i 'dam la zab pa'o/ /yongs su 'dzin pa med pa'o/ /nga yi ba med cing ngar
203a2(mdo sde): 'dzin pa dang bral ba'o/ /len pa med pa'o/ /'khrug pa med pa'o/ /'khrug pa spangs pa'o/ /rang gi sems 'dul zhing gzhan gyi sems srung ba'o/ /zhi gnas dang 'thun pa'o/ /thams cad du kha na ma tho ba med
203a3(mdo sde): pa ste/ de ni rab tu byung ba zhes bya/ gang dag de ltar rab tu byung ba de dag ni legs par rab tu byung ba'o/ /gzhon nu khyod kyang legs par gsungs pa'i chos 'di lta bu la rab tu phyung shig /sangs rgyas 'byung ba yang rnyed
203a4(mdo sde): par dka'o/ /dal ba 'byor pa yang rnyed par dka'o/ /mir 'gyur ba yang rnyed par dka'o/ /gzhon nu de dag gis 'di skad smras so/ /khyim bdag bdag cag gis thos na de bzhin gshegs pa ni pha mas ma btang bar rab tu mi
203a5(mdo sde): 'byin ce'o/ /des de dag la smras pa/ gzhon nu khyod kyis bla na med pa yang dag par rdzogs pa'i byang chub tu sems bskyed la nan tan gyis sgrubs shig dang / de nyid khyed kyis rab du byung zhing bsnyen par rdzogs pa yin no/ /
203a6(mdo sde): de nas lid tsa bi gzhon nu sum stong nyis brgya bla na med pa yang dag par rdzogs pa'i byang chub tu sems bskyed do/ /bcom ldan 'das de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan
203a7(mdo sde): 'das kyis tshe dang ldan pa kun dga' bo la bka' stsal pa/ kun dga' bo khyod lid tsa byi dri ma med par grags pa'i nad 'drir song shig /kun dga' bos kyang gsol pa/ bcom ldan 'das bdag skyes bu dam pa de'i
203a8(mdo sde): bro 'dri zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na/ bcom ldan 'das kyi sku la snyun cig byung nas/ de la 'o ma zhig 'tshal te bdag bram ze shing
203b1(mdo sde): sA la chen po lta bu zhig gi sgo drung na lhung bzed thogs shing mchis pa dang / lid tsa bi dri ma med par grags pa phyogs der mchis nas bdag la phyag bgyis te 'di skad ces mchi'o/ /btsun pa kun dga'
203b2(mdo sde): bo ci'i phyir nang par sngar lhung bzed thogs nas khyim gyi sgo drung 'di na 'dug / de la bdag gis 'di skad ces bgyis so/ /bcom ldan 'das kyi sku la snyun cig byung ste de la 'o ma zhig dgos nas de tshol lo
203b3(mdo sde): zhes bgyis pa dang / de bdag la 'di skad ces mchi'o/ /btsun pa kun dga' bo de skad ma zer cig /btsun pa kun dga' bo de bzhin gshegs pa'i sku ni rdo rje lta bu mkhregs pa ste/ mi dge ba thams cad
203b4(mdo sde): kyi bag chags ni spangs dge ba'i chos thams cad dang ni ldan pa yin na de la snyung ga la 'byung / de la nyam nga ba ga la yod/ btsun pa kun dga' bo bcom ldan 'das la skur pa ma 'debs par cang ma zer bar slar song
203b5(mdo sde): shig / gzhan su la yang de skad ma smra shig /gzi brjid che ba gzi brjid che ba'i lha'i bu rnams dang / sangs rgyas kyi zhing kun nas lhags pa'i byang chub sems dpa' rnams kyis thos sa re/ btsun pa
203b6(mdo sde): kun dga' bo 'khor los sgyur ba'i rgyal po dge ba'i rtsa ba chung ngu dang ldan pa la yang nad med na/ bcom ldan 'das dge ba'i rtsa ba tshad med pa dang ldan ldan pa de la snyun ga la mnga' ste/ de ni gnas med do/ /btsun
203b7(mdo sde): pa kun dga' bo kho bo ngo tsha bar ma bya bar slar song shig / gzhan mu stegs can spyod pa pa dang / kun du rgyu dang / gcer bu pa dang / 'tsho ba pa dag gis thos sa re/ de dag 'di snyam du kye ma'o 'di dag gi ston pa
203b8(mdo sde): ni bdag nyid kyang na ba las skyob mi nus na/ sems can na ba dag gi skyabs lta ga la nus snyam du sems sa re/ btsun pa kun dga' bo gab cing mi snang bar bzhud cig /sus kyang thos sa re/ btsun pa kun
204a1(mdo sde): dga' bo gab cing mi snang bar bzhud cig / sus kyang thos sa re/ btsun pa kund ga' bo de bzhin gshegs pa rnams ni chos kyi sku ste/ kha zas kyis gsos pa'i lus ma yin no/ /de bzhin
204a2(mdo sde): gshegs pa rnams ni 'jig rten las 'das pa'i sku yin te/ 'jig rten gyi chos thams cad las yang dag par 'das pa'o/ /de bzhin gshegs pa'i sku la gnod pa med de/ zag pa thams cad
204a3(mdo sde): las rnam par log pa'o/ /de bzhin gshegs pa'i sku ni 'dus ma byas te/ 'du byed thams cad dang bral ba'o/ /btsun pa kun dga' bo de lta bu la nad yod par 'dod pa ni mi rigs shing 'dra ba ma yin no
204a4(mdo sde): zhes mchi nas/ de la bcom ldan 'das las bdag gis log par thos shing log par bzung bar ma gyur grang snyam ste/ bdag rab tu ngo tsha bar gyur te/ /de nas bdag gis bar snang las sgra thos pa kun dga' bo
204a5(mdo sde): khyim bdag ji ltar ston pa de de bzhin te/ 'on kyang bcom ldan 'das snyigs ma lnga'i dus la byung bas de'i phyir sems can rnams dman zhing dbul ba'i spyod pas rnam par 'dul te/ de bas na kun dga' bo ngo tsha bar ma byed
204a6(mdo sde): par 'o ma khyer la slar song shig ces mchi'o/ /bcom ldan 'das lid tsa bi dri ma med par grags pa dris pa lan 'debs pa bstan pa 'di 'dra ste/ bcom ldan 'das de'i slad du bdag skyes bu dam pa de'i bro 'dri zhing mchi bar
204a7(mdo sde): mi spro'o/ /de bzhin du nyan thos lnga brgya tsam mi spro bar gyur pa de dag gis rang gi spobs pa bcom ldan 'das la gsol te/ gang dag lid tsa byi dri ma med par grags pa dang gtam byas pa de thams cad kyang bcom ldan 'das la
204a8(mdo sde): gsol to/ /de nas bcom ldan 'das kyis byang chub sems dpa' byams pa la bka' stsal pa/ byams pa khyod lid tsa byi dri ma med par grags pa'i nad 'drir song shig /byams pas kyang gsol pa/ bcom ldan 'das
204b1(mdo sde): bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na/ lha'i bu yongs su dga' ldan la sogs pa dga' ldan rigs kyi lha'i bu rnams
204b2(mdo sde): la lhan cig tu 'di ltar byang chub sems dpa' sems dpa' chen po rnams kyi phyir mi ldog pa'i sa la brtsams te chos kyi bka' mchid mchi ba'i phyogs der lid tsa byi dri ma med par grags pa mchis te/ de bdag la 'di skad ces mchi'o/ /
204b3(mdo sde): byams pa khyod bcom ldan 'das kyis bla na med pa yang dag par rdzogs pa'i byang chub tu skye ba gcig gis thogs par lung bstan na/ byams pa de skye ba gang gis lung bstan/ byams pa ci 'das pas sam/ 'on te ma 'ongs pas sam/ 'on te da ltar
204b4(mdo sde): gyis/ de la gang 'das pa'i skye ba de ni zad pa'o/ /gang ma 'ongs pa de ni ma phyin pa'o/ /da ltar gyi skye ba la ni gnas pa 'ang med de/ 'di lta ste/ bcom ldan 'das kyis bka' stsal pa/ 'di ltar dge slong dag khyod ni skad cig
204b5(mdo sde): cig tu skye'o/ /rga'o 'chi'o/ /'pho'o/ /'byung ngo zhes gsungs so/ /skye ba med pa la ni nges par gyur pa la 'jug pa ste/ mi skye ba ni lung bstan pa yang med/ mi skye ba ni mngon par rdzogs par 'tshang rgya ba yang ma yin na
204b6(mdo sde): byams pa khyod de bzhin nyid skye bas sam/ de bzhin nyid 'gag pas sam/ ji ltar lung bstan pa de bzhin nyid ni mi skye mi 'gag cing skye bar mi 'gyur la 'gag par mi 'gyur te/ gang sems can thams cad kyi de bzhin nyid dang
204b7(mdo sde): gang chos thams cad kyi de bzhin nyid dang / gang 'phags pa thams cad kyi de bzhin nyid de ni byams pa khyod kyi yang de bzhin nyid do/ /gal te khyod de lta bur lung bstan na ni sems can thams cad kyang lung bstan pa yin no/ /de ci'i phyir zhe na/ de bzhin nyid ni gnyis kyis
204b8(mdo sde): rab tu phye ba ma yin/ tha dad pas rab tu phye ba ma yin pa'i phyir te/ byams pa khyod gang gi tshe byang chub mngon par rdzogs par 'tshang rgya ba de'i tshe sems can thams cad kyang de lta bu'i byang chub mngon par rdzogs par 'tshang
205a1(mdo sde): rgya bar 'gyur ro/ /de ci'i phyir zhe na/ sems can thams cad rjes su rtogs pa ni byang chub yin pa'i phyir ro/ /byams pa khyod gang gi tshe yongs su mya ngan las 'das pa de'i tshe sems can thams cad
205a2(mdo sde): kyang yongs su mya ngan las 'da' bar 'gyur ro/ /de ci'i phyir zhe na/ sems can thams cad yongs su mya ngan las ma 'das par de bzhin gshegs pa yongs su mya ngan las mi 'da' ste/ de dag gi sems can
205a3(mdo sde): thams cad shin du yongs su mya ngan las 'das shing mya ngan las 'das pa'i rang bzhin can du mthong ba'i phyir ro/ /byams pa de lta bas na lha'i bu 'di rnams ma brid ma slu shig /byang chub la ni su yang mi gnas mi
205a4(mdo sde): ldog gi/ byams pa lha'i bu 'di dag byang chub la kun du rtog par lta ba de 'dor du chug shig /byang chub ni lus kyis mngon par rdzogs par 'tshang rgya ba ma yin/ sems kyis kyang ma yin no/ /byang chub ni mtshan
205a5(mdo sde): ma thams cad rnam par zhi ba'o/ /byang chub ni dmigs pa thams cad kyis sgro btags pa med pa'o/ /byang chub ni yid la byed pa thams cad rgyu ba med pa'o/ /byang chub ni lta bar gyur pa thams cad yongs su
205a6(mdo sde): chad pa'o/ /byang chub ni yongs su rtog pa thams cad dang bral ba'o/ /byang chub ni g.yo ba dang / sems pa dang bskyod pa thams cad dang bral ba'o/ /byang chub ni smon lam thams cad la mi 'jug pa'o/ /
205a7(mdo sde): byang chub ni 'dzin pa thams cad dang bral zhing ma chags par 'jug pa'o/ /byang chub ni chos kyi dbyings kyi gnas kyis gnas pa'o/ /byang chub ni de bzhin nyid rjes su rtogs pa'o/ /byang chub ni yang
205a8(mdo sde): dag pa nyid kyi mtha' la gnas pa'o/ /byang chub ni yid dang chos med pas gnyis su med pa'o/ /byang chub ni nam mkha' dang mnyam pas mnyam pa'o/ /byang chub ni skye ba dang / 'jig pa dang / gnas pa dang /
205b1(mdo sde): gzhan du 'gyur ba med pas 'dus ma byas pa'o/ /byang chub ni sems can thams cad kyi sems dang spyod pa dang / bsam pa yongs su shes pa'o/ /byang chub ni skye mched rnams kyi sgo ma yin pa'o/ /byang chub
205b2(mdo sde): ni bag chags thams cad kyi mtshams sbyor ba'i nyon mongs pa dang bral bas ma 'dres pa'o/ /byang chub ni gnas dang gnas ma yin pa dang bral bas yul la mi gnas shing phyogs la mi gnas pa'o/ /
205b3(mdo sde): byang chub ni kun nas mi ldang zhing de bzhin nyid la mi gnas pa'o/ /byang chub ni ming tsam ste ming de yang g.yo ba med do/ /byang chub ni blang ba dang dor ba med pas rlabs med do/ /byang chub ni 'khrug pa med
205b4(mdo sde): pa ste rang bzhin gyis yongs su dag pa'o/ /byang chub ni rab tu snang ba ste ngo bo nyid rnam par dag pa'o/ /byang chub ni 'dzin pa med pa ste shin du dmigs pa med pa'o/ /byang chub ni chos thams cad kyi mnyam pa
205b5(mdo sde): nyid khong du chud pas tha dad pa med pa'o/ /byang chub ni dpe bstan pa dang bral bas dpe med pa'o/ /byang chub ni shin du khong du chud par dka' ba'i phyir phra ba'o/ /byang chub ni nam mkha'i/ rang bzhin pas na
205b6(mdo sde): thams cad du song ba ste/ de ni lus kyis sam/ sems kyis mngon par rdzogs par 'tshang rgya bar mi nus so/ /de ci'i phyir zhe na/ lus ni rtswa dang shing dang / brtsig pa dang / lam dang / mig yor
205b7(mdo sde): lta bu'o/ /sems ni gzugs med pa/ bstan du med pa/ rten med pa/ rnam par rig pa med pa'o/ /bcom ldan 'das bstan pa 'di bshad pa na 'khor de nas lha'i bu nyis brgya mi skye ba'i chos la
205b8(mdo sde): bzod pa thob bo/ /bdag kyang spobs pa ma mchis par gyur te/ bcom ldan 'das de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis lid tsa bi gzhon
206a1(mdo sde): nu 'od bkod pa la bka' stsal pa/ 'od bkod pa khyod lid tsa bi dri ma med par grags pa'i nad 'drir song shig /'od bkod pas kyang gsol pa/ bcom ldan 'das bdag skyes bu dam pa de'i bro 'dri
206a2(mdo sde): zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na/ bdag yangs pa'i grong khyer chen po nas byung ba dang / lid tsa bi dri ma med par grags pa
206a3(mdo sde): nang du mchi ba dang mjal te/ des bdag la gus par smras pa dang / bdag gis 'di skad ces bgyis so/ /khyim bdag khyod ga las 'ongs des bdag la smras pa/ byang chub kyi snying po nas 'ongs so/ /
206a4(mdo sde): bdag gis de la smras pa/ byang chub kyi snying po zhes bya ba de gang gi tshig bla dgas/ de bdag la 'di skad ces mchi'o/ /rigs kyi bu byang chub kyi snying po zhes bya ba de ni bcos ma ma yin pa'i phyir bsam pa'i snying
206a5(mdo sde): po'o/ /brtson pa'i las sgrol ba'i phyir de ni sbyor ba'i snying po'o/ /khyad par du khong du chud pa'i phyir de ni lhag pa'i bsam pa'i snying po'o/ /yang dag par mi brjod pa'i phyir de ni byang chub kyi sems kyi snying po'o/ /
206a6(mdo sde): rnam par smin pa la mi re ba'i phyir de ni sbyin pa'i snying po'o/ /smon lam yongs su rdzogs pa'i phyir de ni tshul khrims kyi snying po'o/ /sems can thams cad la khong khro ba'i sems med pas de ni bzod pa'i snying po'o/ /
206a7(mdo sde): phyir mi ldog pa'i phyir de ni brtson 'grus kyi snying po'o/ /sems las su rung ba'i phyir de ni bsam gtan gyi snying po'o/ /mngon sum du mthong ba'i phyir de ni shes rab kyi snying po'o/ /sems can thams cad la sems
206a8(mdo sde): mnyam pa'i phyir de ni byams pa'i snying po'o/ /gnod pa thams cad bzod pa'i phyir de ni snying rje'i snying po'o/ /chos kyi kun dga' la dga' zhing mos pa'i phyir de ni dga' ba'i snying po'o/ /rjes su chags pa dang khong khro
206b1(mdo sde): bar spangs pa'i phyir de ni btang snyoms kyi snying po'o/ /drug mngon par shes pas de ni mngon par shes pa'i snying po'o/ /mi rtog pa'i phyir de ni rnam par thar pa'i snying po'o/ /sems can yongs su smin par byed
206b2(mdo sde): pa'i phyir de ni thabs kyi snying po'o/ /sems can thams cad sdud pa'i phyir de ni bsdu ba'i dngos po'i snying po'o/ /nan tan snying por byed pa'i phyir de ni thos pa'i snying po'o/ /tshul bzhin so sor rtog pa'i phyir de ni nges par sems
206b3(mdo sde): pa'i snying po'o/ /'dus byas dang 'dus ma byas spong ba'i phyir de ni byang chub kyi phyogs kyi chos kyi snying po'o/ /'jig rten thams cad mi slu ba'i phyir de ni bden pa'i snying po'o/ /ma rig pa'i zag pa zad pa nas rga shi'i bar gyi zag pa zad pa'i
206b4(mdo sde): phyir de ni rten cing 'brel par 'byung ba'i snying po'o/ /yang dag pa ji lta ba bzhin du mngon par rdzogs par byang chub pa'i phyir de ni nyon mongs pa thams cad rab tu zhi ba'i snying po'o/ /sems can thams cad ngo bo nyid med pa'i phyir/ de ni
206b5(mdo sde): sems can thams cad kyi snying po'o/ /stong pa nyid mngon par byang chub pa'i phyir de ni chos thams cad kyi snying po'o/ /mi g.yo ba'i phyir de ni bdud thams cad rab tu 'jom pa'i snying po'o/ /'jug pa dang bral ba'i phyir de ni khams
206b6(mdo sde): gsum pa'i snying po'o/ /mi 'jigs shing mi dngangs pa'i phyir de ni seng ge'i sgra sgrogs pa'i brtson 'grus kyi snying po'o/ /thams cad du ma smad pa'i phyir de ni stobs dang / mi 'jigs pa dang / ma 'dres pa dang / sangs
206b7(mdo sde): rgyas kyi chos thams cad kyi snying po'o/ /nyon mongs pa ma lus pa'i phyir de ni rig pa gsum gyi snying po'o/ /thams cad mkhyen pa'i ye shes yang dag par grub pa'i phyir de ni sems kyi skad cig gcig la chos thams
206b8(mdo sde): cad ma lus par khong du chud pa'i snying po'o/ /rigs kyi bu de ltar ji tsam du byang chub sems dpa' rnams pha rol tu phyin pa dang ldan pa dang / sems can yongs su smin par byed pa dang ldan pa dang / dam pa'i chos
207a1(mdo sde): yongs su 'dzin pa dang ldan pa dang / dge ba'i rtsa ba dang ldan pa'i gom pa 'dor ba dang / 'deg pa de thams cad kyang byang chub kyi snying po nas 'ongs so/ /sangs rgyas kyi chos rnams las 'ongs shing sangs rgyas
207a2(mdo sde): kyi chos rnams la gnas so/ /bcom ldan 'das bstan pa 'di bshad pa na/ lha dang mi lnga brgya tsam gyis byang chub tu sems bskyed de/ bdag kyang de nas spobs pa ma mchis par gyur to/ /bcom ldan 'das de'i
207a3(mdo sde): slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis byang chub sems dpa' 'gro ba 'dzin la bka' stsal pa/ 'gro ba 'dzin khyod lid tsa bi dri ma med par grags pa'i nad
207a4(mdo sde): 'drir song shig / 'gro ba 'dzin gyis kyang gsol pa/ bcom ldan 'das bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal
207a5(mdo sde): ba dus gcig na rang gi gnas na mchis pa'i tshe bdud sdig can lha'i bu mo khri nyis stong gis yongs su bskor te/ brgya byin gyi cha byad kyis sil snyan dang glu dbyangs len cing bdag ga la ba der mchis te/ bdag
207a6(mdo sde): gi rkang pa la mgo bos phyag 'tshal nas de 'khor dang bcas pa bdag la mdun gyis bltas te phyogs gcig tu mchis so/ /bdag ni de la brgya byin lha'i dbang po lags snyam bgyid de/ bdag gis de la 'di
207a7(mdo sde): skad ces bgyis so/ /ko'u shi ka khyod legs par 'ongs so/ /'dod pa'i dga' ba thams cad la bag yod par gyis shig /lus dang / srog dang / longs spyod rnams las snying po blangs pa dang / mi
207a8(mdo sde): rtag par rtog pa mang du gyis shig / de nas des bdag la 'di skad ces mchi'o/ /skyes bu dam pa lha'i bu mo khri nyis stong 'di dag bdag las khyod kyis long la 'di dag khyod kyi g.yog gyis shig ces mchi ba dang / de la
207b1(mdo sde): bdag gis 'di skad du ko'u shi ka rung ba ma yin pa'i dngos po dag dge sbyong shAkya'i sras la ma 'bul cig / 'di dag ni nged la rung ba ma yin no zhes bgyis so/ /bka' mchid de bgyis pa dang / lid tsa
207b2(mdo sde): bi dri ma med par grags pa de mchis nas bdag la 'di skad du rigs kyi bu 'di la brgya byin yin snyam du 'du shes ma skyed cig / 'di ni bdud sdig can te/ khyod la co dri ba'i phyir 'ongs kyi brgya byin ni ma yin no
207b3(mdo sde): zhes mchi'o/ /de nas lid tsa bi dri ma med par grags pas bdud sdig can de la 'di skad du bdud sdig can lha'i bu mo 'di rnams dge sbyong shAkya'i sras la ni rung ba ma yin gyis nga la byin cig ces bgyis pa dang / de
207b4(mdo sde): nas bdud sdig can 'jigs shing skrag nas mi dga' ste/ lid tsa bi dri ma med par grags pa 'dis bdag la bslus su 'ong ngo zhes de mi snang bar bgyi bar 'tshal ba ma nus te/ rdzu 'phrul thams cad bstan
207b5(mdo sde): kyang mi snang bar ma nus so/ /de nas bar snang las sgra byung ste/ sdig can khyod kyis lha'i bu mo 'di rnams skye bu dam pa 'di la phul cig dang / gdod bdag gi gnas su 'gro nus par 'gyur ro/ /de nas
207b6(mdo sde): bdud sdig can 'jigs shing skrag nas mi 'tshal bzhin du lha'i bu mo de rnams phul lo/ /de nas dri ma med par grags pas lha'i bu mo de rnams blangs nas lha'i bu mo de dag la 'di skad ces smras so/ /khyod bdud
207b7(mdo sde): sdig can gyis nga la byin gyis de bla na med pa yang dag par rdzogs pa'i byang chub tu sems skyed cig / des de dag la byang chub tu yongs su smin par 'gyur ba'i rjes su 'thun pa'i gtam bgyis pa dang de dag kyang byang chub tu
207b8(mdo sde): sems bskyed do/ /de nas yang des khyed kyis byang chub tu sems bskyed zin gyis da phan chad khyed chos kyi kun dga' la/ dga' zhing mos par gyis la 'dod pa la dga' zhing mos par ma byed cig ces bsgo'o/ /
208a1(mdo sde): de dag gis smras pa/ chos kyi kun dga' la dga' ba de gang lags/ des smras pa/ sangs rgyas la mi phyed par dad cing dga' ba dang / chos nyan par 'dod cing dga' ba dang / dge 'dun
208a2(mdo sde): la bsnyen bkur bya bar dga' ba dang / nga rgyal med cing bla ma dag la sti stang byed par dga' ba dang / khams kun nas 'byung bar dga' ba dang / yul rnams la mi gnas par dga' ba dang / phung po rnams la
208a3(mdo sde): gshed ma lta bur rtog pa la dga' ba dang / khams rnams la sbrul gdug pa dang mtshungs par rtog pa la dga' ba dang / skye mched rnams la grong stong pa lta bur dben par dga' ba dang / byang chub kyi sems kun
208a4(mdo sde): tu bsrung bar dga' ba dang / sems can la phan par byed par dga' ba dang / sbyin pa la bgo bsha' byed par dga' ba dang / tshul khrims la mi lhod par dga' ba dang / bzod pa la bzod cing dul bar
208a5(mdo sde): dga' ba dang / brtson 'grus la dge ba yang dag par bsgrubs par dga' ba dang / bsam gtan la yongs su spyod par dga' ba dang / shes rab la nyon mongs pa'i snang ba med par dga' ba dang / byang chub
208a6(mdo sde): la rgya cher dga' ba dang / bdud tshar gcod par dga' ba dang / nyon mongs pa rnams nges par gzhom par dga' ba dang / sangs rgyas kyi zhing rnam par sbyong bar dga' ba dang / mtshan dang dpe byad bzang po
208a7(mdo sde): yongs su sgrub pa'i phyir dge ba thams cad bsags pa la dga' ba dang / chos zab mo thos pas mi skrag par dga' ba dang / rnam par thar pa'i sgo gsum la 'dris par byed pa'i dga' ba dang / mya ngan las
208a8(mdo sde): 'das pa'i dmigs pa la dga' ba dang / byang chub kyi snying po'i rgyan la dga' ba dang / dus ma yin par thob par mi byed pa la dga' ba dang / skal ba mnyam pa'i skye bo la bsten par dga' ba dang / skal ba mi mnyam
208b1(mdo sde): pa rnams la zhe mi sdang zhing khong khro ba med pa'i dga' ba dang / dge ba'i bshes gnyen rnams la bsten par dga' ba dang / sdig pa'i grogs po dag rnam par spang bar dga' ba dang / chos la mos shing dad de mchog
208b2(mdo sde): tu dga' ba'i dga' ba dang / thabs la sdud pa'i dga' ba dang / bag yod par byang chub kyi phyogs kyi chos sten pa la dga' ba ste/ de ltar na byang chub sems dpa' chos kyi kun dga' la dga' zhing mos pa yin no/ /de nas
208b3(mdo sde): bdud sdig can gyis lha'i bu mo de dag la 'di skad ces smras so/ /da bdag cag gi gnas su 'dong gis tshur shog /de dag gis smras pa/ khyod kyis bdag cag khyim bdag 'di la phul bas da ni chos kyi kun dga' la dga' zhing
208b4(mdo sde): mos par bya'o/ 'dod pa la ni dga' zhing mos par mi bya'o/ /de nas bdud sdig can gyis lid tsa byi dri ma med par grags pa la 'di skad ces smras so/ /byang chub sems dpa' sems dpa' chen po ni bdog pa thams cad yongs
208b5(mdo sde): su gtong zhing sems 'dzin pa med pa lags na khyim bdag khyod kyis lha'i bu mo 'di rnams dgye bar gsol/ dri ma med par grags pas smras pa/ 'di rnams bgye ba yin gyis/ sdig can g.yog dang bcas te deng
208b6(mdo sde): shig / sems can thams cad kyi chos kyi bsam pa yongs su rdzogs par gyur cig /de nas lha'i bu mo de dag gis dri ma med par grags pa la phyag 'tshal nas 'di skad ces smras so/ /khyim bdag ji ltar bdag cag
208b7(mdo sde): bdud kyi gnas na gnas par bgyi/ smras pa/ /sring mo dag mi zad pa'i sgron ma zhes bya ba'i chos kyi sgo yod de/ de la nan tan gyis shig /de yang gang zhe na/ 'di lta ste/ sring mo dag sgron ma gcig las sgron
208b8(mdo sde): m a brgya stong 'bar bar byas kyang sgron ma de 'bri bar mi 'gyur ba de bzhin du sring mo dag byang chub sems dpa' gcig gis sems can brgya stong mang po rnams byang chub la bkod kyang byang chub sems dpa' de sems dran
209a1(mdo sde): pa mi 'bri/ yongs su mi 'bri ba'i steng du 'phel lo/ /de bzhin du dge ba'i chos thams cad kyang ji lta ji ltar gzhan dag la bsgo zhing bstan pa de lta de ltar dge ba'i chos thams cad kyis rnam par 'phel
209a2(mdo sde): te/ 'di ni mi zad pa'i sgron ma zhes bya ba'i chos kyi sgo'o/ /bdud kyi gnas de na khyod gnas pa'i tshe lha'i bu dang / lha'i bu mo tshad med pa rnams byang chub kyi sems la mos par gyis shig /de ltar na khyed de bzhin gshegs
209a3(mdo sde): pa la byas pa gzo bar 'gyur ro/ /sems can thams cad kyi 'tsho bar yang 'gyur ro/ /de nas lha'i bu mo de dag lid tsa bi dri ma med par grags pa'i rkang pa la mgo bos phyag 'tshal te bdud dang lhan cig slar mchis so/ /bcom ldan
209a4(mdo sde): 'das lid tsa bi dri ma med par grags pa'i rnam par 'phrul pa'i khyad par de bdag gis mthong ste/ bcom ldan 'das de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshong
209a5(mdo sde): dpon gyi bu legs par byin la bka' stsal pa/ rigs kyi bu khyod lid tsa bi dri ma med par grags pa'i nad 'drir song shig /legs par byin gyis kyang gsol pa/ bcom ldan 'das bdag skyes bu dam pa de'i bro 'dri
209a6(mdo sde): zhing mchi bar mi spro'o/ /de ci'i slad du zhe na/ bcom ldan 'das bdag gis mngon par 'tshal ba dus gcig na bdag pha'i sdum pa na mchod sbyin chen po bgyid ba'i slad du dge sbyong dang bram ze thams cad dang / dbul
209a7(mdo sde): po dang / sdug bsngal ba dang / bkren pa dang / sdug phongs pa dang / slong ba thams cad la sbyin pa stsal te/ gdugs bdun du mchod sbyin chen po bgyid pa der gdugs tha ma der lid tsa bi dri ma med par
209a8(mdo sde): grags pa mchod sbyin chen po'i sa der mchis nas bdag la 'di skad ces mchi'o/ /tshong dpon gyi bu ji ltar khyod mchod sbyin byed pa de ltar mchod sbyin mi bya'i khyod kyis chos kyis mchod sbyin bya'o/ /zang zing gi
209b1(mdo sde): mchod sbyin gyis khyod la ci zhig bya/ bdag gis de la 'di skad ces bgyis so/ /chos kyi mchod sbyin de ji ltar sbyin par bya/ des bdag la smras pa/ chos kyi mchod sbyin de gang gis snga phyi med par sems
209b2(mdo sde): can yongs su smin par 'gyur ba de ni chos kyi mchod sbyin no/ /de yang gang zhe na/ 'di lta ste/ byang chub kyi rnam par mngon par bsgrubs pa'i byams pa chen po dang / dam pa'i chos bsdus pas mngon par bsgrubs
209b3(mdo sde): pa'i snying rje chen po dang / sems can thams cad kyi mchog tu dga' ba la dmigs pas mngon par bsgrubs pa'i dga' ba chen po dang / shes pas bsdus pas mngon par bsgrubs pa'i btang snyoms
209b4(mdo sde): chen po dang / zhi ba dang dul bas mngon par bsgrubs pa'i sbyin pa'i pha rol du phyin pa dang / sems can tshul khrims 'chal pa rnams yongs su smin par byed pas mngon par bsgrubs pa'i tshul khrims kyi pha
209b5(mdo sde): rol tu phyin pa dang / bdag med pa'i chos kyis mngon par bsgrubs pa'i bzod pa'i pha rol du phyin pa dang / byang chub tu rtsom pas mngon par bsgrubs pa'i brtson 'grus kyi pha rol tu phyin pa dang / lus dang sems
209b6(mdo sde): dben pas mngon par bsgrubs pa'i bsam gtan gyi pha rol du phyin pa dang / thams cad mkhyen pa'i ye shes kyis mngon par bsgrubs pa'i shes rab kyi pha rol du phyin pa dang / sems can thams cad yongs su
209b7(mdo sde): smin par byed pas mngon par bsgrubs pa'i stong pa nyid la sgom pa dang / 'dus byas yongs su sbyong bas mngon par bsgrubs pa'i mtshan ma med pa la sgom pa dang / bsams bzhin du skye bas mngon par bsgrubs
209b8(mdo sde): pa'i smon pa med pa la sgom pa dang / dam pa'i chos yongs su 'dzin pas mngon par bsgrubs pa'i stobs kyis rtul ba dang / bsdu ba'i dngos pos mngon par bsgrubs pa'i srog gi dbang po dang / sems can
210a1(mdo sde): thams cad kyi bran dang slob mar gyur pas mngon par bsgrubs pa'i nga rgyal med pa dang / snying po med pa las snying po len pas mngon par bsgrubs pa'i lus dang / srog dang / longs spyod rnyed
210a2(mdo sde): pa dang / rjes su dran pa drug gis mngon par bsgrubs pa'i dran pa dang / yang dag par dga' bar 'gyur ba'i chos kyis mngon par bsgrubs pa'i bsam pa dang / yang dag pa'i nan tan gyis mngon par bsgrubs
210a3(mdo sde): pa'i 'tsho ba yongs su dag pa dang / dad pa dang mchog tu dga' ba la bsten pas mngon par bsgrubs pa'i 'phags pa la bsnyen bkur byed pa dang / 'phags pa ma yin pa la khong khro ba med pas mngon par bsgrubs
210a4(mdo sde): pa'i sems nges par sems pa dang / rab tu byung bas mngon par bsgrubs pa'i lhag pa'i bsam pa dang / nan tan gyis mngon par bsgrubs pa'i thos pa la mkhas pa dang / nyon mongs pa med pa'i chos
210a5(mdo sde): rtogs pas mngon par bsgrubs pa'i dgon pa la gnas pa dang / sangs rgyas kyi ye shes 'thob par byed pas mngon par bsgrubs pa'i nang du yang dag 'jog pa dang / sems can thams cad nyon mongs
210a6(mdo sde): pa las rnam par grol ba'i rnal 'byor gyis mngon par bsgrubs pa'i rnal 'byor spyod pa'i sa dang / mtshan dang / dpe byad bzang po dang / sangs rgyas kyi zhing gi rgyan dang / sems can yongs su smin
210a7(mdo sde): par byed pas mngon par bsgrubs pa'i bsod nams kyi tshogs dang / sems can thams cad kyi sems dang spyod pa la ci rigs par chos ston pas mngon par bsgrubs pa'i ye shes kyi tshogs dang / chos
210a8(mdo sde): thams cad la blang ba med pa dang / dor ba med pa tshul gcig pa'i ye shes kyis mngon par bsgrubs pa'i shes rab kyi tshogs dang / nyon mongs pa thams cad dang / bsgribs pa thams cad dang / mi
210b1(mdo sde): dge ba'i chos thams cad spong bas mngon par bsgrubs pa'i dge ba'i rtsa ba thams cad kyi tshogs dang / thams cad mkhyen pa'i ye shes khong du chud pa dang / dge ba'i chos kyis mngon par bsgrubs pa'i
210b2(mdo sde): byang chub kyi phyogs kyi chos thams cad yang dag par 'byung ba de ni rigs kyi bu chos kyi mchod sbyin de la gnas pa'i byang chub sems dpa' mchod sbyin byin pa mchod sbyin shin du byed pa yin te/ lha dang bcas
210b3(mdo sde): pa 'jig rten gyi sbyin gnas su 'gyur ro/ /bcom ldan 'das de lta bur khyim bdag des bstan pa 'di bshad pa'i tshe bram ze'i 'khor de nas bram ze nyis brgya bla na med pa yang dag par rdzogs pa'i byang chub tu sems
210b4(mdo sde): skyes so/ /bdag kyang dad cing ngo mtshar du gyur te/ skyes bu dam pa de'i rkang pa la phyag bgyis nas mu tig gi do shal brgya stong ri ba bdag gi mgul nas dkrol te stsal na/ de mu tig gi do shal de len du ma btub nas de
210b5(mdo sde): la bdag gis 'di skad ces bgyis so/ /'di long la gang la mos pa la byin cig ces bgyis pa dang / der mu tig gi do shal blangs te dum bu gnyis su bgyis na/ cha gcig ni mchod sbyin gyi gnas de na 'jig rten thams
210b6(mdo sde): cad kyis smad pa grong khyer gyi nang na dbul po la stsal to/ /cha gcig ni de bzhin gshegs pa bzod par dka' ba la phul te/ ji ltar 'khor de dag thams cad kyis smig rgyu'i 'jig rten gyi khams de dang / de bzhin
210b7(mdo sde): gshegs pa bzod par dka' ba de yang mthong zhing mu tig gi do shal de de bzhin gshegs pa bzod par dka' ba'i spyi bo'i steng na mu tig gi do shal gyi khang pa brtsegs pa bkra ba lta na sdug pa/ gru bzhi lham pa/ ka ba bzhi zug pa/
210b8(mdo sde): ngos mnyam zhing rab tu rnam par phye ba phyung ba mthong ba des de lta bu'i cho 'phrul bstan nas tshig 'di skad ces smras so/ /sbyin pa po sbyin bdag gang ji ltar de bzhin gshegs pa la sbyin gnas su 'du shes pa de 'dra bar grong khyer
211a1(mdo sde): gyi dbul po dang tha dad pa med par mnyam zhing snying rje chen po'i sems dang / rnam par smin pa la mi re bas yongs su gtong ba de ni chos kyi mchod sbyin yongs su rdzogs pa'o zhes bgyis pa dang / de nas
211a2(mdo sde): grong khyer gyi dbul po des cho 'phrul de mthong / chos bstan pa de yang thos nas bla na med pa yang dag par rdzogs pa'i byang chub tu sems bskyed do/ /bcom ldan 'das de'i slad du bdag skyes bu dam pa de'i bro
211a3(mdo sde): 'dri zhing mchi bar mi spro'o/ /de ltar byang chub sems dpa' sems dpa' chen po de dag thams cad kyang gang skyes bu de dang / skabs su gtam gang dag brjod pa so so'i bstan pa bshad de 'gro bar mi spro'o/ /
211a4(mdo sde): nyan thos dang byang chub sems dpa' gtang bar rmas pa'i le'u ste gsum pa'o// // de nas bcom ldan 'das kyis 'jam dpal gzhon nur gyur pa la bka' stsal pa/ 'jam dpal
211a5(mdo sde): khyod lid tsa bi dri ma med par grags pa'i nad 'drir song shig / 'jam dpal gyis kyang gsol pa/ bcom ldan 'das lid tsa bi dri ma med par grags pa ni bsnyen par dka' zhing zab mo'i tshul la spobs pa rab
211a6(mdo sde): tu zhugs pa/ tshig snrel zhi dang rdzogs pa'i tshig sgrub pa la mkhas pa/ spobs pa rgyun mi 'chad pa/ sems can thams cad la khong khro ba ma mchis pa'i blo dang ldan pa/ byang chub sems dpa'i bgyi
211a7(mdo sde): ba thams cad tshar phyin pa/ byang chub sems dpa'i bgyi ba thams cad tshar phyin pa/ byang chub sems dpa' thams cad dang / sangs rgyas thams cad kyi gsang ba'i gnas la shin du zhugs pa/ bdud
211a8(mdo sde): thams cad kyi gnas rnam par zlog pa la mkhas pa/ mngon par shes pa chen pos rnam par rtsen pa/ thabs dang shes rab las nges par 'byung ba/ chos kyi dbyings su gnyis su ma mchis shing dbyer ma mchis
211b1(mdo sde): pa'i spyod yul gyi dam pa'i mchog thob pa chos kyi dbyings bkod pa gcig pa rnam pa mtha' yas pa'i bkod par chos ston pa la mkhas pa/ sems can thams cad kyi dbang po bkod pa 'thob par bgyid pa 'tshal
211b2(mdo sde): pa la mkhas pa/ thabs mkhas pa rtogs par khong du chud pa/ dris pa gtan la 'bebs pa thob pa ste/ de ni go cha chung ngus mgu bar mi nus kyis kyang sangs rgyas kyi byin gyi brlabs kyis der mchis te yang dag pa
211b3(mdo sde): ji lta ba dang / mthu ji lta ba bzhin du bshad par 'tshal lo/ /de nas 'khor de na byang chub sems dpa' de dag dang / nyan thos chen po de dag dang / brgya byin dang / tshangs pa dang / 'jig rten skyong ba de dag dang /
211b4(mdo sde): lha'i bu de dag dang / lha'i bu mo de dag 'di snyam du sems so/ /'jam dpal gzhon nur gyur pa dang / skyes bu dam pa de gnyis smra ba las der ni chos bsgrags pa'i gtam chen po gdon mi za bar 'byung ngo snyam ste
211b5(mdo sde): de nas byang chub sems dpa' brgya stong dang / nyan thos lnga brgya tsam dang / brgya byin dang / tshangs pa dang / 'jig rten skyong ba shin du mang ba dang / lha'i bu brgya stong phrag shin du mang po rnams chos nyan
211b6(mdo sde): pa'i phyir 'jam dpal gzhon nur gyur pa'i phyi bzhin dong ngo / /de nas 'jam dpal gzhon nur gyur pa byang chub sems dpa' de dag dang / nyan thos chen po de dag dang / brgya byin dang / tshangs pa dang /
211b7(mdo sde): 'jig rten skyong ba de dag dang / lha'i bu de dag thams cad kyis yongs su bskor cing mdun du bdar te/ yangs pa'i grong khyer chen por zhugs so/ /de nas lid tsa bi dri ma med par grags pa 'di snyam du sems
211b8(mdo sde): te/ 'jam dpal gzhon nur gyur pa 'khor mang po dang 'ong gis bdag gi khyim 'di stong par byin gyis brlab po snyam ste/ des khyim de stong par byin gyis brlabs nas de na sgo ba 'ang med do/ /khri gang la
212a1(mdo sde): dri ma med par grags pa na ba nyal zhing 'dug pa'i khri gcig po de ma gtogs par gdan khri 'am khri'u 'am/ stan gang yang mi snang ngo / /de nas 'jam dpal 'khor dang bcas pa dri ma med par
212a2(mdo sde): grags pa'i gnas ga la ba der dong ste lhags nas nang du 'ongs pa dang khyim de stong par mthong ste/ de na sgo ba 'ang med/ dri ma med par grags pa nyal zhing 'dug pa'i khri gcig pu de las gzhan khri 'am
212a3(mdo sde): khri'u 'am/ stan ma mthong ngo / /de nas lid tsa bi dri ma med par grags pas 'jam dpal gzhon nur gyur pa mthong ste/ mthong nas 'di skad ces smras so/ /'jam dpal legs par 'ongs so/ /
212a4(mdo sde): 'jam dpal shin du legs par 'ongs so/ /sngon ma 'ongs/ ma mthong / ma thos pa mthong ngo / /'jam dpal gyis smras pa khyim bdag ji skad zer ba de bzhin te/ gang 'ongs pa de ni phyis mi 'ong ngo / /
212a5(mdo sde): gang song ba de yang phyir mi 'gro'o/ /de ci'i phyir zhe na/ ma 'ongs pa la 'ong bar shes pa yang 'di song ba la yang 'gro bar shes pa med la/ gang mthong ba de ni phyir yang blta bar bya ba ma yin pa'i phyir ro/ /skyes bu dam pa khyod bzod dam/ 'tsho
212a6(mdo sde): 'am/ khyod kyi khams rnams ma 'khrug gam/ khyod kyi nad de 'byung ngam/ mi skye 'am/ bcom ldan 'das kyang khyod la gnod pa chung ngam/ nyam nga ba nyung ngam/ na ba nyung ngam/ bskyod pa yang ngam 'tsho ba
212a7(mdo sde): dang / stobs dang / bde ba dang / kha na ma tho ba dang / bde bar reg pa la gnas sam zhes gsung ngo / /khyim bdag khyod kyi nad 'di ci las byung / byung nas ci srid lon/ ji ltar gnas/ ci tsam na zhi bar
212a8(mdo sde): 'gyur/ dri ma med par grags pas smras pa/ 'jam dpal ma rig pa dang / sred pa'i sred pa ji srid par kho bo'i nad 'di 'ang de srid do/ /sems can thams cad kyi nad ji srid par kho bo'i nad kyang de srid do/ /nam
212b1(mdo sde): sems can thams cad nad dang bral bar gyur pa de na kho bo'i nad kyang mi 'byung ngo / /de ci'i phyir zhe na/ 'jam dpal byang chub sems dpa'i 'khor ba'i gnas ni sems can te/ nad ni 'khor ba la gnas so/ /nam
212b2(mdo sde): sems can thams cad nad dang bral bar gyur pa de na byang chub sems dpa' yang nad med par 'gyur ro/ /'jam dpal 'di lta ste dper na tshong dpon gyi bu gcig pa na bar gyur na de na ba'i phyir pha ma gnyis kyang na bar 'gyur ro/ /ji srid
212b3(mdo sde): tu bu gcig pa de nad med par ma gyur pa de srid du pha ma gnyis kyang sdug bsngal bar 'gyur te 'jam dpal de bzhin du byang chub sems dpa' sems can thams cad la bu gcig pa bzhin du sdug pa yin te/ sems can thams cad pas de yang
212b4(mdo sde): na bar 'gyur/ sems can la nad med na de yang na ba med do/ /gang 'jam dpal khyod nad 'di ci las byung zhes zer ba yang byang chub sems dpa' rnams kyi nad ni snying rje chen po las 'byung ngo / /'jam dpal gyis smras pa/
212b5(mdo sde): khyim bdag khyod kyi khyim 'di stong na khyod la g.yog 'ga' yang med dam/ smras pa/ 'jam dpal sangs rgyas kyi zhing thams cad kyang stong ngo / /smras pa cis stong / smras pa/ stong pa nyid kyis stong ngo / /
212b6(mdo sde): smras pa stong pa nyid la stong pa ci zhig yod/ smras pa/ kun du rtog pa ni stong pa nyid kyis stong pa'o smras pa stong pa nyid kun du brtag par nus sam/ smras pa/ yongs su rtog pa de yang stong pa ste/ stong pa nyid ni
212b7(mdo sde): stong pa nyid la mi rtog go/ /smras pa/ khyim bdag stong pa nyid gang du btsal/ smras pa/ 'jam dpal stong pa nyid ni lta bar gyur pa drug bcu rtsa gnyis las btsal lo/ /smras pa/ lta bar gyur pa drug
212b8(mdo sde): bcu rtsa gnyis gang las btsal/ smras pa/ de de bzhin gshegs pa'i rnam par grol ba las btsal lo/ /smras pa/ de bzhin gshegs pa'i rnam par grol ba 'di gang las btsal smras pa/ sems
213a1(mdo sde): can thams cad kyi sems dang po spyod pa las btsal lo/ /'jam dpal gang khyod la g.yog kyang med dam zhes zer ba ni bdud thams cad dang / phas kyi rgol ba thams cad ni kho bo'i g.yog yin no/ /
213a2(mdo sde): de ci'i phyir zhe na/ bdud rnams ni 'khor ba'i bsngags pa smra ba ste/ 'khor ba ni byang chub sems dpa'i g.yog go/ /phas kyi rgol ba rnams ni lta bar gyur pa rnams kyi bsngags pa smra ba ste/
213a3(mdo sde): byang chub sems dpa' ni lta bar gyur pa thams cad las mi g.yo'o/ /de bas na bdud thams cad dang phas kyi rgol ba thams cad ni kho bo'i g.yog go/ /'jam dpal gyis smras pa/ khyim bdag khyod kyi nad ci
213a4(mdo sde): 'dra/ smras pa/ gzugs med cing bstan du med do/ /smras pa/ nad de lus dang ldan nam/ 'on te sems dang ldan/ smras pa/ lus dben pas na lus dang ldan pa yang ma yin/ sems sgyu ma'i
213a5(mdo sde): chos nyid pas na sems dang yang mi ldan no/ /smras pa/ khyim bdag 'di lta ste/ sa'i khams dang / chu'i khams dang / me'i khams dang / rlung gi khams dang / nam mkha'i khams 'di bzhi las khams
213a6(mdo sde): gang gnod par 'gyur/ smras pa/ 'jam dpal sems can thams cad kyi nad khams de lta bu gang yin pa des kho bo yang na'o/ /'jam dpal ji ltar na byang chub sems dpas byang chub sems dpa' na ba yang dag par
213a7(mdo sde): dga' bar bya/ 'jam dpal gyis smras pa/ lus kyi mi rtag pa ste/ yid byung zhing 'dod chags dang bral bas ni ma yin no/ /lus sdug bsngal ba ste/ mya ngan las 'das pa la dga' bas ni ma yin no/ /lus
213a8(mdo sde): bdag med pa ste/ 'on kyang sems can smin par bya bas so/ /lus zhi ba nyid kyis te/ shin du zhi bas ni ma yin no/ /nyes par spyod pa thams cad bstan pa ste/ 'pho bas ni ma yin no/ /bdag pas sems can
213b1(mdo sde): gzhan na ba la snying rje ba dang / sngon gyi mtha'i mu'i sdug bsngal rjes su dran pa dang / sems can gyi don bya ba rjes su dran pa dang / dge ba'i rtsa ba mngon du bya ba dang / gzod ma nas rnam par dag pa dang / sred
213b2(mdo sde): pa med pa dang / rtag tu brtson 'grus brtsoms pas nad thams cad med par byed pa'i sman pa'i rgyal por 'gyur ro zhes de ltar byang chub sems dpas byang chub sems dpa' na ba yang dag par dga' bar bya'o/ /
213b3(mdo sde): 'jam dpal gyis smras pa/ rigs kyi bu byang chub sems dpa' na bas ji ltar rang gi sems nges par bsam par bya/ dri ma med par grags pas smras pa/ 'jam dpal byang chub sems dpa' na bas ni bdag gi
213b4(mdo sde): sems la 'di ltar nges bsam par bya'o/ /nad ni sngon gyi mtha' nas yod pa ma yin pa phyin ci log gi las kun nas ldang ba las byung ngo / /yang dag pa ma yin pa kun du rtog pa'i nyon mongs pa las byung
213b5(mdo sde): ste/ don dam par ni 'di la gang gi na ba zhes bya ba'i chos de gang yang mi dmigs so/ /de ci'i phyir zhe na/ 'byung ba chen po bzhi las gyur pa'i lus 'di khams 'di dag la bdag po gang yang med de bskyed pa
213b6(mdo sde): 'ang med do/ /lus 'di la bdag med de/ bdag tu mngon par zhen pa ma gtogs par 'di la don dam par na gang nad ces bya ba de mi dmigs te/ de bas na bdag ni mngon par zhen pa med cing / nad kyi rtsa ba
213b7(mdo sde): kun shes pa la gnas par bya'o zhes des bdag tu 'du shes pa rgyun bcad de chos kyi 'du shes bskyed par bya'o/ /lus 'di ni chos mang po 'dus pa ste skye ba na yang chos kho na skye/ 'gag pa na yang chos kho na 'gag
213b8(mdo sde): ste/ chos de dag ni phan tshun du mi tshor mi shes te/ chos de dag skye ba na yang 'di snyam du bdag skye'o snyam du mi sems so/ /'gag pa na yang 'di snyam du bdag 'gag go snyam du mi sems so/ /des chos kyi 'du shes
214a1(mdo sde): kun shes par bya ba'i phyir sems bskyed par bya ste/ gang bdag gis 'di ltar chos su 'du shes pa de yang phyin ci log ste/ phyin ci log ni nad chen po'o/ /bdag ni nad dang bral bar bya ste/ nad rab
214a2(mdo sde): tu spang ba'i phyir brtson par bya'o/ /de la nad spang ba de gang zhe na/ 'di lta ste/ ngar 'dzin pa dang / nga yir 'dzin pa spang ba'o/ /ngar 'dzin pa dang / nga yir 'dzin pa spang ba de gang zhe na/ 'di lta ste/
214a3(mdo sde): gnyis dang bral ba'o/ /de la gnyis dang bral ba gang zhe na 'di lta ste/ nang dang phyi rol du kun du spyod pa med pa'o/ /de la nang dang phyi rol du kun du spyod pa de gang zhe na/ 'di lta ste/ mnyam pa nyid las mi g.yo
214a4(mdo sde): ba/ rab tu mi g.yo ba/ rnam par mi g.yo ba'o/ /mnyam pa nyid gang zhe na/ bdag mnyam pa nyid nas mya ngan las 'das pa mnyam pa nyid kyi bar du'o/ /de ci'i phyir zhe na/ 'di lta ste/ bdag dang mya ngan las
214a5(mdo sde): 'das pa gnyi ga'ang stong pa'i phyir ro/ /de gnyi ga cis stong zhe na/ ming du brjod pa de gnyis stong ste/ de dag kyang yongs su ma grub pa'o/ /de ltar mnyam pa nyid mthong ba des nad nyid gzhan ma yin/ stong pa
214a6(mdo sde): nyid gzhan du mi byed de/ nad nyid stong pa nyid do/ /tshor ba de ni tshor ba med par rig par bya ste/ des tshor ba 'gog pa yang mngon sum du mi bya'o/ /sangs rgyas kyi chos yongs su rdzogs pa la tshor ba gnyi ga dor mod kyi
214a7(mdo sde): ngan 'gror skyes pa'i sems can thams cad la snying rje chen po mi skyed pa 'ang ma yin no/ /ji ltar sems can 'di dag la tshul bzhin nges par sems pas nad sel bar 'gyur ba de ltar bya'o/ /'di dag la chos gang yang
214a8(mdo sde): nye bar sbyar bar yang mi bya/ bsal bar yang mi bya ste/ de gzhi gang las nad byung ba de yongs su shes par bya ba'i phyir de dag la chos bshad par bya'o/ /gzhi de gang zhe na/ 'di lta ste/ lhag par dmigs pa ni gzhi'o/ /
214b1(mdo sde): lhag par dmigs pa'i gzhi la ji tsam du dmigs pa de tsam du nad kyi gzhi'o/ /ci la lhag par dmigs she na/ khams gsum la lhag par dmigs so/ /lhag par dmigs pa'i gzhi yongs su shes pa
214b2(mdo sde): gang zhe na/ 'di lta ste/ dmigs pa med cing mi dmigs pa'o/ /gang mi dmigs pa de ni lhag par mi dmigs pa'o/ /ci mi dmigs she na/ 'di lta ste/ bdag tu lta ba dang / pha rol du lta ba
214b3(mdo sde): dang / lta ba gnyis su mi dmigs te/ des na mi dmigs pa zhes bya'o/ /'jam dpal de ltar byang chub sems dpa' na bas rga ba dang / na ba dang / 'chi ba dang / skye ba spang ba'i phyir bdag gi sems la
214b4(mdo sde): nges par bsam par bya'o/ /'jam dpal byang chub sems dpa' rnams kyi nad ni de lta bu yin te/ gal te de lta ma yin du zin na/ 'bad pa don med par 'gyur ro/ /'di lta ste/ dper bya na phyir rgol ba
214b5(mdo sde): bcom pas dpa' bo zhes bya ba de bzhin du rga ba dang / na ba dang / 'chi ba'i sdug bsngal zhi bar byed pas byang chub sems dpa' zhes bya'o/ /byang chub sems dpa' na ba des 'di snyam du ji ltar bdag gi nad yang
214b6(mdo sde): dag pa ma yin zhing yod pa ma yin pa de bzhin du sems can thams cad kyi nad kyang yang dag pa ma yin zhing yod pa ma yin no zhes brtag par bya ste/ de de ltar rtog pa na phan yon du lta bar mi ltung zhing sems can rnams
214b7(mdo sde): la snying rje chen po skye ste/ blo bur gyi nyon mongs pa spang ba'i phyir mngon par brtson pa'i snying rje chen po sems can rnams la skye ba ni ma gtogs so/ /de ci'i phyir zhe na/ phan yon du lta bar ltung nas snying rje chen
214b8(mdo sde): pos ni skye ba rnams su byang chub sems dpa' skyo bar 'gyur ro/ /phan yon du lta ba'i kun nas ldang ba dang bral ba'i snying rje chen pos ni byang chub sems dpa' skye ba rnams su skyo bar mi 'gyur ro/ /lta ba kun
215a1(mdo sde): nas ldang ba kun du ldang zhing mi skye ste/ de sems kun nas ldang ba med par skye bas de grol bzhin du skye/ de grol bzhin du 'byung ngo / /grol bzhin du skye zhing grol bzhin du 'byung bas sems
215a2(mdo sde): can bcings pa rnams bcings pa las grol ba'i chos ston par nus shing mthu yod do/ /'di lta ste/ bcom ldan 'das kyis bdag nyid bcings pas pha rol bcings pa las dgrol ba de ni gnas med de/
215a3(mdo sde): bdag grol bas pha rol bcings pa las grol ba de ni gnas yod do zhes gsungs te/ de bas na byang chub sems dpa' grol bar bya'i/ bcings par ni mi bya'o/ /de la bcings pa gang / grol ba gang zhe na/
215a4(mdo sde): thabs med par srid pa'i grol ba yongs su 'dzin pa ni byang chub sems dpa'i bcings pa'o/ /thabs kyis srid pa'i 'gro bar 'jug pa ni grol ba'o/ /thabs med pas bsam gtan dang / ting nge 'dzin dang /
215a5(mdo sde): snyoms par 'jug pa ro myang ba ni byang chub sems dpa'i bcings pa'o/ /thabs kyis bsam gtan dang / ting nge 'dzin gyi ro myang ba ni grol ba'o/ /thabs kyis ma zin pa'i shes rab ni bcings pa'o/ /
215a6(mdo sde): thabs kyis zin pa'i shes rab ni grol ba'o/ /shes rab kyis ma zin pa'i thabs ni bcings pa'o/ /shes rab kyis zin pa'i thabs ni grol ba'o/ /de la thabs kyis ma zin pa'i shes rab bcings
215a7(mdo sde): pa gang zhe na/ 'di lta ste/ stong pa nyid dang / mtshan ma med pa dang / smon pa med pa la nges par sems shing / mtshan dang dpe byad bzang po dang / sangs rgyas kyi zhing gi rgyan dang / sems can yongs su
215a8(mdo sde): smin par bya ba la nges par mi sems pa ni thabs kyis ma zin pa'i shes rab ste bcings pa'o/ /de la thabs kyis zin pa'i shes rab grol ba gang zhe na/ 'di lta ste/ mtshan dang dpe byad bzang po dang /
215b1(mdo sde): sangs rgyas kyi zhing gi rgyan dang / sems can yongs su smin par bya ba la sems nges par sems shing stong pa nyid dang / mtshan ma med pa dang smon pa med pa la 'dris par byed pa 'di ni thabs kyis zin pa'i
215b2(mdo sde): shes rab ste grol ba'o/ /de la shes rab kyis ma zin pa'i thabs bcings pa gang zhe na 'di lta ste/ lta ba thams cad dang / nyon mongs pa kun nas ldang ba dang / bag la nyal dang / rjes su chags
215b3(mdo sde): pa dang / khong khro ba la gnas pa'i dge ba'i rtsa ba rtsom pa thams cad byang chub tu mi sngo ba ni shes rab kyis ma zin pa'i thabs te bcings pa'o/ /de la shes rab kyis zin pa'i thabs grol ba gang zhe na/
215b4(mdo sde): 'di lta ste/ lta ba thams cad dang / nyon mongs pa kun nas ldang ba dang / bag la nyal ba dang / rjes su chags pa dang / khong khro ba spangs pa'i dge ba'i rtsa ba rtsom pa thams cad byang chub tu yongs su bsngos
215b5(mdo sde): la des kyang mi snyems pa de ni byang chub sems dpa'i shes rab kyis zin pa'i thabs te grol ba'o/ /'jam dpal de la byang chub sems dpa' na bas de ltar chos de dag la nges par bsam par bya ste/
215b6(mdo sde): gang lus dang sems dang / nad la mi rtag pa dang / sdug bsngal ba dang / stong pa dang / bdag med par rtog pa de ni de'i shes rab bo/ /gang yang lus kyi nad yongs su spong bas mi skye ste/ 'khor
215b7(mdo sde): ba'i rgyun mi gcod cing sems can gyi don sbyor ba la rjes su sbyor ba 'di ni de'i thabs so/ /gzhan yang gang lus dang / sems dang / nad rnams phan tshun du gcig nas gcig tu gsar pa yang ma yin/
215b8(mdo sde): rnying pa yang ma yin par rtog pa de ni de'i shes rab bo/ /gang yang lus dang / sems dang / nad rnams shin du zhi ba dang 'gog pa mi skyed pa de ni de'i thabs so/ /'jam dpal de ltar byang chub sems dpa'
216a1(mdo sde): na bas rang gi sems nges par bsam par bya mod kyi des nges par sems pa dang / nges par mi sems par mi bya'o/ /de ci'i phyir zhe na/ gal te nges par sems pa la gnas na de ni byis pa'i chos so/ /
216a2(mdo sde): ci ste nges par mi sems pa la gnas na de ni nyan thos kyi chos so/ /de lta bas na byang chub sems dpas nges par sems pa dang / mi sems pa la gnas par mi bya'o/ /gang de la mi gnas pa ni byang chub sems dpa'i
216a3(mdo sde): spyod yul te/ so so'i skye bo'i spyod yul yang ma yin/ 'phags pa'i spyod yul yang ma yin pa de ni byang chub sems dpa'i spyod yul lo/ /gang 'khor ba 'ang spyod yul la nyon mongs pa 'ang spyod yul ma
216a4(mdo sde): yin pa de ni byang chub sems dpa'i spyod yul lo/ /gang mya ngan las 'das par rtog par yang spyod yul la gtan du yongs su mya ngan las 'das par yang spyod yul ma yin pa de ni byang chub sems dpa'i spyod yul lo/ /
216a5(mdo sde): gang bdud bzhi ston pa yang spyod yul la bdud kyi yul thams cad las yang dag par 'das pa yang spyod yul ba de ni byang chub sems dpa'i spyod yul lo/ /gang thams cad mkhyen pa'i ye shes tshol ba yang spyod yul
216a6(mdo sde): la dus ma yin par ye shes 'thob pa yang spyod yul ma yin pa de ni byang chub sems dpa'i spyod yul lo/ /gang bden pa bzhi shes pa yang spyod yul la dus ma yin par bden pa rtogs par byed pa yang spyod yul ma yin pa de
216a7(mdo sde): ni byang chub sems dpa'i spyod yul lo/ /gang nang du so sor rtog pa yang spyod yul la bsams bzhin du srid par skye bar yongs su 'dzin pa 'ang spyod yul ma yin pa de ni byang chub sems dpa'i spyod yul la nges par
216a8(mdo sde): gyur pa la 'jug pa 'ang spyod yul ma yin pa de ni byang chub sems dpa'i spyod yul lo/ /gang rten cing 'brel par 'byung ba'i yang spyod yul la lta ba thams cad kyi yul yang spyod yul ma yin pa de ni byang chub sems dpa'i
216b1(mdo sde): spyod yul lo/ /gang sems can thams cad kyi 'du 'dzi yang spyod yul la nyon mongs pa'i bag la nyal yang spyod yul ma yin pa de ni byang chub sems dpa'i spyod yul lo/ /gang dben pa yang spyod
216b2(mdo sde): yul la lus dang sems zad pa'i gnas kyang spyod yul ma yin pa de ni byang chub sems dpa'i spyod yul lo/ /gang khams gsum yang spyod yul la chos kyi dbyings dbye bar bya ba 'ang spyod yul ma yin pa de ni byang chub sems
216b3(mdo sde): dpa'i spyod yul lo/ /gang stong pa nyid kyang spyod yul la yon tan gyi rnam pa thams cad tshol ba yang spyod yul ba de ni byang chub sems dpa'i spyod yul lo/ /gang mtshan ma med pa 'ang spyod yul la sems can rab
216b4(mdo sde): tu grol bar bya ba la dmigs shing rtog pa'ang spyod yul ba de ni byang chub sems dpa'i spyod yul lo/ /gang smon pa med pa 'ang spyod yul la bsams bzhin du srid pa'i 'gro bar ston par yang spyod yul ba de ni byang chub
216b5(mdo sde): sems dpa'i spyod yul lo/ /gang mngon par 'du mi byed pa 'ang spyod yul la dge ba'i rtsa ba thams cad mngon par 'du byed pa rgyun mi gcod pa yang spyod yul ba de ni byang chub sems dpa'i spyod yul lo/ /gang pha rol tu
216b6(mdo sde): phyin pa drug kyang spyod yul la sems can thams cad kyi sems dang spyod pa'i pha rol du 'gro bar yang spyod yul ba de ni byang chub sems dpa'i spyod yul lo/ /gang mngon par shes pa drug kyang spyod yul la zag pa zad pa
216b7(mdo sde): yang spyod yul ma yin pa de ni byang chub sems dpa'i spyod yul lo/ /gang dam pa'i chos la gnas pa yang spyod yul la lam ngan pa la mi dmigs pa 'ang spyod yul ba de ni byang chub sems dpa'i spyod yul lo/ /
216b8(mdo sde): gang tshad med pa bzhi la'ang spyod yul la tshangs pa'i 'jig rten du skye ba la mi reg pa 'ang spyod yul ba de ni byang chub sems dpa'i spyod yul lo/ /gang rjes su dran pa drug kyang spyod yul la zag pa thams cad kyang spyod
217a1(mdo sde): yul ma yin pa de ni byang chub sems dpa'i spyod yul lo/ /gang bsam gtan dang / ting nge 'dzin dang / snyoms par 'jug pa 'ang spyod yul
217a2(mdo sde): la ting nge 'dzin dang / snyoms par 'jug pa'i dbang gis mi skye ba 'ang spyod yul ba de ni byang chub sems dpa'i spyod yul lo/ /gang dran pa nye bar bzhag pa 'ang spyod yul
217a3(mdo sde): la lus dang / tshor ba dang / sems dang / chos kyang shin du spyod yul ma yin pa de ni byang chub sems dpa'i spyod yul lo/ /gang yang dag par
217a4(mdo sde): spong ba 'ang spyod yul la dge ba dang mi dge ba gnyis su dmigs pa 'ang spyod yul ma yin ma yin pa de ni byang chub sems dpa'i spyod yul lo/ /gang rdzu
217a5(mdo sde): ' phrul gyi rkang pa sgrub pa 'ang spyod yul la lhun gyis grub pa'i rdzu 'phrul gyi rkang pa la dbang sgyur ba 'ang spyod yul ba de ni byang chub sems dpa'i spyod yul
217a6(mdo sde): lo/ /gang dbang po lnga'i yang spyod yul la sems can thams cad kyi dbang po mchog dang mchog ma yin pa shes pa 'ang spyod yul ba de ni byang chub sems
217a7(mdo sde): dpa'i spyod yul lo/ /gang stobs lnga la gnas pa 'ang spyod yul la de bzhin gshegs pa'i stobs bcu la mngon par dga' ba yang spyod yul ba de ni byang chub sems dpa'i spyod
217a8(mdo sde): yul lo/ /gang byang chub kyi yan lag bdun yongs su grub pa 'ang spyod yul la blo rab tu dbye ba shes pa la mkhas pa 'ang spyod yul ba de ni byang chub sems dpa'i spyod yul lo/ /gang lam la gnas pa 'ang spyod yul
217b1(mdo sde): yul la lam ngan pa la mi dmigs pa 'ang spyod yul ba de ni byang chub sems dpa'i spyod yul lo/ /gang zhi gnas dang / lhag mthong gi tshogs tshol ba yang spyod yul la shin du zhi bar mi ltung ba yang spyod yul ba
217b2(mdo sde): de ni byang chub sems dpa'i spyod yul lo/ /gang chos thams cad skyed pa med pa'i mtshan nyid du rtog pa yang spyod yul la mtshan dang dpe byad bzang po dang / sangs rgyas kyi sku dang rgyan yongs su
217b3(mdo sde): sgrub pa 'ang spyod yul ba de ni byang chub sems dpa'i spyod yul lo/ /gang nyan thos dang / rang sangs rgyas kyi tshul ston pa yang spyod yul la sangs rgyas kyi chos las mi nyams pa yang spyod yul ba
217b4(mdo sde): de ni byang chub sems dpa'i spyod yul lo/ /gang rang bzhin rab tu rnam par dag par gyur pa'i chos thams cad kyi rjes su 'gro ba 'ang spyod yul la sems can thams cad ji ltar mos pa bzhin du spyod
217b5(mdo sde): lam ston pa yang spyod yul ba de ni byang chub sems dpa'i spyod yul lo/ /gang sangs rgyas kyi zhing thams cad la shin du 'jig pa dang / 'chags pa med pa
217b6(mdo sde): nam mkha'i/ rang bzhin du rtog pa yang spyod yul la sna tshogs su bkod pa dang / du mar bkod pa sangs rgyas kyi zhing gi yon tan bkod pa
217b7(mdo sde): ston pa 'ang spyod yul ba de ni byang chub sems dpa'i spyod yul lo/ /gang chos kyi 'khor lo rab tu bskor ba dang / yongs su mya ngan las 'das pa
217b8(mdo sde): chen po ston pa yang spyod yul la byang chub sems dpa'i spyod pa ma gtong ba yang spyod yul ba de ni byang chub sems dpa'i spyod yul lo/ /bstan pa 'di bshad pa
218a1(mdo sde): na 'jam dpal gzhon nur gyur pa dang lhan cig tu lhags pa'i lha'i bu de dag las lha'i bu brgyad stong bla na med pa yang dag par rdzogs pa'i byang chub tu sems skyes so/ /nad pa yang dag par dga' bar bya ba'i
218a2(mdo sde): le'u ste/ bzhi pa'o// // de nas tshe dang ldan pa shA ri'i bu 'di snyam du sems te/ khyim 'di na stan dag kyang med na byang chub sems dpa' 'di dag dang / nyan thos chen po 'di dag ci la 'khod snyam mo/ /de nas lid
218a3(mdo sde): tsa bi dri ma med par grags pas tshe dang ldan pa shA ri'i bu'i sems kyi rtog pa shes nas tshe dang ldan pa shA ri'i bu la 'di skad ces smras so/ /btsun pa shA ri'i bu ci chos 'dod de 'ongs sam/ 'on te stan 'dod/ smras pa/
218a4(mdo sde): kho bo ni chos 'dod de 'ongs kyi/ stan 'dod pa ni ma yin no/ /smras pa/ btsun pa shA ri'i bu de bas na gang chos 'dod pa de ni bdag gi lus kyang 'dod pa ma yin na/ stan 'dod par lta ga la 'gyur/ btsun pa
218a5(mdo sde): shA ri'i bu gang chos 'dod pa de ni gzugs dang / tshor ba dang / 'du shes dang / 'du byed dang / rnam par shes pa 'dod pa ma yin no/ /phung po dang / khams dang / skye mched 'dod pa ma yin no/ /gang chos 'dod pa de
218a6(mdo sde): ni 'dod pa'i khams dang / gzugs kyi khams dang / gzugs med pa'i khams 'dod pa ma yin no/ /gang chos 'dod pa de ni sangs rgyas la mngon par zhen pa 'dod pa ma yin/ chos dang / dge 'dun la mngon par
218a7(mdo sde): zhen pa 'dod pa ma yin no/ /btsun pa shA ri'i bu gzhan yang gang chos 'dod pa de ni sdug bsngal yongs su shes par 'dod pa ma yin/ kun 'byung ba spang bar 'dod pa ma yin/ 'gog pa mngon du bya bar 'dod pa ma yin/
218a8(mdo sde): lam bsgom par 'dod pa ma yin no/ /de ci'i phyir zhe na/ chos ni spros pa med pa/ yi ge med pa ste/ de la sdug bsngal shes par bya/ kun 'byung ba spang bar bya/ 'gog pa mngon du bya/ lam bsgom par
218b1(mdo sde): bya'o zhes gang 'phros par byed pa de ni chos 'dod pa ma yin te/ de ni spros pa 'dod pa pa'o/ /btsun pa shA ri'i bu chos ni nye bar zhi zhing rab tu zhi ba ste/ de la gang dag skye ba dang 'jig pa la spyod pa de dag ni chos
218b2(mdo sde): 'dod pa ma yin/ dben pa 'dod pa ma yin te/ de ni skye ba dang 'jig pa 'dod pa'o/ /btsun pa shA ri'i bu gzhan yang chos ni rdul med cing rdul dang bral ba ste/ de la gang dag chos gang la chags ni tha na mya
218b3(mdo sde): ngan las 'das pa la yang rung ste/ de dag ni chos 'dod pa ma yin gyi/ de dag ni 'dod chags kyi rdul 'dod pa'o/ /chos ni yul ma yin te/ gang dag yul 'grang ba de dag yul 'grang ba de dag ni
218b4(mdo sde): chos 'dod pa ma yin gyi/ de dag ni yul 'dod pa'o/ /chos ni blang ba med pa/ dor ba med pa ste/ gang dag chos gang la 'dzin pa dang gtong ba de dag ni chos 'dod pa ma yin te/ de dag ni 'dzin
218b5(mdo sde): pa dang gtong ba 'dod pa'o/ /chos ni kun gzhi med pa ste/ gang kun gzhi la dga' ba de dag ni chos 'dod pa ma yin gyi/ de dag ni kun gzhi 'dod pa'o/ /chos ni mtshan ma med pa stong pa ste gang
218b6(mdo sde): dag gi rnam par shes pa mtshan ma'i rjes su 'jug pa de dag ni chos 'dod pa ma yin te/ de dag ni mtshan ma 'dod pa'o/ /chos ni lhan cig gnas pa ma yin te/ gang su dag chos dang lhan cig gnas
218b7(mdo sde): pa de dag ni chos 'dod pa ma yin gyi/ de dag ni gnas pa 'dod pa'o/ /chos ni mthong ba dang / thos pa dang / bye brag phyed pa dang / rnam par rig pa ma yin te/ gang dag mthong ba dang / thos pa dang /
218b8(mdo sde): bye brag phyed pa dang / rnam par rig pa la spyod pa de dag ni mthong ba dang / thos pa dang / bye brag phyed pa dang /
219a1(mdo sde): rnam par rig pa 'dod pa yin gyi de dag ni chos 'dod pa ma yin no/ /btsun pa shA ri'i bu chos ni 'dus byas dang 'dus ma byas med pa ste/ gang dag 'dus byas spyod yul ba de dag ni chos 'dod pa ma
219a2(mdo sde): yin gyi de dag ni 'dus byas su 'dzin pa 'dod pa'o/ /btsun pa shA ri'i bu de lta bas na khyod chos 'dod par bya na khyod kyis chos thams cad mi 'dod par bya'o/ /chos bstan pa 'di bshad pa na lha'i bu lnga brgya chos
219a3(mdo sde): rnams la chos kyi mig rnam par dag go/ /de nas li tsa bi dri ma med par grags pas 'jam dpal gzhon nur gyur pa la smras pa/ 'jam dpal khyod kyis phyogs bcu'i sangs rgyas kyi zhing brgya stong grangs med
219a4(mdo sde): pa dag tu sangs rgyas kyi zhing rgyu zhing 'gro ba na sangs rgyas kyi zhing gang na seng ge'i khri thams cad kyi mchog yon tan thams cad dang ldan pa dag mthong / de skad ces smras pa dang 'jam dpal gzhon nur gyur pas li tsa bi
219a5(mdo sde): dri ma med par grags pa la 'di skad ces smras so/ /rigs kyi bu 'di nas shar phyogs su sangs rgyas kyi zhing gang gA'i klung sum bcu rtsa gnyis kyi bye ma snyed 'das pa na 'jig rten gyi khams lhun po'i rgyal mtshan
219a6(mdo sde): zhes bya ba yod de/ de na de bzhin gshegs pa lhun po'i sgron ma'i rgyal po zhes bya ba bzhugs te/ 'tsho zhing gzhes so/ /de bzhin gshegs pa de'i sku ni dpag tshad 'bum phrag brgyad cu rtsa bzhi'o/ /bcom
219a7(mdo sde): ldan 'das de'i seng ge'i khri'i tshad ni dpag tshad 'bum phrag drug cu rtsa brgyad do/ /byang chub sems dpa' de dag gi lus kyang dpag tshad 'bum phrag bzhi bcu rtsa gnyis so/ /byang chub sems dpa' de dag gi
219a8(mdo sde): seng ge'i khri yang dpag tshad 'bum phrag sum cu rtsa bzhi yod de/ rigs kyi bu de bzhin gshegs pa lhun po'i sgron ma'i rgyal po de'i sangs rgyas kyi zhing 'jig rten gyi khams lhun po'i rgyal mtshan de na seng ge'i
219b1(mdo sde): khri thams cad kyi mchog yon tan thams cad dang ldan pa dag yod do/ /de nas li tsa bi dri ma med par grags pas de'i tshe de lta bu'i bsam pa kun bsams shing / 'di lta bu'i rdzu 'phrul 'di mngon par 'du byed
219b2(mdo sde): pa mngon par byas te/ gang 'jig rten gyi khams lhun po'i rgyal mtshan de na bcom ldan 'das de bzhin gshegs pa lhun po'i sgron ma'i rgyal po des seng ge'i khri sum khri nyis stong bskur te/ de tsam du
219b3(mdo sde): 'phang mtho ba/ de tsam du yangs pa/ de tsam du blta na sdug pa/ gang byang chub sems dpa' de dag dang / nyan thos chen po de dag dang / brgya byin dang / tshangs pa dang / 'jig rten skyong ba dang /
219b4(mdo sde): lha'i bu de dag gis sngon ma mthong ba de dag steng gi nam mkha' las 'ongs te/ li tsa bi dri ma med par grags pa'i khyim du so sor gnas so/ /seng ge'i khri sna tshogs sum khri nyis stong ma 'dos par shong ste/
219b5(mdo sde): khyim de yang de tsam du yangs par snang ngo / /yangs pa'i grong khyer chen po yang bsgribs par gyur pa med/ 'dzam bu'i gling dang gling bzhi pa yang bsgribs pa med de/ de dag thams cad kyang sngon ji lta ba
219b6(mdo sde): bzhin du snang ngo / /de nas li tsa bi dri ma med par grags pas 'jam dpal gzhon nur gyur pa la 'di skad ces smras so/ /'jam dpal seng ge'i khri dang 'tsham pa'i lus su byin gyis brlabs nas byang chub
219b7(mdo sde): sems dpa' 'di dag dang seng ge'i khri la 'dug shig / de nas byang chub sems dpa' gang mngon par shes pa thob pa de dag ni bdag gi lus dpag tshad 'bum phrag bzhi bcu rtsa gnyis par byin gyis brlabs te seng ge'i
219b8(mdo sde): khri la 'khod do/ /byang chub sems dpa' gang dag las dang po pa de dag ni seng ge'i khri de dag la 'dug ma nus so/ /de nas li tsa bi dri ma med par grags pas ji ltar byang chub sems dpa' de dag mngon par shes
220a1(mdo sde): pa lnga 'grub par 'gyur ba de lta de lta bur byang chub sems dpa' de dag la chos bstan te/ de dag gis mngon par shes pa thob nas lus dpag tshad 'bum phrag bzhi bcu rtsa gnyis par mngon par
220a2(mdo sde): sprul te seng ge'i khri de dag la 'khod do/ /nyan thos chen po de dag kyang seng ge'i khri de dag la 'khod ma nus te/ de nas li tsa bi dri ma med par grags pas tshe dang ldan pa shA ri'i bu la smras pa/ btsun pa shA ri'i
220a3(mdo sde): bu seng ge'i khri la 'dug shig / smras pa/ skyes bu dam pa seng ge'i khri 'di dag mtho zhing che bas 'dug mi nus so/ /smras pa/ btsun pa shA ri'i bu bcom ldan 'das de bzhin gshegs pa lhun po'i sgron
220a4(mdo sde): ma'i rgyal po de la phyag gyis shig dang / 'dug nus par 'gyur ro/ /de nas nyan thos chen po de dag gis bcom ldan 'das de bzhin gshegs pa lhun po'i sgron ma'i rgyal po de la phyag 'tshal nas gdod de dag seng
220a5(mdo sde): ge'i khri la 'khod do/ /de nas tshe dang ldan pa shA ri'i bus li tsa bi dri ma med par grags pa la 'di skad ces smras so/ /rigs kyi bu khyim chung ngu'i nang du seng ge'i khri 'di lta bur mtho zhing che ba sna tshogs 'di lta bu stong phrag
220a6(mdo sde): 'di snyed chud pa dang / 'di dag gis yangs pa'i grong khyer chen po yang bsgribs par ma gyur/ 'dzam bu'i gling gi grong dang / grong khyer dang / yul 'khor dang / rgyal po'i 'khor dang / gling chen po bzhi la 'ang
220a7(mdo sde): cung zad kyang ma bsgribs/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po'i gnas rnams kyang bsgribs par ma gyur te/ sngon ci
220a8(mdo sde): 'dra ba phyis kyang de bzhin du snang ba ni ngo mtshar to/ /li tsa bi dri ma med par grags pas smras pa/ btsun pa shA ri'i bu de bzhin gshegs pa dang / byang chub sems dpa' rnams la ni rnam par thar pa bsam
220b1(mdo sde): gyis mi khyab pa zhes bya ba yod de/ rnam par thar pa bsam gyis mi khyab pa de la gnas pa'i byang chub sems dpa' ni ri'i rgyal po ri rab de tsam du mtho ba/ de tsam du che ba/ de tsam du 'phags pa/ de
220b2(mdo sde): tsam du yangs pa yang yungs 'bru'i nang du 'jug ste/ yungs 'bru de yang skyes pa yang med/ ri rab kyang gang ba'ang med la bya ba de yang ston to/ /rgyal chen bzhi'i ris kyi lha rnams dang / sum cu rtsa
220b3(mdo sde): gsum pa'i lha rnams kyang bdag cag gang du bcug mi shes so/ /rdzu 'phrul gyis 'dul ba'i sems can gzhan dag gis ni ri'i rgyal po ri rab de yungs 'bru'i nang du bcug par shes shing mthong ngo / /
220b4(mdo sde): de ni btsun pa shA ri'i bu byang chub sems dpa' rnams kyi rnam par thar pa bsam gyis mi khyab pa'i yul la 'jug pa'o/ /btsun pa shA ri'i bu gzhan yang rnam par thar pa bsam gyis mi khyab pa la gnas pa'i
220b5(mdo sde): byang chub sems dpa' ni rgya mtsho chen po bzhi'i chu'i phung po rnams spu'i khung bu gcig tu blugs te/ nya dang / rus sbal dang / chu srin byis pa gsod dang / sbal pa dang / chu las skyes pa'i srog chags gzhan dag
220b6(mdo sde): la yang gnod par gyur pa med/ klu dang / gnod sbyin dang / dri za dang / lha ma yin rnams kyang 'di snyam du bdag cag gar btsud snyam yang mi sems la/ bya ba de yang snang zhing sems can de dag la
220b7(mdo sde): gnod cing 'khrug pa yang med do/ /stong gsum gyi stong chen po'i 'jig rten gyi khams 'di yang rdza mkhan gyi 'khor lo bzhin lag pa g.yas pas blangs te bskor nas 'jig rten gyi khams gang gA'i klung gi
220b8(mdo sde): bye ma snyed du 'phangs kyang sems can rnams bdag cag gang du phyung gang nas 'ongs mi shes so/ /slar yang blangs nas gnas bzhin du bzhag kyang 'ong ba dang 'gro bar mi shes mod kyi bya ba de yang kun tu snang ngo / /
221a1(mdo sde): btsun pa shA ri'i bu gzhan yang 'khor ba tshad med pas 'dul ba'i sems can dag kyang yod/ 'khor ba bstung bas 'dul ba dag kyang yod do/ de la rnam par thar pa bsam gyis mi khyab pa la
221a2(mdo sde): gnas pa'i byang chub sems dpa' ni 'khor ba tshad med pas 'dul ba'i sems can rnams 'dul ba'i dbang gi phyir zhag bdun yang bskal pa 'das par ston te/ 'khor ba bstung bas 'dul ba'i sems can
221a3(mdo sde): rnams la ni bskal pa yang zhag bdun gyis 'das par ston to/ /de la 'khor ba tshad med pas 'dul ba'i sems can rnams ni zhag bdun la yang bskal pa 'das pa snyam du shes so/ /gang 'khor ba bstung bas
221a4(mdo sde): 'dul ba'i sems can de dag ni bskal pa yang zhag bdun gyis 'das par shes so/ /de ltar rnam par thar pa bsam gyis mi khyab pa la gnas pa'i byang chub sems dpa' ni sangs rgyas kyi zhing thams cad kyi yon
221a5(mdo sde): tan bkod pa rnams sangs rgyas kyi zhing gcig tu ston to/ /sems can thams cad kyang lag pa g.yas pa'i mthil du bzhag ste/ sems kyi mgyogs pa'i rdzu 'phrul gyis 'gro zhing sangs rgyas kyi zhing gcig
221a6(mdo sde): nas kyang ma g.yos so/ /phyogs bcu'i sangs rgyas bcom ldan 'das la mchod pa ji snyed yod pa de thams cad spu'i khung bu gcig tu ston to/ /phyogs bcu na zla ba dang / nyi ma dang / skar ma'i gzugs ji snyed yod pa de
221a7(mdo sde): thams cad kyang spu'i khung bu gcig tu ston to/ /phyogs bcu na rlung gi dkyil 'khor ldang ba ji snyed pa de dag thams cad kha'i nang du brngubs kyang de'i lus zhig pa 'ang med cing sangs rgyas kyi zhing de dag gi rtswa dang nags tshal rnams nyal ba
221a8(mdo sde): 'ang med do/ /phyogs bcu'i sangs rgyas kyi zhing rnams sreg pa'i bskal pas tshig pa'i me'i phung po de kun rang gi ltor bcug kyang gang des las bya ba de byed do/ /'og tu sangs rgyas kyi zhing gang gA'i klung gi bye ma snyed 'das pa nas
221b1(mdo sde): sangs rgyas kyi zhing de steng du byung ste gshegs nas/ gyen du sangs rgyas kyi zhing gang gA'i klung gi bye ma snyed 'das par steng du 'jog ste/ 'di lta ste/ dper na skyes bu mthu chen po zhig gis khab kyi rtse mos rgya shug gi lo ma la gtsugs
221b2(mdo sde): te bteg pa bzhin no/ /de ltar rnam par thar pa bsam gyis mi khyab pa la gnas pa'i byang chub sems dpa' sems can thams cad 'khor los sgyur ba'i gzugs su byin gyis rlob bo/ /de bzhin du 'jig rten skyong ba'i gzugs su byin
221b3(mdo sde): gyis rlob bo/ /brgya byin gyi gzugs su byin gyis rlob bo/ /tshangs pa'i gzugs su byin gyis rlob bo/ /nyan thos kyi gzugs su byin gyis rlob bo/ /rang sangs rgyas kyi gzugs su byin gyis rlob bo/ /byang chub sems dpa'i
221b4(mdo sde): gzugs su byin gyis rlob bo/ /sems can thams cad sangs rgyas kyi gzugs su byin gyis rlob bo/ /phyogs bcu na sems can rab 'bring tha ma thams cad kyi sgrar grags pa dang / sgrar btags pa gang ji snyed pa de dag
221b5(mdo sde): thams cad sangs rgyas kyi gsung dbyangs dang / sangs rgyas kyi sgra dang chos kyi sgra dang / dge 'dun gyi sgrar byin gyis rlob ste/ sgra dbyangs de las kyang mi rtag pa dang / sdug bsngal ba dang / stong pa dang / bdag
221b6(mdo sde): med pa'i sgra dbyangs 'byung bar byed de/ phyogs bcu'i sangs rgyas bcom ldan 'das rnam pa ji snyed du bstan pas chos ston pa de dag thams cad sgra dang dbyangs de dag las 'byung bar byed do/ /btsun pa shA ri'i bu 'di ni
221b7(mdo sde): rnam par thar pa bsam gyis mi khyab pa la gnas pa'i byang chub sems dpa' rnams kyi yul la 'jug pa cung zad tsam zhig bstan par zad de/ btsun pa shA ri'i bu rnam par thar pa bsam gyis mi khyab pa la gnas pa'i byang chub
221b8(mdo sde): sems dpa' rnams kyi yul la 'jug pa bstan pa ni bskal pa las lhag pa 'am/ de las 'das pa yang kho bos bshad do/ /de nas gnas brtan 'od srung chen pos byang chub sems dpa'i rnam par thar pa bsam gyis mi
222a1(mdo sde): khyab pa bstan pa 'di thos nas ngo mtshar du gyur te/ gnas brtan shA ri'i bu la 'di skad ces smras so/ /tshe dang ldan pa shA ri'i bu 'di lta ste dper na mi dmus long gi mdun du la las gzugs su gyur pa thams
222a2(mdo sde): cad bstan kyang dmus long des gzugs gcig kyang mi mthong ba de bzhin du/ tshe dang ldan pa shA ri'i bu rnam par thar pa bsam gyis mi khyab pa'i sgo 'di bstan pa'i tshe nyan thos dang rang sangs rgyas thams cad dmus long dang 'dra
222a3(mdo sde): bar mig med de/ bsam gyis mi khyab pa'i rgyu gcig tsam yang mngon sum du ma gyur na/ rnam par thar pa bsam gyis mi khyab pa 'di thos nas mkhas pa su zhig bla na med pa yang dag par rdzogs pa'i byang chub tu sems mi
222a4(mdo sde): skyed/ dbang po shin du nyams pa sa bon tshig pa dang rul ba ltar theg pa chen po 'di la snod du ma gyur na da ji ltar bya/ nyan thos dang rang sangs rgyas thams cad kyis chos bstan pa 'di thos nas cho nges btab ste/ stong gsum
222a5(mdo sde): gyi stong chen po'i 'jig rten gyi khams su go bar byas so/ /byang chub sems dpa' thams cad kyis ni rnam par thar pa bsam gyis mi khyab pa 'di thos na rgyal bu gzhon nus cod pan blang ba bzhin du rab tu dga'
222a6(mdo sde): bas spyi bor blang zhing 'di la mos pa'i stobs shin du bskyed par bya'o/ /gang rnam par thar pa bsam gyis mi khyab pa 'di la mos pa de la bdud thams cad kyang ci zhig byed par 'gyur/ gnas brtan 'od srung chen pos
222a7(mdo sde): bstan pa 'di bshad pa na lha'i bu sum khri nyis stong gis bla na med pa yang dag par rdzogs pa'i byang chub tu sems bskyed do/ /de nas lid tsa bi dri ma med par grags pas gnas brtan 'od srung chan po la 'di skad ce smras so/ /
222a8(mdo sde): btsun pa 'od srung chen po phyogs bcu'i 'jig rten gyi khams dpag tu med pa dag na bdud ji snyed bdud byed pa de dag thams cad kyang rnam par thar pa bsam gyis mi khyab pa la gnas pa'i byang chub sems dpa' rnams thabs la
222b1(mdo sde): mkhas pas sems can yongs su smin par bya ba'i phyir bdud byed do/ /btsun pa 'od srung chen po phyogs bcu'i 'jig rten gyi khams dpag tu med pa dag na byang chub sems dpa' la slong ba gang dag gis lag pa 'am/
222b2(mdo sde): rkang pa 'am/ rna ba 'am/ sna 'am/ khrag gam/ rgyus pa 'am/ rus pa 'am/ rkang pa 'am/ mig gam/ ro stod dam/ mgo 'am/ yan lag dang / nying lag gam/ rgyal po'i srid dam/ yul 'khor ram/
222b3(mdo sde): ljongs sam/ chung ma dang bu pho dang / bu mo dang / bran pho dang / bran mo dang / rta dang / glang po che dang / shing rta dang / bzhon pa dang / gser dang / dngul dang / nor bu dang / mu tig dang / dung dang / man shel dang / byi ru dang / bai dU
222b4(mdo sde): R+ya dang / nor bu rin po che rnams kyang rung / bza' ba dang / btung ba dang / bro ba rnams sam/ gos rnams kyang rung / nyam nga bar byas te slong ba de dag thams cad kyang phal cher rnam par thar pa bsam gyis mi khyab
222b5(mdo sde): pa la gnas pa'i byang chub sems dpa' rnams te/ thabs la mkhas pas lhag pa'i bsam pa brtan pa 'di ston to/ /de ci'i phyir zhe na/ btsun pa 'od srung chen po byang chub sems dpa' rnams ni dka'
222b6(mdo sde): thub drag pas na de lta bur ston to/ go skabs ma phye bar byang chub sems dpa' la nyam nga bar byed pa'i mthu skye bo phal la med do/ /go skabs ma phye bar gsad pa 'am bslang bar yang mi nus so/ /btsun pa 'od
222b7(mdo sde): srung 'di lta ste/ dper na srin bu me khyer gyis nyi ma'i dkyil 'khor gyi 'od zil gyis mnan par mi nus pa de bzhin du btsun pa 'od srung go skabs ma phye bar byang chub sems dpa'i thad du 'gro ba 'am bslang bar mi nus so/ /
222b8(mdo sde): btsun pa 'od srung chen po 'di lta ste/ dper na bal glang glang po che la brdeg pa ni bong bus bzod par mi nus te/ de bzhin du btsun pa 'od srung chen po byang chub sems dpa' ma yin pas byang chub sems dpa'
223a1(mdo sde): nyam nga bar byed mi nus kyi byang chub sems dpa' nyid la nyam nga bar byed de/ byang chub sems dpas nyam nga bar byas pa byang chub sems dpas bzod do/ /btsun pa 'od srung chen po de ni rnam par
223a2(mdo sde): thar pa bsam gyis mi khyab pa la gnas pa'i byang chub sems dpa' rnams kyi thabs shes pa'i stobs la 'jug pa'o/ /rnam par thar pa bsam gyis mi khyab pa bstan pa'i le'u ste lnga pa'o// // de nas 'jam dpal
223a3(mdo sde): gzhon nur gyur pas li ts+tsha bI dri ma med par grags pa la 'di skad ces smras so/ /skyes bu dam pa byang chub sems dpas sems can thams cad la ji ltar blta bar bya/ smras pa/ 'jam dpal 'di lta ste/ dper
223a4(mdo sde): na skyes bu mkhas pa chu zla la lta ba de bzhin du byang chub sems dpas sems can thams cad la blta bar bya'o/ /'jam dpal 'di lta ste/ dper na sgyu ma mkhan dag sgyu ma mkhan gyis sprul pa'i mi la lta ba de bzhin du
223a5(mdo sde): byang chub sems dpas sems can thams cad la blta bar bya'o/ /'jam dpal 'di lta ste dper na me long gi dkyil 'khor la bzhin lta ba de bzhin du byang chub sems dpas sems can thams cad la blta bar bya'o/ /
223a6(mdo sde): 'jam dpal 'di lta ste dper na smig rgyu'i chu ltar byang chub sems dpas sems can thams cad la blta bar bya'o/ /'jam dpal 'di lta ste dper na brag cha'i sgra skad lta bur byang chub sems dpas sems can thams cad
223a7(mdo sde): la blta bar bya'o/ /'jam dpal 'di lta ste dper na nam mkha' la sprin gyi phung po lta bur byang chub sems dpas sems can thams cad la blta bar bya'o/ /'jam dpal 'di lta ste dper na dbu ba rdos pa'i sngon gyi mtha'
223a8(mdo sde): lta bur byang chub sems dpas sems can thams cad la blta bar bya'o/ /'jam dpal 'di lta ste dper na chu'i chu bur 'byung ba dang 'jig pa ltar byang chub sems dpas sems can thams cad la so sor brtag go/ /'jam
223b1(mdo sde): dpal 'di lta ste dper na chu shing la snying po lta ba ltar byang chub sems dpas sems can thams cad la so sor brtag go/ /'jam dpal 'di lta ste/ dper na glog gi 'pho ba ltar byang chub sems dpas sems can thams
223b2(mdo sde): cad la so sor brtag go/ /'jam dpal 'di lta ste dper na khams lnga pa ltar byang chub sems dpas sems can thams cad la so sor brtag go/ /'jam dpal 'di lta ste dper na skye mched bdun po ltar byang chub sems dpas
223b3(mdo sde): sems can thams cad la so sor brtagaso go/ /'jam dpal 'di lta ste dper na gzugs med pa dag la gzugs med pa snang ba ltar byang chub sems dpas sems can thams cad la so sor brtag go/ /'jam dpal 'di lta ste
223b4(mdo sde): dper na sa bon brngos pa las myu gu 'grub pa ltar byang chub sems dpas sems can thams cad la so sor brtag go/ /'jam dpal 'di lta ste dper na sbal pa'i spu'i gos ltar byang chub sems dpas sems can thams cad la so sor
223b5(mdo sde): brtag go/ /'jam dpal 'di lta ste dper na shi ba 'dod pa'i rtsed mo la dga' ba ltar byang chub sems dpas sems can thams cad la so sor brtag go/ /'jam dpal 'di lta ste dper na rgyun du zhugs pa'i 'jig tshogs la lta ba ltar
223b6(mdo sde): byang chub sems dpas sems can thams cad la so sor brtag go/ /'jam dpal 'di lta ste dper na lan cig phyir 'ong ba la srid pa gsum po ltar byang chub sems dpas sems can thams cad la so sor brtag go/ /'jam dpal
223b7(mdo sde): 'di lta ste/ dper na phyir mi 'ong ba la mngal du 'jug pa ltar byang chub sems dpas sems can thams cad la so sor brtag go/ /'jam dpal 'di lta ste/ dper na dgra bcom pa la 'dod chags dang / zhe sdang dang / gti mug
223b8(mdo sde): bzhin du byang chub sems dpas sems can thams cad la so sor brtag go/ /'jam dpal 'di lta ste dper na bzod pa thob pa'i byang chub sems dpa' la ser sna dang / 'chal pa'i tshul khrims dang / gnod sems dang / rnam par
224a1(mdo sde): 'tshe ba'i sems bzhin du byang chub sems dpas sems can thams cad la so sor brtag go/ /'jam dpal 'di lta ste dper na de bzhin gshegs pa la bag chags bzhin du byang chub sems dpas sems can thams
224a2(mdo sde): cad la so sor brtag go/ /'jam dpal 'di lta ste dper na mi dmus long gis gzugs mthong ba ltar byang chub sems dpas sems can thams cad la so sor brtag go/ /'jam dpal 'di lta ste dper na 'gog pa la
224a3(mdo sde): snyoms par zhugs pa'i dbugs 'byung ba dang rngub pa de bzhin du byang chub sems dpas sems can thams cad la so sor brtag go/ /'jam dpal 'di lta ste/ dper na nam mkha' la ni bya'i rjes bzhin du byang chub sems
224a4(mdo sde): dpas sems can thams cad la so sor brtag go/ /'jam dpal 'di lta ste dper na ma ning la pho mtshan skye ba bzhin du byang chub sems dpas sems can thams cad la so sor brtag go/ /'jam dpal 'di lta ste dper na mo sham
224a5(mdo sde): gyi bu rnyed pa bzhin du byang chub sems dpas sems can thams cad la so sor brtag go/ /'jam dpal 'di lta ste dper na de bzhin gshegs pas sprul pa'i nyon mongs pa ma skyes pa de bzhin du byang chub sems dpas sems can thams cad
224a6(mdo sde): la so sor brtag go/ /'jam dpal 'di lta ste/ dper na rmi lam na snang ba sad na mthong ba bzhin du byang chub sems dpas sems can thams cad la so sor brtag go/ /'jam dpal 'di lta ste dper na kun du mi rtog pa la
224a7(mdo sde): nyon mongs pa bzhin du byang chub sems dpas sems can thams cad la so sor brtag go/ /'jam dpal 'di lta ste dper na/ rgyu med pa las me 'byung ba bzhin du byang chub sems dpas sems can thams cad la so sor brtag
224a8(mdo sde): go/ /'jam dpal 'di lta ste dper na yongs su mya ngan las 'das pa'i nying mtshams sbyor ba bzhin du byang chub sems dpas sems can thams cad la so sor brtag go/ /'jam dpal de lta bur yang dag pa nyid bdag
224b1(mdo sde): med par rab tu rtogs pas byang chub sems dpas sems can thams cad la so sor brtag go/ /smras pa/ rigs kyi bu gal te byang chub sems dpas sems can thams cad la de lta bur so sor brtag na ji ltar
224b2(mdo sde): na sems can thams cad la byams pa chen po skye bar 'gyur/ smras pa/ 'jam dpal nam byang chub sems dpa' de ltar so sor rtog pa na de ltar chos yongs su shes nas sems can 'di dag la'ang bdag gis chos
224b3(mdo sde): bstan to snyam ste/ de bas na de sems can thams cad la yang dag pa'i skyabs kyi byams pa skye ste/ len pa med pa'i phyir nye bar zhi ba'i byams pa'o/ /nyon mongs pa med pas gdung ba med pa'i byams pa'o/ /
224b4(mdo sde): dus gsum mnyam pa nyid kyi phyir ci bzhin pa nyid kyi byams pa'o/ /kun nas ldang ba med pa'i phyir 'gal ba med pa'i byams pa'o/ /phyi nang ma 'dres pa'i phyir gnyis su med pa'i byams pa'o/ /shin du mthar thug pa'i phyir mi 'khrugs
224b5(mdo sde): pa'i byams pa'o/ /bsam pa rdo rje lta bur mi phyed pa'i phyir brtan pa'i byams pa'o/ /rang bzhin gyis yongs su dag pa'i phyir yongs su dag pa'i byams pa'o/ /bsam pa mnyam pa'i phyir mnyam pa'i byams pa'o/ /
224b6(mdo sde): dgra bcom pa'i phyir dgra bcom pa'i byams pa'o/ /sems can yongs su smin par bya ba rgyun mi 'chad pa'i phyir byang chub sems dpa'i byams pa'o/ /yang de bzhin nyid khong du chud pa'i phyir de bzhin gshegs pa'i byams pa'o/ /
224b7(mdo sde): sems can gnyid kyis log pa rab tu sad par byed pa'i phyir sangs rgyas kyi byams pa'o/ /rang mngon par rdzogs par byang chub pa'i phyir rang byung gi byams pa'o/ /ro mtshungs pa'i phyir byang chub kyi byams pa'o/ /rjes su
224b8(mdo sde): chags pa dang / khong khro ba spangs pa'i phyir sgro btags pa med pa'i byams pa'o/ /theg pa chen po yongs su snang bar byed pa'i phyir snying rje chen po'i byams pa'o/ /stong pa dang bdag med par so sor rtog pa'i phyir yongs
225a1(mdo sde): su mi skyo ba'i byams pa'o/ /slob dpon dpe mkhyud med pa'i phyir chos kyi sbyin pa'i byams pa'o/ /tshul khrims 'chal pa'i sems can la lta ba'i phyir tshul khrims kyi byams pa'o/ /bdag dang
225a2(mdo sde): pha rol srung ba'i phyir bzod pa'i byams pa'o/ /sems can thams cad kyi khur khyer ba'i phyir brtson 'grus kyi byams pa'o/ /ro myang ba med pa'i phyir bsam gtan gyi byams pa'o/ /dus su thob par byed pa'i phyir
225a3(mdo sde): shes rab kyi byams pa'o/ /thams cad du sgo ston pa'i phyir thabs kyi byams pa'o/ /bsam pa rnam par dag pa'i phyir tshul 'chos pa med pa'i byams pa'o/ /bsam pa thag pa nas byed pa'i phyir g.yo med pa'i
225a4(mdo sde): byams pa'o/ /nyon mongs pa med pa'i phyir lhag pa'i bsam pa'i byams pa'o/ /bcos pa ma yin pa'i phyir sgyu med pa'i byams pa'o/ /sangs rgyas kyi bde ba la 'god pa'i phyir bde ba'i byams pa ste/ 'jam dpal
225a5(mdo sde): de ni byang chub sems dpa'i byams pa chen po'o/ /smras pa/ de'i snying rje chen po gang yin/ smras pa/ dge ba'i rtsa ba'i byas pa sems can thams cad la gtong ba'o/ /smras pa/ de'i dga' ba chen po gang
225a6(mdo sde): yin/ smras pa/ gang byin nas yid dga' bar gyur te mi 'gyod pa'o/ /smras pa/ de'i btang snyoms gang yin/ smras pa/ gang gnyi ga'i don du 'gyur ba'o/ /smras pa/ 'khor ba'i 'jigs pas skrag
225a7(mdo sde): pa gang la brtan par bya/ smras pa/ 'jam dpal byang chub sems dpa' 'khor ba'i 'jigs pas skrag pa ni sangs rgyas kyi che ba nyid la brtan par bya'o/ /smras pa/ sangs rgyas kyi che ba nyid la gnas par 'dod
225a8(mdo sde): pas gang la gnas par bya/ smras pa/ sangs rgyas kyi che ba nyid la gnas par 'dod pas sems can thams cad la snyoms par gnas par bya'o/ /smras pa/ sems can thams cad la snyoms par
225b1(mdo sde): gnas par 'dod pas gang la gnas par bya/ smras pa/ sems can thams cad la snyoms par gnas par 'dod pas sems can thams cad rab tu thar bar bya ba'i phyir gnas par bya'o/ /smras pa/ sems can
225b2(mdo sde): thams cad rab tu thar bar bya bar 'dod pas ji lta bur bya/ smras pa/ sems can thams cad rab tu thar bar bya bar 'dod pas nyon mongs pa las rab tu thar bar bya'o/ /smras pa/ nyon mongs pa spang bar
225b3(mdo sde): 'dod pas/ ji ltar rab tu sbyar bar bya/ smras pa/ nyon mongs pa spang bar 'dod pas tshul bzhin rab tu sbyar bar bya'o/ /smras pa/ ji lta bur rab tu sbyar na/ tshul bzhin du rab tu sbyor ba yin/ smras pa/
225b4(mdo sde): skye ba med pa dang / 'gag pa med pa la rab tu sbyor ba ni tshul/ bzhin du/ rab tu sbyor ba yin no/ /smras pa/ ci mi skyed/ ci mi 'gog /smras pa/ mi dge ba rnams mi skyed cing / dge ba rnams kyis mi
225b5(mdo sde): 'gog go/ /smras pa/ dge ba dang mi dge ba'i rtsa ba gang smras pa/ 'jig tshogs ni rtsa ba'o/ /smras pa/ 'jig tshogs kyi rtsa ba gang / smras pa/ 'jig tshogs kyi rtsa ba ni 'dod pa dang chags pa'o/ /
225b6(mdo sde): smras pa/ 'dod pa dang chags pa'i rtsa ba gang / smras pa/ 'dod pa dang chags pa'i rtsa ba ni yang dag pa ma yin pa kun rtog pa'o/ /smras pa/ yang dag pa ma yin pa kun du rtog pa'i rtsa ba gang / smras pa/ yang
225b7(mdo sde): dag pa ma yin pa kun rtog pa'i rtsa ba ni phyin ci log gi 'du shes so/ /smras pa/ phyin ci log gi 'du shes kyi rtsa ba gang / smras pa/ phyin ci log gi 'du shes kyi rtsa ba ni rten med pa'o/ /smras pa/ rten med pa'i rtsa
225b8(mdo sde): ba gang / smras pa/ 'jam dpal gang rten med pa de'i rtsa bar 'gyur ba ci zhig yod de/ de ltar chos thams cad ni rten med pa'i rtsa ba la gnas pa'o/ /de nas khyim de na gang gnas pa'i lha mo des byang chub sems dpa'
226a1(mdo sde): sems dpa' chen po de dag gi chos bstan pa 'di thos nas dga' zhing mgu la yid rangs te/ bdag gi lus rags pa bstan nas lha'i me tog dag gis byang chub sems dpa' sems dpa' chen po de dag dang /
226a2(mdo sde): nyan thos chen po de dag la mngon par gtor te/ gtor ba dang byang chub sems dpa' rnams kyi lus la me tog gang dag bab pa de dag ni sa la lhung ngo / /nyan thos chen po rnams kyi lus la me tog gang dag bab pa de dag ni de nyid du chags
226a3(mdo sde): nas sa la ma lhung ngo / /de nas nyan thos chen po de dag rdzu 'phrul gyis me tog de dag sprugs kyang ma lhung ngo / /de nas lha mo des tshe dang ldan pa shA ri'i bu la 'di skad ces smras so/ /btsun pa shA ri'i bu me tog 'di dag sprugs te
226a4(mdo sde): ci bya/ smras pa lha mo me tog 'di dag ni rung ba ma yin pas na bdag me tog 'di dag 'dor ro/ /lha mos smras pa/ btsun pa shA ri'i bu de skad ma smra zhig /de ci'i phyir zhe na/ me tog 'di dag ni rung ba yin no/ /de ci'i phyir
226a5(mdo sde): zhe na/ 'di ltar me tog de dag ni mi rtog /rnam par mi rtog pa ste/ gnas brtan shA ri'i bu nyid rtog cing rnam par rtog go/ /btsun pa shA ri'i bu gang dag legs par gsungs pa'i chos 'dul ba la rab tu byung nas rtog pa dang
226a6(mdo sde): rnam par rtog pa de dag ni rung ba ma yin pa'o/ /gnas brtan ni rtog cing rnam par rtog ste/ gang dag mi rtog pa de dag ni rung ba'o/ /btsun pa shA ri'i bu 'di ltar rtog pa dang rnam pa spangs pa'i phyir byang chub sems dpa' sems
226a7(mdo sde): dpa' chen po 'di dag gi lus la me tog mi chags pa la ltos/ 'di lta ste/ dper na 'jigs pa'i rang bzhin can gyi mi la ni mi ma yin pa rnams kyis glags rnyed do/ /de bzhin du 'khor ba'i 'jigs pas skrag pa rnams
226a8(mdo sde): la ni gzugs dang / sgra dang / dri dang / ro dang / reg byas glags rnyed par 'gyur ro/ /gang dag 'du byed thams cad kyi nyon mongs pa'i 'jigs pa dang bral ba de dag la ni gzugs dang / sgra dang / dri dang / ro dang / reg
226b1(mdo sde): byas ci zhig byar yod/ gang dag bag chags ma spangs pa de dag la ni me tog kyang 'chags kyi/ gang dag bag chags spangs pa de dag gi lus la me tog mi chags te/ de bas na bag chags thams cad spangs
226b2(mdo sde): pa rnams kyi lus la me tog mi chags so/ /de nas tshe dang ldan pa shA ri'i bus lha mo de la 'di skad ces smras so/ /lha mo khyod khyim 'di'i nang du zhugs nas yun ji srid cig lon/ lha mos smras pa/ gnas
226b3(mdo sde): brtan gyis rnam par grol ba la zhugs nas yun ji srid pa'o/ /smras pa/ lha mo khyod khyim 'dir gnas nas ring po ma lon pa lta zhig /smras pa/ gnas brtan gyis rnam par grol ba la zhugs nas ji srid
226b4(mdo sde): lon/ de nas gnas brtan cang mi zer bar gyur to/ /smras pa/ gnas brtan shes rab chen po dang ldan pa'i mchog ni ci'i phyir mi smra zhing da dus la bab na dris pa'i lan mi blan/ smras pa/ lha mo rnam
226b5(mdo sde): par grol ba ni brjod du med na de ji skad du brjod mi shes so/ /smras pa/ gnas brtan gyis gang yi ger brjod pa de thams cad kyang rnam par grol ba'i mtshan nyid do/ /de ci'i phyir zhe na/ rnam par grol ba gang
226b6(mdo sde): yin pa de ni nang na 'ang med/ phyi rol na 'ang med/ gnyi ga med par yang mi dmigs so/ /de bzhin du yi ge de nang na 'ang med/ phyi rol na 'ang med/ gnyi ga med par yang mi dmigs so/ /de lta bas na btsun
226b7(mdo sde): pa shA ri'i bu yi ge bsal bas rnam par grol ba ma ston cig / de ci'i phyir zhe na/ chos thams cad mnyam pa ni 'phags pa'i rnam par grol ba yin pa'i phyir ro/ /smras pa/ lha mo 'dod chags dang / zhe sdang dang /
226b8(mdo sde): gti mug dang bral ba'i phyir rnam par grol ba ma yin nam/ lha mos smras pa/ 'dod chags dang / zhe sdang dang / gti mug dang bral bas rnam par grol ba'o zhes bya ba 'di ni mngon pa'i nga rgyal can rnams
227a1(mdo sde): la bstan pa ste/ gang dag mngon pa'i nga rgyal med pa de dag la ni 'dod chags dang / zhe sdang dang / gti mug gi rang bzhin nyid rnam par grol ba'o/ /de nas tshe dang ldan pa shA ri'i bus lha mo de la 'di skad
227a2(mdo sde): ces smras so/ /legs so legs so/ /lha mo khyod kyis ci thob cing ci mngon du byas na khyod de lta bu'i spobs pa dang ldan/ smras pa/ btsun pa shA ri'i bu bdag gis ni ci 'ang thob pa 'ang med/ mngon sum du
227a3(mdo sde): byas pa 'ang med de/ des na bdag gi spobs pa 'di 'dra'o/ /gang dag 'di snyam du bdag gis thob cing mngon sum du byas so snyam pa de dag ni legs par gsungs pa'i chos 'dul ba la nga rgyal can zhes
227a4(mdo sde): bya'o/ /smras pa/ lha mo khyod nyan thos kyi theg pa pa 'am/ rang sangs rgyas kyi theg pa pa 'am/ theg pa chen po pa 'am/ smras pa/ bdag ni nyan thos kyi theg pa ston pas na nyan thos kyi theg pa can no/ /
227a5(mdo sde): bdag ni rten 'brel bcu gnyis kyi sgo nas 'jug pas na rang sangs rgyas kyi theg pa can no/ /bdag ni snying rje chen po mi gtong bas na theg pa chen po pa yin mod kyi 'on kyang btsun pa shA ri'i bu dper na tsam pa ka'i tshal
227a6(mdo sde): du zhugs na e ran ta'i dri la mi snom gyi/ tsam pa ka'i tshal du zhugs na tsam pa ka nyid kyi dri la bsnom pa de bzhin du btsun pa shA ri'i bu khyim 'di na sangs rgyas kyi chos kyi yon tan dri dang ldan pa gnas pas nyan thos
227a7(mdo sde): dang rang sangs rgyas kyi dri la mi bsnom mo/ /btsun pa shA ri'i bu khyim 'dir brgya byin dang / tshangs pa dang / 'jig rten skyong ba dang / lha dang / klu dang / gnod sbyin dang / dri za dang / lha ma yin dang / nam mkha' lding
227a8(mdo sde): dang / mi 'am ci dang / lto 'phye chen po gang dag khyim 'dir gnas pa de dag kyang skyes bu dam pa 'di'i chos thos pas sangs rgyas kyi chos kyi yon tan gyi dris byang chub kyi sems bskyed de dong ngo / /btsun pa shA ri'i bu
227b1(mdo sde): bdag khyim 'di na lo bcu gnyis lon yang byams pa chen po dang / snying rje chen por ldan pa dang / bsam gyis mi khyab pa'i sangs rgyas kyi chos dang ldan pa ma gtogs par nyan thos dang rang sangs rgyas dang ldan pa'i gtam
227b2(mdo sde): sngon ma thos so/ /btsun pa shA ri'i bu khyim 'di ni ngo mtshar rmad du byung ba'i chos rnam pa brgyad rtag tu rgyun mi 'chad par snang ngo / /brgyad po gang zhe na/ khyim 'di na gser gyi kha dog gi 'od rtag tu rgyun mi 'chad pas na
227b3(mdo sde): mtshan mo 'am/ nyin bar du yang mi mngon/ khyim 'dir zla ba dang nyi ma 'ang mi mngon mi snang ste/ de ni ngo mtshar rmad du byung ba'i chos dang ldan pa'o/ /btsun pa shA ri'i bu gzhan yang gang dag khyim 'dir zhugs pa
227b4(mdo sde): de dag zhugs ma thag tu nyon mongs pas gtse ba med de de ni ngo mtshar rmad du byung ba'i chos gnyis pa'o/ /btsun pa shA ri'i bu gzhan yang khyim 'di na rtag tu brgya byin dang / tshangs pa dang / 'jig rten skyong ba dang / sangs
227b5(mdo sde): rgyas kyi zhing thams cad nas lhags pa'i byang chub sems dpa' rnams dang mi 'bral te/ de ni ngo mtshar rmad du byung ba'i chos gsum pa'o/ /gzhan yang btsun pa shA ri'i bu khyim 'di na rtag tu rgyun mi 'chad par chos
227b6(mdo sde): bsgrags pa dang / pha rol du phyin pa drug dang ldan pa'i gtam dang / phyir mi ldog pa'i chos kyi 'khor lo'i gtam dang mi 'bral te/ de ni ngo mtshar rmad du byung ba'i chos bzhi pa'o/ /gzhan yang btsun pa shA ri'i
227b7(mdo sde): bu khyim 'di na rtag tu lha dang / mi'i rnga dang / glu'i dbyangs dang / rol mo byed de/ rnga de dag las sangs rgyas kyi chos tshad med pa bsgrub pa'i sgra dus thams cad du 'byung ste/ 'di ni ngo mtshar rmad du byung ba'i chos lnga
227b8(mdo sde): pa'o/ /btsun pa shA ri'i bu gzhan yang khyim 'di na rin po che thams cad kyis gang ba zad mi shes pa'i gter chen po bzhi yod de/ de'i mthus sems can dbul zhing phongs pa thams cad kyis khyer te/ dong yang
228a1(mdo sde): zad mi shes te/ de ni ngo mtshar rmad du byung ba'i chos drug pa'o/ /btsun pa shA ri'i bu gzhan yang khyim 'di ni de bzhin gshegs pa shAkya thub pa dang / snang ba mtha' yas dang / mi 'khrugs pa
228a2(mdo sde): dang / dkon mchog dpal dang / dkon mchog 'od 'phro dang / dkon mchog zla ba dang / dkon mchog bkod pa dang / bzod dka' dang / don thams cad grub pa dang / rin chen mang dang / seng ge bsgrags pa
228a3(mdo sde): dang / seng ge'i sgra de bzhin gshegs pa la sogs pa phyogs bcu'i de bzhin gshegs pa tshad med pa rnams skyes bu dam pa 'dis bsams ma thag tu kun gshegs te/ gshegs nas kyang de bzhin gshegs
228a4(mdo sde): pa'i gsang ba zhes bya ba'i chos kyi sgo la 'jug pa bstan nas slar gshegs te/ de ni ngo mtshar rmad du byung ba'i chos bdun pa'o/ /btsun pa shA ri'i bu gzhan yang khyim 'di na lha thams cad kyi gnas kyi bkod pa dang / sangs
228a5(mdo sde): rgyas kyi zhing gi bkod pa thams cad snang ste/ de ni ngo mtshar rmad du byung ba'i chos brgyad pa'o/ /
228a6(mdo sde): btsun pa shA ri'i bu khyim 'di na ngo mtshar rmad du byung ba'i chos brgyad po de dag snang ste/ 'di lta bu bsam gyis mi khyab pa'i chos mthong na nyan thos kyi chos la su zhig 'dod par 'gyur/
228a7(mdo sde): smras pa/ lha mo khyod bud med kyi dngos po las bsgyur na ci nyes/ smras pa/ bdag gi lo bcu gnyis kyi bar du bud med kyi dngos po btsal na 'ang da dung ma rnyed do/ /btsun pa sha ri'i bu sgyu ma mkhan gyis bud med sprul pa de la
228a8(mdo sde): 'di ltar khyod bud med kyi dngos po las bsgyur na ci nyes byas na de ji skad zer bar 'gyur/ smras pa/ de la yang dag pa yongs su grub pa gang yang med do/ /smras pa/ btsun pa shA ri'i bu de bzhin du chos thams cad yongs su ma
228b1(mdo sde): grub pa ste/ sgyu mas sprul pa'i ngo bo nyid la bud med kyi dngos po las bsgyur na ci nyes shes khyod de snyam du sems/ de nas lha mo des 'di lta bur byin gyis brlab pa byin gyis brlabs nas ji lta bur gnas brtan shA ri'i bu lha mo
228b2(mdo sde): de ci 'dra ba de 'dra bar snang ste/ lha mo de yang gnas brtan shA ri'i bu ci 'dra bar de 'dra bar snang ngo / /de nas lha mo shA ri'i bu'i gzugs su gyur pa des shA ri'i bu lha mo'i gzugs su gyur pa de la 'di ltar btsun pa shA ri'i bu bud
228b3(mdo sde): med kyi dngos po las bsgyur na ci nyes shes dris so/ /shA ri'i bu lha mo'i gzugs su gyur pas 'di skad ces smras so/ /kho bo skyes pa'i gzugs ni mi snang bar gyur te/ kho bo bud med kyi lus su gyur nas
228b4(mdo sde): gang bsgyur mi shes so/ /smras pa/ gal te gnas brtan gyis bud med kyi gzugs las slar bsgyur nus na ni bud med thams cad kyis bud med kyi dngos po las 'gyur ro/ /ji ltar gnas brtan bud med du snang ba de
228b5(mdo sde): bzhin du bud med thams cad kyang bud med kyi gzugs su snang ste/ bud med ma yin pa las bud med kyi gzugs su snang ngo / /de la dgongs te bcom ldan 'das kyis chos thams cad bud med kyang ma yin/ skyes pa 'ang
228b6(mdo sde): ma yin zhes gsungs so/ /de nas lha mo des byin gyis brlabs de btang ba dang / tshe dang ldan pa shA ri'i bu slar yang bdag gi gzugs dang ldan par gyur to/ /de nas lha mo des shA ri'i bu la 'di skad ces smras so/ /
228b7(mdo sde): btsun pa shA ri'i bu khyod kyis bud med kyi gzugs su byas pa de ga re/ smras pa/ bdag gis byas pa 'ang med bsgyur ba 'ang med do/ /smras pa/ de bzhin du chos thams cad kyang byas pa 'ang med/
228b8(mdo sde): gang ma byas shing bsgyur ba med pa de ni sangs rgyas kyi bka'o/ /smras pa/ lha mo khyod 'di nas shi 'phos na
229a1(mdo sde): gang du skye smras pa/ de bzhin gshegs pas sprul pa de gar skye bar bdag kyang der skye'o/ /smras pa/ de bzhin gshegs pas sprul pa la ni 'chi 'phos yang med/ skye ba yang med do/ smras pa/
229a2(mdo sde): chos thams cad kyang de bzhin te/ 'chi 'pho med cing skye ba med do/ /smras pa/ lha mo khyod ci srid na byang chub mngon par rdzogs par 'tshang rgya bar 'gyur/ smras pa/ gang gi tshe gnas brtan khyod so so'i skye bo'i
229a3(mdo sde): chos dang ldan par 'gyur ba de'i tshe bdag kyang byang chub mngon par rdzogs par 'tshang rgya'o/ /smras pa/ lha mo kho bo so so'i skye bo'i chos dang ldan par 'gyur ba de ni gnas ma yin no/ /smras pa/ btsun pa shA ri'i
229a4(mdo sde): bu de bzhin du bdag kyang byang chub mngon par rdzogs par 'tshang rgya ba de ni gnas ma yin no/ /de ci'i phyir zhe na/ byang chub ni gnas ma yin pa la gnas pa'i phyir te/ de lta bas na gnas ma yin pa la ni su yang
229a5(mdo sde): mngon par rdzogs par 'tshang rgya ba med do/ /gnas brtan shA ri'i bus smras pa/ de bzhin gshegs pas gsungs pa ni gang gA'i klung gi bye ma snyed kyi de bzhin gshegs pa rnams mngon par rdzogs par sangs rgyas
229a6(mdo sde): so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro zhes gsungs so/ /lha mos smras pa/ btsun pa shA ri'i bu 'das pa dang / ma 'ongs pa dang / da ltar byung ba'i
229a7(mdo sde): sangs rgyas rnams shes bya ba de ni yi ge bgrang ba'i brda'i tshig bla dgas so/ sangs rgyas rnams ni 'das pa 'am ma 'ongs pa 'am/ da ltar byung ba ma yin te/ byang chub ni dus gsum las yang dag par
229a8(mdo sde): 'das pa'o/ /gnas brtan gyis dgra bcom pa thob bam/ smras pa/ thob pa med pa'i rgyus thob bo/ /smras pa/ de bzhin du mngon par rdzogs par byang chub pa med pa'i rgyus mngon par rdzogs par byang chub
229b1(mdo sde): bo de nas lid tsa bi dri ma med par grags pas tshe dang ldan pa gnas brtan shA ri'i bu la 'di skad ces smras so/ /btsun pa shA ri'i bu lha mo 'di ni sangs rgyas bye ba khrag khrig phrag dgu bcu rtsa gnyis la bsnyen bkur
229b2(mdo sde): byas te/ mngon par shes pa'i ye shes la rnam par rtse ba/ smon lam las yang dag par byung ba/ bzod pa thob pa/ phyir mi ldog pa la yang dag par zhugs pa ste/ sems can yongs su smin par bya ba'i
229b3(mdo sde): phyir smon lam gyi dbang gis ji ltar 'dod pa de bzhin du gnas so/ /lha mo'i le'u ste drug pa'o// // de nas 'jam dpal gzhon nur gyur pas lid tsa bi dri ma med par grags pa la 'di skad ces smras so/ /
229b4(mdo sde): rigs kyi bu ji ltar na byang chub sems dpa' sangs rgyas kyi chos rnams la 'gro bar song ba yin/ smras pa/ 'jam dpal gang gi tshe byang chub sems dpa' 'gro ba ma yin par 'gro ba de'i tshe byang chub
229b5(mdo sde): sems dpa' sangs rgyas kyi chos rnams la 'gro bar song ba yin no/ /smras pa/ byang chub sems dpa'i 'gro ba ma yin par 'gro ba gang / smras pa/ gang gi tshe mtshams med pa lnga'i 'gro bar 'gro yang gnod
229b6(mdo sde): sems dang / rnam par 'tshe ba dang / rab tu sdang bar mi 'gyur ro/ /sems can dmyal ba'i 'gro bar 'gro yang nyon mongs pa'i rdul thams cad dang bral ba yin/ dud 'gro'i 'gro bar 'gro yang glen pa'i
229b7(mdo sde): mun pa mun gnag dang bral ba yin/ lha ma yin du 'gro bar 'gro yang nga rgyal dang / rgyags pa dang / dregs pa med pa yin/ gshin rje'i 'jig rten du 'gro bar 'gro yang bsod nams dang ye shes kyi
229b8(mdo sde): tshogs thams cad blangs pa yin/ mi g.yo ba dang gzugs med pa'i 'gro bar 'gro yang de'i 'gro ba la yang dag par 'jug pa ma yin/ 'dod chags kyi 'gro bar 'gro yang 'dod pa'i longs spyod thams cad la
230a1(mdo sde): 'dod chags dang bral ba yin/ zhe sdang gi 'gro bar 'gro yang sems can thams cad la khong khro ba med pa yin/ gti mug gi 'gro bar 'gro yang chos thams cad la shes rab kyis nges par
230a2(mdo sde): pa dang ldan pa yin/ ser sna'i 'gro bar 'gro yang lus dang srog la mi lta bas phyi nang gi dngos po yongs su gtong ba yin/ tshul khrims 'chal pa'i 'gro bar 'gro yang kha na ma tho ba cung zad la 'ang 'jigs par lta
230a3(mdo sde): zhing sbyangs pa'i yon tan dang yo byad bsnyungs pa thams cad la gnas pa yin/ gnod sems kyi tha ba dang khong khro ba'i 'gro bar 'gro yang shin du gnod sems med cing byams pa la gnas pa yin/ le lo'i 'gro
230a4(mdo sde): bar 'gro yang brtson 'grus rtsom pa rgyun mi 'chad cing dge ba'i rtsa ba thams cad yongs su tshol ba la brtson pa yin/ dbang po 'khrul pa'i 'gro bar 'gro yang rang bzhin gyis snyoms par zhugs shing bsam gtan don
230a5(mdo sde): yod pa yin/ 'chal pa'i shes rab kyi 'gro bar 'gro yang shes rab kyi pha rol tu phyin pa'i 'gro bar song zhing 'jig rten pa dang 'jig rten las 'das pa'i bstan bcos thams cad la mkhas pa yin/ tshul 'chos
230a6(mdo sde): pa dang kha gsag byed pa'i 'gro bar 'gro yang ldem po ngag la mkhas shing thabs mkhas pa'i spyod pa tshar phyin pa yang yin/ nga rgyal gyi 'gro ba 'ang ston la 'jig rten thams cad kyi zam pa dang stegs bur 'gyur ba yang
230a7(mdo sde): yin/ nyon mongs pa'i 'gro bar 'gro yang shin du kun nas nyon mongs pa med cing rang bzhin gyis yongs su dag pa yang yin/ bdud kyi 'gro bar 'gro yang sangs rgyas kyi chos thams cad la gzhan gyi dring la mi 'jog
230a8(mdo sde): pa yang yin/ nyan thos kyi 'gro bar 'gro yang sems can rnams la ma thos pa'i chos thos par byed pa yang yin/ rang sangs rgyas kyi 'gro bar 'gro yang sems can thams cad yongs su smin par bya ba'i phyir snying rje
230b1(mdo sde): chen po las byung ba yang yin/ dbul po'i 'gro bar 'gro yang longs spyod zad mi shes pa'i rin po che lag na thogs pa yang yin/ dbang po nyams pa'i 'gro bar 'gro yang / gzugs bzang zhing mtshan gyis legs
230b2(mdo sde): par brgyan pa 'di yin/ rigs ngan par skye ba'i 'gro bar 'gro yang bsod nams dang ye shes kyi tshogs bsags pas de bzhin gshegs pa'i gdung rab tu skye bar 'gyur ba yang yin/ nyam chung zhing mdog ngan
230b3(mdo sde): gzhan pa'i 'gro bar 'gro yang blta na sdug pa dang / sred med kyi bu'i lus lta bu thob pa yin/ sems can thams cad la na ba dang mi bde ba'i spyod pa 'ang ston la 'chi ba'i 'jigs pa las shin du 'das shing
230b4(mdo sde): rab tu choms pa yang yin/ longs spyod kyi 'gro bar 'gro yang btsal ba thams cad med cing mi rtag pa'i 'du shes la so sor rtog pa mang ba yang yin/ byang chub sems dpas slas dang gar thabs mang po
230b5(mdo sde): ston kyang dben par spyod cing 'dod pa'i 'dam las rgal ba yang yin/ khams dang skye mched kyi 'gro bar 'gro yang gzungs thob cing spobs pa sna tshogs kyis brgyan pa yang yin mu stegs can gyi 'gro bar 'gro
230b6(mdo sde): yang mu stegs su gyur pa yang ma yin/ 'jig rten thams cad kyi 'gro bar 'gro yang 'gro ba thams cad las phyir ldog pa yang yin/ mya ngan las 'das pa'i 'gro bar 'gro yang 'khor ba'i rgyun kyang mi gtong
230b7(mdo sde): ba yin te/ 'jam dpal de ltar na byang chub sems dpa' 'gro ba ma yin par 'gro ba ste/ sangs rgyas kyi chos rnams la 'gro bar song ba yin no/ /de nas lid tsa dri ma med par grags pas 'jam dpal gzhon nur
230b8(mdo sde): gyur pa la 'di skad ces smras so/ /'jam dpal de bzhin gshegs pa rnams kyi rigs gang yin/ smras pa/ rigs kyi bu 'jig tshogs ni de bzhin gshegs pa rnams kyi rigs so/ /ma rig pa dang / srid
231a1(mdo sde): pa'i sred pa ni rigs so/ /'dod chags dang / zhe sdang dang / gti mug ni rigs so/ /phyin ci log bzhi ni rigs so/ /sgrib pa lnga ni rigs so/ /skye mched drug ni rigs so/ /rnam par shes pa la gnas
231a2(mdo sde): pa bdun ni rigs so/ /log pa brgyad ni rigs so/ /kun nas mnar sems kyi dngos po dgu ni rigs so/ /mi dge ba'i las kyi lam bcu ni rigs so/ /rigs kyi bu 'di ni de bzhin gshegs pa rnams kyi rigs te rigs
231a3(mdo sde): kyi bu mdor na lta bar gyur pa drug bcu rtsa gnyis ni de bzhin gshegs pa rnams kyi rigs so/ /smras pa/ 'jam dpal ci las bsams te de skad smra/ smras pa/ rigs kyi bu 'dus ma byas mthong ba nges par 'jug pa la
231a4(mdo sde): gnas pas ni bla na med pa yang dag par rdzogs pa'i byang chub tu sems bskyed mi nus so/ /nyon mongs pa'i 'byung gnas 'dus byas la gnas pa bden pa ma mthong bas ni bla na med pa yang dag par rdzogs pa'i byang chub tu sems
231a5(mdo sde): bskyed nus so/ /rigs kyi bu 'di lta ste dper na dgon dung gis phyogs su me tog ud pa la dang / pad ma dang / ku mu da dang / pad ma dkar po dang / dri mchog rnams mi skye ste/ 'dam dang chu gling du bskyed na me tog
231a6(mdo sde): ud pa la dang / pad ma dang / ku mu da dang / pad ma dkar po dang / dri mchog rnams skye'o/ /rigs kyi bu de bzhin du 'dus ma byas nges pa thob pa'i sems can rnams la ni sangs rgyas kyi chos rnams mi skye'o/ /nyon
231a7(mdo sde): mongs pa'i 'dam dang / chu gleng du gyur pa'i sems can rnams la ni sangs rgyas kyi chos rnams skye'o/ /'di lta ste dper na nam mkha' la sa bon mi skye'i/ sa la gnas shing skye ba de bzhin du 'dus ma byas nges pa thob
231a8(mdo sde): pa'i sems can la sangs rgyas kyi chos mi skye'i/ 'jig tshogs la lta bar ri rab dang mnyam pa bskyed nas byang chub kyi sems skye ste/ de nas sangs rgyas kyi chos rnams skye'o/ /rigs kyi bu rnams grangs
231b1(mdo sde): 'dis nyon mongs pa thams cad ni de bzhin gshegs pa rnams kyi rigs su rig par bya'o/ /rigs kyi bu 'di lta ste dper na rgya mtsho chen por ma zhugs par rin thang med pa'i rin po cher phyin par mi nus so/ /de bzhin
231b2(mdo sde): du nyon mongs pa'i rgya mtshor ma zhugs par ni thams cad mkhyen pa nyid de las skyed par mi nus so/ /de nas gnas brtan 'od srung chen pos 'jam dpal gzhon nur gyur pa la legs so zhes bya ba byin te/
231b3(mdo sde): legs so legs so/ /'jam dpal tshig 'di ni legs par smras pa 'di ni yang dag go/ /nyon mongs pa ni de bzhin gshegs pa rnams te/ bdag cag lta bus ni byang chub tu sems bskyed pa 'am/
231b4(mdo sde): sangs rgyas kyi chos la mngon par rdzogs par 'tshang rgya bar ga la nus/ mtshams med pa lnga dang ldan pas ni byang chub kyi sems bskyed par yang nus/ sangs rgyas kyi chos rnams kyang mngon par rdzogs
231b5(mdo sde): par 'tshang rgya bar nus so/ /'di lta ste dper na skyes bu dbang po ma tshang ba la 'dod pa'i yon tan lnga ni yon tan med cing nus pa med pa ste/ de bzhin du kun du sbyor ba thams cad spangs pa'i nyon mthos la ni
231b6(mdo sde): sangs rgyas kyi chos thams cad yon tan med cing nus pa med de/ de la phyir dmigs par mi nus so/ /'jam dpal de lta bas na so so'i skye bo rnams ni de bzhin gshegs pa la byas pa gzo ba'o/ /nyan
231b7(mdo sde): thos rnams ni byas pa gzo ba ma yin no/ /de ci'i phyir zhe na/ so so'i skye bos ni sangs rgyas kyi yon tan thos pas dkon mchog gsum gyi gdung rgyun mi 'chad par bya ba'i phyir bla na med pa yang dag par rdzogs pa'i
231b8(mdo sde): b yang chub tu sems bskyed par byed la nyan thos kyis ni ji srid 'tsho'i bar du sangs rgyas kyi chos stobs dang mi 'jigs pa rnams thos kyang bla na med pa yang dag par rdzogs pa'i byang chub tu sems bskyed par mi nus pa'i
232a1(mdo sde): phyir ro/ /de nas byang chub sems dpa' gzugs thams cad ston pa zhes bya ba 'khor der 'dus pa des lid tsa bi dri ma med par grags pa la 'di skad ces smras so/ /khyim bdag khyod kyi pha ma dang /
232a2(mdo sde): bu dang / chung ma dang / bran pho dang / bran mo dang / las byed pa dang / zho shas 'tsho ba rnams ga re/ 'dza' bshes dang / nye du dang / snag gi gnyen mtshams rnams ga re/ g.yog dang / rta dang / glang po che dang
232a3(mdo sde): shing rta dang / dpung bu chung dang / bzhon pa rnams ga re/ de skad ces smras pa dang / lid tsa bi dri ma med par grags pas byang chub sems dpa' gzugs thams cad ston pa la tshigs su bcad pa 'di dag smras
232a4(mdo sde): so/ /byang chub sems dpa' rnam dag gi/ ma ni shes rab pha rol phyin/ /pha ni thabs la mkhas pa ste/ /'dren pa rnams ni de las skyes/ /chos la dga' ba chung ma ste/ /byams dang snying rje bu mo yin/ /
232a5(mdo sde): chos dang bden gnyis bu pho yin/ /stong pa'i don sems khyim yin no/ /de bzhin nyon mongs thams cad ni/ /ci dgar dbang byed slob ma'o/ /mdza' bshes byang chub yan lag ste/ /des ni byang chub mchog
232a6(mdo sde): rag 'gyur/ /de grogs rtag tu 'grogs pa ni/ /pha rol phyin pa drug rnams so/ /bsdu ba de yi bud med khyim/ /glu dbyangs chos rnams ston pa'o/ /gzugs rnams de yi bskyed mos tshal/ /byang chub yan
232a7(mdo sde): lag me tog rgyas/ /'bras bu rnam grol ye shes te/ /chos kyi nor chen stong pa'o/ /rnam par thar pa rdzing yin te/ /ting nge 'dzin gyi chu yis bkang / /rnam dag pad mas kun khebs pa/ /de la 'khru ba dri
232a8(mdo sde): ma med/ /mngon shes de yi gzhon pa ste/ /theg pa chen po bla na med/ /kha lo sgyur ba byang chub sems/ /lam ni zhi ba yan lag brgyad/ /de yi rgyan ni mtshan rnams dang / /dpe byad bzang po brgyad bcu'o/ /
232b1(mdo sde): bsam pa dge ba de dag gi/ /gos ni khrel yod ngo mtshar shes/ /de dag dam chos nor dang ldan/ /rab tu sbyor ba chos ston pa/ /nan tan dag ni rnyed chen te/ /yongs su sngo ba byang chub phyir/ /mal ni bsam
232b2(mdo sde): gtan bzhi rnams te/ /'tsho ba dag pas kun du bting / /de dag sad pa ye shes te/ /rtag tu thos pa mnyam par bzhag /de dag zas ni bdud rtsi ste/ /rnam grol khu ba btung ba yin/ /bsam pa rnam dag
232b3(mdo sde): khrus yin te/ /spos kyis bsku ba tshul khrims so/ /nyon mongs dgra rnams bcom pas na/ /de dag dpa' bo mi pham pa/ /bdud bzhi dag kyang rab tu btul/ /byang chub dkyil 'khor rgyal mtshan
232b4(mdo sde): bsgreng / /bsams bzhin skye ba ston mod kyi/ /skye ba med cing 'byung ba med/ /zhing kun du yang snang ba ni/ /nyi ma shar ba bzhin du'o/ /'dren la mchod pa thams cad kyis/ /sangs rgyas bye ba
232b5(mdo sde): mchod nas kyang / /bdag dang sangs rgyas rnams la ni/ /nams kyang gnas par yong mi byed/ /ji ltar sems can phan par yang / /sangs rgyas zhing rnams spyod mod kyi/ /nam mkha' lta bur zhing
232b6(mdo sde): rnams gyur/ /sems can sems can 'du shes med/ /sems can kun gyi gzugs rnams dang / /sgra skad gang rnams 'byin pa dang / /'jigs med byang chub sems dpa' rnams/ /skad cig
232b7(mdo sde): gcig gis ston par byed/ /bdud kyi las rnams shes mod kyi/ /bdud rnams kyi yang rjes su 'jug /thabs kyi pha rol phyin pa dag /de yi bya ba kun kyang ston/ /sgyu ma'i chos kyis rnam rtsen pas/
232b8(mdo sde): sems can yongs su smin pa'i phyir/ /rga ba dang ni na bar gyur/ /bdag nyid shi bar rab tu ston/ /sa rnams rab tu tshig pa ni/ /bskal pas sreg par kun ston te/ /sems can rtag par 'du shes pa/ /
233a1(mdo sde): mi rtag par ni rab bstan to/ /sems can bye ba stong rnams kyang / /yul gcig tu ni 'gron du gnyer/ /thams cad khyim du zan byin te/ /thams cad byang chub phyir bsngo'o/ /sngags dang
233a2(mdo sde): rig pa ci yod dang / /bzo gnas rnam pa mang po dag /thams cad kyi yang pha rol phyin/ /sems can thams cad bde thob byed/ /'jig rten ya mtshan ji snyed pa/ /de dag kun du rab byung nas/ /lta ba tha dad
233a3(mdo sde): gyur pa yi/ /sems can rnams ni yongs su 'grel/ /zla ba 'am nyi mar de gyur te/ /brgya byin tshangs pa skye dgu dbang / /chu dang mer kyang rab gyur te/ /sa dang rlung du 'ang de bzhin no/ /nad kyi bskal pa bar ma
233a4(mdo sde): la/ /de ni rtsi mchog dam par gyur/ /des ni sems can rnam grol zhing / /nad rnams med cing bde bar 'gyur/ /mu ge'i bskal pa bar ma la/ /zas dang skom du bsgyur nas su/ /bkres shing skom pa med
233a5(mdo sde): byas te/ /srog chags rnams la chos ston te/ /mtshon gyi bskal pa bar ma la/ /de dag byams pa sgom gyur te/ /sems can bye ba brgya mang po/ /gnod sems med la 'dzud par byed/ /
233a6(mdo sde): g.yul chen 'dren pa'i nang du ni/ /de dag phyogs la mnyam par 'gyur/ /byang chub sems dpa' stobs chen rnams/ /'dum zhing 'du bar dga' bar byed/ /sangs rgyas zhing ni ji snyed pa/ /bsam
233a7(mdo sde): gyis mi khyab dmyal bar yang / /sems can rnams la phan pa'i phyir/ /bsams bzhin du ni der 'gro'o/ /ji snyed dud 'gro'i skye gnas kyi/ /'gro bar rab tu bstan pa ni/ /thams cad du yang chos ston
233a8(mdo sde): to/ /de phyir rnam par 'dren ces bya/ /'dod pa'i longs spyod rnams kyang ston/ /bsam gtan pa la bsam gtan ston/ /bdud rnams rab tu 'joms byed cing / /de dag klags rnyed 'gyur mi byed/ /
233b1(mdo sde): me dbus nas ni pad ma ltar/ /yang dag ma yin de ston te/ /de bzhin 'dod dang bsam gtan yang / /yang dag ma yin de ston to/ /bsams bzhin smad 'tshong rnams su sgyur/ /skyes pa rnams ni bsdu
233b2(mdo sde): ba'i phyir/ /'dod chags lcags kyus brjod nas su/ /de dag sangs rgyas ye shes 'god/ /sems can rnams la phan pa'i phyir/ /grong mi dang ni ded dpon dang / /mdun na 'don dang blon po dang /
233b3(mdo sde): blon po chen por rtag tu gyur/ /sems can dbul po rnams la ni/ /zad mi shes pa'i gter du gyur/ /gang la sbyin pa byin pa yang / /de dag byang chub sems bskyed btsud/ /nga rgyal khengs pa'i sems can
233b4(mdo sde): la/ /de dag tshan chen mchog gyur te/ /nga rgyal kun kyang bcom nas su/ /bla med byang chub tshol du btsud/ /'jigs skrag sems can rnams la ni/ /rtag tu de yi mdun na 'dug /de dag mi 'jigs byin nas kyang /
233b5(mdo sde): byang chub tu ni smin par byed/ /de dag lnga mngon shes pa yi/ /drang srong tshangs par spyod gyur te/ /bzod dang des pa tshul khrims dang / /sdom pa la ni sems can 'god/ /rim gro lhur byed sems can rnams/ /'jigs
233b6(mdo sde): pa med pas 'dir mthong na/ /bran dang g.yog tu shin du gyur/ /slob mar yang ni nye bar 'gro/ /yan lag gang dang gang rnams kyis/ /sems can chos la dgar gyur pa/ /thabs chen shin du bslabs pa dang / /bya ba dag
233b7(mdo sde): ni thams cad ston/ /de dag slob pa mtha' yas shing / /spyod yul rnams kyang mtha' yas te/ /ye shes mtha' yas rdzogs pas na/ /srog chags mtha' yas grol bar byed/ /bskal pa dag ni bye ba dang / /bskal
233b8(mdo sde): pa bye ba phrag brgyar ni/ /bcom ldan sangs rgyas rnams kyis kyang / /de yi yon tan mtha' brjod dka'/ /gang rnams shes rab med pa yi/ /sems can dman pa ma gtogs par/ /mkhas pas chos 'di thos gyur nas/ /
234a1(mdo sde): byang chub mchog la su mi smon/ /de bzhin gshegs pa'i rigs kyi le'u ste bdun pa'o// // de nas lid tsa bi dri ma med par grags pas byang chub sems dpa' de dag la 'di skad ces smras so/ /skyes bu dam
234a2(mdo sde): pa dag byang chub sems dpa' rnams kyi gnyis su med pa'i chos kyi sgor 'jug pa gang yin/ spobs par gyis shig /byang chub sems dpa' chos rnam par 'phrul pa zhes bya ba der 'dus pa des 'di skad ces smras so/ /
234a3(mdo sde): rigs kyi bu skye ba dang 'jig pa ni gnyis te/ gang ma skyes ma byung ba de la 'jig pa gang yang med de/ mi skye ba'i chos la bzod pa thob pa ni gnyis su med pa la 'jug pa'o/ /byang chub sems dpa' dpal sbas kyis smras
234a4(mdo sde): pa/ nga dang nga 'o zhes bya ba de ni gnyis te/ bdag tu sgro btags pa med na nga'i bar mi 'gyur te/ gang sgro btags pa med pa de ni gnyis su med pa la 'jug pa'o/ /byang chub sems dpa' dpal brtsegs kyis smras pa/
234a5(mdo sde): kun nas nyon mongs pa dang / rnam par byang ba zhes bya ba de ni gnyis te/ kun nas nyon mongs pa yongs su shes na rnam par byang ba la rlom sems su mi 'gyur zhing rlom sems thams cad legs par 'joms pa dang / 'thun par
234a6(mdo sde): 'gro ba'i lam de ni gnyis su med pa la 'jug pa'o/ /byang chub sems dpa' skar bzangs kyis smras pa/ g.yo ba dang rlom sems de ni gnyis te/ gang g.yo ba med cing rlom sems su mi byed/ yid la mi byed/ lhag
234a7(mdo sde): par bya ba med pa/ lhag par bya ba dang bral ba de ni gnyis su med par 'jug pa'o/ /byang chub sems dpa' lag bzangs kyis smras pa/ byang chub kyi sems dang / nyan thos kyi sems zhes bya ba de ni gnyis te/ gang
234a8(mdo sde): sgyu ma'i sems dang mtshungs par mthong ba de byang chub kyi sems kyang med/ nyan thos kyi sems kyang med de/ gang sems kyi mtshan nyid mtshungs pa de ni gnyis su med par 'jug pa'o/ /byang chub sems dpa'
234b1(mdo sde): mig mi 'dzums kyis smras pa/ len pa dang mi len pa de ni gnyis te/ gang mi len pa de mi dmigs pa te gang mi dmigs pa de la rtog pa dang bsal bar mi byed/ chos thams cad mi byed mi
234b2(mdo sde): spyod pa de ni gnyis su med par 'jug pa'o/ /byang chub sems dpa' mig bzangs kyis smras pa/ mtshan nyid gcig pa dang mtshan nyid med pa zhes bya ba de ni gnyis so/ /gang rtog par mi byed/ kun du
234b3(mdo sde): rtog par mi byed/ mtshan nyid gcig par mi byed/ mtshan nyid med par mi byed do/ /gang mtshan nyid dang mtshan nyid mi 'dra ba la mtshan nyid mtshungs par 'jug pa de ni gnyis su med par 'jug pa'o/ /byang chub
234b4(mdo sde): sems dpa' skar rgyal gyis smras pa/ dge ba dang mi dge ba zhes bya ba de ni gnyis te/ gang dge ba dang mi dge ba mi slong zhing mtshan ma dang mtshan ma med pa la gnyis su med par rtog pa ni gnyis su med par 'jug
234b5(mdo sde): pa'o/ /byang chub sems dpa' seng ges smras pa/ kha na ma tho ba dang bcas pa dang kha na ma tho ba med pa zhes bya ba de ni gnyis te/ gang gis rdo rje lter rab tu 'bigs pa'i ye shes kyis mi 'ching mi grol ba de ni
234b6(mdo sde): gnyis su med par 'jug pa'o/ /byang chub sems dpa' seng ge blo gros kyis smras pa/ 'di ni zag pa dang bcas pa/ 'di ni zag pa med pa'o zhes bya ba de ni gnyis te/ gang mnyam pa nyid gyis chos thob
234b7(mdo sde): pas zag pa dang zag pa med pa'i 'du shes su mi byed/ 'du shes med par gyur pa 'ang ma yin/ mnyam pa nyid la mnyam pa nyid thob pa 'ang med cing 'du shes kyi mdud pa med pa de ltar gang 'jug pa de ni gnyis su med par
234b8(mdo sde): 'jug pa'o/ /byang chub sems dpa' bde mos kyis smras pa/ 'di ni bde ba/ 'di ni mi bde ba'o zhes bya ba de ni gnyis te/ gang ye shes shin tu rnam par dag pa'i phyir grangs thams cad dang bral zhing blo nam mkha' dang
235a1(mdo sde): mtshungs par mi chags pa de ni gnyis su med par 'jug pa'o/ /byang chub sems dpa' sred med kyis smras pa/ 'di ni 'jig rten pa'o/ /'di ni 'jig rten las 'das pa'o zhes bya ba de ni gnyis
235a2(mdo sde): te/ gang 'jig rten gyi rang bzhin stong pa de la cung zad kyang rgal ba yang med/ 'jug pa yang med/ 'gro ba 'ang med/ mi 'gro ba 'ang med de/ gang la mi rgal/ mi 'jug /'gro ba 'ang med/ mi 'gro ba 'ang
235a3(mdo sde): med pa de ni gnyis su med par 'jug pa'o/ /byang chub sems dpa' dul ba'i blo gros kyis smras pa/ 'khor ba dang mya ngan las 'das pa zhes bya ba de ni gnyis te/ 'khor ba'i ngo bo nyid mthong bas mi 'khor zhing
235a4(mdo sde): yongs su mya ngan las mi 'da' ste/ gang de ltar rtogs pa de ni gnyis su med par 'jug pa'o/ /byang chub sems dpa' mngon sum mthong gis smras pa/ zad pa dang mi zad pa zhes bya ba de ni gnyis so/ /
235a5(mdo sde): zad pa ni shin du zad pa ste/ gang shin du zad pa de la zad par bya ba ma yin pas na de'i phyir mi zad pa zhes bya'o/ /gang mi zad pa de ni skad cig pa ste/ skad cig pa la zad pa med do/ /de lta bur rab tu zhugs pa de
235a6(mdo sde): ni gnyis su med pa'i chos kyi sgor zhugs pa zhes bya'o/ /byang chub sems dpa' kun nas sbas kyis smras pa/ bdag dang bdag med do zhes bya ba de ni gnyis te/ gang bdag gi dngos po mi dmigs pa de ci zhig
235a7(mdo sde): bdag med par byed par 'gyur ba de dag gi ngo bo nyid mthong bas gnyis su med pa ni gnyis su med par 'jug pa'o/ /byang chub sems dpa' glog gi lhas smras pa/ rigs pa dang ma rig pa zhes bya ba de ni gnyis te
235a8(mdo sde): ma rig pa'i rang bzhin ltar rig pa 'ang de bzhin te/ ma rig pa gang yin pa de ni lung du ma bstan pa/ bgrang du med pa bgrang ba'i lam las 'das pa'o/ /gang 'di la mngon par rtogs pa de ni gnyis su
235b1(mdo sde): med par 'jug pa'o/ /byang chub sems dpa' mthong dgas smras pa/ gzugs nyid stong pa ste/ gzugs bshig pas stong pa ma yin gyi/ gzugs kyi rang bzhin ni stong pa ste/ de bzhin du tshor ba
235b2(mdo sde): dang / 'du shes dang / 'du byed dang / rnam par shes pa stong pa nyid ces bya ba de ni gnyis so/ /rnam par shes pa nyid ni stong pa nyid de/ rnam par shes pa bshig pas stong pa ma yin gyi/ rnam par shes pa'i rang bzhin
235b3(mdo sde): ni stong pa nyid do/ /'di la gang gis nye bar len pa'i phung po lnga la de bzhin du shes shing de lta bur ye shes kyis rig pa de ni gnyis su med par 'jug pa'o/ /byang chub sems dpa' 'od kyi tog gis smras pa/ khams
235b4(mdo sde): bzhi po yang gzhan la nam mkha'i khams kyang gzhan no zhes bya ba de ni gnyis te/ khams bzhi po ni nam mkha'i rang bzhin no/ /sngon gyi mtha' yang nam mkha'i rang bzhin no/ /phyi ma'i mtha' yang nam mkha'i
235b5(mdo sde): rang bzhin no/ /de bzhin du da ltar yang nam mkha'i rang bzhin te/ gang de ltar khams la 'jug pa'i ye shes de ni gnyis su med par 'jug pa'o/ /byang chub sems dpa' rab kyi blo gros kyis smras pa/ mig
235b6(mdo sde): dang gzugs so zhes bya ba de ni gnyis te/ gang mig yongs su shes pas gzugs ma la mi chags/ mi sdang mi rmongs pa de ni zhi ba zhes bya'o/ /de bzhin du rna ba dang sgra/ sna dang dri/ lce dang ro/ lus dang reg
235b7(mdo sde): yid dang chos de dag ni gnyis so/ /gang yang yid yongs su shes nas chos la mi chags/ mi sdang / mi rmongs pa de ni zhi ba zhes bya'o/ /de ltar zhi ba la gnas pa ni gnyis su med par 'jug pa'o/ /
235b8(mdo sde): byang chub sems dpa' blo gros mi zad pas smras pa/ sbyin pa thams cad mkhyen pa nyid du yongs su bsngo ba de ni gnyis te/ sbyin pa'i ngo bo nyid ni thams cad mkhyen pa'o/ /thams cad mkhyen pa'i ngo bo nyid ni
236a1(mdo sde): yongs su bsngo ba'o/ /de bzhin du tshul khrims dang / bzod pa dang / brtson 'grus dang / bsam gtan dang / shes rab thams cad mkhyen pa nyid du yongs su bsngo ba de ni gnyis so/ /thams cad
236a2(mdo sde): mkhyen pa ni shes rab kyi rang bzhin no/ /yongs su bsngo ba yang thams cad mkhyen pa'i rang bzhin te/ gang tshul gcig pa 'di la 'jug pa de ni gnyis su med par 'jug pa'o/ /byang chub sems dpa' blo zab kyis smras pa/ stong pa
236a3(mdo sde): nyid kyang gzhan la mtshan ma med pa dang / smon pa med pa yang gzhan no zhes bya ba de ni gnyis te/ stong pa gang yin pa de la mtshan ma gang yang med do/ /mtshan ma med pa la smon pa med/ smon pa med pa la sems dang / yid dang / rnam
236a4(mdo sde): par shes pa rgyu ba med de/ gang rnam par thar pa gcig gi sgo de la rnam par thar pa thams cad kyi sgo rnams su blta bar bya ba de ni gnyis su med pa'i sgor 'jug pa'o/ /byang chub sems dpa' dbang po zhi bas smras pa/ sangs rgyas dang / chos
236a5(mdo sde): dang / dge 'dun zhes bya ba de ni gnyis te/ sangs rgyas kyi rang bzhin ni chos so/ /chos kyi rang bzhin ni dge 'dun te/ de dag thams cad kyang 'dus ma byas pa'o/ /'dus ma byas ni nam mkha'o/ /chos thams cad kyi tshul ni nam
236a6(mdo sde): mkha' dang mtshungs te/ gang de ltar rjes su 'gro ba de ni gnyis su med par 'jug pa'o/ /byang chub sems dpa' thogs pa med pa'i mig gis smras pa/ 'jig tshogs dang 'jig tshogs 'gog pa zhes bya ba de ni gnyis te/
236a7(mdo sde): 'jig tshogs nyid ni 'gog pa'o/ /de ci'i phyir zhe na/ 'jig tshogs su lta ba mi skye ba med cing gang lta ba des 'jig tshogs so zhe 'am/ 'jig tshogs 'gog ces mi rtog ste/ de mi rtog /rnam par mi rtog /shin du mi rtogs
236a8(mdo sde): pas 'gog pa'i rang bzhin du gyur te/ mi 'byung mi 'jig pa de ni gnyis su med par 'jug pa'o/ /byang chub sems dpa' shin du dul bas smras pa/ lus dang / ngag dang / yid kyi sdom pa zhes bya ba de ni gnyis su med de/
236b1(mdo sde): de ci'i phyir zhe na/ chos 'di dag ni mngon par 'du mi byed pa'i mtshan nyid de/ lus kyi mngon par 'du mi byed pa gang yin pa ngag gi mngon par 'du mi byed pa 'ang de'i mtshan nyid do/ /yid kyi mngon par 'du mi byed pa 'ang de'i
236b2(mdo sde): mtshan nyid de/ gang chos thams cad kyi mngon par 'du mi byed pa de yin par shes par bya/ rjes su rig par bya ste/ gang 'di la mngon par 'du mi byed par shes pa de ni gnyis su med par 'jug pa'o/ /byang chub sems dpa'
236b3(mdo sde): bsod nams zhing gis smras pa/ bsod nams dang / bsod nams ma yin pa dang / mi g.yo ba mngon par 'du bya ba mngon par 'du byed do zhes bya ba de ni gnyis te gang bsod nams dang bsod nams ma yin pa dang /
236b4(mdo sde): mi g.yo ba mngon par 'du mi byed pa de ni gnyis su med pa'o/ /bsod nams dang / bsod nams ma yin pa dang / mi g.yo ba'i 'du byed rnams kyi rang gi mtshan nyid stong pa ste/ de la bsod nams kyang med/ bsod
236b5(mdo sde): nams ma yin pa yang med/ mi g.yo ba yang med/ mngon par 'du byed pa med de/ gang de ltar mi sgrub pa de ni gnyis su med par 'jug pa'o/ /byang chub sems dpa' pad ma bkod pas smras pa/ bdag kun
236b6(mdo sde): nas ldang ba las skyes pa de ni gnyis te/ bdag yongs su shes pa de ni gnyis mi slong ngo / /de ltar gnyis su med par gnas pa la rnam par rig pa med pas rnam par rig pa med pa de ni gnyis su med par 'jug pa'o/ /
236b7(mdo sde): byang chub sems dpa' dpal gyi snying pos smras pa/ dmigs pas rab tu phye ba de ni gnyis so/ /gang mi dmigs pa de ni gnyis su med pa ste/ de'i phyir gang len pa med cing 'dor ba med pa de ni gnyis su med par
236b8(mdo sde): 'jug pa'o/ /byang chub sems dpa' zla ba'i bla mas smras pa/ mun pa dang snang ba zhes bya ba de ni gnyis te/ mun pa 'ang med/ snang ba 'ang med pa de ni gnyis su med pa'o/ /de ci'i phyir zhe na/ 'di ltar 'gog
237a1(mdo sde): par snyoms par zhugs pa la mun pa yang med/ snang ba yang med de/ chos thams cad kyi mtshan nyid kyang de bzhin te/ gang mnyam pa nyid 'di la 'jug pa de ni gnyis su med par 'jug pa'o/ /
237a2(mdo sde): byang chub sems dpa' lag na phyag rgya rin po ches smras pa mya ngan las 'das pa la mngon par dga' zhing 'khor ba la mi dga' ba de ni gnyis te/ gang mya ngan las 'das pa la yang mngon par dga' ba med pa/
237a3(mdo sde): 'khor ba la yang mi dga' ba med pa de ni gnyis su med pa'o/ /de ci'i phyir zhe na/ gang bcings pa las ni grol bar bstan gyi/ gang shin du ma bcings pa de thar pa ga la tshol/ ma bcings ma grol ba'i dge slong
237a4(mdo sde): gis ni dga' ba dang mi dga' ba yang mi rnyed de/ de ni gnyis su med par 'jug pa'o/ /byang chub sems dpa' nor bu brtsegs pa'i rgyal pos smras pa/ lam dang lam ngan pa'o zhes bya ba de ni gnyis te/ lam
237a5(mdo sde): du zhugs pa la ni lam ngan pa mi spyod do/ /mi spyod pa la gnas pa ni lam gyi 'du shes sam/ lam ma yin pa'i 'du shes su mi 'gyur ro/ /'du shes yongs su rig pa ni blo gnyis su mi 'jug ste/ de ni
237a6(mdo sde): gnyis su med par 'jug pa'o/ /byang chub sems dpa' bden dgas smras pa/ bden pa dang brdzun pa zhes bya ba de ni gnyis te/ bden pa mthong bas kyang bden pa nyid yang dag par rjes su mi mthong na
237a7(mdo sde): brdzun pa lta ga la mthong / de ci'i phyir zhe na/ sha'i mig gis mi mthong gi shes rab kyi mig gis mthong ste/ ji ltar mi mthong na rnam par mi mthong ba de ltar mthong ngo / /gang la mthong ba yang med/ rnam
237a8(mdo sde): par mthong ba yang med pa de ni gnyis su med par 'jug pa'o/ /de ltar byang chub sems dpa' de dag gis rang rang gi bstan pa bshad nas 'jam dpal gzhon nur gyur pa la 'di skad ces smras so/ /'jam dpal
237b1(mdo sde): byang chub sems dpa'i gnyis su med par 'jug pa gang yin/ 'jam dpal gyis smras pa/ skyes bu dam pa khyed kun gyis kyang legs par smras mod kyi khyed kyis bshad pa de thams cad
237b2(mdo sde): ni gnyis so/ /bstan pa gcig ni ma gtogs te brjod du med pa/ smrar med pa/ bshad du med pa/ bsgrag tu med pa/ bstan du med par gdags su med pa de ni gnyis su med par 'jug pa'o/ /de nas
237b3(mdo sde): 'jam dpal gzhon nur gyur pas lid tsa bi dri ma med par grags pa la 'di skad ces smras so/ /kho bo cag gis ni rang rang gi bstan pa bshad zin na rigs kyi bu khyod kyang gnyis su med pa'i chos kyi sgo bstan pa la spobs
237b4(mdo sde): par gyis shig / de nas lid tsa bi dri ma med par grags pa cang mi smra bar gyur to/ /de nas 'jam dpal gzhon nur gyur pas lid tsa bi dri ma med par grags pa la legs so zhes bya ba byin te/ legs so legs
237b5(mdo sde): so/ /rigs kyi bu 'di ni byang chub sems dpa' rnams kyi gnyis su med par 'jug pa yin te/ de la yi ge dang sgra dang / rnam par rig pa'i rgyu ba med do/ /bstan pa 'di bshad pa na byang chub sems dpa' lnga
237b6(mdo sde): stong gnyis su med pa'i chos kyi sgor zhugs pas mi skye ba'i chos la bzod pa thob par gyur to/ /gnyis su med pa'i chos kyi sgor 'jug pa'i le'u ste brgyad pa'o// // de nas tshe dang ldan pa shA ri'i bus 'di
237b7(mdo sde): snyam du bsams te/ gdugs tshod la 'ang bab na byang chub sems dpa' chen po 'di dag ni mi ldang na 'di dag zan gar za snyam mo/ /de nas lid tsa bi dri ma med par grags pas tshe dang ldan pa shA ri'i bu'i sems
237b8(mdo sde): kyi rtog pa sems kyis shes nas tshe dang ldan pa shA ri'i bu la 'di skad ces smras so/ /btsun pa shA ri'i bu de bzhin gshegs pas rnam par thar pa brgyad po gang dag gsungs pa'i rnam par thar pa de dag la gnas par
238a1(mdo sde): gyis la zang zing dang 'dres pa'i rgyud kyis chos ma nyan cig / btsun pa shA ri'i bu yud tsam zhig sdod cig dang / sngon ma myong ba'i kha zas za bar 'gyur ro/ /de nas de'i tshe lid tsa bi dri ma med
238a2(mdo sde): par grags pa de lta bu'i ting nge 'dzin la snyoms par zhugs te/ 'di 'dra ba'i rdzu 'phrul mngon par 'du bya ba mngon par 'dus byas so/ /gang steng gi phyogs su sangs rgyas kyi zhing 'di nas sangs rgyas kyi zhing gang
238a3(mdo sde): gA'i klung bzhi bcu rtsa gnyis kyi bye ma snyed 'das pa na 'jig rten gyi khams spos thams cad kyi dri mchog ces bya ba yod de/ byang chub sems dpa' de dag dang / nyan thos chen po de dag la bstan to/ /de
238a4(mdo sde): na de bzhin gshegs pa spos mchog brtsegs pa zhes bya ba da ltar bzhugs te 'tsho zhing gzhes so/ /'jig rten gyi khams der phyogs bcu'i sangs rgyas kyi zhing thams cad kyi mi dang lha'i dri'i byung ba de
238a5(mdo sde): bas 'jig rten gyi khams de'i shing las ches khyad du 'phags pa 'byung ngo / /'jig rten gyi khams de na ni nyan thos dang rang sangs rgyas rnams kyi ming yang med de/ byang chub sems dpa' 'ba' zhig
238a6(mdo sde): gi tshogs 'dus pa de dag la de bzhin gshegs pa spos mchog brtsegs pa de chos ston to/ /'jig rten gyi khams de na khang pa brtsegs pa thams cad kyang spos las byas/ 'chag sa dang / bskyed
238a7(mdo sde): mos tshal dang / gzhal med khang thams cad kyang spos las byas so/ /gang byang chub sems dpa' de dag zas za ba'i zas de'i dris 'jig rten gyi khams tshad med pa khyab bo/ /de'i tshe bcom ldan 'das de
238a8(mdo sde): bzhin gshegs pa spos mchog brtsegs pa byang chub sems dpa' de dag dang thabs gcig tu bshos gsol ba'i phyir zhugs te/ de na lha'i bu spos bkod pa'i zas shes bya ba theg pa chen po la yang dag
238b1(mdo sde): par zhugs pa de bcom ldan 'das dang byang chub sems dpa' de dag gi rim gro dang bsnyen bkur byed par brtson no/ /de nas thams cad dang ldan pa'i 'khor des 'jig rten gyi khams de na bcom ldan
238b2(mdo sde): 'das de nang byang chub sems dpa' de dag bshos la bkod de bzhugs pa mthong ngo / /de nas lid tsa bi dri ma med par grags pas byang chub sems dpa' de dag thams cad la 'di skad ces smras so/ /skyes bu dam
238b3(mdo sde): pa khyed kyi nang na sangs rgyas kyi zhing de nas zas len par su spro/ de na 'jam dpal gyi byin gyi brlabs kyis su yang spro ba med do/ /de nas lid tsa bi dri ma med par grags pas 'jam dpal gzhon nur gyur pa la 'di
238b4(mdo sde): skad ces smras so/ /'jam dpal khyod kyi 'khor 'di 'dra la ngo mi tsha 'am/ smras pa/ rigs kyi bu de bzhin gshegs pas ma bslabs pa la brnyas par mi bya'o zhes ma gsungs sam/ de nas lid tsa bi dri ma med
238b5(mdo sde): par grags pa mal de nas ma langs par byang chub sems dpa' de dag gi mdun du sprul pa'i byang chub sems dpa'i lus gser gyi kha dog lta bu mtshan dang dpe byad bzang pos legs par brgyan pa zhig sprul te/ gang gis
238b6(mdo sde): 'khor de dag thams cad mog mog por byas par 'gyur ba de lta bu'i gzugs su snang bar gyur to/ /de nas lid tsa bi dri ma med par grags pas sprul pa'i byang chub sems dpa' de dag la 'di skad ces smras so/ /rigs
238b7(mdo sde): kyi bu khyod steng gi phyogs su song la sangs rgyas kyi zhing gang gA'i klung bzhi bcu rtsa gnyis kyi bye ma snyed 'das pa na 'jig rten gyi khams spos thams cad kyi dri mchog ces bya ba yod de/ de na de bzhin gshegs pa spos
238b8(mdo sde): mchog brtsegs pa zhes bya ba da ltar bshos gsol ba'i phyir bzhugs pa der song la de bzhin gshegs pa de'i zhabs la mgo bos phyag 'tshal te 'di skad ces gsol cig / lid tsa bi dri ma med par grags pa
239a1(mdo sde): bcom ldan 'das kyi zhabs la lan brgya stong du mgo bos phyag 'tshal nas bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ 'tsho 'am/ stobs dang / bde ba dang / kha na ma tho ba
239a2(mdo sde): mi mnga' zhing bde bar reg pa la gnas sam zhes snyun gsol zhing 'di skad ces kyang mchi'o/ /bcom ldan 'das kyis gsol ba'i pham phabs bdag la stsal bar gsol/ des 'jig rten gyi khams mi mjed du sangs rgyas
239a3(mdo sde): kyi mdzad pa bgyid par 'gyur ro/ /dman pa la mos pa'i sems can 'di dag kyang rgya chen po la dad par bgyid par 'gyur ro/ /de bzhin gshegs pa'i mtshan kyang rgyas par bgyid par 'gyur ro zhes gsol cig /de
239a4(mdo sde): nas sprul pa'i byang chub sems dpa' des lid tsa bi dri ma med par grags pa la legs so zhes byas nas de mnyan te/ byang chub sems dpa' de dag gi mdun nas bzhin gyen du bltas te song na/ byang chub sems dpa'
239a5(mdo sde): de dag gis de 'gro bar ma mthong ngo / /de nas sprul pa'i byang chub sems dpa' des 'jig rten gyi khams spos thams cad kyi dri mchog ces bya ba der phyin nas/ bcom ldan 'das de bzhin gshegs pa spos mchog brtsegs
239a6(mdo sde): pa de'i zhabs la mgo bos phyag 'tshal te 'di skad ces gsol to/ /bcom ldan 'das byang chub sems dpa' dri ma med par grags pa bcom ldan 'das kyi zhabs la mgo bos phyag 'tshal nas bcom ldan 'das la
239a7(mdo sde): gnod pa chung ngam/ nyam nga ba nyung ngam/ bskyod pa yang ngam/ 'tsho 'am/ stobs dang / bde ba dang / kha na ma tho ba mi mnga' zhing bde ba rag pa la gnas sam zhes snyun gsol lo/ /des bcom ldan 'das kyi zhabs
239a8(mdo sde): la lan brgya stong du mgo bos phyag 'tshal nas 'di skad ces gsol to/ /bcom ldan 'das gsol ba'i zhal zas kyi pham phabs bdag la stsal bar gsol/ des 'jig rten gyi khams mi mjed 'dir sangs rgyas
239b1(mdo sde): kyi mdzad pa bgyid par 'gyur ro/ /dman pa la mos pa'i sems can 'di dag kyang sangs rgyas kyi chos rgya chen po la blo gros mos par bgyid cing sangs rgyas kyi mtshan kyang rgyas par bgyid par 'gyur ro zhes mchi'o/ /
239b2(mdo sde): de nas bcom ldan 'das de bzhin gshegs pa spos mchog brtsegs pa'i sangs rgyas kyi zhing gi byang chub sems dpa' de dag ngo mtshar du gyur nas bcom ldan 'das de bzhin gshegs pa spos mchog brtsegs pa
239b3(mdo sde): de la 'di skad ces gsol to/ /bcom ldan 'das sems can chen po 'di lta bu ga la mchis/ 'jig rten gyi khams mi mjed de gang na mchis/ dman pa la mos pa zhes bgyi ba de ci lags shes bcom ldan 'das
239b4(mdo sde): de la byang chub sems dpa' de dag gis de skad ces zhus pa dang / de nas bcom ldan 'das kyis byang chub sems dpa' de dag la 'di skad ces bka' stsal to/ /rigs kyi bu 'og gi phyogs na sangs rgyas kyi zhing 'di
239b5(mdo sde): nas sangs rgyas kyi zhing gang gA'i klung bzhi bcu rtsa gnyis kyi bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa shAkya thub pa zhes bya ba snyigs ma lnga'i sangs rgyas kyi zhing
239b6(mdo sde): na dman pa la mos pa'i sems can rnams la chos ston to/ /de nas byang chub sems dpa' dri ma med par grags pa zhes bya ba rnam par thar pa bsam gyis mi khyab pa la gnas pa de byang chub sems dpa' rnams la chos ston
239b7(mdo sde): te/ des nga'i ming yongs su bsgrags pa dang 'jig rten gyi khams 'di'i bsngags pa rab tu bstan pa dang / byang chub sems dpa' de dag gi dge ba'i rtsa ba shin tu 'bar bar bya ba'i phyir sprul pa'i byang chub sems
239b8(mdo sde): dpa' btang ngo / /de nas byang chub sems dpa' de dag gis 'di skad ces gsol to/ /bcom ldan 'das byang chub sems dpa' de'i tshe ba ji tsam na de'i sprul pa 'di yang rdzu 'phrul dang / stobs dang / mi 'jigs pa
240a1(mdo sde): 'di lta bur gyur/ bcom ldan 'das des bka' stsal pa/ byang chub sems dpa' de'i che ba ni 'di 'dra ste/ des phyogs bcu'i sangs rgyas kyi zhing thams cad du sprul pa 'gyed de/ sprul pa
240a2(mdo sde): de dag sangs rgyas kyi zhing de dag gi sems can thams cad la sangs rgyas kyi bya bas nye bar gnas par 'gyur ro/ /de nas bcom ldan 'das de bzhin gshegs pa spos mchog brtsegs pas dri thams
240a3(mdo sde): cad dang ldan pa'i snod du dri thams cad bsgos pa'i zas blugs te/ de sprul pa'i byang chub sems dpa' de la byin no/ /de nas byang chub sems dpa' brgya stong phrag dgu bcu yang der 'gro bar chas te/ bcom
240a4(mdo sde): ldan 'das bdag cag kyang 'jig rten gyi khams mi mjed der bcom ldan 'das shAkya thub pa de la blta ba dang / phyag 'tshal ba dang / bsnyen bkur bgyi ba dang / dri ma med par grags pa de dang / byang chub sems
240a5(mdo sde): dpa' de dag kyang blta ba'i slad du mchi'o/ /bcom ldan 'das des bka' stsal pa/ rigs kyi bu dag da de'i dus la bab par shes na deng shig /rigs kyi bu dag sems can de dag myos shing bag med par
240a6(mdo sde): gyur ta re/ dri rnams med par gyis la deng shig /'jig rten gyi khams mi mjed de'i sems can de dag spa gong bar 'gyur du 'ong gis rang gi gzugs kyang sgyur cig /'jig rten gyi khams de la 'ang ngan par
240a7(mdo sde): 'du shes bskyed nas khong khro ba'i 'du shes ma skyed cig / de ci'i phyir zhe na/ rigs kyi bu sangs rgyas kyi zhing ni nam mkha'i zhing ste/ sems can rnams yongs su smin par bya ba'i phyir sangs rgyas bcom ldan 'das
240a8(mdo sde): rnams ni sangs rgyas gyi yul thams cad mi ston to/ /de nas sprul pa'i byang chub sems dpa' des zhal zas de thogs nas byang chub sems dpa' brgya stong phrag dgu bcu dang lhan cig tu sangs rgyas kyi mthu dang
240b1(mdo sde): dri ma med par grags pa'i byin gyi brlabs kyis skad cig yud tsam thang cig de nyid la 'jig rten gyi khams spos thams cad kyi dri mchog de nas mi snang bar gyur te/ lid tsa bi dri ma med par grags pa'i khyim
240b2(mdo sde): na 'dug go/ /de nas lid tsa bi dri ma med par grags pa seng ge'i khri snga ma ci 'dra ba de lta bu'i seng ge'i khri brgya stong phrag dgu bcu byin gyis brlabs te/ de la byang chub sems dpa' de dag 'khod do/ /de nas
240b3(mdo sde): sprul pa'i byang chub sems dpa' des zhal zas kyis bkang ba'i snod de dri ma med par grags pa la byin no/ /de nas zhal zas de'i dris yangs pa'i grong khyer chen por 'dug par gyur te/ 'jig rten gyi khams stong gi
240b4(mdo sde): bar du dri zhim po mnam par gyur to/ /gang yangs pa'i grong khyer gyi bram ze dang / khyim bdag rnams dang / lid tsa bi rnams kyi dbang po lid tsa bi zla gdugs kyis dri de mnams nas ngo mtshar du gyur rmad du gyur te/
240b5(mdo sde): lus dang sems dang bar gyur nas lid tsa bi brgyad khri bzhi stong tshang ba dang lhan cig tu dri ma med par grags pa'i khyim du zhugs so/ /de dag gi khyim de na byang chub sems dpas gang ba'i seng ge'i khri de tsam du mtho ba
240b6(mdo sde): de tsam du che zhing yangs pa la 'khod pa mthong ste/ mthong nas de dag shin du mos shing rab tu dga' ba chen po skyes te/ de dag thams cad kyis nyan thos chen po de dag dang / byang chub sems dpa' chen po de dag la
240b7(mdo sde): phyag 'tshal nas phyogs gcig du 'khod do/ /sa la spyod pa'i lha'i bu rnams dang / 'dod pa na spyod pa dang / gzugs yod pa na spyod pa'i lha'i bu rnams kyang dri des bskul nas lid tsa bi dri ma med par grags
240b8(mdo sde): pa'i khyim du lhags so/ /de nas lid tsa bi dri ma med par grags pas gnas brtan shA ri'i bu dang / nyan thos chen po de dag la 'di skad ces smras so/ /btsun pa rnams de bzhin gshegs pa'i zhal zas bdud rtsi
241a1(mdo sde): thugs rje chen pos yongs su bsgos pa zo la nyi tshe ba'i spyod pa la sems nye bar ma 'dogs shig / sbyin pa spyod ma nus pa re/ de na nyan thos kha cig 'di snyam du sems so/ /zhal zas nyung ngu
241a2(mdo sde): 'di la 'di lta bu'i 'khor 'dis ji ltar bza'o snyam mo/ /de nas sprul pa'i byang chub sems dpa' des nyan thos de dag la 'di skad ces smras so/ /tshe dang ldan pa dag khyed rang gi shes rab dang bsod nams dang /
241a3(mdo sde): de bzhin gshegs pa'i shes rab dang bsod nams su ma snyom shig /de ci'i phyir zhe na/ 'di lta ste dper na rgya mtsho chen po bzhi ni zad kyang srid kyi zhal zas 'di la zad pa cung zad kyang med do/ /sems can
241a4(mdo sde): thams cad kyis zhal zas 'di kham ri rab tsam du bskal par zos kyang 'di zad par mi 'gyur ro/ /de ci'i phyir zhe na/ tshul khrims dang / shes rab dang / ting nge 'dzin mi zad pa las byung ba de bzhin gshegs pa'i
241a5(mdo sde): zhal zas snod du lus pa 'di zad par mi nus so/ /de nas zhal zas des 'khor thams cad la tshim par byas kyang zhal zas de zad par ma gyur to/ /byang chub sems dpa' dang / nyan thos dang / brgya byin dang / tshangs
241a6(mdo sde): pa dang / 'jig rten skyong ba rnams dang / sems can gzhan dag gis zhal zas zos pa pa de dag kyang ji ltar 'jig rten gyi khams bde ba thams cad kyis rab tu brgyan pa na byang chub sems dpa' rnams kyi bde ba ci
241a7(mdo sde): 'dra ba de lta bu'i bde ba lus las skyes so/ /de dag gi spu'i khung bu nas kyang 'di lta bu'i dri 'byung bzhin 'di lta ste dper na 'jig rten gyi khams spos thams cad kyi dri mchog de na shing rnams las dri 'byung ba bzhin no/ /
241a8(mdo sde): de nas lid tsa bi dri ma med par grags pa shes bzhin du bcom ldan 'das de bzhin gshegs pa spos mchog brtsegs pa'i sangs rgyas kyi zhing nas lhags pa'i byang chub sems dpa' rnams la 'di skad ces smras so/ /
241b1(mdo sde): rigs kyi bu dag de bzhin gshegs pa spos mchog brtsegs pa de'i chos ston pa ci 'dra/ de dag gis smras pa/ de bzhin gshegs pa de ni yi ge dang nges pa'i tshig gis chos mi ston te/ dri de nyid kyis byang chub sems
241b2(mdo sde): dpa' 'dul bar gyur te/ spos kyi shing gang dang gang gi drung du byang chub sems dpa' de dag 'dug pa de dang de dag las 'di 'dra ba'i dri byung ste/ gang dri de mnams ma thag tu byang chub sems dpa'i yon tan thams cad
241b3(mdo sde): kyi 'byung gnas shes bya ba'i ting nge 'dzin rab tu thob par 'gyur ro/ /ting nge 'dzin de thob ma thag tu de dag thams cad la byang chub sems dpa'i yon tan rnams skye'o/ /de nas byang chub sems dpa' de dag gis lid tsa
241b4(mdo sde): bi dri ma med par grags pa la 'di skad ces smras so/ /'di na bcom ldan 'das shAkya thub pa chos bstan pa ji lta bu rab tu ston par mdzad/ smras pa/ skyes bu dam pa rnams sems can 'di dag ni gdul dka' ste/
241b5(mdo sde): sems can dmu rgod gdul dka' ba 'di rnams la dmu rgod dang gdul dka' ba gdul ba'i gtam rnams rab tu ston to/ /dmu rgod gdul dka' ba rnams gdul ba gang / dmu rgod gdul dka' ba gdul ba'i gtam de gang zhe na/ 'di lta ste/
241b6(mdo sde): 'di ni sems can dmyal ba'o/ /'di ni dud 'gro'i skye gnas so/ /'di ni gshin rje'i 'jig rten no/ /'di ni mi khom pa'o/ /'di ni dbang po nyams par skye ba'o/ /'di ni lus kyi nyes par spyod pa'o/ /'di ni lus kyis
241b7(mdo sde): nyes par spyad pa'i rnam par smin pa'o/ /'di ni ngag gi nyes par spyod pa'o/ /'di ni ngag gis nyes par spyad pa'i rnam par smin pa'o/ /'di ni yid kyi nyes par spyod pa'o/ /'di ni yid kyis nyes par spyad pa'i rnam par
241b8(mdo sde): smin pa'o/ /'di ni srog gcod pa'o/ /'di ni ma byin par len pa'o/ /'di ni 'dod pas log par g.yem pa'o/ /'di ni brdzun du smra ba'o/ /'di ni phra ma'o/ /'di ni ngag rtsub po'o/ /'di ni tshig kyal pa'o/ /
242a1(mdo sde): 'di ni brnab sems so/ /'di ni gnod sems so/ /'di ni log par lta ba'o/ /'di ni de dag gi rnam par smin pa'o/ /'di ni ser sna'o/ /'di ni ser sna'i 'bras bu'o/ /'di ni 'chal pa'i tshul
242a2(mdo sde): khrims so/ /'di ni khro ba'o/ /'di ni le lo'o/ /'di ni le lo'i 'bras bu'o/ /'di ni 'chal pa'i shes rab bo/ /'di ni 'chal pa'i shes rab kyi 'bras bu'o/ /'di ni bslab pa'i gzhi las 'das pa'o/ /'di ni
242a3(mdo sde): so sor thar pa'o/ /'di ni bya ba'o/ /'di ni mi bya ba'o/ /'di ni rnal 'byor pa'o/ /'di ni sgrib pa'o/ /'di ni sgrib pa med pa'o/ /'di ni ltung ba'o/ /'di ni ltung ba las byung ba'o/ /'di ni lam mo/ /'di ni lam
242a4(mdo sde): ngan pa'o/ /'di ni dge ba'o/ /'di ni mi dge ba'o/ /'di ni kha na ma tho ba dang bcas pa'o/ /'di ni kha na ma tho ba med pa'o/ /'di ni zag pa dang bcas pa'o/ /'di ni zag pa med pa'o/ /'di ni 'jig rten pa'o/ /'di ni
242a5(mdo sde): 'jig rten las 'das pa'o/ /'di ni 'dus byas so/ /'di ni 'dus ma byas so/ /'di ni kun nas nyon mongs pa'o/ /'di ni rnam par byang ba'o/ /'di ni 'khor ba'o/ /'di ni mya ngan las 'das pa'o zhes de lta bur chos rnam
242a6(mdo sde): pa du mar bshad pas rta dmu rgod lta bu'i sems rab tu gnas par byed do/ /'di lta ste dper na rta 'am bal glang dmu rgod gnad du brdab pa tshun chad kyis dul bar 'gyur ro/ /de bzhin du sems can dmu rgod gdul dka' ba
242a7(mdo sde): rnams kyang sdug bsngal thams cad smos pa'i gtam gyis dul bar 'gyur ro/ /byang chub sems dpa' de dag gis smras pa/ 'di ltar bcom ldan 'das shAkya thub pa sangs rgyas kyi che ba bzhag ste/ ngan cing dbul ba
242a8(mdo sde): sems can dmu rgod rnams 'dul ba ni ngo mtshar to/ /byang chub sems dpa' gang 'di lta bur sangs rgyas kyi zhing yang ba na 'khod pa de dag gi snying rje chen po 'ang bsam gyis mi khyab bo/ /de nas lid tsa bi dri ma med par grags pas
242b1(mdo sde): smras pa/ skyes bu dam pa dag de de bzhin te ji skad smras pa de bzhin no/ /gang 'dir skyes pa'i byang chub sems dpa' 'di dag gis snying rje chen po shin du brtan no/ /de dag 'jig rten gyi khams 'dir tshe gcig la
242b2(mdo sde): sems can gyi don shin du mang du byed de/ 'jig rten gyi khams spos thams cad kyi dri mchog der bskal pa brgya stong gis kyang sems can gyi don de ltar byed mi nus so/ /de ci'i phyir zhe na/ skyes bu dam pa dag 'jig
242b3(mdo sde): rten gyi khams mi mjed 'dir gang de dag yongs su 'dzin par 'gyur ba'i dge ba bsags pa chos bcu yod de/ de dag ni sangs rgyas kyi zhing gzhan na med do/ /bcu gang zhe na/ 'di lta ste/ dbul po rnams la ni
242b4(mdo sde): sbyin pas sdud do/ /tshul khrims 'chal pa rnams la ni tshul khrims kyis sdud do/ /khong khro ba rnams la ni bzod pas sdud do/ /le lo can rnams la ni brtson 'grus kyis sdud do/ /sems g.yeng ba rnams la ni
242b5(mdo sde): bsam gtan gyis sdud do/ /shes rab 'chal pa rnams la ni shes rab kyis sdud do/ /mi khom par gyur pa rnams la ni mi khom pa brgyad las 'da' ba ston to/ /
242b6(mdo sde): nyi tshe bar spyod pa rnams la ni theg pa chen po ston to/ /dge ba'i rtsa ba ma bskyed pa rnams la ni dge ba'i rtsa bas sdud do/ /bsdu ba'i dngos po bzhis rtag tu rgyun mi chad par sems can yongs su smin par byed pa ste/
242b7(mdo sde): dge ba bsags pa'i chos bcu po 'di dag rab tu 'dzin par 'gyur ba de dag ni sangs rgyas kyi zhing gzhan na med do/ /byang chub sems dpa' de dag gis smras pa/ chos du dang ldan na byang chub sems dpa' 'jig rten
242b8(mdo sde): gyi khams mi mjed 'di nas shi 'phos nas ma rmas ma snad par sangs rgyas kyi zhing yongs su dag par 'gro bar 'gyur/ smras pa/ chos brgyad dang ldan na byang chub sems dpa' 'jig rten gyi khams mi mjed
243a1(mdo sde): 'di nas shi 'phos nas ma rmas ma snad par sangs rgyas kyi zhing yongs su dag par 'gro bar 'gyur ro/ /brgyad gang zhe na/ sems can thams cad la bdag gis phan par bya ste/ 'di dag las
243a2(mdo sde): ni phan pa chung zad kyang mi 'tshal la/ /sems can thams cad kyi sdug bsngal thams cad bzod par bya ste/ des dge ba'i rtsa ba thams cad sems can thams cad la gtang bar bya'o snyam pa dang / sems can thams cad
243a3(mdo sde): la khong khro ba med pa dang / byang chub sems dpa' thams cad la ston pa lta bur dga' ba dang / thos pa dang ma thos pa'i chos rnams thos na mi spong ba dang / gzhan gyi rnyed pa la phrag dog med cing bdag gi rnyed pas
243a4(mdo sde): mi snyems shing sems nges par sems pa dang / bdag gi 'khrul pa la so sor rtog cing gzhan gyi nyes pa mi gleng ba dang / bag yod pa la dga' zhing yon tan thams cad yang dag par len pa ste/ chos brgyad po de dag dang ldan na
243a5(mdo sde): byang chub sems dpa' 'jig rten gyi khams mi mjed nas shi 'phos nas ma rmas ma snad par sangs rgyas kyi zhing yongs su dag par 'gro bar 'gyur ro/ /de nas lid tsa bi dri ma med par grags pa dang / 'jam
243a6(mdo sde): dpal gzhon nur gyur pas de ltar 'khor der 'dus pa la de ltar chos bstan pas 'di ltar srog chags 'bum tshang ba bla na med pa yang dag par rdzogs pa'i byang chub tu sems skyes so/ /byang chub sems dpa' khri ni
243a7(mdo sde): mi skye ba'i chos la bzod pa thob par gyur to/ /sprul pas zhal zas blangs pa'i le'u ste dgu pa'o// // yang de'i tshe bcom ldan 'das a mra srung ba'i tshal na chos ston pa'i 'khor gyi khyams de yang rgya
243a8(mdo sde): che zhing yangs par gyur to/ /'khor de yang gser gyi kha dog lta bur 'dug go/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das 'di ltar a mra srung
243b1(mdo sde): ba'i tshal 'di rgya che zhing yangs par gyur pa dang / 'khor thams cad kyang gser gyi kha dog tu gda' ba 'di su'i snga ltas lags/ bcom ldan 'das kyis bka' stsal pa/ kun dga' bo 'di ni lid tsa bi dri
243b2(mdo sde): ma med par grags pa dang 'jam dpal gzhon nur gyur pa gnyis 'khor mang pos yongs su bskor cing mdun du bdar te/ de bzhin gshegs pa'i drung du 'ong ba'i snga ltas so/ /de nas lid tsa bi dri ma med par
243b3(mdo sde): grags pas 'jam dpal gzhon nur gyur pa la 'di skad ces smras so/ /'jam dpal sems can chen po 'di dag kyang de bzhin gshegs pa mthong zhing phyag 'tshal bar 'gyur gyis yu bu cag bcom ldan 'das kyi drung du
243b4(mdo sde): 'dong ngo / /'jam dpal gyis smras pa/ rigs kyi bu dag de'i dus la bab par shes na 'dong ngo / /de nas lid tsa bi dri ma med par grags pas 'di lta bu'i rdzu 'phrul mngon par 'du bya ba mngon par 'du byas pas ji ltar
243b5(mdo sde): 'khor thams cad seng ge'i khri de dag dang bcas te lag pa g.yas pa'i steng du bzhag nas/ bcom ldan 'das ga la ba der dong ste der phyin pa dang / de dag sa la bzhag ste bcom ldan 'das kyi zhabs la mgo bos phyag
243b6(mdo sde): 'tshal nas/ bcom ldan 'das la lan bdun du bskor te phyogs gcig du 'dug go/ /de nas de bzhin gshegs pa spos mchog brtsegs pa'i sangs rgyas kyi zhing nas lhags pa'i byang chub sems dpa' de dag
243b7(mdo sde): kyang seng ge'i khri las babs te/ bcom ldan 'das kyi zhabs la mgo bos phyag 'tshal nas bcom ldan 'das la thal mo sbyar te phyag 'tshal zhing phyogs gcig tu 'khod do/ /byang chub sems dpa'
243b8(mdo sde): sems dpa' chen po de dag dang / nyan thos chen po de dag thams cad kyang seng ge'i khri las babs te bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de bzhin du brgya
244a1(mdo sde): byin dang / tshangs pa dang / 'jig rten skyong ba dang / lha'i bu de dag thams cad kyang bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de nas bcom ldan
244a2(mdo sde): 'das kyis byang chub sems dpa' de dag la chos kyi gtam gyis yang dag par dga' bar byas nas 'di skad ces bka' stsal to/ /rigs kyi bu dag rang rang gi seng ge'i khri la 'khod cig /bcom ldan 'das
244a3(mdo sde): kyis de skad ces bka' stsal nas de dag 'khod do/ /de nas bcom ldan 'das kyis shA ra'i bu la 'di skad ces bka' stsal to/ /shA ri'i bu khyod kyis sems can gyi ma tshogs byang chub sems dpa' rnams kyi rnam par
244a4(mdo sde): 'phrul pa mthong ngam/ gsol pa/ bcom ldan 'das mthong lags so/ /bcom ldan 'das kyis bka' stsal pa/ de la khyod kyi 'du shes ji lta bur skyes/ gsol pa/ bcom ldan 'das bdag de la bsam
244a5(mdo sde): gyis mi khyab pa'i 'du shes skyes lags so/ /ji ltar bsam pa dang / gzhal ba dang / bgrang bar mi nus pa de lta bur de dag gi bgyid pa bsam gyis mi khyab pa mthong ngo / /de nas bcom ldan 'das la tshe dang ldan pa kun
244a6(mdo sde): dga' bos 'di skad ces gsol to/ /bcom ldan 'das sngon ma mnams pa'i dri zhig gda' na 'di lta bu su'i dri lags/ bcom ldan 'das kyis bka' stsal pa/ kun dga' bo byang chub sems dpa' 'di dag gis lus
244a7(mdo sde): kyi spu'i khung bu thams cad nas dri byung ba yin no/ /shA ri'i bus kyang smras pa/ tshe dang ldan pa kun dga' bo kho bo cag gi lus kyi spu'i khung bu thams cad nas kyang 'di lta bu'i dri 'byung ngo / /smras pa/ dri ci las
244a8(mdo sde): byung smras pa/ lid tsa bi dri ma med par grags pa 'dis de bzhin gshegs pa spos mchog brtsegs pa'i sangs rgyas kyi zhing 'jig rten gyi khams spos thams cad kyi dri mchog nas zhal zas blangs te/ zos so cog thams
244b1(mdo sde): cad kyi lus las 'di lta bu'i dri 'byung ngo / /de nas tshe dang ldan pa kun dga' bos lid tsa bi dri med par grags pa la 'di skad ces smras so/ /dri 'di ji srid kyi bar du 'chags par 'gyur/ smras pa/ ji srid zas ma zhu ba'i bar du'o/ /
244b2(mdo sde): kun dga' bos smras pa/ zas de yun ji srid na zhu bar gyur/ smras pa/ zhag bdun phrag bdun gyis zhu bar 'gyur te/ de nas yang zhag bdun gyi bar du des mdangs rgyas par 'gyur ro/ /ma zhu ba'i gnod par yang mi 'gyur ro/ /btsun
244b3(mdo sde): pa kun dga' bo dge slong gang nges pa la ma zhugs pas zas 'di zos na de dag nges pa la zhugs na de 'ju bar 'gyur ro/ /nges pa la zhugs pa gang gis zhal zas 'di zos pa de dag sems yongs su ma grol gyi bar du mi 'ju'o/ /
244b4(mdo sde): sems can byang chub tu sems ma bskyed pa gang dag gis de zos pa de dag byang chub tu sems bskyed na de 'ju bar 'gyur ro/ /byang chub tu sems bskyed pa gang dag gis zos pa de dag bzod pa ma thob kyi bar du mi 'ju'o/ /bzod pa
244b5(mdo sde): thob pa gang dag gis zos pa de dag skye ba gcig gis thogs na 'ju bar 'gyur ro/ /btsun pa kun dga' bo 'di lta ste/ dper na sman bro ldan zhes bya ba ltor song na dug thams cad med par ma gyur gyi bar du mi 'ju ste sman de phyis 'ju
244b6(mdo sde): bar 'gyur ro/ /de bzhin du btsun pa kun dga' bo nyon mongs pa thams cad kyi dug med par ma gyur gyi bar tu zas de 'ju bar mi 'gyur te/ zas de phyis gdod 'ju bar 'gyur ro/ /de nas tshe dang ldan pa kun dga' bos bcom
244b7(mdo sde): ldan 'das la 'di skad ces gsol to/ /bcom ldan 'das zhal zas 'di ni sangs rgyas kyi mdzad pa bgyid do/ /bka' stsal pa/ kun dga' bo de de bzhin te/ ji skad smras pa de de bzhin no/ /kun dga' bo gang dag na
244b8(mdo sde): byang chub sems dpa' sangs rgyas kyi mdzad pa byed pa'i sangs rgyas kyi zhing rnams kyang yod do/ /gang dag na 'od kyis sangs rgyas kyi mdzad pa byed pa'i sangs rgyas kyi zhing rnams kyang yod do/ /gang dag na byang chub kyi shing
245a1(mdo sde): gis sangs rgyas kyi mdzad pa byed pa'i sangs rgyas kyi zhing rnams kyang yod do/ /gang dag na de bzhin gshegs pa'i mtshan dang gzugs mthong bas sangs rgyas kyi mdzad pa byed pa'i sangs rgyas kyi zhing
245a2(mdo sde): rnams kyang yod do/ /gang dag na chos gos kyis sangs rgyas kyi mdzad pa byed pa'i sangs rgyas kyi zhing rnams kyang yod do/ /de bzhin du zhal zas kyis mdzad pa dang / de bzhin du chu dang / bskyed mos tshal dang /
245a3(mdo sde): gzhal med khang dang / gang pa brtsegs pas sangs rgyas kyi mdzad pa byed pa dag kyang yod do/ /kun dga' bo gang dag na sprul pas sangs rgyas kyi mdzad pa byed pa'i sangs rgyas kyi zhing rnams kyang yod do/ /kun dga' bo
245a4(mdo sde): nam mkhas sangs rgyas kyi mdzad pa byed pa'i sangs rgyas kyi zhing dag kyang yod do/ /de bzhin du nam mkha' dang bar snang dag sangs rgyas kyi mdzad pa byed de/ de lta bus sems can de dag 'dul bar 'gyur ro/ /kun
245a5(mdo sde): dga' bo de bzhin du rmi lam dang / gzugs brnyan dang / chu zla dang / brag ca dang / sgyu ma dang / smig rgyu dang / dper bstan pa dang / yi ge dang / nges pa'i tshig ston pa sems can de dag la sangs rgyas kyi mdzad pa byed
245a6(mdo sde): pa dag kyang yod do/ /gang dag na yi ge rnam par rig par byed pas sangs rgyas kyi mdzad pa byed pa'i sangs rgyas kyi zhing dag kyang yod do/ /kun dga' bo gang na smra ba med pa dang / brjod pa med pa dang / mi bstan pa dang /
245a7(mdo sde): mi brjod pas sems can de dag la sangs rgyas kyi mdzad pa byed de/ de lta bur yongs su dag pa'i sangs rgyas kyi zhing rnams kyang yod do/ /kun dga' bo sangs rgyas bcom ldan 'das rnams kyi spyod lam dang / longs
245a8(mdo sde): spyod dang / yongasu spyod pas sems can rnams 'dul ba'i phyir sangs rgyas kyi mdzad pa mi byed pa ni gang yang med do/ /kun dga' bo bdud bzhi po de dag dang / nyon mongs pa'i sgo brgya stong phrag brgyad cu rtsa
245b1(mdo sde): bzhis sems can rnams kun nas nyon mongs pa de thams cad kyis sangs rgyas bcom ldan 'das rnams sangs rgyas kyi mdzad pa byed do/ /kun dga' bo 'di ni sangs rgyas kyi chos thams cad kyi sgor 'jug pa zhes bya
245b2(mdo sde): ba'i chos kyi sgo ste/ chos kyi sgo 'dir zhugs pa'i byang chub sems dpa' de ni yon na rgya chen po bkod pa thams cad dang ldan pa'i sangs rgyas kyi zhing rnams la zhum pa 'ang med/ gong ba 'am med/ yon tan rgya chen po bkod pa
245b3(mdo sde): thams cad dang ldan pa'i sangs rgyas kyi zhing rnams la dga' ba yang med/ snyems pa yang med de/ de bzhin gshegs pa rnams la yang rab tu ri mor skyed do/ /sangs rgyas bcom ldan 'das chos
245b4(mdo sde): thams cad mnyam pa nyid thugs su chud pa rnams kyi sems can yongs su smin par bya ba'i phyir sangs rgyas kyi zhing sna tshogs su ston pa de ni ngo mtshar to/ /kun dga' bo 'di lta ste/ sangs rgyas kyi zhing rnams
245b5(mdo sde): k yi yon tan gzhan dang gzhan sna tshogs su 'gyur yang bya lam gyis khebs pa'i sangs rgyas kyi zhing dang nam mkha' la tha dad pa med pa de bzhin du kun dga' bo de bzhin gshegs pa rnams kyi gzugs kyi sku tha dad du
245b6(mdo sde): gyur yang de bzhin gshegs pa rnams kyi chags pa med pa'i ye shes ni tha dad pa ma yin no/ /kun dga' bo sangs rgyas thams cad kyi gzugs dang / kha dog dang / gzi brjid dang / sku dang / mtshan dang /
245b7(mdo sde): rigs btsun pa dang / tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dang / stobs rnams dang / mi 'jigs pa rnams dang / sangs rgyas
245b8(mdo sde): kyi chos rnams dang / byams pa chen po dang / snying rje chen po dang / phan par dgongs pa dang / spyod lam dang / spyod pa dang / lam dang / tshe'i tshad dang / chos ston pa dang / sems can yongs su smin par
246a1(mdo sde): byed pa dang / sems can rnam par grol ba dang / zhing yongs su dag pa dang / sangs rgyas kyi chos thams cad yongs su rdzogs par mtshungs te/ de bas na yang dag par rdzogs pa'i sangs rgyas shes bya'o/ /
246a2(mdo sde): de bzhin gshegs pa zhes bya'o/ /sangs rgyas shes bya'o/ /kun dga' bo tshig de gsum gyi don rgyas pa dang / tshig rnam par dbye ba gang yin pa de ni khyod tshe'i tshad bskal par 'dug kyang bde bar kun chub par
246a3(mdo sde): sla ba ma yin no/ /stong gsum du gtogs pa'i sems can rnams kun dga' bo khyod 'dra bar mang du thos pa dang / dran pa dang / gzungs thob pa rnams kyi nang na mchog tu gyur la/ kun dga' bo dang 'dra ba'i
246a4(mdo sde): sems can de dag thams cad kyis kyang yang dag par rdzogs pa'i sangs rgyas shes bya ba dang / de bzhin gshegs pa zhes bya ba dang / sangs rgyas shes bya ba'i tshig de gsum gyi don gdon mi za bar bstan pa ni
246a5(mdo sde): bskal par yang kun chub par mi nus so/ /kun dga' bo de ltar sangs rgyas kyi byang chub ni tshad med de/ de bzhin gshegs pa rnams kyi shes rab dang spobs pa bsam gyis mi khyab po/ /de nas bcom ldan 'das
246a6(mdo sde): la tshe dang ldan pa kun dga' bos 'di skad ces gsol to/ /bcom ldan 'das deng slan chad bdag mang du thos pa'i mchog go zhes dam mi 'cha'o/ /bcom ldan 'das kyis bka' stsal pa/ kun dga' bo khyod zhum
246a7(mdo sde): pa'i sems ma skyed cig / de ci'i phyir zhe na/ kun dga' bo khyod nyan thos rnams la dgongs te mang du thos pa'i mchog go zhes ngas bstan gyi byang chub sems dpa'i nang na ma yin no/ /kun dga' bo byang chub sems
246a8(mdo sde): dpa' lta zhog gi/ de dag ni mkhas pa dag gis tshod gzung bar bya ba ma yin te/ kun dga' bo rgya mtsho thams cad kyi gting ni tshad gzung bar nus kyi byang chub sems dpa' rnams kyi shes rab dang / ye shes
246b1(mdo sde): dang / dran pa dang / gzungs dang / spobs pa'i gting ni tshod gzung mi nus so/ /kun dga' bo byang chub sems dpa'i spyod pa rnams la khyod btang snyoms su gyis shig /de ci'i phyir zhe na/ kun dga' bo
246b2(mdo sde): l id tsa bi dri ma med par grags pa 'dis snga dro gcig la bkod pa bstan pa ni nyan thos dang rang sangs rgyas rdzu 'phrul thob pa thams cad kyis bskal pa bye ba brgya stong du 'ang rdzu 'phrul dang rnam par sprul pa'i cho
246b3(mdo sde): 'phrul thams cad kyis ston mi nus so/ /de nas bcom ldan 'das de bzhin gshegs pa spos mchog brtsegs pa'i sangs rgyas kyi zhing nas lhags pa'i byang chub sems dpa' de dag thams cad kyis thal mo sbyar te/
246b4(mdo sde): de bzhin gshegs pa la phyag 'tshal zhing tshig 'di skad ces gsol to/ /bcom ldan 'das bdag cag gis 'di ltar sangs rgyas kyi zhing 'di la ngan par 'du shes bskyed pa yid la bgyis pa rnams spang bar 'tshal lo/ /de
246b5(mdo sde): ci'i slad du zhe na/ bcom ldan 'das sangs rgyas bcom ldan 'das rnams kyi sangs rgyas kyi yul dang / thabs mkhas pa ni bsam gyis mi khyab ste/ de dag sems can thams cad yongs su smin par bgyi ba'i slad du ji lta ji lta
246b6(mdo sde): bur bzhed pa de ltar de lta bur zhing bkod pa ston to/ /bcom ldan 'das bdag cag 'jig rten gyi khams spos thams cad kyi dri mchog der mchis kyang bcom ldan 'das rjes su dran par 'gyur ba'i chos kyi rdzongs shig bdag
246b7(mdo sde): cag la stsal bar gsol/ de skad ces gsol pa dang / bcom ldan 'das kyis bka' stsal pa/ rigs kyi bu byang chub sems dpa'i rnam par thar pa zad pa dang / mi zad pa zhes bya ba yod do/ /de la khyed kyis bslab par
246b8(mdo sde): bya ste/ de yang gang zhe na/ zad pa zhes bya ba ni 'dus byas so/ /mi zad pa ni 'dus ma byas te/ de la byang chub sems dpa' 'dus byas zad par mi bya/ 'dus ma byas la 'ang gnas par mi bya'o/ /de la 'dus byas mi zad pa
247a1(mdo sde): ni 'di lta ste/ byams pa chen po las ma nyams pa'o/ /snying rje chen po ma btang ba'o/ /lhag pa'i bsam pas yang dag par btsud pa'i thams cad mkhyen pa'i sems mi brjed pa'o/ /sems can
247a2(mdo sde): yongs su smin par byed pa la mi skyo ba'o/ /bsdu ba'i dngos po mi gtong ba'o/ /dam pa'i chos yongs su gzung ba'i phyir lus dang srog 'dor ba'o/ /dge ba'i rtsa ba dag la chog mi shes pa'o/ /yongs su bsngo bar mkhas
247a3(mdo sde): pa la 'god pa'o/ /chos tshol ba la le lo med pa'o/ /chos bstan pa la slob dpon dpe mkhyud mi byed pa'o/ /de bzhin gshegs pa la blta ba dang / mchod pa'i dngos po la brtson pa'o/ /bsams bzhin du skye bas mi skrag pa'o/ /
247a4(mdo sde): phun sum tshogs pa dang rgud pa dag la ma khengs mi 'dud pa'o/ /ma bslabs pa rnams la mi brnyas shing lobs pa rnams la ston pa ltar phangs par sems pa'o/ /nyon mongs pa rgyas pa rnams la tshul bzhin nye bar sbyor ba'o/ /
247a5(mdo sde): dben pa la dga' zhing de la ma chags pa'o/ /bdag gi bde ba la ma zhen cing pha rol bde ba la zhen pa'o/ /bsam gtan dang / ting nge 'dzin dang / snyoms par 'jug pa la mnar med pa ltar 'du shes pa'o/ /'khor ba la bskyed mos
247a6(mdo sde): tshal dang mya ngan las 'das pa lta bur 'du shes pa'o/ /slong ba rnams la dag pa'i bshes gnyen du 'du shas pa'o/ /bdog pa thams cad yongs su gtong ba la thams cad mkhyen pa nyid rdzogs par byed par 'du shes pa'o/ /
247a7(mdo sde): tshul khrims 'chal pa rnams la bskyab par 'du shes pa'o/ /pha rol tu phyin pa rnams la pha mar 'du shes pa'o/ /byang chub kyi phyogs kyi chos rnams la bdag po g.yog tu 'du shes pa'o/ /dge ba'i rtsa ba'i tshogs
247a8(mdo sde): thams cad kyis chog mi shes shing sangs rgyas kyi zhing thams cad kyi yon tan bdag gi zhing du sgrub pa'o/ /mtshan dang dpe byed bzang po yongs su bkang ba'i phyir gtan pa med pa'i mchod sbyin yangs su gtong ba'o/ /sdig
247b1(mdo sde): pa thams cad mi byed pas lus dang / ngag dang / sems brgyan pa'o/ /lus dang ngag yongs su dag cing sems yongs su dag pas bskal pa grangs med par 'khor ba'o/ /sems dpa' bas sangs rgyas kyi yon tan
247b2(mdo sde): tshad med pa thos kyang zhum par mi 'gyur ba'o/ /nyon mongs pa'i dgra tshar gcad par bya ba'i phyir shes rab kyi mtshon thogs pa'o/ /sems can thams cad kyi khur bkur ba'i phyir phung po dang / khams dang / skye mched kun
247b3(mdo sde): shes pa'o/ /bdud kyi sde gzhom pa'i phyir brtson 'grus 'bar ba'o/ /nga rgyal med pa'i phyir ye shes tshol ba'o/ /chos gsung ba'i phyir 'dod pa nyung zhing chog shes pa'o/ /'jig rten thams cad dga' bar bya ba'i
247b4(mdo sde): phyir 'jig rten gyi chos thams cad dang ma 'dres pa'o/ /'jig rten dang 'thun par bya ba'i phyir spyod lam thams cad las ma nyams pa'o/ /bya ba thams cad yang dag par bstan par bya ba'i phyir mngon par shes pa bskyed
247b5(mdo sde): pa'o/ /thos pa thams cad gzung ba'i phyir gzungs dang / dran pa dang / ye shes so/ /sems can thams cad kyi the tsom gcad pa'i phyir dbang po mchog dang mchog ma yin pa shes pa'o/ /chos bstan pa'i phyir byin gyi
247b6(mdo sde): brlabs thogs pa med pa'o/ /spobs pa thob pa rab tu rnyed pas spobs pa thogs pa med pa'o/ /dge ba bcu'i las kyi lam yongs su dag pas lha dang mi'i phun sum tshogs pa myong ba'o/ /tshad med pa bzhi rab tu bskyed pas
247b7(mdo sde): tshangs pa'i lam du 'god pa'o/ /chos bstan par gsol ba dang rjes su yi rang zhing legs so zhes bya ba byin pas sangs rgyas kyi dbyangs rab tu thob pa'o/ /lus dang / ngag dang / yid sdom pas khyad par du 'gro ba dang /
247b8(mdo sde): chos thams cad la ma chags pas sangs rgyas kyi spyod lam rab tu thob pa'o/ /byang chub sems dpa'i dge 'dun sdud pas theg pa chen po la yang dag par 'dzud pa'o/ /yon tan thams cad chud mi za bas bag yod
248a1(mdo sde): pa yin te/ rigs kyi bu de ltar na byang chub sems dpa' chos la brtson zhing byang chub sems dpa' 'dus byas zad par mi byed do/ /ji ltar na 'dus ma byas la mi gnas zhe na/ gang gi tshe stong pa nyid la byang
248a2(mdo sde): bar byed cing stong pa nyid mngon sum du yang mi byed/ mtshan ma med pa la yongs su byang bar byed kyang mtshan ma med pa mngon sum du yang mi byed/ smon pa med pa la yongs su byang bar byed kyang smon pa med pa mngon sum du yang
248a3(mdo sde): mi byed/ mngon par 'du mi byed pa la yongs su byang bar byed kyang mngon par 'du mi byed pa mngon sum du yang mi byed/ mi rtag par so sor rtog kyang dge ba'i rtsa bas chog mi shes/ sdug bsngal bar so sor rtog
248a4(mdo sde): kyang bsams bzhin du skye/ bdag med par so sor rtog kyang bdag yongs su 'dor ba 'ang ma yin/ zhi bar so sor rtog kyang shin du zhi ba 'ang mi skyed/ dben par so sor rtog kyang lus dang sems kyis kyang 'bad/
248a5(mdo sde): gnas med par so sor rtog kyang dkar po'i chos kyi gnas spong ba 'ang ma yin/ 'byung ba med par so sor rtog kyang sems can rnams kyi khur blangs pa yang thogs/ zag pa med par so sor rtog kyang 'khor ba'i rgyun la
248a6(mdo sde): slong bar yang byed/ rgyu ba med par so sor rtog kyang sems can yongs su smin par bya ba'i phyir rgyu bar yang 'gyur/ bdag med par so sor rtog kyang sems can la snying rje chen po mi 'dor/ mi skye bar so sor rtog kyang
248a7(mdo sde): nyan thos kyi nges par yang mi ltung / gsog dang / gsob dang / snying po med pa dang / bdag po med pa dang / gnas med par so sor rtog kyang bsod nams gsog ma yin pa dang / ye shes gsob ma yin pa dang /
248a8(mdo sde): brnag pa yongs su rdzogs shing rang byung ba'i ye shes su dbang bskur ba dang / rang byung gi ye shes la brtson pa dang / nges pa'i don sangs rgyas kyi rigs la rab tu gnas pa yin te/ rigs kyi bu de ltar na de lta bu'i
248b1(mdo sde): chos la mos pa'i byang chub sems dpa' ni 'dus ma byas la mi gnas shing 'dus byas kyang zad par mi byed do/ /rigs kyi bu gzhan yang byang chub sems dpa' ni bsod nams kyi tshogs yang dag par sgrub pa'i phyir
248b2(mdo sde): 'dus ma byas la mi gnas so/ /ye shes kyi tshogs yang dag par bsgrub pa'i phyir 'dus byas zad par mi byed do/ /byams pa chen po dang ldan pa'i phyir 'dus ma byas la mi gnas so/ /snying rje chen po dang ldan pa'i
248b3(mdo sde): phyir 'dus byas zad par mi byed do/ /sems can yongs su smin par bya ba'i phyir 'dus ma byas la mi gnas so/ /sangs rgyas kyi chos rnams la mos pa'i phyir 'dus byas zad par mi byed do/ /sangs rgyas kyi mtshan
248b4(mdo sde): yongs su rdzogs par bya ba'i phyir 'dus ma byas la mi gnas so/ /thams cad mkhyen pa'i ye shes yongs su rdzogs par bya ba'i phyir 'dus byas zad par mi byed do/ /thabs la mkhas pa'i phyir 'dus ma byas la mi
248b5(mdo sde): gnas so/ /shes rab kyis shin du brtags pa'i phyir 'dus byas zad par mi byed do/ /sangs rgyas kyi zhing yongs su dag par bya ba'i phyir 'dus ma byas la mi gnas so/ /sangs rgyas kyi byin gyi brlabs kyi phyir
248b6(mdo sde): 'dus byas zad par mi byed do/ /sems can gyi don myong ba'i phyir 'dus byas la mi gnas so/ /chos kyi don yang dag par bstan pa'i phyir 'dus byas zad par mi byed do/ /dge ba'i rtsa ba'i tshogs kyi phyir 'dus ma byas
248b7(mdo sde): la mi gnas so/ /dge ba'i rtsa ba'i bag chags kyi phyir 'dus byas zad par mi byed do/ /smon lam yongs su rdzogs par bya ba'i phyir 'dus ma byas la mi gnas so/ /smon pa med pa'i phyir 'dus byas zad par mi byed do/ /
248b8(mdo sde): bsam pa yongs su dag pa'i phyir 'dus ma byas la mi gnas so/ /lhag pa'i bsam pa yongs su dag pa'i phyir 'dus byas zad par mi byed do/ /mngon par shes pa lngas rnam par rtsen pa'i phyir 'dus ma byas la mi
249a1(mdo sde): gnas so/ /sangs rgyas kyi ye shes kyi mngon par shes pa drug gi phyir 'dus byas zad par mi byed do/ /pha rol du phyin pa'i tshogs yongs su bkang ba'i phyir 'dus ma byas la mi gnas so/ /
249a2(mdo sde): dus yongs su rdzogs pa'i phyir 'dus byas zad par mi byed do/ /chos kyi nor kun bsdu ba'i phyir 'dus ma byas la mi gnas so/ /nyi tshe ba'i chos mi 'dod pas 'dus byas zad par mi byed do/ /chos kyi sman
249a3(mdo sde): kun sdud pa'i phyir 'dus ma byas la mi gnas so/ /ci rigs par chos kyi sman sbyor ba'i phyir 'dus byas zad par mi byed do/ /dam bcas pa la brtan pa'i phyir 'dus ma byas la mi gnas so/ /dam bcas pa
249a4(mdo sde): nyams 'og tu chud par bya ba'i phyir 'dus byas zad par mi byed do/ /chos kyi rtsa ba thams cad sgrub pa'i phyir 'dus ma byas la mi gnas so/ /'di ltar chos chung ngu'i sman sbyor ba'i phyir 'dus byas zad par mi
249a5(mdo sde): byed do/ /de nyon mongs pa'i nad thams cad yongs su shes pa'i phyir 'dus ma byas la mi gnas so/ /nad thams cad zhi ba'i phyir 'dus byas zad par mi 'dod do/ /rigs kyi bu de ltar na byang chub sems
249a6(mdo sde): dpa' 'dus byas zad par mi byed cing 'dus ma byas la mi gnas te/ de ni byang chub sems dpa' rnams kyi rnam par thar pa'i zad pa dang mi zad pa zhes bya ba yin no/ /skyes bu dam pa dag khyed kyis kyang
249a7(mdo sde): de la brtson par gyis shig / de nas byang chub sems dpa' de dag bstan pa 'di thos nas tshim zhing mgu la yid rangs te/ rab tu dga' nas dga' ba dang yid bde ba skyes te/ bcom ldan 'das la mchod pa
249a8(mdo sde): bya ba dang byang chub sems dpa' de dag dang / chos kyi rnam grangs 'di la mchod par bya ba'i phyir stong gsum gyi stong chen po'i 'jig rten gyi khams 'di thams cad phye ma dang spos dang / bdug pa mang po thams cad dang
249b1(mdo sde): me tog gis pus mo nub tsam du khebs par byas te/ bcom ldan 'das kyi 'khor gyi dkyil 'khor du'ang mngon par bkram pa byas nas bcom ldan 'das kyi zhabs la mgo bos phyag 'tshal te/ bcom ldan 'das
249b2(mdo sde): la lan gsum bskor nas ched du brjod pa rjod cing / de nas sangs rgyas kyi zhing 'di nas mi snang bar gyur te/ skad cig yud tsam thang cig gis 'jig rten gyi khams spos thams cad kyi mchog der 'khod do/ /
249b3(mdo sde): zad pa dang mi zad pa zhes bya ba'i chos kyi rdzongs kyi le'u ste bcu pa'o// // de nas bcom ldan 'das kyis lid tsa bi dri ma med par grags pa la 'di skad ces bka' stsal to/ /rigs kyi bu khyod gang gi tshe de bzhin
249b4(mdo sde): gshegs pa la lta 'dod par gyur pa de'i tshe khyod de bzhin gshegs pa la ji ltar lta/ de skad ces bka' stsal pa dang / bcom ldan 'das la lid tsa bi dri ma med par grags pas 'di skad ces gsol to/ /bcom ldan 'das
249b5(mdo sde): gang gi tshe bdag de bzhin gshegs pa la lta 'tshal ba de'i tshe de bzhin gshegs pa mi mthong bas lta ba lags so/ /sngon gyi mtha' nas ma skyes pa dang / phyi ma'i mthar mi 'gro ba dang / da ltar gyi dus la 'ang mi gnas par lta
249b6(mdo sde): lags so/ /de ci'i slad du zhe na/ gzugs kyi de bzhin nyid kyi rang bzhin te/ gzugs ma mchis pa'o/ /tshor ba'i de bzhin nyid kyi rang bzhin te/ tshor ba ma mchis pa'o/ /'du shes kyi de bzhin nyid kyi rang bzhin te/ 'du
249b7(mdo sde): shes ma mchis pa'o/ /'du byed kyi de bzhin nyid kyi rang bzhin te/ 'du byed ma mchis pa'o/ /rnam par shes pa'i de bzhin nyid kyi rang bzhin te/ rnam par shes pa ma mchis pa'o/ /khams bzhi ni mi gnas pa ste/
249b8(mdo sde): nam mkha'i khams dang mtshungs pa'o/ /skye mched drug ni ma skyes pa ste/ mig gi lam las shin du 'das pa/ rna ba'i lam las shin du 'das pa/ sna'i lam las shin du 'das pa/ lce'i lam las shin du 'das pa/
250a1(mdo sde): lus kyi lam las shin du 'das pa/ yid kyi lam las shin du 'das pa/ khams gsum pa dang ma 'dres pa/ dri ma gsum dang bral ba/ rnam par thar pa gsum gyi rjes su mchis pa/ rig pa gsum thob pa/
250a2(mdo sde): ma thob pa yang dag par thob pa/ chos thams cad la ma chags pa'i mthar phyin pa/ yang dag pa nyid kyi mtha' ma mchis pa/ de bzhin nyid la rab tu gnas pa de phan tshun du bral ba/ rgyus ma bskyed pa/ rkyen la rag
250a3(mdo sde): ma las pa/ mtshan nyid ma mchis pa/ mtshan nyid dang bcas pa ma lags pa/ mtshan nyid gcig pa 'ang ma lags pa/ mtshan nyid tha dad pa 'ang ma lags pa/ rtogs par gyur ba 'ang ma lags pa/ kun du rtogs par
250a4(mdo sde): gyur ba'ang ma lags pa/ mi rtogs par gyur pa'ang ma lags pha rol na'ang ma lags pa/ tshu rol du'ang ma lags pa/ dbus na yang ma lags pa/ 'di na yang ma lags pa/ pha bi na yang ma lags pa/ de na yang ma lags pa/ gzhan na yang
250a5(mdo sde): ma lags pa/ rnam par shes pas 'tshal bar bgyi ba 'ang ma lags pa/ rnam par shes pa la gnas pa 'ang ma lags pa/ mun pa yang ma lags pa/ snang ba yang ma lags pa/ ming ma mchis pa/ mtshan
250a6(mdo sde): ma mchis pa/ nyam chung ba yang ma lags pa/ stobs dang ldan pa yang ma lags pa/ yul la mi gnas shing phyogs la mi gnas pa dge ba 'ang ma lags pa/ mi dge ba'ang ma lags pa/ 'dus byas
250a7(mdo sde): kyang ma lags pa/ 'dus ma byas kyang ma lags pa/ gang gi don du brjod pa'ang ma lags te/ sbyin par yang ma lags pa/ ser snar yang ma lags pa/ tshul khrims su yang ma lags pa/ 'chal ba'i
250a8(mdo sde): tshul khrims su yang ma lags pa/ bzod par yang ma lags pa/ gnod sems su yang ma lags pa/ brtson 'grus su yang ma lags pa/ le lor yang ma lags pa/ bsam gtan du yang ma lags
250b1(mdo sde): pa/ g.yeng bar yang ma lags pa/ shes rab du yang ma lags pa/ 'chal pa'i shes rab tu 'ang brjod pa 'ang ma lags pa/ bden par yang ma lags pa/ brdzun par yang ma lags pa/ nges par 'byin
250b2(mdo sde): pa yang ma lags pa/ nges par mi 'byin pa yang ma lags pa/ 'gro bar bgyi ba yang ma lags pa/ 'gro bar mi bgyi ba yang ma lags pa/ smra ba dang spyod pa thams cad shin du chad pa ste/ zhing du gyur pa 'ang ma
250b3(mdo sde): lags pa/ zhing du ma gyur pa yang ma lags pa/ sbyin par 'os pa yang ma lags pa/ sbyin pa mi sbyong ba'ang ma lags pa/ gzung bar bgyi ba 'ang ma lags pa/ reg par bgyi ba'ang ma lags pa/ mtshan ma
250b4(mdo sde): ma mchis pa/ 'dus ma bgyis pa/ grangs dang bral ba/ mnyam pa nyid kyis mnyam pa/ chos nyid kyis mtshungs pa/ mtshungs pa ma mchis pa/ brtson 'grus mtshungs pa ma mchis pa/ gzhal ba las shin du
250b5(mdo sde): 'das pa/ song ba'ang ma lags pa/ zhugs pa'ang ma lags pa/ shin du 'das pa'ang ma lags pa/ mthong ba dang thos pa dang / bye brag phyed pa dang / rnam par rag pa 'ang ma lags pa/ mdud pa thams cad
250b6(mdo sde): ma mchis pa/ thams cad mkhyen pa'i ye shes dang mtshungs pa thob pa/ chos thams cad la snyoms shing chos thams cad la bye brag ma mchis pa thob pa/ thams cad tu kha na ma tho ba ma mchis pa/ ci yang ma
250b7(mdo sde): mchis pa/ snyigs ma ma mchis pa/ mi rtog pa/ rnam par mi rtog pa/ ma bgyis pa/ ma skyes pa/ ma 'thon pa/ ma byung ba/ kun nas ma byung ba/ 'byung bar 'gyur ba yang ma lags pa/ 'byung
250b8(mdo sde): bar mi 'gyur ba'ang ma lags pa/ 'jig pa ma mchis pa/ kun gzhi ma mchis pa/ mya ngan ma mchis pa/ dga' ba ma mchis pa/ rlabs ma mchis pa/ tha snyad du bstan pa thams cad kyis brjod par
251a1(mdo sde): bgyi ba ma lags pa ste/ bcom ldan 'das de bzhin gshegs pa'i sku ni 'di 'dra ste/ de la de ltar lta lags so/ /gang gis de ltar mthong ba de yang dag par mthong ba lags so/ /gang gis rnam
251a2(mdo sde): pa gzhan du mthong ba de ni log par mthong ba lags so/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das rigs kyi bu dri ma med par grags pa de sangs rgyas kyi zhing gang
251a3(mdo sde): nas shi 'phos te sangs rgyas kyi zhing 'dir mchis/ bcom ldan 'das kyis bka' stsal pa/ shA ri'i bu khyod kyis skyes bu dam pa 'di la khyod gang nas shi 'phos te/ 'dir skyes shes dris shig /de nas tshe dang ldan pa shA
251a4(mdo sde): ri'i bus lid tsa bi dri ma med par grags pa la 'di skad ces smras so/ /rigs kyi bu khyod gang nas shi 'phos te 'dir skyes/ dri ma med par grags pas smras pa/ gnas brtan gyis chos gang mngon du byas pa'i chos
251a5(mdo sde): de la 'chi 'pho dang skye ba gang yang yod dam/ smras pa/ chos de la 'chi 'pho 'am skye ba gang yang med do/ /smras pa/ btsun pa shA ri'i bu de bzhin du chos thams cad 'chi 'pho med cing skye ba med na ci'i phyir na de lta bur
251a6(mdo sde): khyod gang nas shi 'phos shing 'dir skyes snyam du sems/ btsun pa shA ri'i bu gang sgyu ma mkhan gyis sprul pa'i bud med dam skyes pa la khyod gang nas shi 'phos te 'dir skyes shes dris na de'i lan ci skad ces 'debs/ smras pa/
251a7(mdo sde): rigs kyi bu sprul pa la 'chi 'pho yang med/ skye ba 'ang med na de ci zhig lan ldon/ smras pa/ btsun pa shA ri'i bu chos thams cad ni sprul pa'i rang bzhin no zhes de bzhin gshegs pas ma gsungs sam/ smras pa/ rigs kyi bu de
251a8(mdo sde): de bzhin no/ /smras pa/ btsun pa shA ri'i bu chos thams cad sprul pa'i rang bzhin lta bu la ci'i phyir khyod 'di snyam du khyod ga las shi 'phos te 'dir skyes snyam du sems/ btsun pa shA ri'i bu 'chi 'pho zhes bya ba ni mngon par
251b1(mdo sde): 'du byed pa'i mtshan nyid do/ /skye ba zhes bya ba de yang mngon par 'du byed pa'i rgyun to/ /de la byang chub sems dpa' 'chi 'pho yang dge ba'i rtsa ba mngon par 'du byed pa zad par mi byed do/ /de skye yang mi dge ba'i
251b2(mdo sde): rgyun 'brel bar mi byed do/ /de nas bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu rigs kyi bu 'di ni 'jig rten gyi khams mngon par dga' ba nas de bzhin gshegs pa
251b3(mdo sde): mi 'khrugs pa'i drung nas 'dir 'ongs so/ /gsol pa/ bcom ldan 'das skyes bu dam pa 'di sangs rgyas kyi zhing de tsam du rnam par dag pa nas mchis te/ sangs rgyas kyi zhing nongs pa mang po'i skyon chags
251b4(mdo sde): pa la mngon par dga' ba ni ngo mtshar to/ /de nas lid tsa bi dri ma med par grags pas smras pa/ shA ri'i bu 'di ji snyam du sems/ nyi ma'i 'od rnams mun pa dang lhan cig 'grogs sam/ smras pa/ de ni
251b5(mdo sde): ma yin no/ /rigs kyi bu de gnyis mi 'grogs sam/ smras pa/ rigs kyi bu de gnyis mi 'grogs te/ nyi ma'i dkyil 'khor shar ma thag tu mun pa thams cad med par 'gyur ro/ /smras pa/ ci'i phyir
251b6(mdo sde): na 'dzam bu'i gling du nyi ma 'char/ smras pa/ de ni snang bar bya ba dang mun pa bsal ba'i phyir ro/ /smras pa/ btsun pa shA ri'i bu de bzhin du byang chub sems dpa' ni sems can rnams yongs su sbyang ba dang /
251b7(mdo sde): ye shes kyi snang bar bya ba dang / mun pa chen po bsal ba'i phyir bsams bzhin du sangs rgyas kyi zhing yongs su ma dag pa rnams su skye ste/ nyon mongs pa rnams dang lhan cig mi gnas shing sems can thams cad kyi nyon
251b8(mdo sde): mongs pa'i mun pa yang rnam par sel to/ /de nas 'khor de dag thams cad 'jig rten gyi khams mngon par dga' ba de dang / de bzhin gshegs pa mi 'khrugs pa de dang / byang chub sems dpa' de dag dang / nyan thos chen
252a1(mdo sde): po de dag bdag cag gis blta'o snyam du skom par gyur to/ /de nas bcom ldan 'das kyis 'khor de dag thams cad kyi sems kyi rtog pa thugs kyis mkhyen nas lid tsa bi dri ma med par grags pa la 'di skad
252a2(mdo sde): ces bka' stsal to/ /rigs kyi bu 'khor 'di ni 'jig rten gyi khams mngon par dga' ba de dang / de bzhin gshegs pa mi 'khrugs pa de mthong bar 'dod kyi 'khor 'di la khyod kyis ston cig /de nas lid tsa bi dri ma
252a3(mdo sde): med par grags pas 'di snyam du bsams te/ bdag seng ge'i khri 'di las ma langs par 'jig rten gyi khams mngon par dga' ba de dang / byang chub sems dpa' brgya stong du ma dang / lha dang / klu dang / gnod sbyin dang /
252a4(mdo sde): dri za dang / lha ma yin gnas pa kho ra khor yug gi ris bskor ba dang bcas pa dang / 'bab chu dang / mtshe'u dang / chu mig dang / mtsho dang / rgya mtsho'i 'obs dang bcas pa dang / ri rab dang / ri bo dang / de'u dang / bog rir
252a5(mdo sde): bcas pa dang / zla ba dang / nyi ma dang / skar mar bcas pa dang / lha dang / klu dang / gnod sbyin dang / dri za'i gnas su bcas pa dang / tshangs pa'i gnas dang 'khor du bcas pa dang / grong dang / grong khyer dang / grong
252a6(mdo sde): rdal dang / ljongs dang / yul 'khor dang / mir bcas pa dang / bud med dang / khyim du bcas pa dang / byang chub sems dpar bcas pa dang / nyan thos kyi 'khor dang bcas pa dang / de bzhin gshegs pa mi 'khrugs pa'i byang chub
252a7(mdo sde): kyi shing dang / de bzhin gshegs pa mi 'khrugs pa yang 'khor rgya mtsho snyed kyi nang na bzhugs shing chos 'chad pa dang / gang pad ma gang dag phyogs bcu na sems can rnams la sangs rgyas kyi mdzad pa byed pa de dag dang / rin
252a8(mdo sde): po che'i skas gsum 'dzam bu'i gling nas sum cu rtsa gsum pa'i gnas kyi bar du mngon par 'phags pa'i skas de la sum cu rtsa gsum pa'i lha rnams ni de bzhin gshegs pa mi 'khrugs pa la blta ba dang / phyag bya ba dang /
252b1(mdo sde): bsnyen bkur bya ba dang / chos mnyan pa'i phyir 'dzam bu'i gling du 'bab/ 'dzam bu'i gling gi mi rnams ni sum cu gsum rtsa gsum pa'i lha rnams blta ba'i phyir sum cu rtsa gsum pa'i gnas su 'dzeg pa de lta bu'i yon tan
252b2(mdo sde): tshad med pa tshogs pa 'jig rten gyi khams mngon par dga' ba de chu'i phung po nas bzung ste/ 'og min gyi gnas kyi bar du rdza mkhan gyi 'khor lo bzhin du nyi tshe bar bcad de/ lag pa g.yas pas blangs nas me tog gi phreng
252b3(mdo sde): ba bzhin du thogs te 'jig rten gyi khams mi mjed 'dir bcug go/ /bcug nas kyang 'khor 'di thams cad la bstan par bya'o/ /de nas lid tsa bi dri ma med par grags pa de 'di lta bu'i ting nge 'dzin la snyoms par zhugs
252b4(mdo sde): nas 'di lta bu'i rdzu 'phrul mngon par 'du bya ba mngon par byas te/ 'jig rten gyi khams mngon par dga' ba de nyi tshe bar bcad nas lag pa g.yas pas blangs te 'jig rten gyi khams mi mjed 'dir bcug go/ /der nyan thos
252b5(mdo sde): dang / byang chub sems dpa' dang / lha dang / mi gang dag lha'i mig mngon par shes pa drug thob pa de dag gis skad cher bos pa/ bcom ldan 'das bdag cag 'tshal to/ /bde bar gshegs pa bdag cag 'tshal to/ /de
252b6(mdo sde): bzhin gshegs pa bdag cag gi skyabs mdzod cig ces gsol pa dang / 'dul ba'i don du bcom ldan 'das kyis de dag la 'di skad ces bka' stsal to/ /byang chub sems dpa' dri ma med par grags pas khyer ba de ni
252b7(mdo sde): nga'i yul ma yin no/ /de na lha dang mi la sogs pa gzhan dag gis ni bdag cag gar khyer mi shes mi mthong ngo / /'jig rten gyi khams mngon par dga' ba de 'jig rten gyi khams mi mjed 'dir bcug kyang 'jig
252b8(mdo sde): rten gyi khams 'di gang ba 'am/ bri bar yang mi mngon te/ dog cing btsir ba 'ang med do/ /'jig rten gyi khams mngon par dga' ba de yang bri ba med de sngon ji lta ba bzhin du phyis kyang de bzhin du snang ngo / /de nas
253a1(mdo sde): bcom ldan 'das shAkya thub pas 'khor de dag thams cad la bka' stsal pa/ kye grogs po dag 'jig rten gyi khams mngon par dga' ba dang / de bzhin gshegs pa mi 'khrugs pa dang / sangs rgyas
253a2(mdo sde): kyi zhing bkod pa dang / nyan thos bkod pa dang / byang chub sems dpa' bkod pa 'di dag la ltos shig /de dag gis gsol pa/ bcom ldan 'das mthong lags so/ /bka' stsal pa/ sangs rgyas kyi zhing 'di 'dra ba yongs su gzung
253a3(mdo sde): bar 'dod pa'i byang chub sems dpas de bzhin gshegs pa mi 'khrugs pa'i byang chub sems dpa'i spyad pa thams cad kyi rjes su bslab par bya'o/ /de ltar 'jig rten gyi khams mngon par dga' ba bstan pa'i rdzu 'phrul
253a4(mdo sde): gyi cho 'phrul dang / de bzhin gshegs pa mi 'khrugs pa bstan pas 'jig rten gyi khams mi mjed 'di lha dang mi'i skye dgu las khri phrag bcu bzhi bla na med pa yang dag par rdzogs pa'i byang chub tu sems skyes
253a5(mdo sde): so/ /kun gyis kyang 'jig rten gyi khams mngon par dga' ba der skye bar smon lam btab ste/ bcom ldan 'das kyis kyang de dag thams cad 'jig rten gyi khams mngon par dga' bar skye bar lung bstan to/ /
253a6(mdo sde): de ltar lid tsa bi dri ma med par grags pas 'jig rten gyi khams mi mjed 'dir sems can yongs su smin par bya ba ji snyed yod pa de dag thams cad smin par byas nas 'jig rten gyi khams mngon par dga'
253a7(mdo sde): ba de slar gnas ji lta ba bzhin du bzhag go/ /de nas bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu khyod kyis 'jig rten gyi khams mngon par dga' ba de dang / de bzhin
253a8(mdo sde): gshegs pa mi 'khrugs pa de mthong ngam/ gsol pa/ bcom ldan 'das bdag gis mthong lags so/ /sems can thams cad kyang sangs rgyas kyi zhing gi yon tan bkod pa de 'dra bar gyur cig /sems
253b1(mdo sde): can thams cad kyang rigs kyi bu lid tsa bi dri ma med par grags pa ji lta bu de 'dra ba'i rdzu 'phrul dang ldan par gyur cig / bdag cag kyang skyes bu dam pa 'di lta bu mthong ba thob pa na rnyed pa legs par lags te/
253b2(mdo sde): gang dag tha na da ltar gyi de bzhin gshegs pa'am/ yongs su mya ngan las 'das pa'i chos kyi rnam grangs 'di thos pa'i sems can de dag kyang rnyed pa rab du rnyed par 'gyur na/ gang dag thos nas mos pa dang /
253b3(mdo sde): yid ches pa dang / 'dzin pa dang / 'chang ba dang / klog pa dang / kun chub par bgyid pa dang / mos nas ston pa dang / rab tu 'don pa dang / gzhan dag la 'ang 'chad pa dang / sgom pa'i rnal 'byor la rjes su sbyor ba
253b4(mdo sde): rnams la lta smos kyang ci 'tshal/ chos kyi rnam grangs 'di gang dag gi sug par thob par gyur pa de dag kyang chos rin po che'i gter rnyed par 'gyur ro/ /gang dag chos kyi rnam grangs 'di kha ton du bgyid pa
253b5(mdo sde): de dag kyang de bzhin gshegs pa'i grogs su gyur pa lags so/ /gang dag chos 'di la mos pa rnams la rim gro dang bsnyen bkur bgyid pa de dag ni chos yang dag par srung ba lags so/ /gang dag chos kyi
253b6(mdo sde): rnam grangs 'di legs par bris te 'chang ba dang ri mor bgyid pa de dag gi khyim na de bzhin gshegs pa bzhugs par 'gyur ro/ /gang dag chos kyi rnam grangs 'di las rjes su yi rang ba de dag ni bsod nams thams cad yongs
253b7(mdo sde): su bsrung ba lags so/ /gang dag chos kyi rnam grangs 'di las tha na tshig bzhi pa'i tshigs su bcad pa gcig tsam dang / sdom pa'i tshig tsam yang gzhan dag la ston pa de dag ni chos kyi mchod sbyin chen po bgyid pa lags
253b8(mdo sde): so/ /gang dag chos kyi rnam grangs 'di la bzod pa dang / 'dun pa dang / blo gros dang / rtogs pa dang / lta ba dang / mos pa dag ni de nyid de dag la lung bstan pa lags so/ /'jig rten gyi khams mngon par dga' ba blangs pa
254a1(mdo sde): dang / de bzhin gshegs pa myi 'khrugs pa bstan pa'i le'u ste bcu gcig pa'o// // de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das bdag gis sngon de bzhin
254a2(mdo sde): gshegs pa dang / 'jam dpal gzhon nur gyur pa las chos kyi rnam grangs brgya stong mang po thos kyang ji ltar chos kyi rnam grangs 'di las rnam par sprul pa bsam gyis mi khyab pa'i tshul la 'jug pa rab tu bstan pa 'di
254a3(mdo sde): lta bu ni sngon nam yang ma thos lags so/ /bcom ldan 'das sems can gang dag chos kyi rnam grangs 'di 'dzin pa dang / 'chang ba dang / klog pa dang / kun chub par bgyid pa de dag kyang the tsom ma mchis par 'di
254a4(mdo sde): lta bu'i chos kyi snod tu 'gyur na/ gang dag bsgom pa'i rnal 'byor la rjes su sbyor ba rnams la smos kyang ci 'tshal te/ de dag gis ngan song thams cad ni bcad/ de dag gis bde 'gro'i lam thams cad ni
254a5(mdo sde): phye/ de dag sangs rgyas thams cad kyis ni gzigs/ de dag gis phas kyi rgol ba thams cad ni bcom/ de dag gis bdud thams cad ni shin du pham par bgyis/ de dag gis byang chub sems dpa'i lam
254a6(mdo sde): ni rnam par sbyangs/ de dag byang chub kyi snying po la ni gnas/ de dag de bzhin gshegs pa'i spyod yul la ni yang dag par 'jug par 'gyur ba lags so/ /bcom ldan 'das rigs kyi bu'am/ rigs kyi bu mo
254a7(mdo sde): gang dag chos kyi rnam grangs 'di 'chang ba de dag la bdag 'khor thams cad dang bcas pas rim gro dang g.yog bgyi'o/ /grong dang / grong khyer dang / grong rdal dang / ljongs dang / yul 'khor dang / rgyal po'i pho brang
254a8(mdo sde): 'khor gang na chos kyi rnam grangs 'di spyod pa dang / 'chang ba dang / rab tu ston pa der chos nyan pa'i slad du bdag g.yog dang bcas te mchi'o/ /rigs kyi bu ma dad pa rnams dad pa bskyed par bgyi/ dad pa rnams
254b1(mdo sde): ni chos dang ldan pas bsrung zhing bskyab par bgyi'o/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /legs so legs so/ /lha'i dbang po
254b2(mdo sde): khyod kyis legs par smras pa de la de bzhin gshegs pa yang rjes su yid rang ngo / /lha'i dbang po 'das pa dang / ma byon pa dang / da ltar byung ba'i sangs rgyas bcom ldan 'das rnams kyi byang chub de ni chos kyi rnam
254b3(mdo sde): grangs 'di las bstan to/ /lha'i dbang po de bas na gang chos kyi rnam grangs 'di 'dzin pa dang / tha na glegs bam la 'dri ba dang / 'dzin pa dang / klog pa dang / kun chub par byed pa'i rigs kyi bu'am/ rigs
254b4(mdo sde): kyi bu mo de dag gis ni 'das pa dang / da ltar byung ba'i sangs rgyas bcom ldan 'das rnams mchod par 'gyur ro/ /lha'i dbang po rigs kyi bu pho 'am rigs kya bu mo gang gis stong gsum gyi stong chen po'i 'jig rten
254b5(mdo sde): gyi khams 'di de bzhin gshegs pas yongs su gang ba 'di lta ste dper na bu ram shing gi tshal lam/ 'dam bu'i tshal lam/ smyig ma'i tshal lam/ til gyi zhing ngam/ seng ldeng gi tshal bzhin du rab tu gang ba rnams
254b6(mdo sde): la bskal pa'am/ bskal pa las lhag par rim gror byas/ bla mar byas/ sti stang du byas te/ de bzhin gshegs pa de dag la mchod pa thams cad dang bde ba'i yo byad kyi mchod pa dang / de bzhin gshegs pa de dag
254b7(mdo sde): y ongs su mya ngan las 'das nas kyang de bzhin gshegs pa re re la yang mchod pa'i phyir gcig tu mkhregs pa ma zhig pa'i sku gdung gi mchod rten rin po che thams cad las byas pa rgyar ni gling chen po bzhi pa'i 'jig rten gyi
254b8(mdo sde): tshad tsam/ 'phang du ni tshangs pa'i 'jig rten du phyin pa/ gdugs dang / ba dan dang / srog shing sgreng bas mdzes par rab tu byas te/ de bzhin gshegs pa thams cad kyi mchod rten so sor byas nas des de la bskal
255a1(mdo sde): pa 'am/ bskal pa las lhag par me tog thams cad dang / spos thams cad dang / rgyal mtshan thams cad dang / ba dan thams cad kyis mchod pa byas shing rnga dang sil snyan rnams brdungs te mchod na lha'i
255a2(mdo sde): dbang po 'di ji snyam du sems/ rigs kyi bu 'am/ rigs kyi bu mo de dag de'i gzhi las bsod nams mang du bskyed dam/ gsol pa/ bcom ldan 'das mang lags so/ /bde bar gshegs pa mang lags te/
255a3(mdo sde): bskal pa bye ba brgya stong gis kyang bsod nams kyi phung po de'i mthar phyin par mi nus lags so/ /bcom ldan 'das kyis bka' stsal pa/ lha'i dbang po khyod mos par bya'o/ /khyod kyis khong du chud par
255a4(mdo sde): bya'o/ /gang rnam par thar pa bsam gyis mi khyab pa bstan pa'i chos kyi rnam grangs 'di 'dzin tam/ klog gam/ kun chub par byed pa'i rigs kyi bu pho 'am/ rigs kyi bu mo bsod nams shin du mang du bskyed
255a5(mdo sde): do/ /de ci'i phyir zhe na/ lha'i dbang po sangs rgyas bcom ldan 'das rnams kyi byang chub ni chos las byung ste/ de chos kyi mchod par nus kyi zang zing gis ni ma yin pa'i phyir ro/ /lha'i dbang po khyod kyis rnam grangs
255a6(mdo sde): 'dis kyang 'di ltar rig par bya ste/ lha'i dbang po sngon byung ba 'das pa'i dus na bskal pa grangs med pa'i yang ches grangs med pa/ rgya che ba/ tshad med pa/ bsam gyis mi khyab par gyur pa de'i dus de'i tshe na
255a7(mdo sde): bskal pa rnam par sbyong ba la 'jig rten gyi khams cher bkod par de bzhin gshegs pa dgra bcom pa yang dag par rdzogs pa'i sangs rgyas rig pa dang zhabasu ldan pa/ bde bar gshegs pa/ 'jig rten mkhyen pa/
255a8(mdo sde): skyes bu 'dul ba'i kha lo sgyur ba bla na med pa/ lha dang mi rnams kyi ston pa sangs rgyas bcom ldan 'das sman gyi rgyal po zhes bya ba 'jig rten du byung ste/ de bzhin gshegs pa dgra bcom pa yang dag par rdzogs pa'i
255b1(mdo sde): sangs rgyas sman gyi rgyal po de'i tshe'i tshad ni bar gyi bskal pa nyi shur gyur to/ /de'i nyan thos kyi dge 'dun ni bye ba khrag khrig phrag sum cu rtsa drug yod do/ /byang chub sems dpa'i dge 'dun ni bye ba khrag khrig
255b2(mdo sde): phrag bcu gnyis yod do/ /lha'i dbang po de'i tshe de'i dus na 'khor los sgyur ba'i rgyal po rin chen gdugs shes bya ba gling bzhi la dbang ba rin po che sna bdun dang ldan pa zhig byung ste/ de la bu dpa' ba/ rtul phod
255b3(mdo sde): pa/ yan lag mchog gis gzugs dang ldan pa/ pha rol gyi sde rab tu 'joms pa stong du tshang ba yod do/ /rgyal po rin chen gdugs des bcom ldan 'das de bzhin gshegs pa sman gyi rgyal po 'khor dang bcas pa la
255b4(mdo sde): bar gyi bskal pa lnga'i bar du bde ba'i yo byad thams cad kyis ri mor byas so/ /lha'i dbang po bar gyi bskal pa lnga po de dag 'das nas rgyal po rin chen gdugs kyis bu stong la 'di skad ces smras so/ /kye khyed shes
255b5(mdo sde): par gyis shig / ngas de bzhin gshegs pa la mchod pa byas kyis da khyed kyis kyang de bzhin gshegs pa la mchod par gyis shig /de nas rgyal bu gzhon nu de dag pha rgyal po rin chen gdugs la legs so zhes smras nas de mnyan te/ de dang lhan cig tshogs nas de bzhin
255b6(mdo sde): gshegs pa sman gyi rgyal po la bskal pa bar ma lnga'i bar du bde ba'i yo byad thams cad kyis rim gror byas so/ /de'i nang nas rgyal bu zla gdugs shes bya ba de gcig pu dben par song nas 'di snyam du sems te/ mchod pa de bas mchod pa gzhan ches khyad par du 'phags shing rgya
255b7(mdo sde): che ba yod dam snyam pa dang / sangs rgyas kyi byin gyi brlabs kyis bar snang de las lha dag 'di skad ces zer ro/ /skyes bu dam pa chos kyi mchod pa ni mchod pa thams cad kyi nang na mchog go/ /des smras pa/ chos kyi mchod pa de gang yin/ lhas smras pa/ skyes bu dam pa khyod de
255b8(mdo sde): bzhin gshegs pa sman gyi rgyal po de'i drung du song la chos kyi mchod pa de gang lags shes zhus shig dang / bcom ldan 'das de khyod la lung ston to/ /de nas lha'i dbang po rgyal bu zla gdugs gzhon nu bcom ldan 'das de bzhin gshegs pa dgra bcom pa
256a1(mdo sde): yang dag par rdzogs pa'i sangs rgyas sman gyi rgyal po ga la ba der song ste phyin pa dang / bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas rgyal bu zla
256a2(mdo sde): gdugs kyis bcom ldan 'das de bzhin gshegs pa sman gyi rgyal po de la 'di skad cas gsol to/ /bcom ldan 'das chos kyi mchod pa zhes bgyi ba'i chos kyi mchod pa de gang lags/ bcom ldan 'das des bka' stsal
256a3(mdo sde): pa rigs kyi bu chos kyi mchod pa ni gang de bzhin gshegs pas gsungs pa'i mdo sde zab mo zab mor snang ba/ 'jig rten thams cad dang mi mthun pa/ rtogs par dka' ba/ mngon par dka' ba/ khong du chud par dka' ba/ phra ba
256a4(mdo sde): zhib pa/ ma dmigs pa/ byang chub sems dpa'i sde snod kyi nang du gtogs pa/ gzungs dang mdo sde'i rgyal po'i phyag rgyas btab pa/ phyir mi ldog pa'i 'khor lo ston pa/ pha rol du phyin pa drug las byung ba/
256a5(mdo sde): 'dzin pa rnams yongs su bzung ba/ byang chub kyi phyogs kyi chos dang ldan pa/ byang chub kyi yan lag sgrub par gtogs pa/ sems can la snying rje chen po 'jug pa/ byams pa chen po ston pa/ bdud kyi lta bar
256a6(mdo sde): gyur pa thams cad med pa/ rten cing 'brel par 'byung ba bstan pa/ bdag med pa sems can med pa/ srog med pa/ gang zag med pa/ stong pa nyid dang / mtshan ma med pa dang / smon pa med pa dang / mngon par 'du mi byed pa dang / ma
256a7(mdo sde): skyes pa dang / ma byung ba dang ldan pa/ byang chub kyi snying po sgrub pa/ chos kyi 'khor lo rab tu bskor ba/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye
256a8(mdo sde): chen po'i dbang po rnams kyis rab tu bstod cing bsngags pa/ dam pa'i chos kyi rigs rgyun mi gcod pa/ chos kyi mdzod 'dzin pa/ chos kyi mchod pa'i mchog la zhugs pa/ 'phags pa'i skye bo thams cad kyis yongs su
256b1(mdo sde): bzung ba/ byang chub sems dpa'i spyod pa thams cad yang dag par ston pa/ yang dag pa'i don gyi chos so sor yang dag par rig pa la 'jug pa/ chos kyi mdo mi rtag pa dang / sdug bsngal ba dang / bdag
256b2(mdo sde): med pa dang / zhi ba las nges par byung ba/ ser sna can dang / tshul khrims 'chal pa dang / gnod sems can dang / le lo can dang / brjed ngas pa dang / shes rab 'chal pa spa 'gong ba/ phas kyi rgol ba
256b3(mdo sde): dang / lta ba ngan pa dang / dmigs pa la mngon par zhen pa thams cad sdong par byed pa/ sangs rgyas thams cad kyis bstod pa/ 'khor ba'i phyogs kyi gnyen po/ mya ngan las 'das pa'i bde ba yang dag
256b4(mdo sde): par ston pa de lta bu'i mdo sde rnams gang yang dag par ston pa dang / 'chang ba dang / so sor rtog pa dang / dam pa'i chos kun sdud pa de ni chos kyi mchod pa zhes bya'o/ /rigs kyi bu gzhan yang chos kyi mchod pa
256b5(mdo sde): ni gang chos la chos su nges par sems pa/ chos la chos bzhin nan tan byed pa dang / rten cing 'brel par 'byung bar 'thun pa/ mthar lta ba thams cad dang bral ba/ skye ba med pa/ 'byung ba med pa la bzod pa bdag med
256b6(mdo sde): pa sems can med par 'jug pa/ rgyu dang rkyen dang mi 'gal ba dang / 'thab pa med pa/ rtsod pa med pa/ nga yi ba med pa/ ngar 'dzin pa dang bral ba/ don la rton gyi tshig 'bru la mi rton pa/ ye shes la rton gyi rnam par
256b7(mdo sde): shes pa la mi rton pa/ nges pa'i don gyi mdo sde la rton gyi drang ba'i don gyi thar kun rdzob la mngon par ma zhen pa/ chos nyid la rton gyi gang zag tu lta ba dmigs par 'dzin pa la mngon par ma zhen pa/ sangs rgyas kyi chos
256b8(mdo sde): nyid ji lta ba bzhin du khong du chud pa/ kun gzhi med par 'jug pa/ kun gzhi yang dag par 'joms pa/ ma rig pa rnam par zhi ba nas/ rga shi dang / mya ngan dang / smre sngags 'don pa dang / sdug bsngal ba dang / yid
257a1(mdo sde): mi bde ba dang / 'khrug pa'i bar du rnam par zhi zhing de ltar rten cing 'brel par 'byung ba'i yan lag bcu gnyis la 'di lta ste/ sems can la lta ba zad mi shes par mngon par sgrub pas mngon par sgrub cing
257a2(mdo sde): lta ba rnams la mi lta ba 'di ni rigs kyi bu bla na med pa'i chos kyi mchod pa zhes bya'o/ /lha'i dbang po de ltar rgyal bu zla gdugs de bcom ldan 'das de bzhin gshegs pa sman gyi rgyal po de las chos kyi mchod pa de lta bu thos
257a3(mdo sde): pa dang rjes su 'thun pa'i chos kyi bzod pa thob bo/ /gos dang rgyan ci thogs pa rnams bcom ldan 'das de la phul nas tshig 'di skad ces smras so/ /bcom ldan 'das de bzhin gshegs pa yongs su mya ngan las
257a4(mdo sde): 'das kyang dam pa'i chos yongs su gzung ba dang / dam pa'i chos la mchod pa bgyi ba'i slad tu bdag dam pa'i chos yongs su gzung bar spro'o/ /bcom ldan 'das ji ltar bdag gis bdud dang phyir rgol ba rnams
257a5(mdo sde): bcom nas bcom ldan 'das dam pa'i chos yongs su 'dzin par 'gyur ba de ltar de bzhin gshegs pas byin gyi brlab par gsol/ de bzhin gshegs pas de'i bsam pa mkhyen nas phyi ma'i dus phyi ma'i tshe na
257a6(mdo sde): dam pa'i chos kyi grong khyer skyong zhing srung ba dang / yongs su 'dzin par 'gyur bar lung bstan to/ /lha'i dbang po de nas rgyal bu zla gdugs de de bzhin gshegs pa de bzhugs bzhin du dad pas khyim nas khyim
257a7(mdo sde): med par rab tu byung ste/ dge ba'i chos la brtson 'grus brtsams nas gnas so/ /de brtson 'grus brtsams shing dge ba'i chos la rab tu gnas nas ring po ma lon par mngon par shes pa lnga bskyed de/ gzungs
257a8(mdo sde): rnams rtogs khong du chud par gyur to/ /de spobs pa rgyun mi chad pa thob pas bcom ldan 'das de bzhin gshegs pa sman gyi rgyal po de yongs su mya ngan las 'das las kyang mngon par shes pa dang / gzungs kyi
257b1(mdo sde): stobs kyis bcom ldan 'das de bzhin gshegs pa sman gyi rgyal po des chos kyi 'khor lo rab tu bskor ba bzhin du bar gyi bskal pa bcu'i bar du rjes su bskor to/ /lha'i dbang po de ltar dge slong zla
257b2(mdo sde): gdugs dam pa'i chos yongs su gzung ba la mngon par brtson pas sems can bye ba brgya phrag bcu ni bla na med pa yang dag par rdzogs pa'i bying chub las phyir mi ldog par byas par gyur to/ /srog chags
257b3(mdo sde): khrag khrig bzhi bcu ni nyan thos dang rang sangs rgyas kyi theg pa la btul lo/ /sems can tshad med pa rnams ni mtho ris su skye bar byas so/ /lha'i dbang po de'i tshe de'i dus na rin chen gdugs shes bya ba'i
257b4(mdo sde): 'khor los sgyur ba'i rgyal por gyur pa de gzhan yin pa snyam du 'dzin na lha'i dbang po khyod kyis de ltar mi blta'o/ /de ci'i phyir zhe na/ rin chen 'od 'phro de bzhin gshegs pa de de'i tshe de'i dus na rin chen gdugs
257b5(mdo sde): shes bya ba'i 'khor los sgyur ba'i rgyal por gyur to/ /rgyal po rin chen gdugs de'i bu stong yod pa de dag ni da ltar gyi bskal pa bzang po'i byang chub sems dpa' 'di dag yin te/ gang bskal pa bzang po 'di
257b6(mdo sde): la sangs rgyas stong tshang bar 'byung ba'o/ /de las bzhi ni sangs rgyas log par dad sel la sogs pa sngon du byung ste/ lhag ma rnams kyang 'byung bar 'gyur ro/ /'khor ba 'jig la sogs pa snang mdzad
257b7(mdo sde): la thug pa'i bar du ste/ tha mar de bzhin gshegs pa snang mdzad ces bya ba 'byung ngo / /lha'i dbang po de'i tshe de'i dus na bcom ldan 'das de bzhin gshegs pa sman gyi rgyal po de'i dam pa'i chos
257b8(mdo sde): yongs su bzung ba rgyal bu zla gdugs shes bya ba de gzhan yin pa snyam du 'dzin na khyod kyis de ltar mi blta'o/ /de ci'i phyir zhe na/ lha'i dbang po nga de'i tshe de'i dus na rgyal bu zla gdugs shes bya bar gyur to/ /lha'i
258a1(mdo sde): dbang po rnam grangs 'dis kyang 'di ltar rig par bya ste/ lha'i dbang po ji tsam na de bzhin gshegs pa rnams la mchod pa'i nang na chos kyi mchod pa ni mchog ces bya'o/ /mchog dang / dam pa dang /
258a2(mdo sde): mchog rab dang / gya nom pa dang / bla ma dang / bla na med pa zhes bya'o/ /lha'i dbang po de lta bas na nga la zang zing gis ma mchod par chos kyi mchod pas mchod cig /nga la zang zing gis sti stang ma byed
258a3(mdo sde): chos kyi sti stang gyis shig / de nas bcom ldan 'das kyis byang chub sems dpa' sems dpa' chen po byams pa la bka' stsal pa/ byams pa ngas bla na med pa yang dag par rdzogs pa'i byang chub bskal pa bye
258a4(mdo sde): ba grangs med par yang dag par sgrubs pa 'di khyod la gtad do/ /ci nas phyi ma'i dus phyi ma'i tshe chos kyi rnam grangs 'di lta bu khyod kyi byin gyi brlabs kyis yongs su bzung bas 'dzam bu'i gling du rgyas par 'gyur zhing /
258a5(mdo sde): ma nub par gyis shig /de ci'i phyir zhe na/ byams pa ma 'ongs pa'i dus na rigs kyi bu pho 'am/ rigs kyi bu mo dang / lha dang / klu dang / gnod sbyin dang / dri za dang / lha ma yin dge ba'i rtsa ba
258a6(mdo sde): bskyed pa/ bla na med pa yang dag par rdzogs pa'i byang chub la yang dag par zhugs pa de dag chos kyi rnam grangs 'di ma thos pas nyams par gyur ta re/ 'di lta bu'i mdo sde thos nas shin du dga' zhing dad pa rnyed par 'gyur
258a7(mdo sde): ba dang / spyi bos len par 'gyur ba'i rigs kyi bu dang / rigs kyi bu mo de dag bsrung ba'i phyir/ byams pa khyod kyis de'i dus na mdo sde 'di lta bu 'di rgyas par gyis shig /byams pa
258a8(mdo sde): byang chub sems dpa' rnams kyi phyag rgya ni 'di gnyis te/ gnyis gang zhe na/ tshig dang tshig 'bru sna tshogs la dad pa'i phyag rgya dang / chos kyi tshul zab mos mi skrag cing / yang dag pa nyid ji lta
258b1(mdo sde): ba bzhin du 'jug pa'i phyag rgya dang / byams pa de gnyis ni byang chub sems dpa' rnams kyi phyag rgya'o/ /byams pa de la byang chub sems dpa' gang dag tshig dang tshig 'bru sna tshogs la dad cing lhur len pa
258b2(mdo sde): de dag ni las dang po pa yin te/ tshangs par spyad nas ring po ma lon par rig par bya'o/ /byams pa gang dag mdo sde zab mo ma gos pa 'phrugs pa dang / snrel zhi'i rgyud kyi tshig dang / rim pa rab tu dbye ba 'di 'don
258b3(mdo sde): pa dang / nyan pa dang / mos pa dang / ston par 'gyur ba'i byang chub sems dpa' dag ni ring du tshangs par spyod par rig par bya'o/ /byams pa de la las dang po pa'i byang chub sems dpa' ni rgyu gnyis kyis bdag
258b4(mdo sde): la rma 'byin te/ chos zab mo la nges par sems par mi 'gyur ro/ /gnyis gang zhe na/ sngon ma thos pa'i mdo sde zab mo thos na skrag cing the tsom du gyur nas rjes su yi rangs bar mi byed cing / 'di lta bur
258b5(mdo sde): bdag cag gis sngon ma thos na de gang nas 'ongs shes spong bar byed do/ /rigs kyi bu gang dag mdo sde zab mo 'dzin pa dang / chos zab mo'i snod du gyur pa dang / chos zab mo ston pa de dag la mi sten/ mi 'grogs/
258b6(mdo sde): bsnyen bkur mi byed cing / de dag la sting stang mi byed par gyur te bar bar du de dag la mi sten par yang brjod do/ /rgyu de gnyis kyis las dang po pa'i byang chub sems dpa' bdag nyid la rma 'byin te chos zab mo la nges par mi
258b7(mdo sde): rtog pa'o/ /rgyu gnyis kyis zab mo la mi mos pa'i byang chub sems dpa' bdag nyid la rma 'byin te/ ma skyes pa'i chos la yang bzod pa thob par mi 'gyur ro/ /gnyis gang zhe na/ las dang po pa spyad nas ring po ma lon pa'i byang chub sems
258b8(mdo sde): dpa' rnams la brnyas shing khyad du gsod pa de 'dzin du mi 'jug gam/ mi 'byed/ mi ston pa dang / gang zab mo la shin du ma dad pas bslab pa la ri mo mi byed cing 'jig rten gyi zang zing sbyin pas ni sems can la phan 'dogs
259a1(mdo sde): shing chos kyi sbyin pas ma yin te/ byams pa zab mo la mos pa'i byang chub sems dpa' rgyu 'di gnyis kyis bdag nyid la rma 'byin te/ mi skye ba'i chos la bzod pa 'ang myur du thob par mi 'gyur ro/ /de skad
259a2(mdo sde): ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das kyis ji skad tu legs par gsungs pa ni bcom ldan 'das ngo mtshar to/ /bcom ldan
259a3(mdo sde): 'das legs so/ /bcom ldan 'das bdag gis da slan chad nongs pa 'di dag spang bar bgyi'o/ /de bzhin gshegs pas bla na med pa yang dag par rdzogs pa'i byang chub bskal pa bye ba khrag khrig brgya stong grangs ma mchis
259a4(mdo sde): pa nas yang dag par bsgrubs pa 'di bsrung bar bgyi'o/ /gzung bar bgyi'o/ /ma 'ongs pa'i rigs kyi bu pho dang / rigs kyi bu mo snod tu gyur pa de dag la mdo sde 'di lta bu lag tu son par bgyi'o/ /dran pa gang gis 'di
259a5(mdo sde): 'dra ba'i mdo sde 'di lta bu la mos pa dang / 'dzin pa dang / 'chang ba dang / kun chub par bgyid pa dang / 'dzud pa dang / yi ger 'dri ba dang / gzhan dag la'ang rgya cher 'chad par 'gyur ba'i dran pa nye bar bsgrub par bgyi'o/ /
259a6(mdo sde): bcom ldan 'das bdag gis de dag brtan par bgyi'o/ /bcom ldan 'das de'i dus na 'di lta bu'i mdo sde 'di la mos pa dang / rab tu 'jug par 'gyur ba de ni bcom ldan 'das byang chub sems dpa' byams pa'i byin gyi brlabs
259a7(mdo sde): lags par rig par bgyi'o/ /de nas bcom ldan 'das kyis byang chub sems dpa' byams pa la legs so zhes bya ba byin nas legs so legs so/ /khyod kyi tshig de ni legs par smras te/ de bzhin gshegs pa 'ang
259a8(mdo sde): khyod kyis legs par smras pa de la rjes su yid rang ba gnang bar mdzad do/ /de nas byang chub sems dpa' de dag gis dbyangs gcig tu tshig 'di skad ces smras so/ /bcom ldan 'das bdag cag kyang de bzhin gshegs pa
259b1(mdo sde): yongs su mya ngan las 'das nas sangs rgyas kyi zhing so so nas mchis te/ de bzhin gshegs pa'i sangs rgyas kyi byang chub 'di rgyas par bgyi'o/ /rigs kyi bu de dag kyang mos par bgyi'o/ /de nas bcom ldan
259b2(mdo sde): 'das la rgyal po chen po bzhis kyang 'di skad ces gsol to/ /bcom ldan 'das grong dang / grong khyer dang / grong rdal dang / yul 'khor dang / rgyal po'i pho brang 'khor gang dang gang na chos kyi rnam grangs 'di lta bu
259b3(mdo sde): spyod pa dang / 'chad pa dang / yang dag par ston pa de dang de dag tu bcom ldan 'das bdag cag rgyal po bzhi yang dpung dang bcas pa dang / bzhon pa dang bcas pa 'khor dang bcas te/
259b4(mdo sde): der chos nyan pa'i slad tu mchi'o/ /chos smra ba de'i dpag tshad khor yug tu ci nas kyang chos smra ba de la klags lta ba dang klan ka tshol ba gang gis kyang klags mi rnyed par bsrung bar bgyi'o/ /de nas bcom ldan 'das
259b5(mdo sde): kyis tshe dang ldan pa kun dga' bo la 'di skad ces bka' stsal to/ /kun dga' bo khyod kyis chos kyi rnam grangs 'di zung shig /chongs shig /gzhan dag la yang rgya cher yang dag par ston cig /gsol pa/ bdag
259b6(mdo sde): gis chos kyi rnam grangs 'di bzung ba lags na bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ kun dga' bo de'i phyir chos kyi
259b7(mdo sde): rnam grangs 'di dri ma med par grags pas bstan pa dang / phrugs su sbyar ba snrel zhir mngon par bsgrub pa dang / bsam gyis mi khyab pa'i rnam par thar pa'i le'u zhes kyang bya ba'i chos kyi rnam grangs 'di kun dga' bo khyod kyis
259b8(mdo sde): zung shig / bcom ldan 'das kyis de skad ces bka' stsal nas/ lid tsa bi dri ma med par grags pa dang / 'jam dpal gzhon nur gyur pa dang / tshe dang ldan pa kun dga' bo dang / byang chub sems dpa' de dag dang /
260a1(mdo sde): nyan thos chen po de dag dang / thams cad dang ldan pa'i 'khor de dag dang / lha dang mi dang / lha ma yin dang / dri zar bcas pa'i 'jig rten yid rangs te/ bcom ldan 'das kyis gsungs pa la
260a2(mdo sde): mngon par bstod do/ /sngon gyi sbyor ba dang / dam pa'i chos gtad pa'i le'u zhes bya ste bcu gnyis pa'o/ /'phags pa dri ma med par grags pas bstan pa zhes bya ba theg pa chen po'i mdo
260a3(mdo sde): rdzogs s+ho/ / //shu lo ga stong brgyad brgya ste bam po drug go/ / lo ts+tsha ba ban de chos nyid tshul khrims kyis bsgyur cing zhus te gtan la phab pa/ / @#/ /rgya gar skad du/ Ar+ya many+dzu shrI ye
260a4(mdo sde): nir da sha nA ma ma hA yA na sU tra/ bod skad du/ 'phags pa 'jam dpal gyis bstan pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di
260a5(mdo sde): skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po dang /
260a6(mdo sde): byang chub sems dpa' lnga stong tham pa dang thabs gcig tu bzhugs te/ de'i tshe bcom ldan 'das 'khor 'bum phrag du mas yongs su bskor cing / mdun gyis bltas nas chos ston to/ /de nas 'jam dpal
260a7(mdo sde): gzhon nur gyur pa rin po che'i gdugs dpag tshad bcus 'khor ba tsam thogs nas/ bcom ldan 'das kyi dbu'i gtsug gi steng gi drang thad na 'dzin cing 'dug go/ /de nas yongs su dga' ldan ris kyi lha'i bu mtshams
260a8(mdo sde): bzangs shes bya ba bla na med pa yang dag par rdzogs pa'i byang chub las phyir mi ldog pa 'khor dang bcas te/ 'khor de nyid du 'dus par gyur nas 'dug pa stan las langs te/ 'jam dpal gzhon nur gyur pa ga la
260b1(mdo sde): ba der song nas phyin pa dang / 'jam dpal gzhon nur gyur pa la 'di skad ces smras so/ /'jam dpal khyod bcom ldan 'das la mchod pa mdzad pas da dung thugs ma tshim lags sam/ 'jam dpal
260b2(mdo sde): gyis smras pa/ lha'i bu 'di ji snyam du sems/ rgya mtsho chen po chu zed pas chog pa 'dzin par 'gyur snyam 'am/ lha'i bus smras pa/ 'jam dpal de ni ma lags so/ /'jam dpal gyis smras pa/ lha'i bu
260b3(mdo sde): de bzhin du thams cad mkhyen pa'i ye shes rgya mtsho chen po lta bu zab cing gting dpag dka' la/ dpag tu med pa yongs su tshol bar 'dod pa'i byang chub sems dpa' sems dpa' chen pos de bzhin gshegs pa la mchod
260b4(mdo sde): pa bya bar 'dod pas gzhar yang chog par 'dzin par mi bya'o/ /lha'i bus smras pa/ 'jam dpal ci la dmigs nas/ de bzhin gshegs pa la mchod par bgyi/ 'jam dpal gyis smras pa/ lha'i bu dmig
260b5(mdo sde): pa bzhis de bzhin gshegs pa la mchod par bya'o/ /bzhi gang zhe na/ 'di lta ste/ byang chub kyi sems la dmigs pa dang / sems can thams cad rab tu thar bar bya ba la dmigs pa dang / dkon mchog gsum
260b6(mdo sde): gyi gdung rgyun mi 'chad par bya ba la dmigs pa dang / sangs rgyas kyi zhing thams cad yongs su dag par bya ba la dmigs pa ste/ lha'i bu dmigs pa bzhi po de dag gis de bzhin gshegs pa la mchod par bya'o/ /
260b7(mdo sde): 'jam dpal gyis de skad ces smras nas/ lha'i bu mtshams bzangs dang / dge slong de dag dang / dge slong ma de dag dang / byang chub sems dpa' de dag dang / thams cad dang ldan pa'i 'khor de dang / lha dang /
260b8(mdo sde): mi dang / lha ma yin dang / dri zar bcas pa'i 'jig rten yid rangs te/ 'jam dpal gzhon nur gyur pas smras pa la mngon par bstod do/ /'phags pa 'jam dpal gyis bstan pa zhes bya ba theg pa chen po'i mdo rdzogs so// //
261a1(mdo sde): @#/ /rgya gar skad du/ Ar+ya bo d+hi pa kA nir de sha nA ma ma hA yA na sU tra/ bod skad du/ 'phags pa byang chub kyi phyogs bstan pa zhes bya ba theg pa chen po'i mdo/ sangs rgyas dang / byang chub sems dpa'
261a2(mdo sde): thams cad la phyag 'tshal lo/ /'di skad bdag gis thos pa dus gcig na bcom ldan 'das rgyal po'i khab na bya rgod kyi phung po'i ri la dge slong lnga brgya tsam gyi dge slong gi dge 'dun chen po dang / byams
261a3(mdo sde): pa dang / 'jam dpal la sogs pa byang chub sems dpa' sems dpa' chen po rnams dang thabs gcig tu bzhugs te/ de nas bcom ldan 'das kyis 'jam dpal gzhon nur gyur pa la 'di
261a4(mdo sde): skad ces bka' stsal to/ /'jam dpal phyin ci log bzhi po dag gis sems phyin ci log tu gyur pa'i sems can rnams 'phags pa'i bden pa bzhi po dag yang dag pa ji lta ba bzhin du ma mthong ba'i phyir 'di
261a5(mdo sde): ltar yang dag pa ma yin pa'i 'khor ba 'di las mi 'da'o/ /de skad ces bka' stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das ji ltar dmigs
261a6(mdo sde): na sems can rnams 'khor ba las mi 'da' ba bshad du gsol/ bcom ldan 'das kyis bka' stsal pa/ 'jam dpal sems can rnams bdag dang / bdag gir khas len pa'i phyir 'khor ba las mi 'da'o/ /
261a7(mdo sde): de ci'i phyir zhe na/ 'jam dpal su bdag dang gzhan du yang dag par rjes su mthong ba de las mngon par 'du byed par 'gyur ba'i phyir ro/ /'jam dpal byis pa so so'i skye bo thos pa dang mi ldan pa ni chos thams cad
261a8(mdo sde): shin du yongs su mya ngan las 'das par rab tu dmigs te/ bdag dang gzhan du dmigs so/ /dmigs nas lus dang / ngag dang / yid kyi las rnam pa gsum mngon par 'du byed do/ /de med pa la sgro btags nas
261b1(mdo sde): bdag 'dod chags so/ /bdag zhe sdang ngo / /bdag gti mug go zhes rnam par rtog go/ /gal te de de bzhin gshegs pa'i bstan pa la rab tu byung na de 'di snyam du sems te/ bdag ni tshul khrims dang ldan pa/
261b2(mdo sde): bdag ni tshangs par spyod pa ste/ bdag 'khor ba las 'da' bar bya'o/ /bdag yongs su mya ngan las 'das pa rjes su thob par bya'o/ /bdag sdug bsngal rnams las thar bar bya'o snyam mo/ /de chos 'di dag ni dge ba
261b3(mdo sde): dag go/ /chos 'di dag ni mi dge ba dag go snyam du rtog go/ /de chos 'di dag ni spang bar bya ba dag go/ /chos 'di dag ni mngon du bya ba dag go/ /sdug bsngal ni yongs su shes par bya ba'o/ /kun 'byung ba ni spang bar bya
261b4(mdo sde): ba'o/ /'gog pa ni mngon sum du bya ba'o/ /lam ni bsgom par bya ba'o snyam du rtog go/ /de 'du byed rnams ni mi rtag pa/ 'du byed rnams ni sdug bsngal ba/ 'du byed rnams ni kun du 'bar ba ste/ 'du byed rnams las bdag
261b5(mdo sde): 'bros par bya'o snyam du rtog go/ /des de ltar brtags pas mtshan ma sngon du 'gro ba'i yid 'byung ba dang ldan pa/ mtshan ma sngon du 'gro ba'i 'du shes yid la byed pa dag skye'o/ /de 'di snyam du sems te/ gang chos 'di dag
261b6(mdo sde): yongs su shes pa de ni sdug bsngal yongs su shes pa'o snyam mo/ /de 'di snyam du sems te/ bdag gis kun 'byung ba spang bar bya'o snyam nas de chos thams cad kyis nyen te mi rtogs so/ /skrag go/ /dngang ngo / /dngang bar
261b7(mdo sde): 'gyur ro/ /de 'di snyam du sems te/ chos de dag mngon du byed pa gang yin pa dang / chos de dag gis nyen pa gang yin pa de ni/ kun 'byung ba spong ba'o snyam mo/ /de 'di snyam du sems te/ bdag gis 'gog pa mngon sum du bya'o
261b8(mdo sde): snyam nas des chos de dag brtags te 'gog pa yin pa snyam du shes so/ /de 'di snyam du sems te/ 'di dag ni 'gog pa mngon sum du byed pa'o snyam mo de 'di snyam du sems te/ bdag gis lam bsgom par bya'o snyam nas de
262a1(mdo sde): gcig pu dben par song ste chos de dag yid la byed pas zhi gnas 'thob bo/ /de yid 'byung ba yid la byed pa de dang zhi gnas 'thob pa des chos thams cad dang sems 'gras so/ /'bral lo/ /ldog go/ log
262a2(mdo sde): nas mngon par mi dga' ba'i sems bskyed do/ /de 'di snyam du sems te/ bdag ni sdug bsngal thams cad las thar te/ bdag gis yang gong du bya ba ci zhig yod kyis bdag ni dgra bcom pa'o snyam du bdag nyid kyis
262a3(mdo sde): shes pa las de 'chi ba'i dus kyi tshe skye ba yang dag par rjes su mthong nas de sangs rgyas kyi byang chub la dogs pa dang / yid gnyis dang / the tsom za'o/ /de the tsom du ltung ba'i sems kyis 'chi ba'i dus byas nas sems
262a4(mdo sde): can dmyal ba chen po rnams su skye'o/ /de ci'i phyir zhe na/ de chos thams cad ma skyes pa la rnam par brtags pa'i phyir ro/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom
262a5(mdo sde): ldan 'das 'phags pa'i bden pa bzhi po dag ji ltar blta bar bgyi/ bka' stsal pa/ 'jam dpal sus 'du byed thams cad skye ba med par mthong ba des sdug bsngal yongs su shes so/ /sus chos thams cad 'byung
262a6(mdo sde): ba med par mthong ba des kun 'byung ba spangs so/ /sus chos thams cad shin du yongs su mya ngan las 'das par mthong ba des 'gog pa mngon sum du byas so/ /sus chos thams cad dngos po med par mthong ba des
262a7(mdo sde): lam bsgoms so/ /'jam dpal sus 'phags pa'i bden pa bzhi po dag 'di lta bur mthong ba de chos 'di dag ni dge ba dag go/ /chos 'di dag ni mi dge ba dag go/ /chos 'di dag ni spang bar bya ba dag go/ /chos 'di
262a8(mdo sde): dag ni mngon sum du bya ba dag go/ /sdug bsngal ni yongs su shes par bya ba'o/ /kun 'byung ba ni spang bar bya ba'o/ /'gog pa ni mngon sum du bya ba'o/ /lam ni bsgom par bya ba'o snyam du mi rtog rnam par mi rtog
262b1(mdo sde): go/ /de ci'i phyir zhe na/ gang la byis pa so so'i skye bo dag chags pa dang / zhe sdang ba dang / gti mug pa'i chos de ma skyes par des mthong zhing yang dag pa ma yin pa kun brtags pa dang / rnam par bsgrubs
262b2(mdo sde): par mthong ba'i phyir te/ chos de gang yang mi len to/ /mi 'dor ro/ /de khams gsum pa la sems mi chags te/ khams gsum pa thams cad ma skyes pa dang / sgyu ma lta bu dang / rmi lam lta bu dang /
262b3(mdo sde): brag cha lta bu dang / mig yor lta bur mthong ngo / /des chos thams cad kyi rang bzhin de ltar mthong bas sems can thams cad la rjes su chags pa dang / khong khro ba dang bral bar 'gyur ro/ /de ci'i phyir zhe na/
262b4(mdo sde): des chos gang la rjes su chags pa dang / khong khro bar 'gyur ba'i chos de mi dmigs te/ des nam mkha' dang mtshungs pa'i sems kyis sangs rgyas kyang yang dag par rjes su mi mthong / chos dang / dge 'dun yang
262b5(mdo sde): yang dag par rjes su mi mthong ngo / /des chos thams cad stong par yang dag par rjes su mi mthong ste/ chos gang dag la'ang the tshom mi za'o/ /the tshom mi za bas nye bar len par mi 'gyur ro/ /nye bar mi len pas
262b6(mdo sde): len pa med par yongs su mya ngan las 'da'o/ /'jam dpal dge slong rab 'byor gyis chos thams cad rnam pa de lta bur shes pas de bzhin gshegs pa'i zhabs la phyag 'tshal du mi 'ong ngo / /de ci'i phyir zhe na/
262b7(mdo sde): bdag nyid kyang mi dmigs na de bzhin gshegs pa dmigs par 'gyur ba lta ci smos te/ de ni gnas ma yin pa'i phyir ro/ /de nas bcom ldan 'das la 'jam dpal gzhon nur gyur pas 'di skad ces gsol te/
262b8(mdo sde): bcom ldan 'das dran pa nye bar gzhag pa bzhi po dag ji ltar blta bar bgyi/ bcom ldan 'das kyis bka' stsal pa/ 'jam dpal ma 'ongs pa'i dus na dge slong dag mi sdug pa'i rnam par lus la lus kyi
263a1(mdo sde): rjes su lta ba'i dran pa nye bar gzhag pa ston par 'gyur/ skye ba dang / 'gog par tshor ba rnams la tshor ba'i rjes su lta ba'i dran pa nye bar gzhag pa ston par 'gyur/ sems la skye ba'i chos dang /
263a2(mdo sde): 'gag pa'i chos su lta'o snyam du de ltar sems la sems kyi rjes su lta ba'i dran pa nye bar gzhag pa stan par 'gyur/ gang ril por 'du shes par mi 'gyur ba de ltar chos rnams la chos kyi rjes su lta
263a3(mdo sde): ba'i dran pa nye bar gzhag pa ston par 'gyur ba de dag 'byung ngo / /de skad ces bka' stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das
263a4(mdo sde): dran pa nye bar gzhag pa bzhi po dag ji ltar blta bar bgyi/ bcom ldan 'das kyis bka' stsal pa/ 'jam dpal de bzhin gshegs pa'i ldem po ngag shes par dka' yis thong shig /'jam
263a5(mdo sde): dpal gyis gsol pa/ bcom ldan 'das dran pa nye bar gzhag pa sgom pa bshad tu gsol/ bcom ldan 'das kyis bka' stsal pa/ 'jam dpal lus nam mkha' dang 'dra bar mthong ba 'di ni
263a6(mdo sde): lus la lus kyi rjes su blta ba'i dran pa nye bar bzhag pa'o/ /'jam dpal sus tshor ba nang na yang ma yin/ phyi rol na yang ma yin zhing gnyi ga med pa la yang mi dmigs pa 'di ni tshor ba rnams la tshor ba'i rjes su
263a7(mdo sde): lta ba'i dran pa nye bar gzhag pa'o/ /'jam dpal sus sems la ming tsam du zad par shes pa 'di ni sems la sems kyi rjes su lta ba'i dran pa nye bar gzhag pa'o/ /'jam dpal sus dge ba dang / mi dge
263a8(mdo sde): ba dang lung du ma bstan pa'i chos mi dmigs pa 'di ni chos rnams la chos kyi rjes su lta ba'i dran pa nye bar gzhag pa ste/ 'jam dpal dran pa nye bar gzhag pa bzhi po dag ni de ltar blta bar bya'o/ /'jam dpal
263b1(mdo sde): gyis gsol pa/ bcom ldan 'das 'phags pa lam yan lag brgyad pa ji ltar blta bar bgyi/ bcom ldan 'das kyis bka' stsal pa/ 'jam dpal sus chos thams cad mi mnyam pa med la gnyis su med cing /
263b2(mdo sde): gnyis su med par mthong ba 'di ni yang dag pa'i lta ba'o/ /'jam dpal sus mi mthong ba'i tshul gyis chos thams cad mi rtog rnam par mi rtog /kun tu mi rtog par mthong ba 'di ni yang dag pa'i rtog pa'o/ /'jam
263b3(mdo sde): dpal brjod pa mnyam pa nyid shin du bsgoms pa'i phyir chos thams cad brjod du med par mthong ba 'di ni yang dag pa'i ngag go/ /'jam dpal sus byed pa po mi dmigs pa'i phyir chos thams cad bya ba med pa dang
263b4(mdo sde): byed pa med par mthong ba 'di ni yang dag pa'i las kyi mtha'o/ /'jam dpal sus 'tsho ba mnyam pa nyid du gnas pa'i phyir/ chos thams cad 'phel bar yang mi byed/ 'grib par yang mi byed pa 'di ni yang dag pa'i
263b5(mdo sde): 'tsho ba'o/ /'jam dpal sus rtsom pa med par brtul ba'i tshul gyis chos thams cad kun nas ma slong ba 'di ni yang dag pa'i rtsol ba'o/ /'jam dpal dran pa'i las dben pa'i phyir sus chos thams cad dran par mi
263b6(mdo sde): byed pa 'di ni yang dag pa'i dran pa'o/ /'jam dpal sus dmigs pa mi dmigs pa'i phyir chos thams cad rang bzhin gyis mnyam par bzhag cing ma 'khrugs par mthong ba 'di ni yang dag pa'i ting nge 'dzin te/
263b7(mdo sde): 'jam dpal 'phags pa'i lam yan lag brgyad pa ni de ltar blta bar bya'o/ /'jam dpal gyis gsol pa/ bcom ldan 'das dbang po dag ji ltar blta bar bgyi/ bcom ldan 'das kyis bka' stsal pa/
263b8(mdo sde): 'jam dpal sus rang bzhin gyis ma skyes pa'i phyir chos thams cad ma skyes par mthong bar yid ches pa 'di ni dad pa'i dbang po'o/ /'jam dpal sus nye ba'i 'du shes dang ring ba'i 'du shes dang bral ba'i phyir
264a1(mdo sde): chos thams cad la sems mi gtong ba 'di ni brtson 'grus kyi dbang po'o/ /'jam dpal sus dmigs pa dben pa'i phyir chos thams cad yid la mi byed cing dran pa mi 'dogs pa 'di ni dran pa'i dbang
264a2(mdo sde): po'o/ /'jam dpal sus gnyis su mi dmigs pa'i phyir chos thams cad gnyis su med par mthong ba 'di ni ting nge 'dzin gyi dbang po'o/ /'jam dpal sus skye ba dang bral ba dang / mi shes pa dang bral ba'i
264a3(mdo sde): phyir chos thams cad rang bzhin gyis stong par mthong ba 'di ni shes rab kyi dbang po ste 'jam dpal dbang po lnga po dag ni de ltar blta bar bya'o/ /'jam dpal gyis gsol pa bcom ldan 'das byang chub kyi yan lag bdun po dag ji ltar blta bar bgyi/
264a4(mdo sde): bcom ldan 'das kyis bka' stsal pa/ 'jam dpal sus dran pa med cing yid la byed pa med pa'i phyir chos thams cad dngos po med par mthong ba 'di ni dran pa yang dag byang chub kyi yan lag go/ /'jam dpal sus
264a5(mdo sde): dge ba dang / mi dge ba dang / lung du ma bstan pa yongs su mi 'grub pa'i phyir chos thams cad dben zhing mi dmigs pa 'di ni chos rnam par 'byed pa yang dag byang chub kyi yan lag go/ /'jam dpal sus khams
264a6(mdo sde): kyi 'du shes shin du bshig pa'i phyir khams gsum pa mi len mi 'dor ba 'di ni brtson 'grus yang dag byang chub kyi yan lag go/ /'jam dpal sus dga' ba dang / mi dga' ba rnam par bshig pa'i phyir 'du byed
264a7(mdo sde): thams cad la dga' ba mi skyed pa 'di ni dga' ba yang dag byang chub kyi yan lag go/ /'jam dpal sus dmigs pa'i dngos po mi dmigs pa'i phyir chos thams cad la sems shin du sbyangs par gyur pa 'di ni
264a8(mdo sde): shin du sbyangs pa yang dag byang chub kyi yan lag go/ /'jam dpal sus chos thams cad rnam par gzhig pa rjes su rtogs pa'i phyir sems mi dmigs pa 'di ni ting nge 'dzin yang dag byang chub kyi yan lag go/ /
264b1(mdo sde): 'jam dpal sus chos thams cad la gnas par mi byed/ rten par mi byed/ chags par mi byed/ 'ching bar mi byed cing de chos thams cad yang dag par rjes su mi mthong ba'i btang snyoms can du gyur te/
264b2(mdo sde): dga' ba thob pa 'di ni btang snyoms yang dag byang chub kyi yan lag ste/ 'jam dpal byang chub kyi yan lag bdun po dag ni de ltar blta bar bya'o/ /'jam dpal gang la las 'phags pa'i bden pa bzhi
264b3(mdo sde): po dag dang / dran pa nye bar gzhag pa bzhi po dag dang / 'phags pa'i lam yan lag brgyad pa dag dang / dbang po lnga po dag dang / byang chub kyi yan lag bdun po dag de lta bur mthong ba 'di ni rgal ba'o zhes nga smra
264b4(mdo sde): ste/ pha rol du son pa'o/ /thang la gnas pa'o/ /bde ba thob pa'o/ /mi 'jigs pa thob pa'o/ /khur bor ba'o/ /rdul dang bral ba'o/ /ci yang med pa'o/ /nyon mongs pa med pa'o/ /len pa med pa'o/ /
264b5(mdo sde): dgra bcom pa'o/ /dge sbyong ngo / /bram ze'o/ /bkrus pa'o rig pa'o/ /ring du song ba'o/ /gtsang ma'o/ /sangs rgyas kyi sras so/ /shAkya'i sras so/ /tsher ma dkrugs pa'o/ /'obs las rgal ba'o/ /shin du
264b6(mdo sde): brtan pa'o/ /rims nad med pa'o/ /dge slong ngo / /'phags pa'o/ /rgyal mtshan rdzogs pa'o zhes smra'o/ /'jam dpal bzod pa de lta bu dang ldan pa ni lha dang bcas pa'i 'jig rten gyi sbyin gnas yin te
264b7(mdo sde): rnyed pa dang / bkur sti'i 'os kyang yin no/ /'jam dpal de lta bas na/ dge slong yul 'khor gyi bsod snyoms don yod par yongs su bza' bar 'dod pa dang / bdud 'dul bar 'dod pa dang / 'khor
264b8(mdo sde): ba las yang dag par 'da' bar 'dod pa dang / mya ngan las 'das pa thob par 'dod pa dang / sdug bsngal rnams las grol bar 'dod pas chos 'di dag la brtson par bya'o/ /chos kyi rnam grangs 'di
265a1(mdo sde): bstan pa na lha'i bu sum khri nyis stong gis chos mngon par rtogs par gyur nas de dag gis bcom ldan 'das la man da ra ba'i me tog gis gtor te tshig 'di skad ces smras so/ /bcos ldan 'das chos bstan
265a2(mdo sde): pa 'di su dag gi rna lam du grags par 'gyur pa de dag ni/ de bzhin gshegs pa'i bstan pa la legs par rab tu byung ba legs par 'gyur na/ gang dag thos nas mos pa dang / dad pa dang / de bzhin
265a3(mdo sde): nyid du 'dzin par 'gyur ba dag lta smos kyang ci 'tshal/ bcom ldan 'das chos bstan pa 'di su dag gi rna lam du grags par 'gyur pa de dag ni/ mngon pa'i nga rgyal ma mchis par 'gyur ro/ /bcom ldan
265a4(mdo sde): 'das kyis de skad ces bka' stsal nas/ 'jam dpal gzhon nur gyur pa dang / nyan thos chen po de dag dang / lha dang / mi dang / lha ma yin dang / dri zar bcas pa'i 'jig rten yid rangs te/
265a5(mdo sde): bcom ldan 'das kyis gsungs pa la mngon par bstod do/ /'phags pa byang chub kyi phyogs bstan pa zhes bya ba theg pa chen po'i mdo rdzogas+ho// // rgya gar gyi mkhan po 'dzi na mi tra dang / dz+nyA na sid+d+hi dang /
265a6(mdo sde): zhu chen gyi lo ts+tsha ba ban de ye shes sdes bsgyur cing zhus te skad gsar chad kyis kyang bcos nas gtan la phab pa'o/ /shu lo ga dgu bcu rtsa gnyis/ / @#/ /rgya gar skad du/ Ar+ya saM pra te pa ra mA rA sa t+yen
265a7(mdo sde): nir de sha nA ma ma hA ya na sU tra/ bod skad du/ 'phags pa kun rdzob dang don dam pa'i bden pa bstan pa zhes bya ba theg pa chen po'i mdo/ bam po dang po/ sangs rgyas dang byang chub sems dpa'
265a8(mdo sde): thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ bya rgod kyi phung po'i ri la dge slong brgyad stong gi dge slong gi dge 'dun chen po dang / byang chub
265b1(mdo sde): sems dpa' bdun khri nyis stong dang / 'dod pa na spyod pa dang / gzugs na spyod pa'i lha'i bu rnams dang thabs gcig tu bzhugs te/ de nas bcom ldan 'das 'khor brgya stong du mas yongs su bskor cing mdun gyis bltas
265b2(mdo sde): nas chos ston to/ /de nas lha'i bu rab tu zhi ba rnam par dul ba'i dbang phyug ces bya ba 'khor der 'dus par gyur te 'dug pa des/ bcom ldan 'das kyi zhabs la spyi bos phyag 'tshal te/ bcom ldan 'das ga la ba
265b3(mdo sde): de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das 'jam dpal gzhon nur gyur pa de ltar gang na mchis bcom ldan 'das bdag dang 'khor mang po
265b4(mdo sde): 'di rnams kyang skyes bu dam pa des chos bstan par rab tu 'tshal lo/ /bcom ldan 'das kyis bka' stsal pa/ lha'i bu sangs rgyas kyi zhing 'di nas shar phyogs su sangs rgyas kyi zhing stong phrag bcwo brgyad 'das
265b5(mdo sde): pa na/ 'jig rten gyi khams rin po che dang ldan pa zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas rin po che'i tog ces bya ba da ltar bzhugs pa 'tsho zhing gzhes
265b6(mdo sde): la chos kyang ston te/ /'jam dpal gzhon nur gyur pa'ang da ltar de na 'dug go/ /de skad ces bka' stsal pa dang / bcom ldan 'das la lha'i bu rab tu zhi ba rnam par dul ba'i dbang phyug gis
265b7(mdo sde): 'di skad ces gsol to/ /bcom ldan 'das 'jam dpal gzhon nur gyur pa la ci nas de mtshan ma rig pas 'dir mchi bar sems pa de lta bu'i mtshan ma zhig mdzad na legs so/ /de ci'i slad du zhe na/ bcom
265b8(mdo sde): ldan 'das ji ltar 'jam dpal gzhon nur gyur pa las thos pa lta bur nyan thos dang / rang sangs rgyas thams cad dang / byang chub sems dpa' dmigs pa can rnams las/ de lta bu'i chos bstan pa mi
266a1(mdo sde): thos te/ de bzhin gshegs pa ma gtogs par gzhan su yang de lta bur chos ston mi nus so/ /bcom ldan 'das nam 'jam dpal chos ston pa de na bdud kyi khang pa thams cad mog mog por 'gyur ro/ /bdud
266a2(mdo sde): thams cad kyis kyang klags mi rnyed do/ /pha rol rgol ba thams cad kyang shin du tshar chod par 'gyur ro/ /dmigs pa can rnams kyang dmigs pa ma mchis par 'gyur ro/ /dam pa'i chos kyang yun ring du gnas par 'gyur ro/ /
266a3(mdo sde): de bzhin gshegs pa yang de la rjes su yi rang zhing rab tu gzung ba mdzad do/ /de nas bcom ldan 'das kyis lha'i bu rab tu zhi ba rnam par dul ba'i dbang phyug gsol ba 'debs par mkhyen nas/ zhal gyi mdzod spu nas 'od zer
266a4(mdo sde): gcig btang ste/ des stong gsum gyi stong chen po'i 'jig rten gyi khams 'di snang ba chen pos snang bar byas nas/ sangs rgyas kyi zhing stong phrag bcwa brgyad po de dag las thal te/ bcom ldan 'das de bzhin gshegs
266a5(mdo sde): pa dgra bcom pa yang dag par rdzogs pa'i sangs rgyas/ rin po che'i tog de'i sangs rgyas kyi zhing / 'jig rten gyi khams rin po che dang ldan pa zhes bya ba/ de snang ba chen pos khyab par byas so/ /
266a6(mdo sde): de nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i tog bzhugs pa la/ byang chub sems dpa' sems dpa' chen po kha cig gis gsol pa/
266a7(mdo sde): bcom ldan 'das 'di ltar 'od chen po rab tu dga' ba 'di su'i ltas sngon du byung ba lags/ bcom ldan 'das rin po che'i tog gis bka' stsal pa/ rigs kyi bu sangs rgyas kyi zhing
266a8(mdo sde): 'di nas nub phyogs su sangs rgyas kyi zhing stong phrag bcwa brgyad 'das pa na 'jig rten gyi khams mi mjed ces bya ba yod de/ de na bcom ldan 'das de bzhin gshegs pa dgra bcom pa
266b1(mdo sde): yang dag par rdzogs pa'i sangs rgyas shAkya thub pa da lta na bzhugs te/ 'tsho zhing gzhes la chos kyang ston to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya
266b2(mdo sde): thub pa des zhal kyi mdzod spu nas 'od zer gcig btang bas/ 'od zer gyi snang ba des sangs rgyas kyi zhing / stong phrag bcwa brgyad las thal nas 'jig rten gyi khams 'di snang ba chen pos snang bar byas so/ /
266b3(mdo sde): byang chub sems dpa' sems dpa' chen po de dag gis gsol pa/ bcom ldan 'das ci'i slad du de bzhin gshegs pa dgra bcom pa yang dag par rdzogs pa'i sangs rgyas des 'od zer 'di btang / bcom ldan 'das
266b4(mdo sde): rin po che'i tog gis bka' stsal pa/ 'jam dpal gzhon nur gyur pa sbran pa'i phyir ro/ /de ci'i phyir zhe na/ 'jam dpal gzhon nur gyur pa der 'ong bar bya ba'i phyir te/ byang chub sems dpa' sems dpa' chen po bgrang ba las
266b5(mdo sde): 'das pa rnams dang / lha dang / klu dang / gnod sbyin dang / dri za mang po la sogs pa 'khor dang tshogs pa de dag 'jam dpal gzhon nur gyur pa la blta ba dang / chos nyen par 'dod do/ /de bzhin gshegs pa
266b6(mdo sde): rin po che'i tog gis 'jam dpal gzhon nur gyur pa la 'di skad ces bka' stsal to/ /'jam dpal bcom ldan 'das de bzhin gshegs pa shakya thub pa dang / 'khor de dag thams cad khyod la lta 'dod kyis/ 'jig
266b7(mdo sde): rten gyi khams mi mjed ces bya ba der song shig / 'jam dpal gyis gsol pa/ bcom ldan 'das bdag gis kyang ltas sngon du byung ba 'di 'tshal to/ /de nas 'jam dpal gzhon nur gyur pa byang chub sems dpa'
266b8(mdo sde): stong phrag bcu dang lhan cig tu de bzhin gshegs pa rin po che'i tog gi zhabs la mgo bos phyag 'tshal te/ bcom ldan 'das de bzhin gshegs pa dgra bcom pa yang dag par
267a1(mdo sde): rdzogs pa'i sangs rgyas rin po che'i tog la lan gsum du bskor ba byas nas 'di lta ste/ skyes bu stobs po che lag pa bskum pa las brkyang ba 'am/ lag pa brkyang ba las bskum pa bzhin du skad cig yud tsam
267a2(mdo sde): thang cig de nyid kyis 'jig rten gyi khams mi mjed 'dir phyin te/ de bar snang la lus mi snang bar 'dug nas/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la
267a3(mdo sde): mchod pa bya ba'i phyir/ me tog sngon ma mthong ma thos pa/ dri zhim pa kha dog dang ldan pa yid du 'ong ba'i char chen po mngon par phab ste/ me tog gi char chen po phab pa des stong gsum gyi stong chen po'i 'jig rten gyi khams
267a4(mdo sde): 'di pus mo nub tsam du gang bar gyur to/ /de nas 'khor de thams cad me tog gi char chen po mthong nas ngo mtshar du gyur te/ bcom ldan 'das la gsol pa/ bcom ldan 'das su'i mthus 'di lta bur blta na sdug
267a5(mdo sde): pa'i me tog gi char chen po mngon par phab/ bcom ldan 'das kyis bka' stsal pa/ 'di ni 'jam dpal gzhon nur pa/ 'jig rten gyi khams rin po che dang ldan pa nas byang chub sems dpa' stong phrag bcu dang
267a6(mdo sde): 'grogs te/ 'jig rten gyi khams mi mjed 'dir phyin nas de dag gi lus mi snang bar de bzhin gshegs pa la mchod pa'i phyir 'di lta bu'i me tog gi char chen po mngon par phab po/ /'khor de dag gis gsol pa/
267a7(mdo sde): bcom ldan 'das 'jam dpal gzhon nur gyur pa de dang / byang chub sems dpa' sems dpa' chen po de dag bdag cag gis blta'o/ /de nas 'jam dpal gzhon nur gyur pa/ byang chub sems dpa' stong phrag bcu
267a8(mdo sde): dang lhan cig tu bar snang las babs te/ bcom ldan 'das kyi zhabs la mgo bos phyag 'tshal nas byang chub sams dpa' sems dpa' chen po de dag dang / 'jam dpal gzhon nur gyur pa rang rang gi rdzu 'phrul
267b1(mdo sde): gyis sprul pa'i stan la 'khod do/ /de nas lha'i bu rab tu zhi ba rnam par dul ba'i dbang phyug gis bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom
267b2(mdo sde): ldan 'das 'khor 'di dag nyan 'tshal na/ bcom ldan 'das kyis bka' mchid kyi rgyud 'ga' zhig 'jam dpal gzhon nur gyur pa la smrar gsol/ bcom ldan 'das kyis bka' stsal pa/ lha'i bu khyod nyid kyis
267b3(mdo sde): gang 'dod pa dris shig / lha'i bus smras pa/ 'jam dpal bcom ldan 'das de bzhin gshegs pa rin po che'i tog de'i sangs rgyas kyi zhing na chos bstan pa ji lta bu dag 'byung na der mngon par dga'/ 'jam dpal gyis
267b4(mdo sde): smras pa/ don dam par na 'dod chags bskyed pa'i phyir yang ma yin/ 'dod chags zad par bya ba'i phyir yang ma yin no/ /don dam par na zhe sdang bskyed pa'i phyir yang ma yin/ zhe sdang zad par bya ba'i phyir yang ma yin no/ /
267b5(mdo sde): don dam par na gti mug bskyed pa'i phyir yang ma yin/ gti mug zad par bya ba'i phyir yang ma yin no/ /don dam par na ye shes bskyed pa'i phyir yang ma yin/ ye shes zad par bya ba'i phyir yang ma yin no/ /lha'i bus smras
267b6(mdo sde): pa/ 'jam dpal ci'i phyir/ 'jam dpal gyis smras pa/ lha'i bu mi skye ba la skye ba 'am zad pa gang yang med do/ /lha'i bu don dam par na byang chub sems dpa' sems dpa' chen po rnams la rnam par rtog pa skyes pa
267b7(mdo sde): 'am/ skye ba'am/ skye bar 'gyur ba gang yang med do/ /de ci'i phyir zhe na/ don dam par na chos thams cad rang bzhin gyis ma skyes pa'i phyir ro/ /lha'i bus smras pa/ 'jam dpal de bzhin gshegs pa de ci zhig spang
267b8(mdo sde): ba'i phyir chos ston 'jam dpal gyis smras pa/ don dam par na rang bzhin gyis mi skye mi zad pa'i phyir de bzhin gshegs pa de chos ston to/ /de ci'i phyir zhe na/ byang chub sems dpa' sems dpa' chen po de dag ni don dam pa'i bden pa la lhur
268a1(mdo sde): byed pa yin gyi kun rdzob kyi bden pa la yang lhur byed pa ma yin no/ /lha'i bus smras pa/ 'jam dpal don dam pa'i bden pa gang yin/ 'jam dpal gyis smras pa/ lha'i bu gal te don dam par na don
268a2(mdo sde): dam pa'i bden pa lus dang / ngag dang / yid kyi yul gyi rang bzhin du 'gyur na ni don dam pa'i bden pa zhes bya ba'i grangs su mi 'gro ste/ kun rdzob kyi bden pa nyid du 'gyur ro/ /'on kyang lha'i bu don dam par na don dam pa'i
268a3(mdo sde): bden pa'i tha snyad thams cad las yang dag par 'das pa/ bye brag med pa/ ma skyes pa/ ma 'gags pa/ smra bar bya ba dang / smra ba dang / shes par bya ba dang / shes pa dang bral ba'o/ /lha'i bu don dam pa'i
268a4(mdo sde): bden pa ni rnam pa thams cad kyi mchog dang ldan pa dang / thams cad mkhyen pa'i ye shes kyi yul gyi bar las yang dag par 'das pa yin te/ lha'i bu de la rtog pa dang rnam par rtog pa thams cad 'jug pa 'ang med/ ldog pa 'ang
268a5(mdo sde): med do/ /don dam par na de la pha rol yang med/ tshu rol yang med/ dbus kyang med de/ lha'i bu 'di ni don dam pa'i bden pa zhes sgro btags te brjod mod kyi/ ji ltar don dam pa'i bden pa'o zhes bya ba ltar ni
268a6(mdo sde): ma yin no/ /lha'i bu don ni don dam par mi skye ba ste/ de la tha snyad thams cad mi 'jug go/ /don dam par gang la tha snyad thams cad mi 'jug pa de ni lha'i bu don dam pa'i bden pa ste/ ji ltar don dam pa'i
268a7(mdo sde): bden pa'o zhes brjod pa ltar na ma yin no/ /lha'i bu de bzhin gshegs pa dgra bcom pa yang dag par rdzogs pa'i sangs rgyas kyis kyang don dam par na chos thams cad dang / sgra thams cad ni brdzun te slu ba'i
268a8(mdo sde): chos so zhes bka' stsal to/ /lha'i bus smras pa/ 'jam dpal ji ltar de bzhin gshegs pas chos bshad pa de brdzun du mi 'gyur ram/ 'jam dpal gyis smras pa/ lha'i bu de bzhin gshegs pa ni
268b1(mdo sde): don dam par na brdzun du 'ang mi 'chad bden par yang mi 'chad do/ /de ci'i phyir zhe na/ lha'i bu don dam par na de bzhin gshegs pa ni ma skyes pa ste/ de don dam par na bden pa dang brdzun par mi 'chad do/ /
268b2(mdo sde): lha'i bu de ji snyam du sems/ de bzhin gshegs pa'i sprul pas bshad pa de bden nam 'on te/ brdzun/ lha'i bus smras pa/ 'jam dpal de bzhin gshegs pa sprul pas bshad pa ni bden pa 'ang ma
268b3(mdo sde): yin brdzun pa 'ang ma yin no/ /de ci'i phyir zhe na/ 'jam dpal don dam par na de bzhin gshegs pas sprul pa la yang dag par yongs su grub pa gang yang med do/ /'jam dpal gyis smras pa/ lha'i bu de de bzhin
268b4(mdo sde): gshegs pas don dam par chos thams cad yongs su ma grub par mkhyen to/ /gang don dam par yongs su ma grub pa de ni don dam par na bden pa zhes kyang mi bya/ brdzun pa zhes kyang mi bya'o/ /de ci'i phyir zhe na/ don dam
268b5(mdo sde): par na chos thams cad ma skyes pa'i phyir ro/ /lha'i bus smras pa/ ci 'jam dpal de bzhin gshegs pa don dam pa'i bden pa ston tam/ 'jam dpal gyis smras pa/ lha'i bu don dam pa'i bden pa ni bstan par mi
268b6(mdo sde): nus so/ /de ci'i phyir zhe na/ gang ston pa dang / gang gis ston pa dang / ci ston pa dang / gang la ston pa dang / ci'i phyir ston pa dang thams cad don dam par na rab tu ma skyes pa'o/ /
268b7(mdo sde): rab tu ma skyes pa'i chos rnams kyis ni rab tu ma skyes pa'i chos rnams bshad mi nus so/ /'jam dpal gzhon nur gyur pas don dam pa'i bden pa bstan pa 'di ni ston pa'i tshul gyis bstan pa na dge slong lnga
268b8(mdo sde): brgya len pa med par zag pa rnams las sems rnam par grol lo/ /byang chub sams dpa' sems dpa' chen po bgrang ba las 'das pa rnams ni mi skye ba'i chos la bzod pa ma skyes pa'i tshul gyis bzod pa
269a1(mdo sde): skyes so/ /lha'i bus smras pa/ 'jam dpal don dam pa'i bden pa la mos par dka'o/ /'jam dpal gyis smras pa/ lha'i bu don dam pa'i bden pa la ni dmigs pa can thams cad kyis
269a2(mdo sde): mos par dka'o/ /lha'i bus smras pa/ 'jam dpal don dam pa'i bden pa khong du chud par dka'o/ /'jam dpal gyis smras pa/ lha'i bu mi brtson pas don dam pa khong du chud par dka'o/ /lha'i bus
269a3(mdo sde): smras pa/ 'jam dpal ji ltar na dge slong mngon par brtson pa yin/ 'jam dpal gyis smras pa/ lha'i bu don dam par na nam yongs su shes pa dang / spang ba dang / bsgom pa dang / mngon du bya ba'i phyir
269a4(mdo sde): brtson par ma gyur na lha'i bu de ltar dge slong mi brtson pa'i tshul gyis mngon par brtson pa yin no/ /de ci'i phyir zhe na/ gang 'di snyam du don dam par 'di yongs su shes par bya'o/ /'di spang bar bya'o/ /
269a5(mdo sde): 'di bsgom par bya'o/ /'di mngon du bya'o snyam du sems pa'i sbyor ba de ni mtshan ma dang bcas pa/ spros pa dang / bcas pa/ dmigs pa dang bcas pa/
269a6(mdo sde): nyon mongs pa dang bcas pa/ 'khrugs pa dang bcas pa/ 'jigs pa dang bcas pa/ nor dang bcas pa/ sdug bsngal dang bcas pa/ zug rngu dang bcas pa/ dug dang bcas pa ste/ de'i sbyor ba
269a7(mdo sde): de ni yang dag pa ma yin no/ /lha'i bus smras pa/ 'jam dpal yang dag par sbyor ba ni gang yin/ 'jam dpal gyis smras pa/ lha'i bu don dam par na de bzhin nyid dang chos kyi dbyings dang /
269a8(mdo sde): shin du mi skye ba gang dang mnyam pa/ don dam par na mtshams med pa lnga po dag kyang de dang mnyam mo/ /don dam par na de bzhin nyid dang / chos kyi dbyings dang / shin du mi skye ba gang dang mnyam pa/ don dam
269b1(mdo sde): par na lta bar gyur pa rnams kyang de dang mnyam mo/ /don dam par na de bzhin nyid dang / chos kyi dbyings dang / shin du mi skye ba gang dang mnyam pa/ don dam par na so so'i skye bo'i chos rnams kyang de dang mnyam mo/ /
269b2(mdo sde): don dam par na de bzhin nyid dang / chos kyi dbyings dang / shin du mi skye ba gang dang mnyam pa/ don dam par na slob pa'i chos rnams kyang de dang mnyam mo/ /don dam par na de bzhin nyid dang / chos kyi
269b3(mdo sde): dbyings dang / shin du mi skye ba gang dang mnyam pa/ don dam par na mi slob pa'i chos rnams kyang de dang mnyam mo/ /don dam par na de bzhin nyid dang / chos kyi dbyings dang / shin du mi skye ba gang dang /
269b4(mdo sde): mnyam pa/ don dam par na yang dag par rdzogs pa'i sangs rgyas kyi rnams kyang de dang mnyam mo/ /don dam par na yang dag par rdzogs pa'i sangs rgyas kyi chos rnams gang dang mnyam pa/ don dam
269b5(mdo sde): par na de bzhin nyid dang / chos kyi dbyings dang / shin du mi skye ba 'ang de dang mnyam mo/ /don dam par na yang dag par rdzogs pa'i sangs rgyas kyi chos rnams gang dang mnyam pa/ don dam par na mya ngan
269b6(mdo sde): las 'das pa yang de dang mnyam mo/ /don dam par na mya ngan las 'das pa gang dang / mnyam pa/ don dam par na 'khor ba yang de dang mnyam mo/ /don dam par na 'khor ba gang dang mnyam pa/ don dam par na kun
269b7(mdo sde): nas nyon mongs pa yang de dang mnyam mo/ /don dam par na kun nas nyon mongs pa gang dang mnyam pa/ don dam par na rnam par byang ba yang de dang mnyam mo/ /don dam par na rnam par byang ba gang dang mnyam pa/ don dam
269b8(mdo sde): par na chos thams cad kyang de dang mnyam mo/ /de ltar don dam par chos thams cad mnyam pa nyid yang dag par sbyor ba'i dge slong ni lha'i bu don dam par na yang dag par sbyor ba zhes bya ste ji skad brjod pa bzhin du ni ma yin no/ /lha'i bus smras pa/ 'jam
270a1(mdo sde): dpal mnyam pa nyid gang gis don dam par na rnam par byang ba'i bar du gang dang mnyam pa don dam par na chos thams cad kyang de dang mnyam zhes bya/ 'jam dpal gyis smras pa/ don dam par na chos thams cad shin
270a2(mdo sde): du mi 'byung bar mnyam pa dang / don dam par na chos thams cad shin du mi skye bar mnyam pa dang / don dam par na chos thams cad shin du dngos po med par mnyam pas/ lha'i bu don dam par na chos thams cad mnyam mo/ /
270a3(mdo sde): de ci'i phyir zhe na/ lha'i bu don dam par na shin du mi 'byung ba nyid kyi phyir chos thams cad ni tha dad du bya ba med do/ /lha'i bu 'di lta ste dper na/ kham pa'i snod kyi nang gi nam mkha' gang yin pa dang / rin po che'i
270a4(mdo sde): snod kyi nang gi nam mkha' gang yin pa de ni nam mkha'i khams nyid yin te/ de la don dam par na chung zad kyang tha dad du bya ba med do/ /lha'i bu de bzhin nyid du nyon mongs pa gang yin pa de don dam par na shin du mi 'byung ba nyid do/ /
270a5(mdo sde): rnam par byang ba gang yin pa de yang don dam par na shin du mi 'byung ba nyid do/ /don dam par na 'khor ba yang shin du mi 'byung ba nyid do/ /don dam par na mya ngan las 'das pa'i bar du yang shin du mi 'byung ba nyid do/ /
270a6(mdo sde): 'di la don dam par na tha dad du bya ba chung zad kyang med do/ /de ci'i phyir zhe na/ don dam par na chos thams cad shin du mi 'byung ba'i phyir ro/ /lha'i bus smras pa/ 'jam dpal byang chub sems
270a7(mdo sde): dpa' sems dpa' chen pos/ 'phags pa'i bden pa dag la ji ltar brtson par bya/ 'jam dpal gyis smras pa/ lha'i bu gal te byang chub sems dpa' sems dpa' chen po 'phags pa'i bden pa dag la
270a8(mdo sde): brtson par mi byed na ji ltar nyan thos rnams la mi ston pa'i tshul gyis chos ston/ lha'i bu de lta mod kyi byang chub sems dpa' sems dpa' chen po'i bden pa sgom pa ni lta ba dang bcas pa'o/ /nyan thos kyi
270b1(mdo sde): bden pa sgom pa ni mi lta ba'o/ /de ci'i phyir zhe na/ lha'i bu byang chub sems dpa' sems dpa' chen po rnams/ kun rdzob tu sems can thams cad la lta ba ste/ bden pa rnams mi sgom pa'i tshul gyis kyang
270b2(mdo sde): sgom mod kyi/ dngos po med par dmigs pa'i rnam pas yang dag nyid kyi mtha' de yang mngon du mi byed do/ /kun rdzob tu thabs mkhas pa bsgrub pa'i phyir byang chub sems dpa' sems dpa' chen po dag bden
270b3(mdo sde): pa rnams la mi sgom pa'i tshul gyis sgom mo/ /kun rdzob tu 'khor ba dang mya ngan las 'das pa'i bden pa yang mi 'dor la/ kun rdzob tu sangs rgyas kyi ye shes la so sor brtag pa'i phyir byang chub sems dpa' sems
270b4(mdo sde): dpa' chen po dag bden pa rnams la mi sgom pa'i tshul gyis kyang sgom mo/ /lha'i bu 'di lta ste/ dper na 'gron pa mang po bcings nas skyes bu gcig bros te/ 'gron pa mang po'i nang nas byung nas/ 'brog dgon par
270b5(mdo sde): zhugs pa dang / de yid 'jigs shing skrag nas phyir mi log par 'brog dgon pa las 'ongs so/ /lha'i bu de bzhin du nyan thos rnams 'khor bas 'jigs shing skrag nas 'khor ba las bros te/ 'jig rten 'dir phyir
270b6(mdo sde): mi 'ong zhing gcig pa gnyis su med pa bden pa sgom ste/ thabs kyi rigs pa dang bral bas sems can thams cad la mi lta ba nas thams cad mkhyen pa'i ye shes kyi bar la ma lta ba'o/ /lha'i bu 'di lta ste/
270b7(mdo sde): dper na ded dpon g.yog mang po lam rgyags thams cad 'byor pa/ zong chen po bsdu ba'i phyir 'gro'o snyam nas skye bo mang po bsdus te/ de 'jigs shing skrag pa med par 'brog dgon pa de las 'da'o/ /lha'i bu
270b8(mdo sde): de bzhin du byang chub sems dpa' sems dpa' chen po yang kun rdzob tu ded dpon chen po ltar 'jig rten gyi spyod pas/ sems can thams cad nye bar 'tsho ba/ thog mang po rje chen po'i
271a1(mdo sde): sbyor ba can/ dge ba'i rtsa ba thams cad kyi lam rgyags 'byor pa/ pha rol du phyin pa drug dang / bsdu ba'i dngos pos yongs su bzung zhing bla na med pa'i bsod nams dang ye shes yang dag par bsdu ba'i
271a2(mdo sde): khe chen po dang ldan pa yang sems can gyi khams thams cad kyi don byed cing / sangs rgyas kyi zhing nas sangs rgyas kyi zhing du 'gro ste/ sems can thams cad nye bar 'tsho bar gyur cing thabs mkhas pas bden pa rnams
271a3(mdo sde): la sgom mo/ /lha'i bu 'di lta ste/ dper na sha na'i ras la me tog tsam pa ka dang me tog 'bar shi kas bsgos na de'i dri myur du yal bar 'gyur ro/ /lha'i bu de bzhin du nyan thos kyi bden pa la sgom pa ni yun
271a4(mdo sde): thung bar blta ste/ de myur du mya ngan las 'das nas sangs rgyas kyi tshul khrims dang / thos pa dang / ting nge 'dzin dang / shes rab dang ye shes kyi dri yang mi 'byin/ bags chags kyi mtshams sbyor ba'i
271a5(mdo sde): nyon mongs pa yang spong mi nus so/ /lha'i bu 'di lta ste/ dper na yul ka shi ka'i gos rin po che la/ mi dang lha'i spos dang / me tog gi dris bskal pa chen po brgya stong du bsgos na/ de'i lha'i dri
271a6(mdo sde): de rtag tu bro zhing / dri gtsang mas lha dang mi zil gyis gnon to/ /lha'i bu de bzhin du byang chub sems dpa' sems dpa' chen po'i bden pa sgom pa mi sgom pa'i tshul gyis bskal pa brgya stong grangs med par
271a7(mdo sde): bsgoms pa ni/ rnam pa thams cad kyi mchog dang ldan pa thams cad mkhyen pa'i ye shes ma thob kyi bar du bar ma dor de yongs su mya ngan las mi 'da' zhing 'di lta ste/ rnam pa thams cad kyi mchog dang ldan pa thams cad
271a8(mdo sde): mkhyen pa'i ye shes kyi de mi dmigs pa'i tshul gyis shin du dri zhim par 'gyur ro/ /'jig rten gyi tha snyad du nyon mongs pa'i bags chags thams cad kyang spong zhing / lha dang / mi dang / lha ma yin du bcas pa'i 'jig rten rnams
271b1(mdo sde): kyang 'du bar 'gyur ro/ /de nas lha'i bu rab tu zhi ba rnam par dul ba'i dbang phyug gis 'jam dpal gzhon nur gyur pa la 'di skad ces smras so/ /'jam dpal bcom ldan 'das de bzhin gshegs pa dgra bcom
271b2(mdo sde): pa yang dag par rdzogs pa'i sangs rgyas rin po che'i tog de'i nyan thos kyi dge 'dun de ci 'dra/ 'jam dpal gyis smras pa/ don dam par na dad pa'i rjes su 'gro ba yang ma yin/ gzhan la dad pas 'gro ba yang
271b3(mdo sde): ma yin no/ /don dam par na rigs kyi rjes su 'gro ba yang ma yin te/ don dam par na de bzhin gshegs pa'i rigs kyang mi gtong ngo / /don dam par na chos kyi rjes su 'gro ba yang ma yin te/ don dam par na chos
271b4(mdo sde): gang yang mi dmigs so/ /don dam par na brgyad pa yang ma yin te/ kun rdzob tu na log pa'i chos brgyad dang yang bral lo/ /don dam par na rgyun du zhugs pa yang ma yin te/ 'jig rten gyi tha snyad kyi bden pa na ngan song
271b5(mdo sde): thams cad las kyang 'das so/ /don dam par na lan cig phyir 'ong ba yang ma yin te/ kun rdzob tu na sems can yongs su smin par bya ba'i phyir yang 'ong ngo / /don dam par na phyir mi 'ong ba yang ma yin te/ kun rdzob
271b6(mdo sde): tu na chos thams cad las 'ong ba med do/ /don dam par na dgra bcom pa yang ma yin te/ 'jig rten gyi tha snyad du na lha dang bcas pa'i 'jig rten gyis bla na med pa'i mchod par 'os pa yang yin no/ /don dam par na nyan thos kyang ma
271b7(mdo sde): yin te/ mi dmigs pa'i tshul gyis sangs rgyas bcom ldan 'das thams cad las thos pa yang 'dzin to/ /don dam par na 'dod chags dang bral ba yang ma yin te/ kun rdzob tu na 'dod chags kyi yongs su gdung bas kyang mi gdung ngo / /don dam par na zhe sdang
271b8(mdo sde): dang bral ba yang ma yin te/ kun rdzob tu na zhe sdang gi yongs su gdung bas kyang mi gdung ngo / /don dam par na gti mug dang bral ba yang ma yin te/ kun rdzob tu na chos thams cad mun pa mun nag dang bral ba'o/ /don dam par na nyon mongs pa dang bral
272a1(mdo sde): ba yang ma yin te kun rdzob tu na sems can thams cad kyi nyon mongs pa gdul ba'i phyir yang brtson no/ /don dam par na thog ma nas ma skyes pa nges par zhugs kyang kun rdzob tu na bsams bzhin du sred pa len
272a2(mdo sde): to/ /kun rdzob tu na 'khor ba yang yongs su 'dzin mod kyi/ don dam par na chos gang yang yongs su 'dzin pa dang gtong ba yang med do/ /de don dam par na chos thams cad shin du dran pa dang bral bar mi mthong bas
272a3(mdo sde): mthong ste/ kun rdzob tu na dran pa nye bar gzhag pa rnams kyang sgom mo/ /de don dam par na chos thams cad shin du ma skyes ma 'gags par mi shes pa'i tshul gyis kyang rab tu shes la/ 'jig rten gyi spyod par na
272a4(mdo sde): yang dag par spong ba rnams kyang sgom mo/ /de don dam par na lus dang sems med pa yang 'jig rten gyi kun rdzob kyi bden par na rdzu 'phrul gyi rkang pa rnams kyang sgrub bo/ /de don dam par na dbang po thams cad dang
272a5(mdo sde): bral yang kun rdzob tu na dbang po rnams kyang sgrub bo/ /de don dam par na chos thams cad rab tu dngos po med par mi mthong ba'i tshul gyis mthong yang nga rgyal can dmigs pa can thams cad tshar gcod pa'i
272a6(mdo sde): phyir mi sgom pa'i tshul gyis stobs kyang sgom mo/ /de don dam par na chos thams cad shin du dngos po med par khong du chud par bya ba'i phyir mi sgom pa'i tshul gyis byang chub kyi yan lag rnams kyang sgom mo/ /
272a7(mdo sde): de don dam par na shin du dngos po med kyang kun rdzob tu ni sgom pa'i tshul gyis lam yang sgom mo/ /de don dam par na yang dag pa'i mtha' la zhi gnas mngon par sgrub bo/ /de don dam par na lhag mthong shin du
272a8(mdo sde): mi skye bar mi sgom pa'i tshul gyis mthong ngo / /de don dam par na ma rig pa zad pa nyid du mi dmigs pala'i tshul gyis rig pa skyed de/ don dam par na zad pa 'am/ /skye bar mi dmigs so/ /de sha'i mig gi
272b1(mdo sde): sems can thams cad dang / sangs rgyas kyi zhing thams cad kyang mthong la de don dam par na ci yang mi mthong ngo / /de lha'i mig gis sems can thams cad kyi 'chi 'pho dang skye ba yang dag pa ji lta ba bzhin du
272b2(mdo sde): mthong yang don dam par na ci yang mi mthong ngo / /de shes rab kyi mig gis sems can thams cad kyi spyod pa dang / g.yo ba rnams yang dag pa ji lta ba bzhin du shes kyang don dam par na ci yang mi shes so/ /de
272b3(mdo sde): chos kyi mig gis chos thams cad yang dag pa ji lta ba bzhin du mthong yang don dam par na chos ci yang mi mthong ngo / /de sangs rgyas kyi spyan gyis sangs rgyas kyi mdzad pa thams cad byed kyang don dam par na ci
272b4(mdo sde): yang mi byed do/ /de lha'i rna bas sangs rgyas bcom ldan 'das thams cad kyis chos bstan pa thos kyang don dam par na ci yang mi thos so/ /de sems gcig gis sems can thams cad kyi sems la lta
272b5(mdo sde): yang don dam par na ci yang mi lta'o/ /de rjes su dran pa'i ye shes kyis sngon gyi mtha' yang rjes su dran mod kyi don dam par na ci yang mi dran no/ /de rdzu 'phrul gyi sangs rgyas kyi zhing bsam gyis mi khyab
272b6(mdo sde): par 'gro yang don dam par na/ 'ong ba 'am 'gro ba med do/ /de ni zag pa zad kyang don dam par na zad pa'i chos can ma yin no/ /snang yang snang la don dam par na de'i lus yongs su sgrub pa yang med do/ /smra yang
272b7(mdo sde): smra la don dam par na yi ger yang ma brjod do/ /sems kyang sems la don dam par na sems dang sems las byung ba'i chos su brjod par bya ba ma yin no/ /don dam par na gzugs su yang mi snang la kun rdzob
272b8(mdo sde): tu skyes bu chen po'i mtshan sum cu rtsa gnyis kyis ni brgyan/ dpe byad bzang pos ni spras/ bsod nams dang ye shes kyi tshogs kyis ni brgyan/ gzi brjid ni bsnyen par dka'/ brjod pa ni rnam par
273a1(mdo sde): bsgrags/ tshul khrims kyi byug pas ni byugs/ ngan du smra ba'i tshig rnams kyis ni kun nas nyon mongs par gyur pa med/ mngon par shes pas ni rnam par rol/ thos pas ni rnam par shigs/ spobs
273a2(mdo sde): pas ni rab tu sgrog / kun rdzob tu na ye shes kyi rnam par 'phrul/ ye shes kyi 'od kyis ni mun pa mun nag sel/ shes rab kyis ni snang bar byed/ mtha' yas par bstan pa ni rtogs par khong du chud do/ /kun rdzob tu ni
273a3(mdo sde): sems can thams cad kyi ni skyabs/ sangs rgyas bcom ldan 'das rnams kyis ni rtag tu gzigs/ nyan thos dang / rang sangs rgyas dang / mu stegs can dmigs pa can thams cad kyis ni mi blta zhing byang chub
273a4(mdo sde): kyi phyir ni rtag tu blta ba ste/ kun rdzob tu ni bstan pa ni zad mi shes/ dran pa ni rgya mtsho dang 'dra/ ting nge 'dzin ni ri rab dang mtshungs/ bzod pa ni sa dang 'dra'o/ /kun rdzob tu ni rnam par rtog pa thams cad sel
273a5(mdo sde): ba'i phyir dpa' ba'o/ /mi shes pa'i mun pa mun nag sel ba'i phyir nyi ma lta bu'o/ /rab tu snang ba'i phyir zla ba dang 'dra'o/ /kun rdzob tu ni 'du ba'i phyir dbang po dang mtshungs so/ /kun rdzob tu ni sems la dbang
273a6(mdo sde): byed pa'i phyir tshangs pa dang 'dra'o/ /kun rdzob tu nam mkha' la dbang byed pa'i phyir mi mnyam pa dang mnyam pa'o/ /kun rdzob tu ni thams cad rjes su song yang don dam par na gang du song ba'am 'ongs pa'am 'dug
273a7(mdo sde): pa med do/ /de ci'i phyir zhe na/ don dam par na chos thams cad shin tu ma byung ba'i phyir ro/ /lha'i bu bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i
273a8(mdo sde): tog de'i nyan thos kyi dge 'dun ni de dang 'dra ste/ de bas kyang lhag par bsam gyis mi khyab pa'i chos dang yang ldan no/ /'jam dpal gzhon nur gyur pas mi dmigs pa'i tshul gyis bstan pa 'di bshad pa na
273b1(mdo sde): dge slong lnga brgya dang / dge bsnyen lnga brgya dang / lha'i bu lnga stong dmigs pa can de dag thams cad kyis 'di skad ces gsol to/ /bcom ldan 'das bdag cag kyang de bzhin gshegs pa dgra bcom pa
273b2(mdo sde): yang dag par rdzogs pa'i sangs rgyas rin po che'i tog de'i nyan thos su gyur cig / 'jam dpal gyis smras pa/ kye grogs po dag sangs rgyas kyi zhing der dmigs pa can thams cad mi skye'o/ /kye grogs po
273b3(mdo sde): dag byang chub sems dpa' sems dpa' chen po dmigs pa med pa rnams ni ma skye ba'i tshul gyis der skye'o/ /kye grogs po dag gal te khyed kyang der 'dod na khyed kyis mi dmigs pa'i tshul gyis shes rab kyi
273b4(mdo sde): pha rol tu phyin pa la brtson par gyis shig / kye grogs po dag khyed nam shes rab kyi pha rol du phyin pa la mi dmigs pa'i tshul gyis brtson par gyur pa de'i tshe/ grogs po dag khyed la rnam pa'i mchog thams cad
273b5(mdo sde): dang ldan pa/ thams cad mkhyen pa'i ye shes kyang rnyed par mi dka' na/ sangs rgyas kyi zhing yongs su dag par skye ba lta smos kyang ci dgos/ lha'i bu rab tu zhi ba rnam par dul ba'i dbang phyug gis yang 'jam dpal
273b6(mdo sde): gzhon nur gyur pa la 'di skad ces smras so/ /'jam dpal nyan thos kyi 'dul ba ni ji lta bu/ byang chub sems dpa' sems dpa' chen po'i 'dul ba ni ji lta bu/ 'jam dpal gyis smras pa/ lha'i bu khams
273b7(mdo sde): gsum gyis skrag pas btul ba ni nyan thos kyi 'dul ba'o/ /dge ba'i rtsa ba'i tshogs thams cad bsags shing sems can thams cad dbugs 'byin pa dang / khams gsum du bsams bzhin du skye bas btul
273b8(mdo sde): ba ni kun rdzob tu na byang chub sems dpa' sems dpa' chen po'i 'dul ba'o/ /nyon mongs pa thams cad la sdang ba ni nyan thos kyi 'dul ba'o/ /sems can thams cad kyi nyon mongs pa spong ba'i phyir rjes su btul ba ni
274a1(mdo sde): kun rdzob tu na byang chub sems dpa' sems dpa' chen po'i 'dul ba'o/ /phyogs gcig rig pa ni nyan thos kyi 'dul ba'o/ /phyogs bcu mtha' yas mu med pa'i 'jig rten gyi khams
274a2(mdo sde): thams cad rig pa ni kun rdzob du na byang chub sems dpa' sems dpa' chen po'i 'dul ba'o/ /bdud thams cad la btang snyoms pa ni nyan thos kyi 'dul ba'o/ /phyogs bcu mtha' yas mu med pa'i
274a3(mdo sde): 'jig rten gyi khams su gtogs pa'i bdud kyi rigs thams cad bskrugs shing / phyir rgol ba thams cad 'joms pa ni kun rdzob tu na byang chub sems dpa' sems dpa' chen po'i 'dul ba'o/ /
274a4(mdo sde): bdag gi rgyud gsal bar byed pa ni nyan thos kyi 'dul ba'o/ /sems can thams cad kyi rgyud gsal bar byed cing / thams cad mkhyen pa'i ye shes snang bar byed pa dang / chos thams cad la bsgribs
274a5(mdo sde): pa med pa'i ye shes mthong ba snang bar/ byed pa ni kun rdzob tu na byang chub sems dpa' sems dpa' chen po'i 'dul ba'o/ /rang gi sems kyis bsams pa ni nyan thos kyi 'dul ba'o/ /'das pa dang /
274a6(mdo sde): ma byon pa dang / da ltar gyis sangs rgyas thams cad kyi dgongs pa ni kun rdzob tu na byang chub sems dpa' sems dpa' chen po'i 'dul ba'o/ /rdo chag pa'i 'phro mi 'byor pa lta bu ni nyan thos kyi 'dul ba'o/ /
274a7(mdo sde): gser dang / dngul chag pa'i 'phro 'byor pa lta bu ni kun rdzob tu na byang chub sems dpa' sems dpa' chen po'i 'dul ba'o/ /sangs rgyas kyi chos thams cad dang / thabs mkhas pa dang bral ba ni nyan
274a8(mdo sde): thos kyi 'dul ba'o/ /thabs mkhas pa chen po dang / sangs rgyas kyi chos thams cad du bsdu bas bsdus pa ni kun rdzob tu na byang chub sems dpa' sems dpa' chen po'i 'dul ba'o/ /stobs bcu
274b1(mdo sde): dang / mi 'jigs pa dang / ma 'dres pa dang / thams cad mkhyen pa'i ye shes dang bral ba ni nyan thos kyi 'dul ba'o/ /stobs bcu dang / mi 'jigs pa dang / ma 'dres pa dang / thams cad mkhyen
274b2(mdo sde): pa'i ye shes su bsdu bas bsdus pa ni kun rdzob tu na byang chub sems dpa' sems dpa' chen po'i 'dul ba'o/ /mes tshig pa las 'bros pa lta bu ni nyan thos kyi 'dul ba'o/ /bskyed mos
274b3(mdo sde): tshal dang / gzhal med khang lta bu bur chos kyi dga' bas dga' ba ni kun rdzob tu na byang chub sems dpa' sems dpa' chen po'i 'dul ba'o/ /bag chags kyi rgyun ma bcad pa ni nyan thos kyi 'dul ba'o/ /
274b4(mdo sde): bag chags thams cad yang dag par bcom pa ni kun rdzob tu na byang chub sems dpa' sems dpa' chen po'i 'dul ba'o/ /lha'i bu mdor na tshad du gtogs pa tshad kyi chos kyis drangs pa ni nyan thos
274b5(mdo sde): kyi 'dul ba'o/ /tshad du gtogs pa ma yin pa tshad med pa'i chos kyis drangs pa ni kun rdzob tu na byang chub sems dpa' sems dpa' chen po'i 'dul ba'o/ /tshad yod pa'i tshul khrims dang / thos pa dang /
274b6(mdo sde): ting nge 'dzin dang / shes rab dang / rnam par grol ba dang / rnam par grol ba'i ye shes mthong ba thob par byed pa ni nyan thos kyi 'dul ba'o/ /tshad yod pa ma yin pa/ tshad med pa'i yon tan dang ldan zhing / tshad med
274b7(mdo sde): pa'i tshul khrims dang / thos pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba thob par byed pa ni kun rdzob tu na byang chub sems dpa' sems dpa' chen po'i
274b8(mdo sde): rnam par grol ba'o/ /de nas bcom ldan 'das kyis 'jam dpal gzhon nur gyur pa la legs so zhes bya ba byin te/ 'jam dpal khyod kyis kun rdzob tu na byang chub sems dpa' sems dpa' chen po rnams
275a1(mdo sde): kyi 'dul ba legs par bshad pa legs so legs so/ /'jam dpal yang 'di ltar don de nyid bstan pa'i phyir khyod la dpe bstan to/ /'jam dpal 'di lta ste/ dper na skyes bu gnyis
275a2(mdo sde): shig yod do/ de las skyes bu gcig ni ba lang gi rjes kyi bsngags pa smra/ skyes bu gcig ni rgya mtsho chen po'i bsngags pa smra na/ 'jam dpal de ji snyam du sems/ skyes bu des ba lang gi
275a3(mdo sde): rjes kyi bsngags pa ji snyed cig brjod nus/ 'jam dpal gyis gsol pa/ bcom ldan 'das ba lang gi rjes thams cad kyang chung na/ de'i bsngags pa lta ci smos/ bcom ldan 'das kyis bka' stsal pa/
275a4(mdo sde): 'jam dpal de bzhin du/ ba lang gi rjes chung ba lta nyan thos kyi 'dul bar blta'o/ /'jam dpal 'di ji snyam du sems/ skyes bu gcig shos des rgya mtsho chen po'i bsngags pa ji tsam zhig brjod
275a5(mdo sde): nus/ 'jam dpal gyis gsol pa/ bcom ldan 'das rgya mtsho chen po'i bsngags pa ni shin du mang ste/ dpag tu ma mchis/ bsam gyis mi khyab bo/ /bcom ldan 'das kyis bka' stsal pa/ 'jam
275a6(mdo sde): dpal de bzhin du rgya mtsho chen po'i bsngags pa dpag tu med pa ltar kun rdzob tu na byang chub sems dpa' sems dpa' chen po'i 'dul bar blta'o/ /de nas bstan pa 'di mi ston pa'i tshul gyis bshad
275a7(mdo sde): pa na lha'i bu khri nyis stong gis don dam par na ma skyes pa'i tshul gyis bla na med pa yang dag par rdzogs pa'i byang chub tu sems skyes nas tshig 'di skad ces kyang smra ste/ bcom ldan 'das bdag cag ni
275a8(mdo sde): byang chub sems dpa'i bslab pa 'di la mi slob pa'i tshul gyis slob bo/ /de nas lha'i bu rab tu zhi ba rnam par dul ba'i dbang phyug gis 'jam dpal gzhon nur gyur pa la 'di skad ces smras so/ /
275b1(mdo sde): ci 'jam dpal khyod nyan thos kyi 'dul ba la bslabs sam/ 'on te byang chub sems dpa'i 'dul ba la bslabs/ 'jam dpal gyis smras pa/ lha'i bu 'di ji snyam du sems/ rgya mtsho chen por
275b2(mdo sde): mi shong ba'i chu gang yang yod dam/ lha'i bus smras pa/ 'jam dpal rgya mtsho chen por mi shong ba'i chu gang yang med do/ /'jam dpal gyis smras pa/ lha'i bu de bzhin du kun rdzob tu na byang chub sems
275b3(mdo sde): dpa' sems dpa' chen po'i 'dul ba ni rgya mtsho chen po dang 'dra'o/ /lha'i bus smras pa/ 'jam dpal 'dul ba 'dul ba zhes bya ba'i tshig gi don gang yin 'jam dpal gyis smras pa/ lha'i bu nyon
275b4(mdo sde): mongs pa 'dul ba ni kun rdzob tu na 'dul ba'o/ /nyon mongs pa phangs su shes pa'ang nga 'dul ba'o/ /lha'i bus smras pa/ 'jam dpal ji ltar na nyon mongs pa 'dul bar 'gyur/ ji ltar na nyon mongs pa yongs su
275b5(mdo sde): shes pa yin/ 'jam dpal gyis smras pa/ don dam par na chos thams cad ma byung ba/ ma skyes dngos po med pa yin na kun rdzob tu med pa la phyin ci log tu gyur te/ med pa las phyin ci log tu gyur pa de las
275b6(mdo sde): kun du rtog pa dang / rnam par rtog pa'o/ /kun du rtog pa dang / rnam par rtog pa de las tshul bzhin ma yin pa yid la byed pa'o/ /tshul bzhin ma yin pa yid la byed pa de las bdag tu sgro 'dogs pa'o/ /bdag tu
275b7(mdo sde): sgrog 'dogs pa de las lta ba kun nas ldang ba'o/ /lta ba kun nas ldang ba de las nyon mongs pa rnams 'byung ngo / /gang yang lha'i bu don dam par na chos thams cad shin du ma skyes/ ma byung dngos po med par mi shes
275b8(mdo sde): pa'i tshul gyis rab tu shes pa de ni don dam par na phyin ci ma log pa'o/ /gang don dam par na phyin ci ma log pa de ni rtog pa med cing rnam par mi rtog pa'o/ /gang rtog pa med cing rnam par mi rtog pa de ni tshul bzhin rab tu sbyor
276a1(mdo sde): ba'o/ /gang tshul bzhin rab tu sbyar ba de la don dam par na bdag tu sgro 'dogs pa mi 'byung ngo / /gang la don dam par na bdag tu sgro 'dogs pa mi 'byung ba de la lta ba kun nas ldang bar mi 'gyur ba nas/
276a2(mdo sde): don dam par na mya ngan las 'das par lta ba kun nas ldang bar yang mi 'gyur te/ de ltar ma skyes pa la spyod pa de ni nyon mongs pa shin tu rnam par dul bar mi lta ba'i tshul gyis blta ste/ lha'i bu 'di ni nyon mongs pa 'dul ba
276a3(mdo sde): zhes bya'o/ /lha'i bu nam nyon mongs pa rnams la snang ba med pa'i shes rab dang ye shes skyis don dam par na shin du stong pa dang / shin tu mtshan ma med pa dang / shin tu smon pa med do/ /don dam par na shin tu ma skyes
276a4(mdo sde): ma byung / dngos po med par mi shes pa'i tshul gyis rab tu shes na/ lha'i bu de'i tshe mi shes pa'i tshul gyis nyon mongs pa rnams yongs su shes pa yin no/ /lha'i bu 'di lta ste/ dper na sbrul kha gdug pa'i rigs 'don
276a5(mdo sde): pa des ni sbrul kha gdug pa'i gdug pa rab tu zhi bar byed do/ /lha'i bu de bzhin du gang nyon mongs pa rnams kyi rigs rab tu shes pa de'i nyon mongs pa rnams shin du mi dmigs pa'i tshul gyis rab tu zhi bar 'gyur ro/ /lha'i bus
276a6(mdo sde): smras pa/ 'jam dpal nyon mongs pa'i rigs de gang yin/ 'jam dpal gyis smras pa/ lha'i bu don dam par na chos thams cad ma skyes/ ma byung / dngos po med pa la gang kun du rtog pa de ni nyon mongs pa rnams
276a7(mdo sde): kyi rigs so/ /don dam par na kun du mi rtog pa'i phyir kun nas nyon mi mongs so/ /lha'i bu kun nas nyon mongs pas kun gzhi med do/ /kun gzhi med pas don dam par ni mi gnas so/ /mi gnas pas
276a8(mdo sde): don dam par mi 'tshig go/ /mi 'tshig pas don dam par na nye bar zhi ba zhes bya'o/ /don dam pa na/ ji skad smras pa bzhin du ni ma yin te/ lha'i bu kun rdzob tu na/ 'di ni nyon mongs pa 'dul ba'o/ /
276b1(mdo sde): lha'i bus smras pa/ 'jam dpal ji ltar na nyon mongs pa rnams 'dul bar 'gyur/ ci yod pa zhig gam/ 'on te med pa zhig /'jam dpal gyis smras pa/ lha'i bu 'di lta ste/ dper na skyes bu zhig gnyid
276b2(mdo sde): kyis log pa'i rmi lam la sbrul kha gdug pas zin nas de sdug bsngal gyis gtse ba las yang dug sman btang nas/ de'i gdug pa med par gyur te/ gdug pa med par gyur pas sdug bsngal yang med par gyur na/
276b3(mdo sde): lha'i bu de ji snyam du sems/ skyes bu de yang dag par zin tam/ 'on te yang dag pa ma yin/ lha'i bus smras pa/ 'jam dpal don dam par na shin du yang dag pa ma yin no/ /'jam
276b4(mdo sde): dpal gyis smras pa/ lha'i bu ji ltar dug de med par gyur/ lha'i bus smras pa/ 'jam dpal ji ltar zin pa shin du mi bden pa de bzhin du/ dug med par gyur pa yang shin du bden pa ma
276b5(mdo sde): yin no/ /'jam dpal gyis smras pa/ lha'i bu de bzhin du 'phags pa rnams kyi nyon mongs pa thams cad kying don dam par mi blta ba'i tshul gyis blta'o/ /lha'i bu gang yang 'di skad du
276b6(mdo sde): ji ltar na nyon mongs pa rnams 'dul bar 'gyur zhes zer ba ni/ ji ltar bdag don dam par na/ bdag med pa de bzhin du/ lha'i bu don dam par na nyon mongs pa rnams kyang nyon mongs pa rnams ma yin no/ /
276b7(mdo sde): lha'i bu de ste don dam par na/ bdag de bzhin nyid yin na ni lha'i bu don dam par na nyon mongs pa yang de bzhin nyid du 'gyur ro/ /lha'i bu 'di ltar bdag don dam par na bdag ma yin te/ lha'i bu de bas na nyon mongs pa rnams kyang
276b8(mdo sde): don dam par na nyon mongs pa ma yin no/ /lha'i bu de la bdag don dam par nyon mongs pa 'dul bar dmigs par 'gyur ba na don dam par na gang yang mi dmigs so/ /de ci'i phyir zhe na/ lha'i bu don dam par
277a1(mdo sde): na shin du ma byung ba'i phyir chos thams cad ni zhi ba'o/ /lha'i bu don dam par na 'dzin pa med pa'i phyir chos thams cad ni nye bar zhi ba'o/ /lha'i bu don dam par na chos thams cad sgro btags pa
277a2(mdo sde): med pa'i phyir chos thams cad ni rab tu zhi ba'o/ /lha'i bu don dam par na shin du ma skyes pa'i phyir chos thams cad ni mi zad pa'o/ /lha'i bu don dam par na shin du dngos po med pa'i phyir/ chos thams cad ni
277a3(mdo sde): shin du ma skyes pa'o/ /lha'i bus smras pa/ 'jam dpal chos thams cad kyi sgo gang yin/ 'jam dpal gyis smras pa/ lha'i bu smra bar bya ba dang / smra ba dang / shes pa dang / shes par bya ba dang
277a4(mdo sde): bya ba dang / tha snyad dang / byed pa thams cad 'jug pa'i kun rdzob kyi bden pa ni chos thams cad kyi sgo'o/ /smra ba dang / smra bar bya ba dang / shes pa dang / shes par bya ba dang / bya ba dang / tha snyad dang / byed pa
277a5(mdo sde): thams cad las rnam par log pa'i phyir don dam pa'i bden pa ni chos thams cad kyi sgo'o/ /yang lha'i bu kun rdzob tu na tshul bzhin ma yin pa'i yid la byed pa ni 'khor ba'i sgo'o/ /kun rdzob ni tshul
277a6(mdo sde): bzhin yid la byed pa ni mya ngan las 'das pa'i sgo'o/ /kun rdzob tu na the tsom ni sgrib pa'i sgo'o/ /kun rdzob tu na rnam par grol ba ni sgrib pa med pa'i sgo'o/ /kun rdzob tu na kun du rtag par nyon mongs pa
277a7(mdo sde): rnams kyi sgo'o/ /kun rdzob du na mi rtag pa ni nyon mongs pa med pa'i sgo'o/ /kun rdzob tu na rnam par g.yeng ba ni rnam par rtog pa rnams kya sgo'o/ /kun rdzob tu na zhi gnas ni nye bar zhi ba'i sgo'o/ /kun rdzob
277a8(mdo sde): tu na lta bar gyur pa rnams ni nga rgyal gyi sgo'o/ /kun rdzob tu na stong pa nyid ni nga rgyal med pa'i sgo'o/ /kun rdzob tu na sdig pa'i grogs po sten pa ni mi dge ba'i rtsa ba thams cad kyi sgo'o/ /kun rdzob tu na dge ba'i
277b1(mdo sde): bshes gnyen dang sten pa ni dge ba'i rtsa ba thams cad kyi sgo'o/ /kun rdzob tu na log par lta ba ni sdug bsngal thams cad kyi sgo'o/ /kun rdzob tu na yang dag par lta ba ni bde ba thams cad kyi sgo'o/ /kun rdzob
277b2(mdo sde): tu na ser sna ni dbul ba'i sgo'o/ /kun rdzob tu na sbyin pa ni longs spyod chen po'i sgo'o/ /kun rdzob tu na ngang tshul ngan pa ni ngan 'gro thams cad kyi sgo'o/ /kun rdzob tu na tshul khrims ni lha dang mir skye ba thams cad kyi
277b3(mdo sde): sgo'o/ /kun rdzob tu na gnod sems ni byad gzugs ngan pa'i sgo'o/ /kun rdzob tu na bzod pa ni gzugs phun sum tshogs pa'i sgo'o/ /kun rdzob tu na le lo ni mi rtogs pa'i sgo'o/ /kun rdzob du na brtson 'grus
277b4(mdo sde): ni rtogs pa'i sgo'o/ /kun rdzob tu na rnam par rtog pa ni rgod pa'i sgo'o/ /kun rdzob tu na bsam gtan ni sems shin du sbyangs pa'i sgo'o/ /kun rdzob tu na 'chal pa'i shes rab ni khong du ma chud pa'i
277b5(mdo sde): sgo'o/ /kun rdzob tu na shes rab ni byang chub kyi phyogs kyi chos sum cu rtsa bdun gyi sgo'o/ /kun rdzob tu na byams pa ni khong mi khro ba'i sgo'o/ /kun rdzob tu na snying rje chen po ni lhag pa'i bsam pa'i sgo'o/ /
277b6(mdo sde): kun rdzob tu na lhag pa'i bsam pa ni g.yo med pa'i sgo'o/ /kun rdzob tu na dga' ba ni chos la mos pa'i sgo'o/ /kun rdzob tu na btang snyoms na nyes pa thams cad dang bral ba'i sgo'o/ /kun rdzob tu na
277b7(mdo sde): dran pa nye bar gzhag pa rnams ni dge ba'i rtsa ba thams cad yongs su mi bri ba'i sgo'o/ /kun rdzob tu na yang dag par spong ba rnams ni yang dag pa'i nan tan gyi sgo'o/ /kun rdzob tu na rdzu 'phrul gyi rkang pa rnams ni
277b8(mdo sde): lus dang sems las su rung ba'i sgo'o/ /kun rdzob tu na dbang po rnams ni dad pa thob pa'i sgo'o/ /kun rdzob tu na stobs rnams ni nyon mongs pa thams cad 'joms pa'i sgo'o/ /kun rdzob tu na byang chub
278a1(mdo sde): kyi yan lag rnams ni thams cad mkhyen pa khong du chud pa'i sgo'o/ /kun rdzob tu ni 'phags pa'i lam yan lag brgyad pa ni lam ngan pa thams cad las 'da' ba'i sgo'o/ /lha'i bu gzhan
278a2(mdo sde): yang kun rdzob tu na byang chub kyi sems na sangs rgyas kyi chos thams cad kyi sgo'o/ /kun rdzob tu na dam pa'i chos yongs su 'dzin pa'i chos thams cad kyi dbang phyug go sgo'o/ /kun rdzob tu ni sems can smin par bya ba ni/
278a3(mdo sde): dam pa'i chos yongs su 'dzin pa'i sgo'o/ /kun rdzob tu na thabs ni gnas dang gnas ma yin pa la mkhas pa'i sgo'o/ /kun rdzob tu na shes rab kyi pha rol du phyin pa ni mya ngan las 'das pa'i sgo'o/ /don dam par
278a4(mdo sde): shin du mi 'byung ba ni chos thams cad kyi sgo'o/ / // bam po gnyis pa ste tha ma/ lha'i bus smras pa/ 'jam dpal shin du mi skye ba'i sgo gang / 'jam dpal gyis smras pa/ lha'i bu don dam par na shin du mi 'byung ba
278a5(mdo sde): ni kun nas sgo'o/ /lha'i bus smras pa/ 'jam dpal shin du' mi 'byung ba'i rang bzhin gang / 'jam dpal gyis smras pa/ lha'i bu don dam par na shin du dngos po med pa ni shin du mi 'byung ba'i rang bzhin no/ /lha'i bus
278a6(mdo sde): smras pa/ 'jam dpal shin du mi 'byung ba la cha shas dbye ba gang yang med dam/ 'jam dpal gyis smras pa/ lha'i bu de ji snyams du sems/ nam mkha' la cha shas dbye ba gang yang yod dam/ lha'i bus smras pa/
278a7(mdo sde): 'jam dpal med do/ /'jam dpal gyis smras pa/ lha'i bu de bzhin du ji ltar na nam mkha' la cha shas dbye ba med pa de bzhin du lha'i bu shin du ma skyes pa la yang cha shes dbye ba med do/ /lha'i bus
278a8(mdo sde): smras pa/ /'jam dpal khyod kyis don dam par na shin du mi 'byung ba/ yongs su shes sam/ /'jam dpal gyis smras pa/ lha'i bu shin du mi 'byung bas shin du mi 'byung ba yongs su
278b1(mdo sde): mi shes so/ /de ci'i phyir zhe na/ lha'i bu chos thams cad ni shin du ma skyes shing ma byung la/ dngos po med pa'i phyir ro/ /lha'i bu smras pa/ 'jam dpal khyod kyis chos gang yang yongs su shes shing gang khong du chud
278b2(mdo sde): pas 'di lta bu'i spobs par gyur/ 'jam dpal gyis smras pa/ lha'i bu 'di ji snyams du sems/ brag chas chos gang yongs su shes na/ gdod las sgra 'byung lha'i bus smras pa/
278b3(mdo sde): 'jam dpal brag chas chos gang yang yongs su shes pa med mod kyi kun rdzob tu na rkyen las sgra 'byung ngo / /'jam dpal gyis smras pa/ lha'i bu de bzhin du sems can thams cad la dmigs
278b4(mdo sde): pa'i rkyen gyis kun rdzob tu na/ byang chub sems dpa' sems dpa' chen po smra'o/ /lha'i bu smras pa/ 'jam dpal khyod ci la gnas te de ston/ 'jam dpal gyis smras pa/ lha'i bu de bzhin
278b5(mdo sde): gshegs pa sprul pa gang la gnas te de ston pa la'o/ /lha'i bu smras pa/ 'jam dpal de bzhin gshegs pa sprul pa ni/ don dam pa ni ci la'ang gnas pa med do/ /'jam dpal gyis
278b6(mdo sde): smras pa/ lha'i bu de bzhin du don dam par na/ /chos thams cad la/ mi gnas par bdag mi ston pa'i tshul gyis ston to/ /lha'i bus smras pa/ 'jam dpal de
278b7(mdo sde): ste khyod don dam par na/ chos thams cad la mi gnas par mi bstan pa'i tshul gyis bstan na/ khyod ci la gnas te/ bla na med pa yang dag par/
278b8(mdo sde): rdzogs pa'i byang chub mngon par/ rdzogs par 'tshang rgya bar 'gyur/ 'jam dpal gyis smras pa/ lha'i bu bdag ni mtshams med pa rnams la gnas te/
279a1(mdo sde): mngon par rdzogs par 'tshang mi rgya ba'i tshul gyis bla na med pa yang dag par rdzogs pa'i byang chub tu mngon par rdzogs par 'tshang rgya'o/ /lha'i bus smras pa/ mtshams med pa rnams ci la gnas/
279a2(mdo sde): 'jam dpal gyis smras pa/ lha'i bu don dam par na mtshams med pa rnams ni shin du ma byung zhing dngos po med pa la mi gnas pa'i tshul gyis gnas so/ /lha'i bus smras pa/ 'jam dpal mtshams med pa
279a3(mdo sde): rnams byed pa ni de bzhin gshegs pas sems can dmyal bar bshad do/ /'jam dpal gyis smras pa/ lha'i bu ji ltar de bzhin gshegs pas mtshams med pa byed pa sems can dmyal bar bshad pa de bzhin du/ lha'i
279a4(mdo sde): bu de bzhin gshegs pas mtshams med pa byed pa/ mi gnas pa'i tshul gyis mtshams med pa la gnas na myur du bla na med pa yang dag par rdzogs pa'i byang chub mngon par rdzogs par 'tshang rgya'o zhes mi ston pa'i tshul gyis
279a5(mdo sde): ston to/ /lha'i bus smras pa/ 'jam dpal mtshams med pa de gang yin/ 'jam dpal gyis smras pa/ lha'i bu mtshams med pa gang gis byang chub sems dpa' sems dpa' chen po rnams myur du bla na med pa
279a6(mdo sde): yang dag par rdzogs pa'i byang chub mngon par rdzogs par 'tshang mi rgya ba'i tshul gyis mngon par rdzogs par 'tshang rgya ba'i byang chub sems dpa' sems dpa' chen po rnams kyi mtshams med pa ni 'di lta ste/ lha'i bu
279a7(mdo sde): mtshams med pa lnga po de dag gang zhe na/ lha'i bu 'di la nam byang chub sems dpa' sems dpa' chen po lhag pa'i bsam pas bla na med pa yang dag par rdzogs pa'i byang chub tu mi skye ba'i tshul gyis sems bskyed
279a8(mdo sde): nas bar ma dor nyan thos dang / rang sangs rgyas dang / dmigs pa can dang / mu stegs can thams cad kyi sar sems mi skyed pa 'di ni lha'i bu byang chub sems dpa' sems dpa' chen po'i mtshams med pa dang po'o/ /
279b1(mdo sde): lha'i bu gzhan yang nam byang chub sems dpa' sems dpa' chen po bdog pa thams cad gtong ba la mi skye ba'i tshul gyis sems bskyed nas/ nam byang chub kyi snying po la 'dug gi bar du ser sna dang lhan cig
279b2(mdo sde): mi gnas pa 'di ni lha'i bu byang chub sems dpa' sems dpa' chen po'i mtshams med pa gnyis pa'o/ /lha'i bu gzhan yang nam byang chub sems dpa' sems dpa' chen po sems can thams cad la bdag gis
279b3(mdo sde): r nam pa thams cad kyis yongs su bskyab bo snyam du sems mi skyed pa'i tshul gyis de ltar sems bskyed nas bar ma dor mi nur ba de ni lha'i bu byang chub sems dpa' sems dpa' chen po'i mtshams med pa gsum
279b4(mdo sde): pa'o/ /lha'i bu gzhan yang byang chub sems dpa' sems dpa' chen po don dam par na chos thams cad rab tu ma skyes pa/ ma byung ba/ dngos po med pa'o zhes bzod pa ma thob pa'i tshul gyis bzod pa thob nas
279b5(mdo sde): bar du rdzas dang / ngo bo dang / dngos por 'dzin pa len pas ma zin pa 'di ni lha'i bu byang chub sems dpa' sems dpa' chen po'i mtshams med pa bzhi pa'o/ /lha'i bu gzhan yang nam byang chub sems dpa' sems
279b6(mdo sde): dpa' chen po skad cig gcig dang ldan pa'i shes rab kyis chos thams cad rnam pa thams cad du mngon par rdzogs par byang chub par bya'o/ /zhes de ltar ma skyes pa'i tshul gyis sems bskyed nas/ rnam pa'i mchog thams
279b7(mdo sde): cad dang ldan pa thams cad mkhyen pa'i ye shes mi thob pa'i tshul gyis ma thob kyi bar du mi 'dug / kun du mi 'dug pa ni lha'i bu byang chub sems dpa' sems dpa' chen po'i mtshams med pa lnga pa'o/ /de ltar ma
279b8(mdo sde): g nas pa'i tshul gyis gnas na byang chub sems dpa' sems dpa' chen po myur du bla na med pa yang dag par rdzogs pa'i byang chub don dam par mngon par rdzogs par 'tshang mi rgya ba'i tshul gyis mngon par rdzogs par 'tshang
280a1(mdo sde): rgya'o/ /lha'i bus smras pa/ 'jam dpal mtshams med pa gang dag gis byis pa so so'i skye ba rnams sems can dmyal bar 'gro bar 'gyur ba'i mtshams med pa de nyid la byang chub sems
280a2(mdo sde): dpa' sems dpa' chen po gnas na mngon par rdzogs par 'tshang mi rgya ba'i tshul gyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de lta bu'i rnam grangs yod dam/ 'jam dpal gyis smras pa/
280a3(mdo sde): lha'i bu yod do/ /de ci'i phyir zhe na/ lha'i bu don dam par na chos thams cad ni shin du stong pa ste/ lha'i bu shin tu stong pa nyid khong du chud pa ni byang chub ste/ don dam par na byang chub
280a4(mdo sde): ces ji skad du brjod pa ltar ni ma yin no/ /lha'i bu don dam par na chos thams cad ni mtshan ma med pa ste/ lha'i bu mtshan ma med pa khong du chud pa ni byang chub ste/ don dam par na byang chub ces ji skad du brjod pa
280a5(mdo sde): ltar ni ma yin no/ /lha'i bu don dam par na chos thams cad ni shin tu smon pa med pa ste/ lha'i bu smon pa med pa khong du chud pa ni byang chub ste/ don dam par na byang chub ces ji skad du brjod pa ltar ni ma yin no/ /lha'i
280a6(mdo sde): bu don dam par na chos thams cad ni shin du gzung bar bya ba med pa ste/ lha'i bu shin du gzung bar bya ba med pa khong du chud pa ni byang chub ste/ don dam par na byang chub ces ji skad tu brjod pa ltar ni ma yin no/ /lha'i bu don dam
280a7(mdo sde): par na chos thams cad ni shin du mngon par 'du mi byed pa ste/ lha'i bu shin du mngon par 'du mi byed pa'i khong du chud pa ni byang chub ste/ don dam par na byang chub ces ji skad du brjod pa ni ma yin no/ /lha'i bu don dam par na
280a8(mdo sde): chos thams cad ni shin du 'dus ma byas pa ste/ lha'i bu shin du 'dus ma byas pa khong du chud pa ni byang chub ste/ don dam par na byang chub ces ji skad du brjod pa ltar ni ma yin no/ /lha'i bu don dam par na chos thams cad
280b1(mdo sde): ni shin du mi mthong ba ste/ lha'i bu shin tu mi mthong ba khong du chud pa ni byang chub ste/ don dam par na byang chub ces ji skad du brjod pa ltar ni ma yin no/ /lha'i bu don dam par na chos thams cad ni shin du ma skyes pa ste/
280b2(mdo sde): lha'i bu shin du ma skyes pa khong du chud pa ni byang chub ste/ don dam pa na byang chub ces ji ltar brjod pa ltar ni ma yin no/ /lha'i bu don dam par na chos thams cad ni shin du ma byung ba ste/ lha'i bu shin du ma byung ba khong du
280b3(mdo sde): chud pa ni byang chub ste/ don dam par na byang chub ces ji skad du brjod pa ltar ni ma yin no/ /lha'i bu don dam par na chos thams cad ni shin du dngos po med pa ste/ lha'i bu shin du dngos po med pa khong du chud pa ni
280b4(mdo sde): byang chub ste/ don dam par na byang chub ces ji skad du brjod pa ltar ni ma yin no/ /lha'i bus smras pa/ 'jam dpal chos kyi rnam grangs 'di la su dad par 'gyur/ 'jam dpal gyis smras pa/ lha'i bu
280b5(mdo sde): don dam par na de bzhin gshegs pa la yang dad pas mi 'gro na/ gang nyan thos dang / rang sangs rgyas dang / mu stegs can dmigs pa can thams cad lta ci smos/ lha'i bus smras pa/ su dag mos par 'gyur/
280b6(mdo sde): 'jam dpal gyis smras pa/ gang don dam par na chos gang la yang mngon par mi chags pa de mos par 'gyur ro/ /lha'i bus smras pa/ yang su dag nan tan byed par 'gyur/ 'jam dpal gyis smras pa/ gang
280b7(mdo sde): don dam par na chos gang la yang nan tan mi byed pa'o/ /lha'i bus smras pa/ su dag mngon par rdzogs par 'tshang rgya bar 'gyur/ 'jam dpal gyis smras pa/ gang don dam par na chos thams cad gang
280b8(mdo sde): yang mngon par rdzogs par 'tshang mi rgya'o/ /lha'i bus smras pa/ 'jam dpal don dam par na su dag chos gang yang mngon par rdzogs par 'tshang mi rgya/ 'jam dpal gyis smras pa/ lha'i bu kun rdzob
281a1(mdo sde): tu na rnam pa'i mchog thams cad dang ldan pa thams cad mkhyen pa'i ye shes mngon par rdzogs par 'tshang rgya ba dag go/ /lha'i bus smras pa/ 'jam dpal de dag ji lta bu'i rang bzhin du 'gyur/ 'jam
281a2(mdo sde): dpal gyis smras pa/ lha'i bu don dam par na de dag rab tu ma skyes pa'i rang bzhin du 'gyur ro/ /lha'i bus smras pa 'jam dpal mdo sde 'di lta bu su dag gi lag tu 'gro/ 'jam dpal gyis smras pa/
281a3(mdo sde): lha'i bu kun rdzob tu na gang sems can thams cad la dam pa'i chos kyi lag sbyin par byed pa rnams kyi'o/ /lha'i bus smras pa/ 'jam dpal de dag ji lta bur gnas par 'gyur/ 'jam dpal gyis smras pa/
281a4(mdo sde): lha'i bu don dam par na shin du ma skyes/ ma byung / dngos po med pa la de dag gnas par 'gyur ro/ /lha'i bus smras pa/ 'jam dpal de dag cis 'gro bar 'gyur/
281a5(mdo sde): 'jam dpal gyis smras pa/ lha'i bu don dam par na ma skyes/ ma byung / dngos po med par de dag 'gro bar 'gyur ro/ /lha'i bus smras pa/ 'jam dpal phyir mi ldog pa'i byang chub sems dpa'
281a6(mdo sde): sems dpa' chen pos ci byang chub 'thob bam/ 'jam dpal gyis smras pa/ lha'i bu gang phyir mi ldog pa'i byang chub sems dpa' sems dpa' chen po des byang chub mi 'thob pa ni gnas ma yin te/ go skabs
281a7(mdo sde): med do/ /lha'i bus smras pa/ 'jam dpal byang chub sems dpa' sems dpa' chen po rnams ci las ldog par 'gyur/ 'jam dpal gyis smras pa/ lha'i bu byang chub sems dpa' sems dpa' chen po
281a8(mdo sde): don dam par na rnam par rtog pa thams cad las ldog go/ /nyan thos dang / rang sangs rgyas thams cad dang / mu stegs can dmigs pa can gyi sa las ldog go/ /lha'i bus smras pa/ 'jam dpal byang chub
281b1(mdo sde): sems dpa' sems dpa' chen po ci las mi ldog / 'jam dpal gyis smras pa/ lha'i bu byang chub sems dpa' sems dpa' chen po rnams ni chos thams cad shin du mi 'byung ba'i mnyam pa nyid las mi ldog go/ /de ci'i
281b2(mdo sde): phyir zhe na/ don dam par na chos thams cad shin tu mi 'byung bar mnyam pa'i phyir byang chub sems dpa' sems dpa' chen po dag mnyam ste/ de bas na phyir mi ldog go/ /lha'i bus smras pa/ chos thams cad shin
281b3(mdo sde): du 'byung bar mnyam pa nyid ces bya ba de 'jam dpal chos gang gi tshig bla dgas/ 'jam dpal gyis smras pa/ chos thams cad shin du mi 'byung bar mnyam zhes bya ba ni lha'i bu don dam par sna tshogs med pa'i tshig bla
281b4(mdo sde): dgas so/ /lha'i bus smras pa/ 'jam dpal chos thams cad shin du mi 'byung bar mnyam pa la ci'i phyir sna tshogs su snang / 'jam dpal gyis smras pa/ gang lha'i bu chos thams cad shin du mi 'byung bar mnyam
281b5(mdo sde): pa la don dam par rdzas dang / dngos po dang / ngo bor yongs su rtog pas de dag don dam par na sna tshogs su spyod do/ /de dag don dam par sna tshogs su spyod pa la dmigs pa'i lta ba mang du 'gyur ro/ /de dag dmigs pa'i lta ba
281b6(mdo sde): mang pos 'gro ba rnam pa tha dad pa rnams su dbang med par 'khyam mo/ /gang lha'i bu chos thams cad shin du mi 'byung bar mnyam pa la don dam par ngo bo dang / rdzas dang / dngos po yongs su mi rtog na/ de dag don dam par
281b7(mdo sde): na sna tshogs su mi spyod do/ /de dag don dam par sna tshogs su mi spyod na/ don dam par shin du dngos po med par 'gro ba'i tshul gyis don dam par chos thams cad shin du ma skyes pa'i mtshan nyid dang mnyam par khong du chud par
281b8(mdo sde): 'gyur ro/ /lha'i bus smras pa/ rnam grangs grang gis nyon mongs pa dang bcas pa'i byang chub sems dpa' sems dpa' chen po la byang chub yod kyi/ nyon mongs pa med pa la ma yin pa'i rnam grangs yod dam/ 'jam
282a1(mdo sde): dpal gyis smras pa/ lha'i bu yod do/ /de ci'i phyir zhe na/ lha'i bu chos thams cad ni kun rdzob tu 'byung ba yang 'byung ngo / /mi 'byung yang mi 'byung ste/ byang chub sems dpa' sems dpa' chen po rnams
282a2(mdo sde): kyi byang chub kyang kun rdzob tu 'byung ngo / /de ci'i phyir zhe na/ lha'i bu don dam par na chos thams cad ni nyon mongs pa med cing mi skye mi 'gag ste/ chos gang don dam par mi skye mi 'gag pa de don dam par gang gis kyang mngon par
282a3(mdo sde): rdzogs par sangs ma rgyas so/ /mngon par rdzogs par 'tshang rgya bar mi 'gyur ro/ /mngon par rdzogs par 'tshang mi rgya'o/ /de ci'i phyir zhe na/ lha'i bu don dam par chos thams cad shin du ma skyes pa'i phyir te/
282a4(mdo sde): lha'i bu rnam grangs de lta bus byang chub sems dpa' sems dpa' chen po nyon mongs pa dang bcas pa la byang chub 'byung ste/ nyon mongs pa med pa la ni ma yin no/ /lha'i bus smras pa/ 'jam dpal rnam grangs gang gi
282a5(mdo sde): byang chub sems dpa' sems dpa' chen po ser sna can la sbyin pa'i pha rol du phyin par 'gyur te/ gtong ba dang ldan pa la ma yin pa'i rnam grangs yod dam/ 'jam dpal gyis smras pa/ yod de/ lha'i bu rnam grangs gang
282a6(mdo sde): gis byang chub sems dpa' sems dpa' chen po ser sna can gyi sbyin pa'i pha rol du phyin par 'gyur gyi/ gtong ba dang ldan pa la ma yin pa'i rnam grangs yod do/ /de ci'i phyir zhe na/ gang sems can thams cad dang /
282a7(mdo sde): sangs rgyas kyi chos thams cad kun rdzob tu yongs su mi gtong mi 'dor ba de ni lha'i bu byang chub sems dpa' sems dpa' chen po'i ser sna'o/ /lha'i bus smras pa/ 'jam dpal gang byang chub sems dpa' sems dpa'
282a8(mdo sde): chen po ngan pa'i ngang tshul can la tshul khrims kyi pha rol du phyin par 'gyur kyi/ tshul khrims dang ldan pa la ma yin pa'i rnam grangs yod dam/ 'jam dpal gyis smras pa/ yod de/ lha'i bu byang chub sems dpa' sems
282b1(mdo sde): dpa' chen po gang sems can yongs su smin par bya ba'i phyir sems can la lta'i/ tshul lam yin pa de ni kun rdzob tu na byang chub sems dpa' sems dpa' chen po'i tshul khrims kyi pha rol tu phyin pa'o/ /lha'i bus
282b2(mdo sde): smras pa/ 'jam dpal byang chub sems dpa' sems dpa' chen pos gang bzod pa
282b3(mdo sde): bor la/ bzod pa can gyi rnam grangs yod dam/ 'jam dpal gyis smras pa/ lha'i bu yod de/ byang chub sems dpa' sems dpa' chen po gang la la don dam par chos thams cad la rdzas dang / dngos po dang /
282b4(mdo sde): ngo bor mi bzod pa de ni shin du ma smras pa'i tshul gyis bla na med pa'i bzod pa dang ldan par 'gyur te/ lha'i bu de ni mi dmigs pa'i tshul gyis byang chub sems dpa' sems dpa' chen po'i bzod pa dam pa'o/ /lha'i bus
282b5(mdo sde): smras pa/ 'jam dpal byang chub sems dpa' sems dpa' chen po le lo can brtson 'grus dang ldan par 'gyur ba'i rnam grangs yod dam/ 'jam dpal gyis smras pa/ lha'i bu yod de/ lha'i bu byang chub sems
282b6(mdo sde): dpa' sems dpa' chen po le lo can du gyur pa ni sla'i nyan thos dang / rang sangs rgyas dang / mu stegs can dmigs pa'i brtson 'grus kyis brtson 'grus dang ldan pa ni de lta ma yin no/ /lha'i bus smras pa/
282b7(mdo sde): 'jam dpal byang chub sems dpa' sems dpa' chen po brjed ngas pa gang mnyam par bzhag par 'gyur ba'i rnam grangs yod dam/ 'jam dpal gyis smras pa/ lha'i bu yod de/ lha'i bu byang chub sems dpa'
282b8(mdo sde): sems dpa' chen po gang la la rmi lam du yang don dam par rdzas dang / ngo bo dang / dngos po'i sems mi skye ba de ni mi dmigs pa'i tshul gyis shin du mnyam par bzhag par 'gyur ro/ /lha'i bus smras pa/ 'jam
283a1(mdo sde): dpal byang chub sems dpa' sems dpa' chen po gang shes rab med pa/ shes rab chen por 'gyur ba'i rnam grangs yod dam/ 'jam dpal gyis smras pa/ lha'i bu yod do/ /de ci'i phyir zhe na/
283a2(mdo sde): lha'i bu don dam par na chos thams cad la shes rab kyis rnam par dpyad de btsal na shin du med cing mi dmigs te/ shes rab gyi de yang don dam par na shin du med cing mi dmigs pas na kun rdzob tu shes rab can zhes bya ste/
283a3(mdo sde): shes rab de yang don dam par na shin du ma skyes pa yin no/ /lha'i bu rnam grangs des na byang chub sems dpa' sems dpa' chen po shes rab med pa ni shes rab chen po can/ zhes bya'o/ /shes rab bye brag tu 'phags
283a4(mdo sde): pa zhes bya'o/ /shes rab dam pa dang ldan pa zhes bya'o/ /shes rab gya nom pa zhes bya'o/ /mi dmigs pa'i shes rab can zhes bya ste/ don dam par na ji skad du brjod pa ltar ni ma yin no/ /de nas bcom ldan 'das kyis 'jam
283a5(mdo sde): dpal gzhon nur gyur pa la legs so zhes bya ba byin te/ legs so legs so/ /'jam dpal khyod kyis byang chub sems dpa' sems dpa' chen po rnams kyi bya ba dang mi bya ba mi bstan pa'i tshul gyis bstan pa ni tshig 'di
283a6(mdo sde): legs par smras so/ /'jam dpal 'di lta ste/ dper na skyes bu bkres pa ltogs pas nyams chung ba mnags pa sla'i/ mi shes pas kha zas dug can zos pa de lta ma yin no/ /'jam dpal de bzhin du byang chub sems
283a7(mdo sde): dpa' sems dpa' chen po mi dmigs pa'i ser sna can dang / ngan pa'i ngang tshul can dang / gnod sems can dang / le lo can dang / brjed ngas pa dang / shes rab med pa sla'i/ nyan thos dang / rang sangs rgyas dmigs pa
283a8(mdo sde): can gyi sems kyi sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi sbyor ba ni de lta ma yin no/ /de ci'i phyir zhe na/ dmigs pa'i dug gi skyon chags pa'i phyir de la
283b1(mdo sde): kun rdzob du 'jigs par shes par bya'o/ /de nas bcom ldan 'das la lha'i bu mtshams bzangs kyis 'di skad ces gsol to/ /bcom ldan 'das byang chub sems dpa' sems dpa' chen pos nyon mongs pa
283b2(mdo sde): rnams la 'jigs par mi bgyi 'am/ bcom ldan 'das kyis bka' stsal pa/ lha'i bu kun rdzob du byang chub sems dpa' sems dpa' chen pos nyon mongs pa la 'jigs par bya'o/ /de bas kyang des nyan thos dang
283b3(mdo sde): rang sangs rgyas dmigs pa can gyi sems la shin tu 'jigs par bya ste/ nyon mongs pa rnams la ni de lta ma yin no/ /lha'i bus gsol pa/ bcom ldan 'das de ci'i slad nas/ bcom ldan 'das kyis bka'
283b4(mdo sde): stsal pa/ lha'i bu khyod nyid la dris khyod kyis ci nus pa de bzhin du lung ston cig /lha'i bu 'di yid la ji snyam/ skyes bu 'tsho bar 'dod par gyur pas yan lag gcad pa la 'jigs par bya 'am/ 'on te mgo
283b5(mdo sde): gcad pa la rab tu 'jigs par bya/ lha'i bus gsol pa/ bcom ldan 'das yan lag gcad pa'i skyes bu ni 'tsho ste/ bsod nams 'dod pa bsod nams kyi lam yang dag par blangs shing gnas pa de ni mtho ris
283b6(mdo sde): su skye ba'i rgyur 'gyur gyi/ bcom ldan 'das mgo bcad pa ni 'tsho ba las yongs su nyams te/ bsod nams 'tshal ba bsod nams kyi lam yang dag par len cing spyod mi nus so/ /bcom ldan 'das kyis bka' stsal
283b7(mdo sde): pa/ lha'i bu de bzhin te/ byang chub sems dpa' sems dpa' chen po mi dmigs pa ni spyod pa nyams kyang sla'i/ nyan thos dang / rang sangs rgyas dmigs pa can kyi lta bar lhung ba rnams kyis bslab pa dang / sbyangs pa'i
283b8(mdo sde): yon tan thams cad dang ldan pa ni de lta ma yin no/ /byang chub sems dpa' sems dpa' chen po ser sna can ni sla'i/ sems can thams cad yongs su btang ste/ sangs rgyas kyi chos thams cad 'dor ba ni de lta ma yin
284a1(mdo sde): no/ /byang chub sems dpa' sems dpa' chen po ngan pa'i ngang tshul can du gyur pa ni sla'i/ sems can thams cad yongs su smin par mi byed par/ gyur pa ni de lta ma yin no/ /byang chub
284a2(mdo sde): sems dpa' sems dpa' chen po dad pas spyod pa'i sa la spyod pa/ mi dmigs pa la mos shing nyon mongs pa dang bcas pa sla'i/ nyan thos dang / rang sangs rgyas dmigs pa can nges par gyur pa thob pa/
284a3(mdo sde): nyon mongs pa med pa de lta ma yin no/ /lha'i bus gsol pa/ bcom ldan 'das byang chub sems dpa' sems dpa' chen po rnams kyi mi spyod pa'i tshul gyis spyod pa ni 'jig rten thams cad dang mi mthun
284a4(mdo sde): pa lags so/ /bcom ldan 'das dmigs pa'i dug gi skyon chags pas na/ gang nyan thos dang / rang sangs rgyas dmigs pa can rnams kyi tshul khrims de ni byang chub sems dpa' sems dpa' chen po
284a5(mdo sde): rnams kyi ngan pa'i ngang tshul lags so/ /ji tsam du gang nyan thos dang / rang sangs rgyas dmigs pa can rnams kyi brtson 'grus de ni dmigs pa'i dug gi skyon chags pa'i phyir byang chub sems dpa' sems
284a6(mdo sde): dpa' chen po'i le lo'i bar du'o/ /bcom ldan 'das kyis bka' stsal pa/ lha'i bu 'di lta ste/ dper na gang mi dbul po'i kha zas de ni 'khor los sgyur ba'i rgyal po'i dug go/ /lha'i bu de bzhin du
284a7(mdo sde): gang nyan thos dang / rang sangs rgyas dmigs pa can rnams kyi tshul khrims dang / brtson 'grus kyi bar du de dag ni byang chub sems dpa' sems dpa' chen po'i ngan pa'i ngang tshul dang le lo'i bar du'o/ /
284a8(mdo sde): de ci'i phyir zhe na/ dmigs pa'i dug gi skyon chags pa'i phyir ro/ /lha'i bu 'di lta ste/ dper na gang bdag nyid bsab pa'i las byed pa'i skyes bu'i nor des grong khyer gyi skye bo thams cad bde bar sbyor mi nus
284b1(mdo sde): so/ /lha'i bu de bzhin du gang nyan thos dang / rang sangs rgyas dmigs pa can dbul ba'i sems dang / dman pa'i sems dang / dmigs pa'i sems dang ldan pa rnams kyi brtson 'grus kyi bar gyis 'dzam
284b2(mdo sde): bu'i gling gi sems can yongs su thar bar byed kyang mi nus na sems can thams cad lta ci smos/ lha'i bu 'di lta ste/ dper na nor chen po longs spyod chen po gtong ba dang ldan pa/ byams pa la gnas pa/ snying rje
284b3(mdo sde): chen po dang ldan pa ded dpon chen po ni/ sems can thams cad bla na med pa'i bde bar byed pa la zhugs pa'i nor de grangs med dpag tu med pa'i sems can bde bar byed do/ /lha'i bu de bzhin du gang byang chub sems dpa'
284b4(mdo sde): sems dpa' chen po lhag pa'i bsam pa la zhugs pa/ sems can thams cad la shes rab dang / thabs dang / snying brtse ba chen pos bskul ba/ bskul pa chen po bye ba khrag khrig brgya stong grangs med par bsod
284b5(mdo sde): nams dang ye shes kyi tshogs bsags pa'i nor chen po mi dmigs pa'i brtson 'grus kyi bar du de dag gis sems can grangs med/ dpag tu med pa yongs su smin par byed do/ /mi gzhog pa'i tshul gyis rnam pa
284b6(mdo sde): thams cad mkhyen pa nyid la 'ang rab tu 'god do/ /de nas bcom ldan 'das la tshe dang ldan pa 'od srung chen pos 'di skad ces gsol to/ /bcom ldan 'das nyan thos kyis 'dus ma byas kyi chos rnams mngon sum du bgyis
284b7(mdo sde): la/ bcom ldan 'das byang chub sems dpa' sems dpa' chen po ni 'dus byas su gtogs pa lags na/ de ji ltar 'dus ma byas su gtogs pa'i nyan thos dang / rang sangs rgyas dmigs pa can thams cad zil gyis
284b8(mdo sde): gnon/ bcom ldan 'das kyis bka' stsal pa/ 'od srung de'i don rab tu grub par bya ba'i phyir dper bya ste/ skyes bu mkhas pas smras pa'i don rig pa la la dpes de'i don go bar 'gyur ro/ /'di lta ste/ dper na rgya mtsho chen po
285a1(mdo sde): bzhi mar gyi gang bar gyur la/ de nas skyes bu la las skra brgyar gshegs pa'i rtse mo'i thog mas mar gyi thigs pa gcig blangs na/ 'od srung 'di ji snyam du sems/ skra brgyar gshegs pa'i rtse mo'i thog mas
285a2(mdo sde): mar gyi thigs pa bcus pas rgya mtsho chen po bzhi mar gyis gang ba zil gyis gnon par nus sam/ 'od srung gis gsol pa/ bcom ldan 'das de ma lags so/ /bde bar gshegs pa de ma lags so/ /bcom ldan
285a3(mdo sde): 'das kyis bka' stsal pa/ yang 'od srung de dag las ches mang ba dang / ches mchog tu gyur pa dang / ches dam pa dang / ches rin che ba gang yin/ 'od srung gis gsol pa/ bcom ldan 'das 'di ltar rgya mtsho chen po gcig gi
285a4(mdo sde): bye ba brgya stong gi cha shas de 'ang / bcom ldan 'das shin du mang / shin du mchog /shin du dam pa/ shin du rin che ba lags te/ bcom ldan 'das brgyar gshags pa'i skra'i rtse mo'i thog mas mar gyi thigs pa blangs pa de lta
285a5(mdo sde): ma lags na/ bcom ldan 'das rgya mtsho chen po bzhi lta ci smos/ bcom ldan 'das kyis bka' stsal pa/ 'di lta ste/ dper na brgyar gshags pa'i skra'i rtse mo'i thog mas mar gyi thigs pa blangs pa tshad yod pa de bzhin
285a6(mdo sde): du nyan thos dang / rang sangs rgyas dmigs pa can gyi 'dus ma byas kyi ye shes ni chung ngo / /dmigs pa dang bcas pa'o/ /'od srung 'di lta ste/ dper na rgya mtsho chen po bzhi mar gyis gang ba de tsam du byang chub sems dpa' sems
285a7(mdo sde): dpa' chen po dmigs pa med pa/ dad pa spyod pa'i sa la mi spyod pa'i tshul gyis spyod pa'i rnam pa'i mchog thams cad dang ldan pa/ bsod nams dang ye shes kyi tshogs thams cad bsdus pa/ 'dus byas kyi ye shes su mi blta
285a8(mdo sde): ba'i tshul gyis blta'o/ /de yang don dam pa'i me 'bar bas yongs su smrin par byas pas rnam pa thams cad kyi mchog dang ldan pa'i thams cad mkhyen pa'i ye shes su mi dmigs pa'i tshul gyis 'gyur ro/ /'od srung de bzhin du
285b1(mdo sde): byang chub sems dpa' sems dpa' chen po yang 'dus ma byas thob pa'i nyan thos dang rang sangs rgyas dmigs pa can thams cad mi dmigs pa'i tshul gyis zil gyis gnon to/ /'od srung 'di lta ste/ dper na grong khyer chen
285b2(mdo sde): por chud pa'i mching bu'i nor bu khur brgya stong du gyur pa dang / rgya mtsho chen po'i nang na yod pa grur bcug rin che ba'i bai dUr+ya nor bu rin po che chen po de bde zhing nye zho med par 'dzam bu'i gling du phyin na de ji snyam du sems/ grang
285b3(mdo sde): khyer chen por chud pa'i mching bu'i nor bus gru'i nang du bcug pa rin po che bai dUr+ya nor bu rin po che zil gyis non par nus sam/ 'od srung gis gsol pa/ bcom ldan 'das de ma lags so/ /bde bar gshegs pa de ma
285b4(mdo sde): lags so/ /bcom ldan 'das kyis bka' stsal pa/ 'od srung ji ltar grong khyer chen por chud pa'i mching bu'i nor bu bzhin du/ 'dus ma byas thob pa'i nyan thos dang / rang sangs rgyas dmigs pa can thams cad
285b5(mdo sde): du blta'o/ /'od srung ji ltar nor bu rin po che chen po'i bai dUr+ya rgya mtsho chen po'i nang na yod pa grur bcug pa bde zhing nye zho med par tshong khang gi bar du 'ongs par gyur pa/ 'od srung de bzhin du byang chub sems dpa'
285b6(mdo sde): sems dpa' chen po 'khor ba'i grong khyer gyi tshong khang gi bar du 'ongs na sems can thams cad bla na med pa yang dag par rdzogs pa'i byang chub tu mi 'jog pa'i tshul gyis rab tu 'god par blta'o/ /'od srung 'di
285b7(mdo sde): lta ste/ dper na dpyid zla tha chungs kyi zla ba la sa chen po lo tog gis rab tu gang ba la grog sbur phra mos zas kyi 'bru gcig khyer ba dang / sa chen po 'di de dag gis gang ba gnyis gang mang bar sems/ 'od srung gis
285b8(mdo sde): gsol pa/ bcom ldan 'das lo tog gis gang ba'i sa chen po de dpag tu ma mchis pa'i 'bru'i phung po chen po 'byung bar 'gyur te/ des sems can grangs ma mchis dpag tu ma mchis pa rnams tshim par 'gyur gyi/
286a1(mdo sde): bcom ldan 'das grog sbur phra mos 'tshal ba'i zas kyi 'bras bus lta ci zhig bgyi ste/ des sems can gang yang 'tsho bar mi 'gyur ro/ /bcom ldan 'das kyis bka' stsal pa/ 'od srung ji
286a2(mdo sde): ltar grog sbur phra mos khyer ba'i zas kyi 'bru gcig po de bzhin du 'od srung nyan thos dang / rang sangs rgyas dmigs pa can thams cad kyi zag pa med pa'i rnam par grol ba'i 'bras bur blta'o/ /'od srung ji ltar lo
286a3(mdo sde): tog mang pos rab tu gang ba'i sa chen po de bzhin du 'od srung byang chub sems dpa' sems dpa' chen po mi gnas pa'i tshul gyis kun rdzob dang don dam pa'i bden pa la gnas pas/ pha rol du phyin pa drug la sogs pa
286a4(mdo sde): sangs rgyas kyi chos thams cad dang / bla na med par bsdus pa'i bsod nams dang ye shes kyi tshogs kyi dge ba'i rtsa ba'i lo tog tu blta'o/ /de yongs su smin par gyur nas 'di lta ste/ bla na med pa rnam pa
286a5(mdo sde): thams cad kyi mchog dang ldan pa'i ye shes kyi bde ba mi dmigs pa'i tshul gyis sems can thams cad kyi 'tsho bar 'gyur ro/ /de nas bcom ldan 'das la tshe dang ldan pa 'od srung chen pos 'di skad ces gsol to/ /
286a6(mdo sde): bcom ldan 'das ngo mtshar to/ /bde bar gshegs pa ngo mtshar to/ /bcom ldan 'das kyis mi 'chad pa'i tshul gyis ji ltar bshad pa de de bzhin no/ /bcom ldan 'das de ltar rnam pa thams cad kyi mchog dang
286a7(mdo sde): ldan pa/ bla na ma mchis pa mi dmigs pa'i ye shes kyis byang chub sems dpa' sems dpa' chen po dad pa'i spyod pa'i sa la mi spyod pa'i tshul gyis spyod pas nyan thos dang / rang sangs rgyas dmigs pa can thams cad
286a8(mdo sde): zil gyis non to/ /de nas bcom ldan 'das de bzhin gshegs pa rin po che'i tog gi sangs rgyas kyi zhing nas 'phags pa 'jam dpal gzhon nur gyur pa dang / lhan cig tu 'jig rten gyi khams mi mjed ces
286b1(mdo sde): bya ba 'dir 'ongs pa'i byang chub sems dpa' sems dpa' chen po dag gis bstan pa 'di thos nas/ bcom ldan 'das la 'di skad ces gsol to/ /bcom ldan 'das 'di lta ste/ nyan thos dang / rang
286b2(mdo sde): sangs rgyas dmigs pa can kun nas nyon mongs pa spong ba'i bka' mchid dang / ltung ba rnam par gzhag pa'i bar gyi bka' mchid 'di dag thams cad ni spros pa'i bka' mchid do/ /rnam pa tha dad pa'i bka'
286b3(mdo sde): mchid do/ /dmigs pa'i bka' mchid de/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i tog gi sangs rgyas kyi zhing na de lta bu'i dmigs pa can gyi
286b4(mdo sde): bka' mchid ma mchis so/ /de lta bu'i dmigs pa can gyi bka' mchid mi gda' ste/ bcom ldan 'das de ni byang chub sems dpa' sems dpa' chen po rnams kyi dag pa'i bka' mchid mi thos pa'i tshul gyis thos so/ /
286b5(mdo sde): phyir mi ldog pa'i bka' mchid mi thos pa'i tshul gyis thos so/ /mi dmigs pa'i bka' mchid mi thos pa'i tshul gyis thos so/ /don dam par chos thams cad shin du ma skyes pa'i bka' mchid mi thos pa'i tshul gyis
286b6(mdo sde): thos so/ /don dam par chos thams cad shin du ma byung ba'i bka' mchid mi thos pa'i tshul gyis thos so/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ni
286b7(mdo sde): shin du dka' ba mdzad de/ gang 'di snyed kyi nyam nga ba bzod cing gang thams cad don dam par shin du ma skyes pa la/ chos rnams rab 'bring tha mar ston par mdzad do/ /'di lta ste/ don dam par na shin du ma skyes
286b8(mdo sde): pa dang / ma byung ba dang / dngos po ma mchis pa'i rnam pa ste/ bcom ldan 'das de ltar don dam par chos thams cad rnam pa gcig las sems can rnams kyi dmigs pa gzhom pa'i slad du mi ston pa'i tshul gyis
287a1(mdo sde): rnam pa du mar chos ston to/ /de nas byang chub sems dpa' sems dpa' chen po de rnams kyis/ lha'i me tog dang / spos dang / bdug pa dang / phreng ba dang / byug pa dang / phye ma dang / chos gos dang / gdugs
287a2(mdo sde): dang / rgyal mtshan dang / ba dan dang / rnam par rgyal ba'i ba dan dang bcas pa'i bla res/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la bla na med pa'i mchod
287a3(mdo sde): pa byas nas/ 'jam dpal gzhon nur gyur pa la 'di skad ces smras so/ /'jam dpal bdag cag 'jig rten gyi khams rin po che dang ldan pa zhes bya bar 'dong ngo / /'jam dpal gyis smras pa/ rigs kyi bu dag da
287a4(mdo sde): de'i dus la bab par shes na deng shig / byang chub sems dpa' sems dpa' chen po de dag gis smras pa/ 'jam dpal ci khyod da mi 'gro 'am/ 'jam dpal gyis smras pa/ rigs kyi bu sangs rgyas kyi zhing thams
287a5(mdo sde): cad ni sangs rgyas kyi zhing gcig go/ /de bzhin du sangs rgyas thams cad ni sangs rgyas gcig go/ /de bzhin du chos thams cad ni chos gcig go/ /de bzhin du sems can thams cad ni sems can gcig go/ /de
287a6(mdo sde): dag 'di las khyad par ci yod na/ rigs kyi bu bdag der 'gro/ de skad smras pa dang / byang chub sems dpa' sems dpa' chen po de dag gis smras pa/ 'jam dpal ji ltar sangs rgyas kyi zhing thams cad sangs
287a7(mdo sde): rgyas kyi zhing gcig / 'jam dpal ji ltar sangs rgyas thams cad sangs rgyas gcig /'jam dpal ji ltar chos thams cad chos gcig /'jam dpal ji ltar sems can thams cad sems can gcig / 'jam
287a8(mdo sde): dpal gyis smras pa/ rigs kyi bu dag sangs rgyas kyi zhing thams cad ni zhing ma yin no de ci'i phyir zhe na/ don dam par shin du ma skyes pa'i phyir ro/ /rigs kyi bu dag sangs rgyas thams cad ni sangs rgyas ma yin no/ /
287b1(mdo sde): de na ci'i phyir zhe na/ don dam par na shin tu ma byung ba'i phyir ro/ /rigs kyi bu dag chos thams cad ni chos ma yin no/ /de ci'i phyir zhe na/ don dam par na shin du dngos po med pa'i phyir ro/ /rigs kyi bu dag sems can thams
287b2(mdo sde): cad ni sems can ma yin no/ /de ci'i phyir zhe na/ don dam par na shin du kun nas ma byung ba'i phyir ro/ /de nas de'i tshe 'jam dpal gzhon nur gyur pas ci nas stong gsum gyi stong chen po'i 'jig rten gyi khams 'di
287b3(mdo sde): b com ldan 'das de bzhin gshegs pa rin po che'i tog gi 'jig rten gyi khams rin po che dang ldan pa zhes bya ba de ci 'dra bar lhag chad med par snang ba de lta bur bsam pa rab tu rdzogs nas de 'dra bar ting nge 'dzin la
287b4(mdo sde): snyoms par zhugs so/ /de nas byang chub sems dpa' sems dpa' chen po de dag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i tog de dang / 'jig
287b5(mdo sde): rten gyi khams rin po che dang ldan pa zhes bya ba de 'ang mthong ste/ byang chub sems dpa' sems dpa' chen po de dag 'di snyam du 'jig rten gyi khams rin po che dang ldan pa zhes bya bar phyin par sems so/ /
287b6(mdo sde): de dag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa yang bcom ldan 'das de bzhin gshegs pa rin po che'i tog gi kha dog dang dbyibs ci 'dra ba
287b7(mdo sde): bzhin du mthong ngo / /nyan thos chen po de dag kyang byang chub sems dpa' sems dpa' chen po yin snyam du sems so/ /de nas byang chub sems dpa' sems dpa' chen po de dag bcom ldan 'das de bzhin gshegs
287b8(mdo sde): pa shAkya thub pa la rin po che'i tog yin snyam pa byed nas 'di skad ces gsol to/ /bcom ldan 'das bdag cag 'jig rten gyi khams rin po che dang ldan pa zhes bgyi ba 'dir sus phyin par bgyis/ bcom ldan 'das shAkya
288a1(mdo sde): thub pas bka' stsal pa/ rigs kyi bu dag khyed sus khrid/ byang chub sems dpa' sems dpa' chen po de dag gis gsol pa/ bcom ldan 'das 'jam dpal gzhon nur gyur pas bdag cag khrid
288a2(mdo sde): do/ /bcom ldan 'das shAkya thub pas bka' stsal pa/ rigs kyi bu khyed ni 'jam dpal gzhon nur gyur pas ma 'ongs ma song ba'i tshul gyis phyin par byas so/ /de nas 'jam dpal gzhon nur gyur pas byang chub sems dpa'
288a3(mdo sde): sems dpa' chen po de dag la 'di skad ces smras so/ /rigs kyi bu dag khyed gang du khrid/ gang nas khrid par byas pa mnyam par zhog la ltos shig /de nas byang chub sems dpa' sems dpa' chen po de dag gis rang rang gi ting nge
288a4(mdo sde): 'dzin la mnyam par bzhag ste bltas na/ 'jig rten gyi khams mi mjed de nyid nas bdag nyid gang du yang ma g.yos par mthong ste/ ngo mtshar du gyur rmad du gyur nas 'di ltar bdag cag stan 'di nyid las ma 'phags par 'jig
288a5(mdo sde): rten gyi khams rin po che dang ldan pa zhes bya bar yang phyin pa snyam byed de/ 'jam dpal gzhon nur gyur pa'i byin gyi brlabs med pa'i tshul gyis byin gyi brlabs bsam gyis mi khyab po zhes ched du brjod pa ched du brjod do/ /de dag
288a6(mdo sde): gis yang smras pa/ bcom ldan 'das sems can thams cad kyis kyang mi dmigs pa'i tshul gyis byin gyi brlabs 'di thob par gyur cig /de nas bcom ldan 'das shAkya thub pas byang chub sems dpa' sems dpa' chen po
288a7(mdo sde): de dag la bka' stsal pa/ rigs kyi bu dag 'di lta ste/ dper na nam mkha' ni sa'i snod dang / shing gi snod dang / khar ba'i snod dang / zangs kyi snod dang / dngul gyi snod dang / gser gyi snod dang / nor bu dang / mu tig dang /
288a8(mdo sde): bai dUr+ya dang / dung dang / man shel dang / byi ru dang / a mra gar ba dang / spug dang / dung g.yas phyogs su 'khyil ba dang / mu tig dmar po'i snod la sogs pa'i nang du zhugs par gyur pa rigs kyi bu dag kun rdzob tu snod la
288b1(mdo sde): tha dad pa yod mod kyi nam mkha' la yod pa ma yin no/ /de ci'i phyir zhe na/ don dam par na nam mkha' shin du dngos po med pa'i phyir te/ de bzhin du rigs kyi bu dag don dam par chos thams cad shin du ma skyes/ ma
288b2(mdo sde): byung / dngos po med mod kyi/ 'jig rten kun rdzob kyi tha snyad kyis tha snyad du 'dogs shing rab tu 'jog ste/ 'di ni gzugs so/ /'di ni tshor ba'o/ /'di ni 'du shes so/ /'di ni 'du byed rnams so/ /'di ni rnam par
288b3(mdo sde): shes pa'o/ /'di dag ni skye mched rnams so/ /'di dag ni khams rnams so/ /'di ni sangs rgyas dkon mchog go/ /'di ni chos dkon mchog go/ /'di ni dge 'dun dkon mchog go/ /'di ni nyan thos kyi theg pa'o/ /'di ni
288b4(mdo sde): rang sangs rgyas kyi theg pa'o/ /'di ni bla na med pa'i theg pa chen po'o/ /'di dag ni dge ba bcu'i las kyi lam rnams so/ /'di dag ni mi dge ba bcu'i las kyi lam rnams so/ /'di dag ni sems can dmyal ba'o/ /'di dag
288b5(mdo sde): ni dud 'gro'i skye gnas so/ /'di dag ni yi dags kyi yul lo/ /'di dag ni lha ma yin no/ /'di dag ni mi'o/ /'di dag ni lha'o/ /'di dag ni 'dod pa na spyod pa'i lha'o/ /'di dag ni gzugs na spyod
288b6(mdo sde): pa'i lha'o/ /'di dag ni gzugs med pa na spyod pa'i lha'o/ /'di ni 'dod pa'i khams so/ /'di ni gzugs kyi khams so/ /'di ni gzugs med pa'i khams so/ /'di ni lus kyis legs par spyod pa'o/ /'di ni ngag
288b7(mdo sde): gis legs par spyod pa'o/ /'di ni yid kyis legs par spyod pa'o/ /'di ni sbyin pa'i pha rol du phyin pa'o/ /'di ni tshul khrims kyi pha rol du phyin pa'o/ /'di ni bzod pa'i pha rol tu phyin pa'o/ /'di ni brtson 'grus kyi
288b8(mdo sde): pha rol tu phyin pa'o/ /'di ni bsam gtan gyi pha rol tu phyin pa'o/ /'di ni shes rab kyi pha rol tu phyin pa'o/ /'di ni thabs kyi pha rol du phyin pa'o/ /'di ni smon lam gyi pha rol du phyin pa'o/ /'di ni stobs kyi pha
289a1(mdo sde): rol tu phyin pa'o/ /'di ni ye shes kyi pha rol du phyin pa'o/ /'di ni sa bcu dang / dbang bcu dang / byang chub sems dpa'i stobs bcu dang / de bzhin gshegs pa'i stobs bcu dang / mi 'jigs pa bzhi
289a2(mdo sde): dang / so so yang dag par rig pa bzhi dang / dbang po lnga dang / stobs lnga dang / ji tsam du sangs rgyas kyi chos ma 'dres pa bcwa brgyad dang / ji tsam du rnam pa thams cad kyi mchog dang ldan pa'i thams cad mkhyen pa'i ye
289a3(mdo sde): shes dang / ji tsam du sangs rgyas kyi byang chub dang / ji tsam du de bzhin nyid dang / yang dag pa'i mtha' dang stong pa nyid dang / mtshan ma med pa dang / smon pa med pa dang / mngon par 'dus ma byas pa dang / ji tsam
289a4(mdo sde): du 'dus byas dang / 'dus ma byas pa'i chos thams cad dang / ji tsam du 'khor ba dang / mya ngan las 'da' ba dang / ji tsam du smra ba dang / smra bar bya ba dang / shes pa dang / shes byar tha snyad 'dogs pa dang / 'brel par
289a5(mdo sde): 'jug pa de tsam du 'jig rten kun rdzob kyi tha snyad 'jug go/ /don dam par na spyod pa thams cad med par gyur pa ste/ de ci'i phyir zhe na/ rigs kyi bu don dam par na chos thams cad shin du ma skyes pa/ ma byung ba/
289a6(mdo sde): dngos po med pa'o/ /de nas byang chub sems dpa' sems dpa' chen po de dag shin du ngo mtshar du gyur nas stan las langs te/ bcom ldan 'das de bzhin gshegs pa dgra bcom pa yang dag par rdzogs pa'i
289a7(mdo sde): sangs rgyas shAkya thub pa la yang shin du rgya che ba/ shin du khyad par dang ldan pa'i mchod pa byas nas/ bcom ldan 'das kyi zhabs la mgo bos phyag 'tshal te/ tshig 'di skad ces gsol to/ /bcom ldan 'das
289a8(mdo sde): sems can thams cad 'di lta bu'i seng ge'i sgra/ bye brag tu 'phags pa'i sgra/ khyu mchog gi sgra/ skyes bu chen po'i sgra/ yang dag pa'i sgra/ de kho na'i sgra/ mi dmigs pa'i sgra/ don dam pa'i sgra/ mi dmigs
289b1(mdo sde): pa'i tshul gyis 'byin par gyur cig / de nas byang chub sems dpa' sems dpa' chen po de dag dga' mgu rangs nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas
289b2(mdo sde): shAkya thub pa la lan brgya stong du mar bskor ba byas nas/ bcom ldan 'das kyi gan nas slar dong ste/ de dag phyogs bcur song nas mi dmigs pa'i brtson 'grus kyi go cha chen po go cha med pa'i tshul gyis bgos
289b3(mdo sde): nas don dam pa dang / kun rdzob kyi bden pa gnyis la gnas pa'i chos bstan pa 'di nyid mi ston pa'i tshul gyis ston to/ /chos 'dul ba 'di nyid la sems can thams cad 'dul zhing ston te mi 'jog pa'i tshul gyis
289b4(mdo sde): rab tu 'god do/ /'jam dpal gzhon nur gyur pa stan de la 'dug ste ma langs par 'di 'dra ba'i ting nge 'dzin la mnyam par bzhag ste/ ting nge 'dzin des 'jam dpal gzhon nur gyur pa'i gtsug tor gyi gseb spyi bo'i
289b5(mdo sde): gtsug nas sems can thams cad kyi dmigs pa dang / mi shes pa sel ba zhes bya ba'i 'od zer byung ste/ de byung nas phyogs bcu'i 'jig rten gyi khams thams cad du sangs rgyas kyi zhing rab 'byam du snang bar
289b6(mdo sde): byas so/ /'od zer snang ba des bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pas chos bshad pa/ kun rdzob dang don dam pa'i bden pa gnyis la brten pa
289b7(mdo sde): mi thos pa'i tshul gyis thos so/ /'di ltar phyogs bcu mtha' yas mu med pa'i 'jig rten gyi khams thams cad na bzhugs pa'i sangs rgyas dang / byang chub sems dpa' sems dpa' chen po thams cad
289b8(mdo sde): la mchod pa bya ba'i phyir 'od zer gyi snang ba de las lha'i me tog gi char 'bebs pa'i sprin byung ngo / /lha'i bdug pa'i char 'bebs pa'i sprin byung ngo / /lha'i spos kyi char 'bebs pa'i sprin byung ngo / /lha'i phreng
290a1(mdo sde): ba'i char 'bebs pa'i sprin byung ngo / /lha'i byug pa'i char 'bebs pa'i sprin byung ngo / /lha'i phye ma'i char 'bebs pa'i sprin byung ngo / /lha'i gos kyi char 'bebs pa'i sprin byung ngo / /lha'i gdugs
290a2(mdo sde): kyi char 'bebs pa'i sprin byung ngo / /lha'i rgyal mtshan gyi char 'bebs pa'i sprin byung ngo / /lha'i ba dan gyi char 'bebs pa'i sprin byung ngo / /lha'i rnam par rgyal ba'i ba dan gyi char 'bebs pa'i sprin byung ngo / /lha'i bla
290a3(mdo sde): re'i char 'bebs pa'i sprin gyi bar du byung ngo / /lha'i me tog dang / bdug pa dang / spos dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba dan dang / rnam par rgyal ba'i ba dan dang
290a4(mdo sde): bla re'i char 'bebs pa'i sprin byung ngo / /rnam pa thams cad kyi mchog dang ldan pa/ bla na med pa'i bden pa chen po thams cad phun sum tshogs pa'i lha'i me tog dang / bdug pa dang / spos dang / phreng ba dang / byug pa dang / phye ma dang
290a5(mdo sde): chos gos dang / gdugs dang / rgyal mtshan dang / ba dan dang / rnam par rgyal ba'i ba dan dang / bla re'i char gyi sprin rab tu gtong ngo / /de nas 'jam dpal gzhon nur gyur pa ting nge 'dzin de las langs te/ langs nas bcom
290a6(mdo sde): l dan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la lan brgya stong du mar mi dmigs pa'i tshul gyis bskor ba byas nas 'jig rten gyi khams mi mjed ces bya ba 'di nas slar
290a7(mdo sde): song ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo chos kyi rnam grangs sangs rgyas dang byang chub sems dpa' sems dpa' chen po thams cad kyi 'byung gnas 'di zung
290a8(mdo sde): shig / rgyas par gyis shig /de nas tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das chos kyi rnam grangs 'di bdag gis bzung ba ni lags na/ rgyas par bgyid
290b1(mdo sde): ni mi nus so/ /de ci'i slad du zhe na/ bcom ldan 'das don dam par dmigs pa la mngon par zhen pa'i sems can shin du mang ste/ rdzas la mngon par zhen pa nas dngos po'i bar la mngon par zhen te/
290b2(mdo sde): log par 'dzin pa de las dbye ba shin du dka'o/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo chos kyi rnam grangs 'di ni
290b3(mdo sde): 'das pa dang / ma 'ongs pa dang / da ltar gyi sangs rgyas bcom ldan 'das thams cad kyis byin gyi mi rlob pa'i tshul gyis byin gyis brlabs so/ /kun dga' bo khyod rkyen tsam gyis shig /kun dga' bos gsol
290b4(mdo sde): pa dang / bcom ldan 'das rigs kyi bu 'am/ rigs kyi bu mo gang chos kyi rnam grangs 'di chung ngu na nyan par 'gyur ba de dag ci 'dra bar 'gyur/ bcom ldan 'das kyis bka' stsal pa/ kun dga' bo chos
290b5(mdo sde): kyi rnam grangs 'di las de bzhin gshegs pas yang dag par bstan pa/ de kho na bstan pa/ mi dmigs pa bstan pa/ don dam pa bstan pa/ mi ston pa'i tshul gyis bstan to/ /bstan pa de yang
290b6(mdo sde): bsam gyis mi khyab/ dpag tu med de/ kun dga' bo de bzhin du gang chos kyi rnam grangs 'di las chung ngu na yi ge 'bru gcig tsam yang mi nyan pa'i tshul gyis mnyan na sangs rgyas kyi chos thams cad
290b7(mdo sde): bsam gyis mi khyab cing dpag tu med par 'gyur ro/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das chos kyi rnam grangs 'di'i ming ci/ 'di ji ltar gzung
290b8(mdo sde): bar bgyi/ bcom ldan 'das kyis bka' stsal pa/ kun dga' bo de'i phyir chos kyi rnam grangs 'di kun rdzob dang / don dam pa'i bden pa bstan pa zhes bya bar zung shig /bcom ldan 'das kyis de skad ces
291a1(mdo sde): bka' stsal nas/ byang chub sems dpa' sems dpa' chen po de dag dang / nyan thos chen po de dag dang / tshe dang ldan pa kun dga' bo dang / 'khor de dag thams cad dang / lha dang / mi dang / lha ma yin dang / dri zar
291a2(mdo sde): bcas pa'i 'jig rten yid rangs te/ bcom ldan 'das kyis bshad pa la mngon par bstod do/ /'phags pa kun rdzob dang don dam pa'i bden pa bstan pa zhes bya ba theg pa chen po'i mdo/ rdzogs s+ho// // rgya gar gyi mkhan po
291a3(mdo sde): shAkya pra b+ha dang / 'dzi na mi tra dang / zhu chen gyi lo ts+tsha ba ban de d+harma ta shI la la sogs pas bsgyur cing zhus nas gtan la phab pa/ / @#/ /rgya gar skad du/ Ar+ya sarba d+harmA pra brid ti nir de sha nA ma ma hA yA na sU tra/ bod skad du/ 'phags pa
291a4(mdo sde): chos thams cad 'byung ba med par bstan pa zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal
291a5(mdo sde): po'i khab kyi bya rgod 'phungs pa'i ri la/ dge slong lnga brgya tsam gyi dge slong gi dge 'dun chen po dang thabs gcig tu bzhugs te/ byang chub sems dpa' stong phrag bcu gnyis 'dus pa yang 'di lta ste/ byang chub sems dpa'
291a6(mdo sde): sems dpa' chen po bkod pa rab tu brgyan pa dang / byang chub sems dpa' sems dpa' chen po seng ge'i rtsal gyis 'gro ba dang / byang chub sems dpa' sems dpa' chen po 'od zer thogs pa med par shin du sbyangs pa'i 'od kyi
291a7(mdo sde): gzi brjid 'bar ba dang / byang chub sems dpa' sems dpa' chen po ri rab zom la rnam par spyod pa'i rgyal po dang / byang chub sems dpa' sems dpa' chen po dga' bas rab tu 'dzum pa'i 'od dri ma med pa dang / byang chub sems
291a8(mdo sde): dpa' sems dpa' chen po nyi ma'i 'od zil gyis gnon pa'i 'od 'phro dang / byang chub sems dpa' sems dpa' chen po go 'phang dam pa dri ma med pa thob pa dang / byang chub sems dpa' sems dpa' chen po gzi brjid 'gro ba la 'phro ba'i
291b1(mdo sde): pad ma rab tu rgyas pa'i lus dang / byang chub sems dpa' sems dpa' chen po tshangs pa'i sgra dbyangs kyi skad sgrog pa dang / byang chub sems dpa' sems dpa' chen po seng ge'i rgyal po 'gro ba rnam par rol pa'i blo gros dang /
291b2(mdo sde): byang chub sems dpa' sems dpa' chen po gser mdog gzi brjid dri ma med pa rnam par dag pa dang / byang chub sems dpa' sems dpa' chen po reg na 'jam zhing gzhon pa'i lus dang byang chub sems dpa' sems dpa' chen po
291b3(mdo sde): gser gyi rgyan ltar mtshan rab tu rgyas pa'i lus dang / byang chub sems dpa' sems dpa' chen po 'od zer bcus bdud rab tu 'dul ba dang / byang chub sems dpa' sems dpa' chen po spyod lam zhi bas nye bar zhi bar 'gro ba dang /
291b4(mdo sde): byang chub sems dpa' sems dpa' chen po gzugs 'dzin mngon par 'phags pa'i rgyal po dang / byang chub sems dpa' sems dpa' chen po lha'i sgra dbyangs skad sgrogs dang / byang chub sems dpa' sems dpa' chen po chos
291b5(mdo sde): thams cad la dbang phyug gi dbang gi rtsal gyis spyod pa dang / byang chub sems dpa' sems dpa' chen po gzi brjid dri ma med pa'i lus dang / byang chub sems dpa' sems dpa' chen po 'jam dpal gzhon nur gyur pa dang / de dag
291b6(mdo sde): la sogs pa byang chub sems dpa' stong phrag dgu bcu rtsa gnyis dang yang thabs gcig go/ /de nas byang chub sems dpa' sems dpa' chen po seng ge'i rtsal gyis 'gro bas/ byang chub sems dpa'i tshogs de lta bu de
291b7(mdo sde): mthong nas/ stan las langs te bla gos phrag pa gcig la gzar nas/ pus mo g.yas pa'i lha nga sa la btsugs te/ bcom ldan 'das gang na ba de logs su thal mo sbyar ba btud nas/ tshigs su bcad de zhu ba zhus
291b8(mdo sde): pa/ gso med srog med bdag med chos kyi rnams/ /mgon po mtha' yas grags mangs bshad du gsol/ /'khor 'di 'di 'dra dam pa mchog lags te/ /zhi ba rtag zhi rtag tu nye bar zhi/ /lta ba'i rnam pa ji ltar
292a1(mdo sde): byang chub lags/ /khro dang phrag dog nga rgyal bral ba dang / /'dod chags dngos bral ji ltar byang chub lags/ /mgon po mtha' yas grags mangs bshad du gsol/ /skyon bral thar pa gang la ma
292a2(mdo sde): mchis pa'i/ /'du byed khams kyang ji ltar byang chub lags/ /ji ltar chos rnams gnyis su ma mchis pa/ /rgyal ba thugs rje mnga' bas bshad du gsol/ /chos rnams shin du rnam par grol gyur cing / /
292a3(mdo sde): mya ngan 'das dang grol mnyam ji ltar lags/ /chags pa ma chags nam mkha'i tshul 'dra zhing / /'ching bar mi 'gyur gang lags mgon po gsungs/ /ka la ping ka tshangs pa lha yi gsung / /'od la dri med gser gyi
292a4(mdo sde): mdog mnga' ba/ /yid 'ong 'od gsal yon tan mchog mnga' bas/ /chos nyid rtag par tshul gcig bka' stsal gsol/ /sgrib pa ji ltar byang chub mnyam pa lags/ /byang chub rang bzhin ji ltar chos rnams
292a5(mdo sde): lags/ /chos dang chos min ji ltar 'dra ba lags/ /de gnyis ji ltar nam mkha' mtshungs pa lags/ /chos rnams grangs dang bgrang ba ma mchis shing / /zhing dang mnyam par de dag ji ltar 'gyur/ /skyon bral
292a6(mdo sde): byang chub de la ma mchis shing / /de la kun mkhyen ma mchis ji ltar lags/ /bgyi dang bgyid dang bgyi ba'i rang bzhin dang / /gzung dang 'dzin pa nam yang ma mchis la/ /sems can rnams kyang rtag par ma
292a7(mdo sde): mchis shing / /de la chos spyod ji ltar ma mchis 'gyur/ /de la tshul khrims bzod pa ma mchis shing / /tshul khrims 'chal bar 'ang de la ma mchis la/ /bsam gtan shes rab de la ma mchis shing / /
292a8(mdo sde): rtogs dang ma rtogs ma mchis ji ltar lags/ /chos rnams dri med dag pa ji ltar legs/ /nam mkha' 'dra zhing ci yang ma lags la/ /nam yang sems kyi rang bzhin mi dmigs shing / /chos rnams
292b1(mdo sde): sems med ji ltar lags par 'gyur/ /yongs su shes bgyi ji ltar ma mchis shing / /sgom dang mngon bgyi mchis pa ma lags la/ /gang du 'ang de la spang ba ma mchis pas/ /sems can ji ltar
292b2(mdo sde): nam mkha'i dbyings 'dra lags/ /gang la chos nyid gcig gi tshul gyur pa/ /de la rang bzhin nam yang ma mchis la/ /skye ba nam yang de la ma mchis pa'i/ /chos kyi tshul ni mgon pos bshad tu gsol/ /de la slob
292b3(mdo sde): dang dgra bcom ma mchis te/ /rang rgyal ji ltar mchis pa ma lags shing / /byang chub tshol ba'i chos kyang ma mchis la/ /song dang 'ongs pa ma mchis ji ltar lags/ /gang la gnas dang rten pa ma mchis shing /
292b4(mdo sde): 'ong par 'gro ba dag kyang ma mchis la/ /chos rnams 'gro dang 'ong dang bral bas na/ /ri bzhin mi g.yo brtan gnas ji ltar lags/ /de la ji ltar 'du shes gzugs ma mchis/ /gzugs kyi rang bzhin ji ltar byang chub
292b5(mdo sde): lags/ /gzugs dang byang chub ji ltar gnyis ma mchis/ /dri med mchog mnga' rgyal bas de dag gsungs/ /sangs rgyas gang la ma mchis chos dag dang / /dge 'dun gang la ma mchis de slad du/ /sangs
292b6(mdo sde): rgyas chos dang dge 'dun mchog gi rnams/ /de dag gcig gi tshul du ji ltar 'gyur/ /gang la stong dang mtshan nyid ma mchis shing / /'du dang 'bral ba de la ma mchis la/ /chos rnams ming dang ming med bral ba med/ /
292b7(mdo sde): sgra brjod brag cha 'dra ba ji ltar lags/ /skye dang skye med gang la ma mchis shing / /gang la skyon bral mya ngan 'das pa dang / /'khor ba dag kyang de la ma mchis pas/ /chos rnams thams cad tshul gcig ji ltar 'gyur/ /
292b8(mdo sde): lha dang klu dag de la ma mchis shing / /gnod sbyin mi 'am ci dang 'dre dag dang / /sems can dmyal ba de la ma mchis shing / /ji ltar de la sems can lam ma mchis/ /mgon pos chos rnams gang gsungs tshul
293a1(mdo sde): dag dang / /sdig pa'i blo can mu stegs kyis gang smra ba/ /de dag gnyis su ma mchis ji ltar lags/ /yi ge kun la gcig tu ji ltar 'gyur/ /de nas bcom ldan 'das kyis byang chub sems dpa'
293a2(mdo sde): sems dpa' chen po seng ge'i rtsal gyis 'gro ba la legs so zhes bya ba gnang ste/ rigs kyi bu legs so legs so/ /khyod kyis ji tsam du 'jig rten thams cad kyis yid ches par dka' ba'i dri ba 'di dris
293a3(mdo sde): pa ngo mtshar che'o/ /rigs kyi bu chog mod khyod kyis 'di dris pas ci zhig bya/ 'di ni byang chub sems dpa' las dang po pa stong pa nyid kyi lta ba can/ mtshan ma med pa'i lta ba can/ smon pa med pa'i lta ba can/ skye ba med
293a4(mdo sde): pa'i lta ba can/ dngos po med pa'i lta ba can/ mtshan nyid med pa'i lta ba can/ sangs rgyas kyi lta ba can/ byang chub kyi lta ba can dag gi gnas ma yin no/ /rigs kyi bu chos bstan pa 'di ni byang chub sems dpa'
293a5(mdo sde): las dang po pa'i mdun du mi brjod do/ /de ci'i phyir zhe na/ de ni de'i dge ba'i rtsa ba rnams thams cad kyi thams cad du rgyun chad du 'ong ngo / /sangs rgyas kyi byang chub las kyang nyams par 'gyur srid do/ /rtag pa
293a6(mdo sde): 'am chad par yang lhung du 'ong ngo / /de bzhin gshegs pas kyang ci las dgongs te chos bstan mi shes srid do/ /de skad ces bka' stsal pa dang / byang chub sems dpa' sems dpa' chen po seng ge'i rtsal gyis
293a7(mdo sde): 'gro bas bcom ldan 'das la 'di skad ces gsol to/ /bcom ldan 'das bshad pa 'di byung ba'i dus na/ byang chub sems dpa' stong pa nyid kyi lta ba can/ mtshan ma ma mchis pa'i lta ba can smon pa ma mchis pa'i lta
293a8(mdo sde): ba can/ skye ba ma mchis pa'i lta ba can/ mtshan nyid ma mchis pa'i lta ba can/ sangs rgyas kyi lta ba can/ byang chub kyi lta ba can dag 'byung bar 'gyur ba dang gang yang stong pa nyid dang / mtshan ma ma mchis pa la rtog pa dang /
293b1(mdo sde): smra ba la dga' ba dang / smra ba'i tshig la chags pa dang / yi ges dag par 'dzin pa dang / tshig gi las la gzhol ba dang / legs par brjod pa gces par 'dzin pa dang / ming gces par 'dzin pa gang 'byung ba de dag
293b2(mdo sde): gis de bzhin gshegs pas chos bstan pa/ yi ge ma mchis shing tshig dang bral ba 'di thos na/ lta ba de dag spong zhing / ji ltar mos pa'i sems can rnams la de ltar mos pa'i chos ston par 'gyur ro/ /de dag
293b3(mdo sde): thabs mkhas pa la bslab pas/ 'dod pa chung ba'i tshig gi rgyud kyang rjod la/ des dag par yang mi sems/ cho ga 'tshal ba'i tshig gi rgyud brjod la/ des dag par yang mi sems/ sdom pa'i tshig gi rgyud kyang rjod la
293b4(mdo sde): des dag par yang mi sems/ 'du 'dzi'i mi bsngags pa yang rjod la/ chos thams cad rab tu dben par yang mos par 'gyur ro/ /gcig pur dga' ba dang / 'du 'dzi ma mchis pa'i bsngags pa yang rjod la/
293b5(mdo sde): des dag par yang mi sems/ byang chub kyi sems kyi bsngags pa yang rjod la/ sems kyi rang bzhin yang byang chub tu 'tshal bar 'gyur/ shin tu rgyas pa'i mdo rnams kyi bsngags pa yang rjod la/ chos
293b6(mdo sde): thams cad shin du rgyas par yang 'tshal bar 'gyur/ byang chub sems dpa'i tshig gi rgyud kyang rjod la/ nyan thos dang / rang rgyal ba dang / sangs rgyas rnams tha dad par yang mi lta/ sbyin pa'i bsngags pa
293b7(mdo sde): yang rjod la/ sbyin pa'i mnyam pa nyid kyang de dag gis rtogs par 'gyur/ tshul khrims kyi bsngags pa yang rjod la/ rang bzhin gyi tshul khrims kyang de dag gis rtog par 'gyur/ bzod pa'i bsngags pa yang
293b8(mdo sde): rjod la chos thams cad kyi zad pa'i chos dang / byang ba'i chos dang / mi skye ba'i chos nyid kyang de dag gis shin du mthong bar 'gyur/ brtson 'grus kyi bsngags pa yang rjod la/
294a1(mdo sde): chos thams cad la btsal ba ma mchis pa dang / rtsom pa ma mchis pa yang rab tu rtogs par 'gyur/ bsam gtan dang / snyoms par 'jug pa rnams/ sgo bye ba khrag khrig brgya stong gis
294a2(mdo sde): mngon par bsgrub pa yang ston la/ chos thams cad rang bzhin gyis mnyam par bzhag pa yang 'tshal bar 'gyur/ shes rab kyi bsngags pa stong yang rjod la/ shes rab dang / shes rab 'chal pa'i rang bzhin
294a3(mdo sde): yang de dag gis shin du rig par 'gyur/ 'dod chags kyi skyon yang ston la/ chos gang yang 'dod chags par mi mthong / zhe sdang gi skyon yang ston la/ chos gang yang zhe sdang bar mi mthong / gti mug gi
294a4(mdo sde): skyon yang ston la/ chos thams cad gti mug gi sgrib pa dang bral bar yang mos par 'gyur/ sems can rnams la sems can dmyal ba dang / dud 'gro'i skye gnas dang / gshin rje'i 'jig rten du
294a5(mdo sde): mchi ba'i 'jigs pa yang ston la/ sems can dmyal ba dang / dud 'gro'i skye gnas dang / gshin rje'i 'jig rten kyang mi dmigs te/ de dag sems can ji ltar mos pa dag la/ de ltar mos
294a6(mdo sde): pa'i chos ston cing / gang 'di stong pa nyid la mos par tshul gcig pa la mos par 'gyur/ de bzhin du mtshan ma ma mchis pa la mos pa dang / smon pa ma mchis pa la mos pa dang / skye ba ma mchis pa la mos
294a7(mdo sde): pa dang / dngos po ma mchis pa la mos pa dang / mtshan nyid ma mchis pa la mos par tshul gcig par mos par 'gyur na/ bcom ldan 'das de'i slad du thabs mkhas pa'i tshig gang nyan thos dang / rang
294a8(mdo sde): sangs rgyas rnams dang / theg pa la gsar du zhugs pa'i byang chub sems dpa' sems dpa' chen po rnams kyis ma lags shing / gzhan du na zab mo la mos pa dang / tshul gcig pa la mos pa'i yul
294b1(mdo sde): du 'gyur ba'i thabs mkhas pa'i tshig de dag bshad du gsol/ de skad ces gsol pa dang / bcom ldan 'das kyis byang chub sems dpa' sems dpa' chen po seng ge'i rtsal gyis 'gro ba la 'di skad ces bka'
294b2(mdo sde): stsal to/ /rigs kyi bu de bas na legs par rab tu nyon la yid la zung shig dang / don 'di ngas khyod la bshad do/ /bcom ldan 'das de ltar bgyi'o zhes/ byang chub sems dpa' sems dpa' chen po seng ge'i rtsal
294b3(mdo sde): gyis 'gro bas/ bcom ldan 'das kyi ltar nyan pa dang / bcom ldan 'das kyis de'i tshe tshigs su bcad pa 'di dag bka' stsal to/ /'dod chags zhe sdang 'khrug pa med tshul du/ /gang zhig byang chub mchog tu 'tshang rgya bar//
294b4(mdo sde): 'dod pas chos kun 'dod chags rang bzhin zhes/ /de ltar shes na de ni rgyal bar 'gyur/ /'dod chags mi dmigs de bzhin zhe sdang dang / /gti mug 'di la nam yang mi dmigs te/ /chos rnams kun kyang nam mkha' 'dra ba
294b5(mdo sde): zhes/ /de ltar gang shes de ni rgyal bar 'gyur/ /lta dang lta med gnyis kyi tshul gcig ste/ /mnyam dang mi mnyam de bzhin mnyam pa yin/ /sangs rgyas med cing chos dang dge 'dun med/ /de ltar sus shes de ni mkhas pa
294b6(mdo sde): yin/ /skyes bu la la ji ltar rmi lam na/ /byang chub sangs rgyas 'gro ba 'dul rmis na/ /de la byang chub yod min sems can med/ /de 'dra'i dngos nyid chos 'di thams cad do/ /byang chub phyir bzhugs gang yang ma brnyes te/ /
294b7(mdo sde): gang zhig ma brnyes nam yang de mi brnyes/ /rig dang ma rig gnyis ka tshul gcig ste/ /de ltar shes na de ni rgyal bar 'gyur/ /sems can rang bzhin byang chub nyid du gsungs/ /byang chub rang bzhin sems can thams cad
294b8(mdo sde): de/ /sems can rnams dang byang chub gnyis ma yin/ /de ltar shes na skyes bu'i mchog tu 'gyur/ /ji ltar skyes bu sgyu ma bslabs pa yis/ /sgyu ma rnam mang gzugs dag sprul byas na/ /snang ba yin yang de la gang yang
295a1(mdo sde): med/ /rnam par rmongs pa'i sems can rnam par 'grang / /'dod chags zhe sdang rtag par mnyam pa ste/ /gti mug sgyu ma gnyis kyang rtag par mnyam/ /byis pa bdag cag zhe sdang rmongs shes sems/ /
295a2(mdo sde): gti mug de dag ngan 'gror 'dong bar 'gyur/ /gang la 'dod chags zhe sdang gnyis med cing / /gti mug gang la nam yang med pas na/ /chos nyid sgyu 'dra rnam par brtags byas shing / /byis pa rnams ni nyon mongs mes
295a3(mdo sde): kyang gdungs/ /gang la nyon mongs sems can med pa dang / /sangs rgyas nam yang yod pa ma yin pa/ /ma skyes chos shes rnam par brtags byas shing / /bdag cag sangs rgyas 'gyur zhes byis pa smra/ /sangs rgyas
295a4(mdo sde): yod min sangs rgyas chos med de/ /nam yang sems can med par sus mthong zhing / /nam mkha' 'dra bar chos nyid sus shes pa/ /de ni myur du skyes bu gtso bor 'gyur/ /byang chub su 'dod de la byang chub med/ /sa dang
295a5(mdo sde): gnam ltar byang chub mchog las ring / /sgyu 'drar chos nyid gang gis shes gyur pa/ /de ni myur du sangs rgyas thob par 'gyur/ /su zhig tshul khrims rnam rtog de la ni/ /tshul khrims med de mthong na tshul khrims
295a6(mdo sde): min/ /tshul khrims 'chal dang tshul khrims mtshan nyid gcig /de ltar shes na de ni mgon por 'gyur/ /ji ltar skyes bu la la rmi lam na/ /'dod la spyod pa dga' ba myong ba'i nyams/ /gti mug rmongs pas bud
295a7(mdo sde): med rnam par brtags/ /de na bud med gang yang yod pa min/ /tshul khrims 'chal dang tshul khrims byis pa rnams/ /rmongs pas yang dag ma yin yongs su brtags/ /de la tshul khrims 'chal med tshul khrims med/ /de ltar
295a8(mdo sde): shes na de ni mgon por 'gyur/ /sgra'i rang bzhin yongs su mi shes pas/ /byis pa'i blo can 'di dag ming la chags/ /gang gis ming de ming med shes gyur na/ /de ni bzod pa'i stobs mchog thob par 'gyur/ /byang chub dam
295b1(mdo sde): bca' sems can mang ba ste/ /de dag tshig gis gzhan la de skad brjod/ /tshig gis dag 'dzin nan tan yod pa min/ /de dag byang chub kun nas khebs par gnas/ /spyod lam dag dang 'khrul la chags gyur cig /
295b2(mdo sde): tshig dang smra la dga' zhing mi mkhas te/ /chos kyi rang bzhin yongs su ma shes na/ /tshig gi dag pas byang chub 'tshang mi rgya/ /stong nyid chos dag yongs su rjod byed cing / /rtsod la dga' zhing 'thab pas sdang ba'i sems/ /srog
295b3(mdo sde): med ngan sems byed pa de dag la/ /sangs rgyas chos dang byang chub ga la yod/ /ngan sems bzod gnyis tshul gcig rang bzhin zhes/ /de ltar shes par byas shing khro ba spang / /sems can rang bzhin yongs su mi shes pas/
295b4(mdo sde): byis pa'i blo can khro ba skyed par byed/ /sems can thams cad bdag la dben pa ste/ /rgyal ba sems can 'grel 'gyur smon ces zer/ /de dag glengs pa tsam gyis khror 'gyu zhing / /zhe sdang 'chang bas de dag tshig mi ster/ /
295b5(mdo sde): 'thab la dga' zhing nyes pa tshol byed la/ /bzod pa'i bsngags pa 'ang rtag par de dag rjod/ /
295b6(mdo sde): chos rnams thams cad stong pa nyid ces smra/ /nga rgyal khengs pas 'khrul pa rjes su rtog /zas la chags shing ma rig mdud pas bcings/ /nyin mtshan dag tu 'dod pa'i yon tan sems/ /de dag lhas
295b7(mdo sde): dang grong khyer grong song zhing / /sems can mang pos yongs su dgrol zhes zer/ /'gro ba kun la snying rje bdag la yod/ /'jig rten kun la phan sems de bzhin te/ /de dag zhe sdang sems kyis de lta bu'i/ /chos nyid
295b8(mdo sde): 'tshe ba'i tshul can rjod par byed/ /'tshe ba snying rje gcig tu 'dus pa ni/ /nam yang yod par ma mthong ma thos te/ /phan tshun khro bar byed dang ldan gyur cing / /tshad med tshe yi zhing du smon par byed/ /gang gA'i klung gi
296a1(mdo sde): bye ma ji snyed par/ /brdeg cing spyo ba 'thob pa'i gnas yod kyi/ /bzod pa dam pa yongs su ma bsgoms par/ /rgyal ba de dag zhing du de mi 'gro/ /zhing
296a2(mdo sde): rnams zhing min gang gis shes gyur cing / /zhing rnams thams cad nam mkha'i rang bzhin zhes/ /zhing gi yon tan rlom sems gang med pa/ /skyes bu khyu mchog zhing du de 'gro'o/ /thams cad nyes byas bdag gis
296a3(mdo sde): bzod par bya/ /rgyal ba'i sras la ston par sems shes smra/ /ston pa'i 'du shes can la khro yod pa/ /ngas ni nam yang ma mthong ma thos so/ /bslang ba'i grong dang mdza' ba'i grong chags shing / /gcig la gcig ni spyod
296a4(mdo sde): pa sun yang 'byin/ /'di ni bdag gis smin bya'i skal yin gyis/ /su yang der ma 'gro zhes de dag zer/ /bdag dang 'dra ba de 'dra gang yang med/ /de la spyod pa rnam dag med ces zer/ /mi mkhas de ni byang chub 'thob mi
296a5(mdo sde): 'gyur/ /de la don du 'gyur ba gang yang med/ /nyin par lan gsum mtshan yang de bzhin te/ /byang chub sems dpa' dag la spyi bos thud/ /de dag 'khrul pa gang la 'ang brtag mi bya/ /rtag par spyod pa ci bder spyod
296a6(mdo sde): tu tshud/ /'dod pa'i yon tan dga' bar spyod mthong na/ /de yi 'khrul pa gang yang brtag mi bya/ /byang chub spyod pa mtha' yas yon tan gyis/ /de yang ma 'ongs dus ni byang chub 'thob/ /lan cig kho nar rgyal bar 'gyur
296a7(mdo sde): ba min/ /rigs pa'i rim dang bya ba'i rim gyis 'thob/ /bskal pa bye ba khrag khrig grangs mang du/ /go cha bgos pas 'thob kyi gzhan du min/ /rtog dang rnam rtog 'dod chags med pa ste/ /ngas kyang byang chub 'dod
296a8(mdo sde): chags 'dra ba thob/ /nyon mongs yod min de dag yod mi 'gyur/ /de ltar yid ches bzod pa dam pa 'thob/ /yi ge med pa'i chos la zhugs gyur cing / /sgra rnams thams cad sgra med blta bar bya/ /gang zhig de 'dra'i
296b1(mdo sde): chos la yid ches pa/ /de la 'dod chags zhe sdang gti mug med/ /'dod chags byang chub lhag chad med par mnyam/ /de gnyis yi ge med par rtogs par gyis/ /de ni gnyis ka'i ming tsam byung ba
296b2(mdo sde): ste/ /yi ger brjod pa de la ci yang med/ /sgra rnams thams cad sgra gcig rab shes na/ /sna tshogs su ni nam yang 'gyur ba med/ /nga yis gang bshad mu stegs de dag 'chad/ /de dag 'di 'dra'i chos nyid
296b3(mdo sde): shes pa yin/ /chos rnams 'di dag skad kyi sgras brjod de/ /chos dang sgra ni de la dmigs pa med/ /chos nyid tshul gcig de la rab zhugs na/ /bzod pa bla med mchog ni 'thob par 'gyur/ /khro dang bzod dang
296b4(mdo sde): 'dod pa'i yon tan dang / /mi bzod mi rtag rnam par mi rtag ste/ /skye med de ltar rab tu shes gyur na/ /skyon med sems can mchog tu de dag 'gyur/ /lho byang shar nub phyogs rnams thams cad kyi/ /gang gA'i
296b5(mdo sde): klung gi bye ma ji snyed pa/ /skyes bu la las de blang 'bru re nas/ /phyogs gcig zhing der rab tu dgod byas te/ /zhing rnams ji snyed byung ba de dag kun/ /rgyal ba rnams la rin chen bkang byas te/ /bskal pa bye ba
296b6(mdo sde): mang por phul ba bas/ /mdo sde 'di yi bsod nams ches kyang mang / /de la bsod nams grangs med 'phel bar 'gyur/ /byang chub don gnyer 'di la rab byung ba/ /de dag la ni mdo sde 'di gtad de/ /de dag brjod pa
296b7(mdo sde): dam pa myur du 'thob/ /mtha' yas sgo yi mdo 'di su ston pa/ /de la gzungs rnams mi ring nye bar gnas/ /mdo sde bye ba khrag khrig des 'thob ste/ /spobs dang blo rno'i yon tan 'thob par 'gyur/ /tshig la thogs
296b8(mdo sde): pa 'ang phye bas shes par 'gyur/ /so so yang dag rig kyang myur du 'thob/ /sangs rgyas mtha' yas spobs pa'i sbyin pa mdzad/ /rnam pa mang por mdo sde mang po ston/ /tshul 'di gang gis shes gyur de dag ni/ /rang
297a1(mdo sde): gis mdo sde mang por dran par 'gyur/ /zhing gi dam pa dag tu 'ang de dag 'gro/ /song nas mgon po dag la mchod pa byed/ /de nas bcom ldan 'das la/ byang chub sems dpa' seng ge'i rtsal gyis
297a2(mdo sde): 'gro bas 'di skad ces gsol to/ /bcom ldan 'das tshigs su bcad pa bstan pa 'di thos pas sems can ji snyed cig gi don bgyis par gyur/ bka' stsal pa/ rigs kyi bu khyod kyis 'khor gyi dkyil 'khor
297a3(mdo sde): 'di mthong ngam/ gsol pa/ bcom ldan 'das mthong ngo / /bcom ldan 'das chos bstan pa 'di'i tshe/ sems can grangs ma mchis pa 'dus par gyur te/ bcom ldan 'das steng gi bar snang yang lha dang /
297a4(mdo sde): klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen pos ma gtams pa ma mchis so/ /bcom ldan 'das 'jig rten gyi khams gzhan nas kyang sems can
297a5(mdo sde): mang pos chos 'di bstan pa thos so/ /de skad ces gsol pa dang / bcom ldan 'das kyis byang chub sems dpa' sems dpa' chen po seng ge'i rtsal gyis 'gro ba la 'di skad ces bka' stsal to/ /rigs kyi bu chos
297a6(mdo sde): bstan pa 'di bstan pa'i tshe lha'i bu stong phrag dgu bcu rtsa brgyad kyis mi skye ba'i chos la bzod pa rab tu thob bo/ /gnod sbyin stong phrag dgu bcu rtsa gnyis kyis bla na med pa yang dag par rdzogs pa'i byang chub tu
297a7(mdo sde): sems bskyed do/ /klu stong phrag sum cu rtsa drug byang chub tu sems skyes par gyur to/ /dge slong mngon pa'i nga rgyal can ma thob pa la thob par 'du shes pa lnga brgyas mngon pa'i nga rgyal med pa'i chos bstan pa
297a8(mdo sde): 'di thos nas/ chos thams cad ni tshul gcig go zhes bya bar yid ches par gyur te/ nye bar len pa med par zag pa rnams las sems rnam par grol lo/ /byang chub sems dpa'i tshogs 'di'i nang nas
297b1(mdo sde): kyang byang chub sems dpa' stong phrag drug cu rtsa gnyis kyis chos thams cad sgrib pa med par khong du chud nas/ mi skye ba'i chos la bzod pa rab tu thob bo/ /de ci'i phyir zhe na/ rigs kyi bu chos
297b2(mdo sde): bstan pa 'di ni phul du byung ba ste/ rigs kyi bu ngas kyang sngon de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi drung du/ chos thams cad ni tshul gcig pa'o zhes bya
297b3(mdo sde): bar khong du chud par gyur nas/ de'i 'og tu ngas mi skye ba'i chos la bzod pa thob bo/ /rigs kyi bu pha rol tu phyin pa drug po thams cad thob pa dang / chos bstan pa 'di thos par mtshungs te/ rigs kyi bu tshul 'di
297b4(mdo sde): rtogs na/ byang chub sems dpa' sems dpa' chen po rnams kyi pha rol tu phyin pa drug yongs su rdzogs par 'gyur ba ngas bshad do/ /de ci'i phyir zhe na/ rigs kyi bu gal te byang chub sems dpas bskal pa
297b5(mdo sde): gang gA'i klung gi bye ma snyed du sbyin pa byin/ tshul khrims bsrungs/ bzod pa sgrubs/ brtson 'grus brtsams/ bsam gtan la mnyam par bzhag /shes rab yang dag par blangs te gnas kyang / chos kyi tshul 'di ma
297b6(mdo sde): shes na dge ba'i rtsa ba de dag thams cad phyir zad par 'gyur ro/ /rigs kyi bu lhas byin dge ba'i rtsa ba de lta bu dang ldan par gyur pa la ltos/ rigs kyi bu lhas byin ni mi chen po'i mtshan sum bcu dang ldan par gyur to/ /
297b7(mdo sde): de lta bu'i dge ba'i rtsa ba dang ldan pa de yang chos kyi tshul 'di ma shes pas/ dge ba'i rtsa ba de dag thams cad yongs su chud nas/ mnar med pa'i sems can dmyal ba chen por skyes te/ rigs kyi bu rnam grangs des
297b8(mdo sde): kyang ji ltar chos kyi tshul 'di khong du ma chud pa rnams kyi dge ba'i rtsa ba chad par 'gyur bar rig par bya'o/ /rigs kyi bu sngon 'das pa'i dus bskal pa grangs med pa shin du bgrang ba las 'das pa/ tshad med pa/ yangs pa/
298a1(mdo sde): gzhal du med pa de'i pha rol de yi yang pha rol gcig gi dus na/ de bzhin gshegs pa dgra bcom pa yang dag par rdzogs pa'i sangs rgyas ri rab ltar mngon par 'phags pa'i rgyal po zhes bya ba rig pa dang
298a2(mdo sde): zhabs su ldan pa/ bde bar gshegs pa/ 'jig rten mkhyen pa/ bla na med pa/ skyes bu 'dul ba'i kha lo sgyur ba/ lha dang / mi rnams kyi ston pa/ sangs rgyas bcom ldan 'das 'jig rten du byung ste/ de bzhin gshegs
298a3(mdo sde): pa de'i sku tshe'i tshad ni lo bye ba khrag khrig brgya stong dgu bcu rtsa dgur gyur to/ /'jig rten gyi khams de'i ming ni gser gyi mdog 'od 'phro ba zhes bya bar gyur to/ sangs rgyas kyi zhing de ni gser gyi rgyu las grub par gyur te/
298a4(mdo sde): sems can rnams kyang gang 'di nyan thos kyi theg pa dang / rang sangs rgyas kyi theg pa dang / byang chub sems dpa'i theg pa dang / theg pa gsum po 'di nyid kyis mya ngan las 'da' bar gyur te/ de bzhin gshegs pa de'i
298a5(mdo sde): nyan thos kyi tshogs dang po ni dge slong bye ba khrag khrig brgya stong phrag brgyad bcu thams cad kyang dgra bcom pa/ zag pa zad pa/ khur bor ba/ rang gi don rjes su thob pa/ srid par kun du sbyor ba/ yongs su zad pa/
298a6(mdo sde): bka' yang dag pas sems shin du rnam par grol ba sha stag gi tshogs su gyur to/ /tshogs gnyis pa ni dge slong bye ba khrag khrig brgya stong bdun bcu'i tshogs su gyur to/ /tshogs gsum pa ni dge slong bye ba khrag khrig
298a7(mdo sde): drug bcu'i tshogs su gyur to/ /tshogs bzhi pa ni dge slong bye ba khrag khrig brgya stong phrag lnga bcu thams cad kyang dgra bcom pa/ zag pa zad pa/ khur bor ba/ rang gi don rjes su thob pa/ srid par kun du sbyor ba/
298a8(mdo sde): yongs su zad pa/ bka' yang dag pas sems shin du rnam par grol ba sha stag gi tshogs su gyur to/ /dge slong ma'i tshogs ni de'i nyis 'gyur du gyur to/ /dge bsnyen gyi tshogs dang / dge bsnyen ma'i tshogs kyang de'i
298b1(mdo sde): nyis 'gyur du gyur to/ /byang chub sems dpa'i tshogs kyang de'i nyis 'gyur du gyur te/ thams cad kyang phyir mi ldog pa/ mi skye ba'i chos kyi bzod pa dang ldan pa/ ting nge 'dzin gyi tshul mngon par bsgrub pa la mkhas pa/ sgo mtha'
298b2(mdo sde): yas pa'i gzungs rab tu thob pa/ phyir mi ldog pa'i chos kyi 'khor lo bskor ba sha stag gi tshogs su gyur na/ byang chub sems dpa' theg pa la gsar du zhugs pa rnams kyi tshogs lta smos kyang ci dgos te/ der ni rang sangs
298b3(mdo sde): rgyas kyi theg pa pa yang tshad med par gyur to/ /rigs kyi bu de ltar de'i tshe bcom ldan 'das de'i 'khor gyi tshogs ni tshad med par 'dus par gyur to/ /'jig rten gyi khams gser gyi mdog 'od 'phro ba de na/ shing ngam ldum bu gang ci
298b4(mdo sde): yod pa thams cad kyang rin po che'i rgyu las grub par gyur te/ shing de dag las kyang 'di lta bu'i sgra gang 'di stong pa nyid kyi sgra dang / mtshan ma med pa'i sgra dang / smon pa med pa'i sgra dang / skye ba med pa'i sgra dang / 'gag pa med pa'i sgra dang / dngos po med pa'i
298b5(mdo sde): sgra dang / mtshan nyid med pa'i sgra dang / de lta bu'i sgra dag 'byung bar 'gyur te/ sgra de dag byung bas sems can de dag gi sems rnam par grol bar gyur to/ /de bzhin gshegs pa de yongs su mya ngan las 'das nas lo stong du dam
298b6(mdo sde): pa'i chos gnas par gyur te/ de phyin chad sgra de dag kyang shing de dag las 'byung ba med par gyur to/ /rigs kyi bu de bzhin gshegs pa dgra bcom pa yang dag par rdzogs pa'i sangs rgyas ri rab ltar mngon par 'phags pa'i rgyal
298b7(mdo sde): po de yang / dge slong chos smra ba'i spyod pa rnam par dag pa zhes bya ba/ dam pa'i chos yongs su 'dzin par bskos nas yongs su mya ngan las 'das par gyur to/ /de'i tshe dge slong spyod pa'i blo gros zhes bya ba zhig kyang byung ste/
298b8(mdo sde): de ni tshul khrims kyi phung po shin du dag pa dang ldan zhing / 'jig rten pa'i mngon par shes pa lnga thob par 'gyur te/ 'dul ba'i sde snod la 'ang shin du byang bar gyur to/ /dge slong de ni dka' thub kyi mchog dang ldan pa ngan ngon
299a1(mdo sde): la mos pa/ 'khor gyi nang na spyod pa ste/ des gtsug lag khang gcig brtsigs nas/ don gnas shing de'i 'khor du gyur pa rnams kyang tshul khrims kyi phung po shin du dag pa la bkod par gyur te/
299a2(mdo sde): sbyangs pa'i yon tan sdom pa la mos par gyur to/ /dge slong de ni brtson 'grus brtsams shing rtag par byang chub kyi sems la gnas par gyur to/ /byang chub sems dpa' gzhan dag kyang spyod lam de nyid la yang dag
299a3(mdo sde): par bskul te/ dmigs pa can gyi lta ba la yang dag par bskul to/ /des 'du byed thams cad mi rtag pa zhes bya bar 'dzin du btsud do/ /'du byed thams cad sdug bsngal zhes bya bar 'dzin du btsud do/ /'du byed
299a4(mdo sde): thams cad bdag med pa zhes bya bar 'dzin du btsud do/ /dge slong de ni ting nge 'dzin la mkhas par gyur te/ byang chub sems dpa'i spyod pa la mkhas pa ma yin zhing / dge ba'i rtsa ba dang ldan par gyur to/ /dge slong
299a5(mdo sde): chos smra ba spyod pa rnam par dag pa de ni sems can rnams kyi dbang po mchog dang tha ma shes pa la mkhas par gyur te/ de'i 'khor du gyur pa ji snyed pa de dag kyang sbyangs pa'i yon tan gyi sdom pa lhur len par gyur te/ mi
299a6(mdo sde): dmigs pa'i bzod pa can thabs la mkhas pa dag tu gyur to/ /rigs kyi bu de nas chos smra ba spyod pa rnam par dag pa 'khor dang bcas te/ dge slong spyod pa'i blo gros gang na gnas pa'i gtsug lag khang der
299a7(mdo sde): phyin nas/ de na gnas par gyur te/ de gtsug lag khang de nas yang dang yang sems can la snying brtse ba'i phyir grong du 'gro zhing / de dag tu zas kyi bya ba byas nas phyir 'ongs par gyur to/ /des de dag tu rigs brgya
299a8(mdo sde): stong du ma dad par byas par gyur to/ /de'i 'khor ji snyed pa de dag kyang tshul la mkhas par gyur to/ /de dag kyang de dag tu dong zhing sems can rnams la chos ston to/ /de dag gis kyang srog chags brgya stong mang po bla
299b1(mdo sde): na med pa yang dag par rdzogs pa'i byang chub du bkod par gyur to/ /dge slong spyod pa'i blo gros kyi 'khor de dag ni bsam gtan lhur len ci/ grong dag tu yang 'khor bar mi 'dong ngo / /de nas dge slong spyod
299b2(mdo sde): pa'i blo gros kyis byang chub sems dpa' gzhan dag la ma dad pa'i sems bskyed nas des gan+Di de rdungs te/ dge slong gi dge 'dun bsdus nas dam tshig byas pa/ bdag cag gi nang nas su yang rung ste/ sus kyang grong tu 'gro bar mi bya'o/ /
299b3(mdo sde): khyed ni shes bzhin med par spyod pa yin te/ nyung ngu smra ba ma yin gyis/ khyod grong du dong bas kyang ci zhig bya ste/ dgon pa la gnas pa ni bcom ldan 'das kyis gnang zhing bsngags pa yin gyis/ khyod grong
299b4(mdo sde): du ma 'dong bar bsam gtan gyi bde bas rnam par spyod cig ces bsgo'o/ /de dag gis de zer ba ltar ma mnyan te/ yang grong dag tu 'dong bar gyur to/ /rigs kyi bu de nas dge slong de dag nam grong nas phyir 'ongs
299b5(mdo sde): par gyur pa de'i tshe/ dge slong spyod pa'i blo gros kyis yang gan+Di brdungs nas/ dge slong gi dge 'dun bsdus te/ 'di skad du gal te de phan chad khyed grong du 'dong dang / khyed gtsug lag khang 'di na ma gnas shig
299b6(mdo sde): ces bsgo'o/ /rigs kyi bu de nas dge slong chos smra ba spyod pa rnam par dag pas dge slong de'i sems bsrung ba'i phyir/ rang gi 'khor rnams bos te/ 'di skad du khyed grong du su yang ma 'dong shig ces smras so/ /
299b7(mdo sde): de nas de'i tshe dge slong de dag gis sems can gang ji snyed cig smin par byas pa de dag dge slong de dag dang / ma sprad pas shin du mi dga' bar yang gyur/ dge ba'i rtsa ba yang yongs su 'grib par gyur to/ /rigs kyi bu de nas
299b8(mdo sde): dge slong chos smra ba/ spyod pa rnam par dag pa zla ba gsum po de dag 'das nas/ gtsug lag khang de nas gtsug lag khang gzhan du 'phos nas/ grong dang / grong khyer dang / ljongs dang / yul dang / rgyal po'i pho brang
300a1(mdo sde): 'khor dag tu 'gro zhing / sems can dag la chos ston par gyur to/ /rigs kyi bu de nas dge slong spyod pa'i blo gros kyis/ chos smra ba spyod pa rnam par dag pa yang dang yang grong du 'gro ba yang
300a2(mdo sde): mthong / de'i 'khor kyang spyod lam tha mal pa can du mthong nas/ des yang de la ma dad pa'i sems bskyed par gyur te/ dge slong 'di ni tshul khrims 'chal pa can/ tshul khrims log pa can te/ 'dis
300a3(mdo sde): byang chub ga la 'thob/ dge slong 'di'i byang chub ni rgyang ring ngo / /dge slong 'di ni 'du 'dzir gnas gnas pa'o zhes 'gro ba mang po dag la de skad brjod do/ /rigs kyi bu de nas dus gzhan zhig na/ dge slong
300a4(mdo sde): spyod pa'i blo gros de 'chi ba'i dus byas par gyur nas/ de de ltar 'chi ba'i dus byas pa dang / las de'i rnam par smin pas mnar med pa'i sems can dmyal ba chen por lhung ngo / /de bskal pa bye ba stong phrag dgu
300a5(mdo sde): bcu rtsa dgur sems can dmyal ba chen por sdug bsngal gyi tshor ba myong bar gyur nas tshe rabs drug bcur mi snyan par brjod pa thob par gyur to/ /tshe rabs stong phrag sum bcu rtsa gnyis su rab tu byung ba las
300a6(mdo sde): phyir babs par gyur to/ /las kyi sgrib pa de nyid kyi lhag mas de bzhin gshegs pa dgra bcom pa yang dag par rdzogs pa'i sangs rgyas 'od 'phro dri ma med pa'i gsung rab la rab tu byung bar gyur to/ /de rab
300a7(mdo sde): tu byung nas lo bye ba brgya stong phrag drug tu mgo'i thod la me 'bar ba ltar rnam par spyod kyang / 'thun pa'i bzod pa tsam yang ma thob ste/ tshe rabs brgya stong mang por dbang po rtul por gyur to/ /rigs kyi bu de
300a8(mdo sde): 'i tshe de'i dus na/ dge slong chos smra ba spyod pa rnam par dag pa zhes bya ba de gzhan zhig yin par sems na/ de ltar mi blta ste/ de ci'i phyir zhe na/ de bzhin gshegs pa mi sgul ba ni de'i tshe de'i dus na/ dge
300b1(mdo sde): slong chos smra ba spyod pa rnam par dag pa zhes bya bar gyur to/ /rigs kyi bu de'i tshe de'i dus na/ dge slong chos smra ba spyod pa'i blo gros zhes bya ba de gzhan zhig yin pa snyam du sems na/ de ltar mi blta ste/ de
300b2(mdo sde): ci'i phyir zhe na/ nga ni dge slong chos smra ba spyod pa'i blo gros zhes bya bar gyur to/ /nga yang de lta bu'i thabs phra mos de la ma dad pa'i sems bskyed de/ las kyi sgrib pa mngon par 'du byas pas sems can dmyal ba
300b3(mdo sde): dag tu lhung bar gyur te/ /rigs kyi bu de ltar phra ba ni las kyi sgrib pa yin gyis/ rigs kyi bu su las kyi sgrib pa de lta bu mi 'dod pa de dag gis gzhan gyi spyod pa la khong khro bar mi bya'o/ /de'i spyod pa thams cad
300b4(mdo sde): la yid ches par bya'o/ /'di snyam du pha rol gyi sems ni bdag gis mi shes te/ sems can gyi spyod pa ni dka'o/ /de snyam du sems bskyed par bya'o/ /don gyi dbang de gzigs nas/ de bzhin gshegs
300b5(mdo sde): pas 'di skad du chos ston te/ gang zag gis gang zag gi tshod gzung bar mi bya'o/ /gang zag gis gang zag la tshod bzung na rma 'byung bar 'gyur te/ de 'am gzhan yang nga dang 'dra ba dag gis gang zag la tshod gzung ngo / /
300b6(mdo sde): rigs kyi bu su bdag bsrung bar 'dod pa des gzhan su'i spyod pa la 'ang brtag par mi bya ste/ de dag la 'di ni 'di 'dra'o/ /'di ni 'di 'dra'o zhes bya bar mi bya'o/ /nyin mtshan du sangs rgyas kyi chos la
300b7(mdo sde): brtson par bya'i/ /rigs kyi bu chos la bsgoms pa'i yid kyis bsam pa thag pa nas yang dag par zhugs pa'i byang chub sems dpa' ni gzhan la bya bar brtson par mi gnas so/ /rigs kyi bu gal te
300b8(mdo sde): stong gsum gyi stong chen po'i 'jig rten gyi khams na/ sems can gang ji snyed cig yod pa de dag thams cad byang chub sems dpa' la la zhig gis dge ba bcu'i las kyi lam la bkod pa bas/ byang chub sems
301a1(mdo sde): dpa' gang gcig pu dben par 'dug ste/ chung ngu na se gol gtogs pa tsam du 'ang chos thams cad tshul gcig par yid ches shing tha na chung ngu dri ba 'am/ dpyad pa 'am/ lung 'bog pa 'am/ kha ton
301a2(mdo sde): bya ba'i phyir gnas na/ 'di ni de bas ches bsod nams mang du 'phel lo/ /de ci'i phyir zhe na/ rigs kyi bu tshul 'di khong du chud pas byang chub sems dpa' rnams las kyi sgrib pa thams cad rnam par dag pa 'thob
301a3(mdo sde): bo/ /sems can thams cad la chags pa dang / khong khro ba dang bral bar 'gyur ro/ /rnam pa thams cad mkhyen pa 'ang myur du 'thob par 'gyur ro/ /de nas bcom ldan 'das la/ 'jam dpal gzhon nur gyur pas 'di
301a4(mdo sde): skad ces gsol to/ /bcom ldan 'das las kyi sgrib pa rnam par dag pa zhes bya ba/ ji tsam gyis na las kyi sgrib pa rnam par dag par 'gyur/ bcom ldan 'das kyis bka' stsal pa/ 'jam dpal byang chub sems
301a5(mdo sde): dpa' gang chos thams cad las med cing / rnam par smin pa med par shes pa des las kyi sgrib pa rnam par dag pa 'thob bo/ /'jam dpal gzhan yang byang chub sems dpa' gang gis 'dod chags kyi mtha' yang dag pa'i mthar
301a6(mdo sde): mthong ba dang / zhe sdang gi mtha' yang dag pa'i mthar mthong ba dang / gti mug gi mtha' yang dag pa'i mthar mthong ba des las kyi sgrib pa rnam par dag pa 'thob bo/ /'jam dpal gzhan yang byang chub sems dpa' gang
301a7(mdo sde): gis sems can thams cad dang / chos thams cad mya ngan las 'das pa'i dbyings su mthong ba des las kyi sgrib pa rnam par dag pa 'thob bo/ /'jam dpal de ci'i phyir zhe na/ lta ba yod na las mngon par 'du byed par 'gyur
301a8(mdo sde): te/ 'jam dpal byis pa thos pa med pa so so'i skye bo ni chos thams cad shin du yongs su mya ngan las 'das par mi shis pas/ bdag dang gzhan du dmigs so/ /dmigs nas lus dang / ngag dang / yid kyis las rnam
301b1(mdo sde): pa gsum mngon par 'du byed de/ de yang dag pa ma yin par sgro 'dogs pas bdag ni 'dod chags so/ /bdag ni zhe sdang ngo / /bdag ni gti mug go zhes rnam par rtog go/ /gal te de bzhin gshegs pa'i bstan pa la
301b2(mdo sde): rab tu byung na/ de 'di snyam du bdag ni tshul khrims dang ldan pa'o/ /bdag ni tshangs par spyod pa'o/ /bdag gis 'khor ba las yang dag par 'da' bar byed do/ /bdag gis ni mya ngan las 'das pa thob par bya'o/ /bdag
301b3(mdo sde): gis ni sdug bsngal las rnam par grol ba thob par bya'o snyam du sems shing / de yang dag pa ma yin par sgro 'dogs pas/ chos 'di dag ni dge ba'o/ /chos 'di dag ni mi dge ba'o/ /chos 'di dag ni yongs su shes par
301b4(mdo sde): bya'o/ /chos 'di dag ni spang bar bya'o/ /chos 'di dag ni mngon du bya ba'o/ /chos 'di dag ni bsgom par bya'o/ /sdug bsngal ni shes par bya'o/ /kun 'byung ba ni spang bar bya'o/ /'gog pa ni mngon du bya'o/ /lam ni bsgom
301b5(mdo sde): par bya'o zhes rnam par rtog go/ /de 'du byed thams cad ni mi rtag pa'o/ /'du byed thams cad ni sdug bsngal ba'o/ /'du byed thams cad kun nas 'bar ba'o/ /ci nas kyang bdag ni 'du byed rnams las 'bros par bya'o snyam
301b6(mdo sde): du rnam par rtog ste/ de de ltar rtog pa'i tshe/ skyo ba dang ldan pa'i 'du shes yid la byed pa/ mtshan ma sngon du btang ba dag 'byung ste/ de 'di snyam du gang 'di chos rnams yongs su shes pa 'di ni sdug bsngal yongs su shes pa'o/ /
301b7(mdo sde): de 'di snyam du ji nas kyang bdag gis kun 'byung ba spang bar bya'o zhes de chos thams cad la ngo mi mtho zhing khrel bar sems/ 'jigs pa dang / rab tu 'jigs pa dang / yongs su 'jigs pa skyed cing / de 'di snyam du gang 'di
301b8(mdo sde): chos de dag las ngo tsha bar gyur pa de ni kun 'byung ba spang ba'o snyam du sems so/ /de 'di snyam du ci nas kyang bdag gis 'gog pa mngon du bya'o/ /snyam nas/ de chos de dag rnam par brtags nas de'i 'og tu de dag 'gog par 'du shes
302a1(mdo sde): shing / de 'di snyam du gang chos rnams mngon du bya ba de ni 'gog pa yin no snyam mo/ /de 'di snyam du ci nas kyang bdag gis lam bsgom par bya'o snyam ste/ de gcig pu dben par song nas chos de dag yid la byas
302a2(mdo sde): pas zhi gnas 'thob ste/ de'i skye ba dang ldan pa'i yid la bya ba de dang / zhi gnas thob pa des chos thams cad las sems rab tu zhum par 'gyur/ sems rab tu 'gong bar 'gyur/ sems phyir log par 'gyur zhing
302a3(mdo sde): ngo mi mtho ste/ ngo tsha la rnam par smod de/ mngon par dga' ba med pa skyed do/ /de 'di snyam du bdag ni sdug bsngal thams cad las grol ba ste/ bdag gis de las gong du bya ba gzhan med do/ /bdag ni dgra bcom pa
302a4(mdo sde): yin no zhes dam 'cha'o/ /de 'chi ba'i dus la bab pa'i tshe/ bdag skye bar 'gyur ba mthong nas/ sangs rgyas kyi byang chub du nem nur dang the tsom du gyur te/ de the tsom du ltung ba'i sems kyis dus byas nas sems can
302a5(mdo sde): dmyal ba chen po dag tu skye ste/ de yang ma skyes pa'i chos rnams la rnam par brtags pa'i phyir ro// // bam po gnyis pa/ de nas bcom ldan 'das la 'jam dpal gzhon nur gyur pas 'di skad ces gsol to/ /
302a6(mdo sde): bcom ldan 'das 'phags pa'i bden pa bzhi po rnams ji ltar blta bar bgyi/ bcom ldan 'das kyis bka' stsal pa/ 'jam dpal gang ci 'du byed thams cad ma skyes par mthong ba des sdug bsngal yongs su
302a7(mdo sde): shes so/ /gang gis chos thams cad 'byung ba med par mthong ba des kun 'byung ba rab tu spangs so/ /gang gis chos thams cad shin du mya ngan las 'das par mthong ba des 'gog pa mngon du byas so/ /gang gis chos
302a8(mdo sde): thams cad dngos po med par mthong ba des lam bsgoms so/ /'jam dpal gang gis 'phags pa'i bden pa bzhi de ltar mthong ba de ni/ chos 'di dag ni dge ba'o/ /chos 'di dag ni mi dge ba'o/ /chos 'di dag ni
302b1(mdo sde): yongs su shes par bya ba'o/ /chos 'di dag ni spang bar bya ba'o/ /chos 'di dag ni mngon du bya ba'o/ /chos 'di dag ni bsgom par bya ba'o/ chos 'di dag ni bgom par bya ba'o/ /sdug bsngal ni yongs su shes
302b2(mdo sde): par bya ba'o/ /kun 'byung ba ni spong bar bya ba'o/ /'gog pa ni mngon du bya ba'o/ /lam ni bsgom par bya'o zhes mi rtog rnam par mi rtog go/ /de ci'i phyir/ zhe na/ chos gang dag la byis pa so so'i skye bo dag 'dod
302b3(mdo sde): chags pa dang / zhe sdeng ba dang / gti mug par 'gyur ba'i chos de dag des ma skyes pa dang / med pa dang / nor ba dang / yongs su brtags pa dang / yongs su bskyed par mthong ba'i phyir te/ de chos gang yang
302b4(mdo sde): mi len mi 'dor ro/ /de'i sems ni khams gsum pa la chags pa med de/ khams gsum pa thams cad ma skyes pa dang / sgyu ma lta bu dang / rmi lam lta bu dang / brag cha lta bu dang / migs yor lta bur yang dag par mthong ngo / /
302b5(mdo sde): des dge ba dang / mi dge ba'i chos thams cad kyi smin rgyu lta bur mthong ste/ des 'dod chags kyi khams mya ngan las 'das pa'i dbyings su mthong ngo / /de bzhin du zhe sdang gi khams dang / gti mug gi
302b6(mdo sde): khams mya ngan las 'das pa'i dbyings su mthong ngo / /des chos rnams de lta bu'i rang bzhin du mthong bas/ sems can thams cad la chags pa dang / khong khro ba med par 'gyur ro/ /de ci'i phyir zhe na/ des
302b7(mdo sde): gang la chags par bya ba dang / khong khro bar bya ba de lta bu'i chos mi dmigs so/ /de nam mkha' dang mnyam pa'i sems kyis sangs rgyas kyang yang dag par rjes su mi mthong ngo / /chos dang dge 'dun yang dag par rjes su mi
302b8(mdo sde): mthong ngo / /de chos thams cad yang dag par rjes su mi mthong bas chos gang la yang the tsom mi skyed de/ the tsom med pas nye bar len pa med do/ /nye bar len pa med pas nye bar len pa med par yongs su mya ngan 'das
303a1(mdo sde): te/ 'jam dpal de lta bu'i chos shes pas gnas brtan rab 'byor de bzhin gshegs pa'i zhabs la phyag 'tshal du mi 'ong ngo / /de ci'i phyir zhe na/ bdag nyid kyang mi dmigs na/ de bzhin gshegs
303a2(mdo sde): pa dmigs pa lta smos su ga la yod do/ de ni gnas med do/ /de nas bcom ldan 'das la/ 'jam dpal gzhon nur gyur pas 'di skad ces gsol to/ /bcom ldan 'das dran pa nye bar gzhag pa bzhi rnams ji
303a3(mdo sde): ltar blta bar bgyi/ bcom ldan 'das kyis bka' stsal pa/ 'jam dpal ma 'ongs pa'i dus na/ dge slong dag 'byung ste/ de dag mi sdug pa'i rnam pas lus la lus kyi rjes su lta ba'i dran pa nye bar
303a4(mdo sde): gzhag pa ston to/ /skye ba dang 'gag pa'i rnam pas tshor ba la tshor ba'i rjes su lta ba'i dran pa nye bar gzhag pa ston to/ /sems skye ba dang / 'gag pa'i chos can du lta'o zhes sems la sems kyi
303a5(mdo sde): rjes su lta ba'i dran pa nye bar gzhag pa ston to/ /gang la ril po'i 'du shes med pa de la chos kyi 'du shes med do zhes chos la chos kyi rjes su lta ba'i dran pa nye bar gzhag pa ston to/ /de skad ces bka'
303a6(mdo sde): stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das 'o na dran pa nye bar gzhag pa bzhi rnams ji ltar blta bar bgyi/ bcom ldan 'das
303a7(mdo sde): kyis bka' stsal pa/ 'jam dpal chog mod/ de bzhin gshegs pa rnams kyi ldem po dag ni shes par dka'o/ /'jam dpal gyis gsol pa/ bcom ldan 'das 'on kyang dran pa nye bar gzhag pa
303a8(mdo sde): gzhag pa bsgom pa bstan du gsol/ bcom ldan 'das kyis bka' stsal pa/ 'jam dpal gang gis lus nam mkha' dang mnyam par mthong na/ de ni lus la lus kyi rjes su lta ba'i dran pa nye bar gzhag
303b1(mdo sde): pa'o/ /'jam dpal gang gis tshor ba nang dang / phyi dang / gnyis ka med par yang mi dmigs na/ de ni tshor ba la tshor ba'i rjes su lta ba'i dran pa nye bar bzhag pa'o/ /'jam dpal gang gis
303b2(mdo sde): sems ming tsam du shes na/ de ni sems la sems kyi rjes su lta ba'i dran pa nye bar gzhag pa'o/ /'jam dpal gang gis dge ba dang mi dge ba'i chos ma dmigs na/ de ni chos la chos kyi rjes su lta
303b3(mdo sde): ba'i dran pa nye bar bzhag pa'o/ /'jam dpal dran ma nye bar gzhag pa bzhi ni de ltar blta'o/ /'jam dpal gyis gsol pa/ bcom ldan 'das dbang po lnga rnams ji ltar blta bar bgyi/ bcom ldan
303b4(mdo sde): 'das kyis bka' stsal pa/ 'jam dpal gang gis chos thams cad rang bzhin gyis ma byung ba'i phyir/ ma skyes par mthong na/ de ni dad pa'i dbang po'o/ /'jam dpal gang gis nye ba dang ring ba'i 'du
303b5(mdo sde): shes dang bral ba'i phyir/ chos thams cad la sems mi gtong na/ de ni brtson 'grus kyi dbang po'o/ /'jam dpal gang dmigs pa dang bral ba'i phyir/ chos thams cad yid la mi byed cing dran pa la mi
303b6(mdo sde): 'dogs na/ de ni dran pa'i dbang po'o/ /'jam dpal gang chos thams cad la mi sems pa 'di ni ting nge 'dzin gyi dbang po'o/ /'jam dpal gang gis chos thams cad skye ba dang 'jig pa dang bral
303b7(mdo sde): zhing / shes pa dang mi shes pa dang bral ba ste/ rang bzhin gyis stong par mthong na/ de ni shes rab kyi dbang po'o/ /'jam dpal dbang po lnga dag ni de ltar blta'o/ /'jam dpal gyis gsol pa/ bcom
303b8(mdo sde): ldan 'das byang chub kyi yan lag bdun rnams ji ltar blta bar bgyi/ bcom ldan 'das kyis bka' stsal pa/ 'jam dpal gang gis chos thams cad rang bzhin med cing yid la byar med par mthong ba 'di ni
304a1(mdo sde): dran pa yang dag byang chub kyi yan lag go/ /'jam dpal gang gis dge ba dang mi dge ba dang / lung du ma bstan par rab tu phye ste brtags na yongs su ma grub pas chos thams cad mi dmigs
304a2(mdo sde): pa 'di ni chos rab tu 'byed pa yang dag byang chub kyi yan lag go/ /'jam dpal gang gis khams kyi 'du shes shin du rig pa'i phyir khams gsum pa mi len mi 'dor ba 'di ni brtson 'grus yang dag
304a3(mdo sde): byang chub kyi yan lag go/ /'jam dpal gang gis dga' ba dang / mi dga' ba shin du rtogs pa'i phyir/ 'du byed thams cad la dga' ba mi skyed pa 'di ni dga' ba yang dag byang chub kyi yan lag go/ /'jam
304a4(mdo sde): dpal gang gis dmigs pa'i dngos po mi dmigs te/ chos thams cad la sems bag yangs su gyur pa 'di ni bag yangs yang dag byang chub kyi yan lag go/ /'jam dpal gang gis chos thams cad rnam par
304a5(mdo sde): bsgom pa rjes su rtogs pas sems mi dmigs pa 'di ni ting nge 'dzin yang dag byang chub kyi yan lag go/ /gang chos thams cad la mi gnas mi rten la/ chags par mi 'gyur/ shes par mi 'gyur zhing
304a6(mdo sde): chos thams cad yang dag par rjes su ma mthong bas/ btang snyoms su gnas pa 'di ni btang snyoms yang dag byang chub kyi yan lag go/ /'jam dpal byang chub kyi yan lag bdun ni de ltar blta'o/ /'jam dpal
304a7(mdo sde): gyis gsol pa/ bcom ldan 'das 'phags pa'i lam yan lag brgyad pa ji/ /ltar blta bar bgyi/ bcom ldan 'das kyis bka' stsal pa/ 'jam dpal gang gis chos thams cad ma mnyam pa med cing gnyis su med de
304a8(mdo sde): gnyis su byar med par mthong ba 'di ni yang dag pa'i lta ba'o/ /'jam dpal gang gis chos thams cad mthong ba med pa'i tshul gyis brtag tu med cing / rnam par brtag tu med la/ yongs su brtag tu med par mthong ba 'di ni yang
304b1(mdo sde): dag pa'i rtog pa'o/ /'jam dpal gang gis brjod du med pa mnyam pa nyid shin du bsgoms pa'i phyir/ chos thams cad brjod du med par mthong ba 'di ni yang dag pa'i ngag go/ /'jam dpal gang gis byed pa mi dmigs pa'i
304b2(mdo sde): phyir/ chos thams cad bya ba med cing byed pa med par mthong ba 'di ni yang dag pa'i las kyi mtha'o/ /'jam dpal gang 'tsho ba mnyam pa nyid la gnas pa'i phyir/ chos thams cad mi sogs mi 'bri ba 'di ni yang dag pa'i 'tsho
304b3(mdo sde): ba'o/ /'jam dpal gang rtsol ba med cing sgrub pa med pa'i tshul gyis/ chos thams cad yongs su sgrub pa med pa 'di ni yang dag pa'i rtsol ba'o/ /'jam dpal gang dran pa'i las kyis dben pa'i phyir chos thams cad yid la
304b4(mdo sde): mi byed cing / dran pa med pa 'di ni yang dag pa'i dran pa'o/ /'jam dpal gang chos thams cad mi dmigs pa'i phyir/ rang bzhin gyis mnyam par bzhag cing / 'khrug pa med la dmigs pa med par mthong ba 'di ni yang
304b5(mdo sde): dag pa'i ting nge 'dzin to/ /'jam dpal 'phags pa'i lam yan lag brgyad pa ni de ltar blta ste/ 'jam dpal gang la las 'phags pa'i bden pa bzhi de ltar shes shing / dran pa nye bar gzhag pa bzhi dang / dbang po
304b6(mdo sde): lnga dang / byang chub kyi yan lag bdun dang / 'phags pa'i lam yan lag brgyad pa de ltar mthong ba de ni zad pa/ rgal ba/ pha rol du phyin pa/ thang la gnas pa/ bde bar gyur pa/ mi 'jigs pa rnyed pa khur bor ba/ rdul
304b7(mdo sde): sprugs pa/ ci dang yang bral ba/ nyon mongs pa med pa/ dgra bcom pa/ dge sbyong / bram ze/ khrus byas pa/ mthar phyin pa/ gtsang ba shAkya'i bu/ sangs rgyas kyi sras/ tsher ma phyung ba/ 'obs bor ba/ 'obs las rgal ba/
304b8(mdo sde): gsal shing phyung ba/ rims dang bral ba/ dge slong / 'phags pa rgyal mtshan rdzogs pa zhes brjod do/ /'jam dpal de lta bu'i bzod pa dang ldan pa'i dge slong ni 'jig rten lha dang bcas pa'i sbyin pa'i gnas yin te/
305a1(mdo sde): de la 'thob pa dang / bkur sti thams cad kyang 'os so/ /'jam dpal de lta bas na dge slong yul gyi zas don yod par bza' bar 'dod pa dang / bdud 'dul bar 'dod pa dang / 'khor ba las 'da' bar 'dod pa dang / mya ngan
305a2(mdo sde): las 'das pa thob par 'dod pa dang / sdug bsngal las bral bar 'dod pa dang / 'jig rten lha dang bcas pa'i sbyin pa'i gnas su 'gyur bar 'dod pas chos de dag la de ltar brtson par bya'o/ /chos kyi rnam grangs 'di bstan pa'i tshe/
305a3(mdo sde): lha'i bu stong phrag sum cu rtsa gnyis kyis chos mngon par rtogs pa thos par gyur nas de dag gis bcom ldan 'das dang / 'jam dpal gzhon nur gyur pa la me tog man da ra ba mang pos mngon par gtor nas/ 'di skad ces smras so/ /
305a4(mdo sde): bcom ldan 'das gang gis chung ngu na bstan pa 'di rna lam du grag pa tsam thos kyang de dag ni de bzhin gshegs pa'i bstan pa la legs par rab tu byung ba lags na/ gang gis thos te mos shing yid ches par 'gyur ba dang / de bzhin nyid
305a5(mdo sde): du nan tan du bgyid pa de lta smos kyang ci 'tshal te/ bcom ldan 'das gang gis bstan pa 'di tha na rna lam du grag pa tsam du thos kyang de dag ni mngon pa'i nga rgyal ma mchis par 'gyur ro/ /de nas bcom ldan 'das la 'jam dpal gzhon
305a6(mdo sde): nur gyur pas 'di skad ces gsol to/ /bcom ldan 'das de bzhin gshegs pas gzungs kyi tshig gang gis byang chub sems dpa' rnams thogs pa ma mchis pa'i spobs pa thob par 'gyur zhing / sgra gang gis kyang 'jigs par
305a7(mdo sde): mi 'gyur ba dang / chos thams cad sangs rgyas kyi chos dang / sbyor bar 'gyur ba dang / chos thams cad tshul gcig par rdzogs par 'gyur ba de lta bu'i gzungs kyi tshul gyi tshig bka' stsal du gsol/ de skad ces gsol ba dang /
305a8(mdo sde): bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal de bas na chos kyi sgo gang gis byang chub sems dpa' chos thams cad la snang ba thob par 'gyur zhing / myur du mi skye ba'i chos
305b1(mdo sde): la bzod pa thob par 'gyur ba'i phur pa'i tshig dang / sa bon gyi tshig bstan pa zhes bya ba'i chos kyi sgo 'di nyon cig /'jam dpal phur pa'i tshig dang / sa bon gyi tshig bstan pa zhes bya ba'i chos kyi sgo de yang gang zhe na/
305b2(mdo sde): 'jam dpal sems can thams cad sems gcig pa zhes bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal
305b3(mdo sde): chos thams cad ni dmigs pa mi dmigs pa'i phyir sems med pa ste/ de'i phyir de ni sa bon gyi tshig go/ /'jam dpal sems can thams cad ni 'gyur ba gcig go zhes bya ba 'di ni sa bon gyi tshig go/ /gsol pa/ bcom
305b4(mdo sde): ldan 'das ci'i slad tu de sa bon gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni chags pa med par gzhog pa ste/ nam mkha' 'gyur ba yin pas de'i phyir de ni sa bon gyi tshig go/ /
305b5(mdo sde): 'jam dpal sems can thams cad ni sems can gcig pa'o zhes bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal
305b6(mdo sde): sems can thams cad ni ma skyes shin du ma skyes shing ming med la/ lam gcig pa dmigs su med pas/ gcig tu bstan pa ste/ de'i phyir de ni sa bon gyi tshig go/ /'jam dpal 'dod chags shes bya ba 'di ni phur pa'i tshig go/ /
305b7(mdo sde): gsol pa/ bcom ldan 'das ci'i slad tu de phur pa'i tshig ces bgyi/ bcom ldan 'das kyis bka' stsal pa/ 'jam dpal 'dod chags ni mi gnas pa'i tshul gyi chos kyi dbyings la gnas pa ste/ mi g.yo mi 'gul zhing rang
305b8(mdo sde): bzhin gyis dben pa ste/ g.yo ba med pas de'i phyir phur pa'i tshig go/ /'jam dpal zhe sdang zhes bya ba 'di ni rdo rje'i tshig go/ /gsol pa/ bcom ldan 'das ci'i slad du de rdo rje'i tshig ces bgyi/ bcom ldan 'das kyis
306a1(mdo sde): stsal pa/ 'jam dpal zhe sdang ni dbyer med pa ste 'di ltar dper na/ 'jam dpal rdo rje ni mi phyed mi shigs pa'o/ /'jam dpal de bzhin du chos thams cad ni dngos po ma grub pa'i phyir/ gzhig tu
306a2(mdo sde): med cing dbyer med pa ste/ de'i phyir 'di ni rdo rje'i tshig go/ /'jam dpal gti mug ces bya ba 'di ni ye shes kyi tshig go/ /gsol pa/ bcom ldan 'das ci'i slad du de ye shes kyi tshig ces bgyi/ bcom ldan 'das
306a3(mdo sde): kyis bka' stsal pa/ 'jam dpal chos thams cad ni ye shes kyis grub cing mi shes pa dang bral ba ste/ 'di ltar dper na/ 'jam dpal nam mkha' ni shes pa dang ldan pa yang ma yin/ mi shes pa dang ldan pa yang
306a4(mdo sde): ma yin no/ /'jam dpal de bzhin du chos thams cad ni shes pa dang ldan pa yang ma yin/ mi shes pa dang ldan pa yang ma yin/ shes par bya ba'i rang bzhin shin tu zhi ba'i phyir shes pa yang ma yin/ mi shes pa
306a5(mdo sde): yang ma yin de'i phyir ye shes kyi tshig ces bya'o/ /'jam dpal gzugs shes bya ba ni phur pa'i tshig go/ /gsol pa/ bcom ldan 'das ci'i slad du de phur pa'i tshig ces bgyi/ bcom ldan 'das kyis bka'
306a6(mdo sde): stsal pa/ 'jam dpal 'di lta ste dper na/ dbang po'i phur pa ni rab tu gnas pa'i phyir mi g.yo mi 'gul lo/ /'jam dpal de bzhin du chos thams cad mi gnas pa'i tshul gyis chos kyi dbyings la gnas pa ni
306a7(mdo sde): 'gro ba dang 'ong ba med de/ blang du med cing rtsol ba med la shin du brtan pa'i phyir mi gnas pa ste/ de'i phyir de ni phur pa'i tshig go/ /'jam dpal tshor ba zhes bya ba 'di ni zhi ba'i tshig go/ /gsol pa/ bcom ldan
306a8(mdo sde): 'das ci'i slad du de zhi ba'i tshig ces bgyi/ bcom ldan 'das kyis bka' stsal pa/ 'jam dpal chos thams cad ni rang bzhin gyis shin du zhi ba ste/ tshor ba ni nang na yang med/ phyi rol na yang med/ shar phyogs na yang
306b1(mdo sde): med/ lho phyogs na yang med/ nub phyogs na yang med/ byang phyogs na yang med/ steng na yang med/ 'og na yang med/ phyogs mtshams rnams na yang med do/ /'jam dpal gal te bde ba'i tshor
306b2(mdo sde): ba nang na yod na ni/ sems can thams cad kyang bde bas shin du bde bar 'gyur ro/ /'jam dpal 'on tam gal te sdug bsngal gyi tshor ba nang na yod na ni/ sems can thams cad kyang sdug bsngal gyis shin du sdug bsngal bar
306b3(mdo sde): 'gyur ro/ /'jam dpal gal te bde ba yang ma yin/ sdug bsngal ba yang ma yin pa'i tshor ba nang na yod na ni sems can thams cad kyang shin du rmongs par 'gyur ro/ /'jam dpal gang gi phyir tshor ba thams cad ni nang na
306b4(mdo sde): yang med/ phyi rol na yang med/ shar phyogs na yang med/ lho phyogs na yang med/ nub phyogs na yang med/ byang phyogs na yang med/ steng na yang med/ 'og na yang med/ phyogs mtshams rnams na yang med pas/
306b5(mdo sde): de'i phyir sems can thams cad ni rtswa shing dang / brtsig pa lta bu ste/ rang bzhin gyis ma skyes shing 'gag pa med par mtshan nyid mnyam pa ste/ de'i phyir de ni zhi ba'i tshig go/ /'jam dpal 'du shes shes bya ba 'di ni sa bon gyi
306b6(mdo sde): tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal 'du shes de yongs su brtags pa las byung ba ste/ log pa las byung ba/
306b7(mdo sde): chad pa stong pa lta bu/ smig rgyu'i ngo bo nyid rang bzhin gyis dben pa ste/ de'i phyir de ni sa bon gyi tshig go/ /'jam dpal 'du byed ces bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon
306b8(mdo sde): gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni bgrang du med cing / bgrang ba mnyam pa nyid dang ldan pa/ chu shing gi snying po lta bu ste/ 'jam dpal 'di ltar dper na/
307a1(mdo sde): chu shing gi snying po ni rang bzhin gyis ma skyes pa'i phyir shin du med cing mi dmigs so/ /'jam dpal de bzhin du chos thams cad ni rang bzhin gyis dben zhing ming med pa ste/ de'i phyir
307a2(mdo sde): de ni sa bon gyi tshig go/ /'jam dpal rnam par shes pa zhes bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam
307a3(mdo sde): dpal rnam par shes pa ni sgyu ma lta bu ste/ ma skyes pa/ ma byung ba/ stong pa/ mtshan nyid med pa/ nam mkha' dang sor mo lnga lta bu ming med pa ste/ de'i phyir de ni sa bon gyi tshig go/ /'jam dpal gzugs
307a4(mdo sde): shes bya ba 'di ni sa bon gyi tshig go/ /gsol pa/ bcom ldan 'das ci'i slad du/ de sa bon gyi tshig ces bgyi/ bcom ldan 'das kyis bka' stsal pa/ 'di lta ste dper na/ mig yor ni snang ba la yod
307a5(mdo sde): pa ma yin no/ /'jam dpal de bzhin du chos thams cad ni snang ba la yod pa ma yin te/ mig bslu ba/ sems bslu ba/ gsog /gsob/ brdzun pa/ sgyu ma'i chos can te/ de'i phyir
307a6(mdo sde): de ni sa bon gyi tshig go/ /'jam dpal sgra zhes bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam
307a7(mdo sde): dpal chos thams cad ni tha dad du byar med cing gnyis su med pa ste/ ri'i sgra'i tshig gi lam brag ca dang 'dra ba ste/ de'i phyir de ni sa bon gyi tshig go/ /'jam dpal dri zhes bya ba 'di ni sa bon gyi tshig go/ /gsol pa/
307a8(mdo sde): bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni sna dang dri dang / rnam par shes pa mi dmigs pa'i phyir mnam du
307b1(mdo sde): med cing rang bzhin gyis blun la/ nam mkha' dang 'dra ba ste/ de'i phyir de ni sa bon gyi tshig go/ /'jam dpal ro zhes bya ba 'di ni sa bon gyi tshig go/ gsol pa/ bcom ldan 'das ci'i slad du de sa
307b2(mdo sde): bon gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni rang bzhin dang / ngo bo nyid kyis dben pa'i phyir bsam gyis mi khyab cing ro'i khams mi dmigs pas
307b3(mdo sde): ro dmigs su med pa ste/ de'i phyir de ni sa bon gyi tshig go/ /'jam dpal reg ces bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das
307b4(mdo sde): kyis bka' stsal pa/ 'jam dpal chos thams cad ni nam mkha' ltar dben pa dang / lus shin tu bsnyoms pa dang / reg bya 'byung ba med pa dang / reg pa dben pa'i phyir reg pa med pa ste/
307b5(mdo sde): de'i phyir de ni sa bon gyi tshig go/ /'jam dpal sa zhes bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam
307b6(mdo sde): dpal chos thams cad ni sems dang bral ba/ sems med pa/ ngo bo nyid med pa/ yongs su ma grub pa/ ming dang bral ba/ mtshan nyid kyis dben pa/ chos kyi dbyings kyi rang bzhin te/ de'i phyir de ni sa bon gyi tshig go/ /
307b7(mdo sde): 'jam dpal chu zhes bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni chu med pa ste/ ma 'dres shing bla na med pa/ smig
307b8(mdo sde): sgyu'i chu lta bu ste/ de'i phyir de ni sa bon gyi tshig go/ /'jam dpal me zhes bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal
307b9(mdo sde): c hos
308a1(mdo sde): thams cad ni tsha ba med pa ste/ yongs su gdung ba dang bral ba/ rang bzhin gyis med pa/ ngo bo nyid kyis zhi ba/ phyin ci log gis yongs su brtags pa shin du ma skyes pa ste de'i phyir de ni sa bon gyi tshig go/ /
308a2(mdo sde): 'jam dpal rlung zhes bya ba 'di ni sa bon gyi tshig go/ /gsol pa bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni g.yo ba dang
308a3(mdo sde): yang dag par bral ba'i phyir chags pa med cing sgrib pa med pa ste/ rlung gi lam las yang dag par 'das shing mtshan nyid med la ngo bo nyid med pa ste/ de'i phyir de ni sa bon gyi tshig go/ /'jam dpal sangs rgyas shes
308a4(mdo sde): bya ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni 'tshang rgya bar byed pa med pa ste/ sangs
308a5(mdo sde): rgyas pa med/ rjes su sangs rgyas pa med/ rdzogs par sangs rgyas pa med/ 'tshang rgya bar nye ba dang bral ba/ 'tshang rgya bar byed pas dben pa ste/ de'i phyir de ni sa bon gyi tshig go/ /'jam dpal chos shes bya
308a6(mdo sde): ba 'di ni sa bon gyi tshig go/ /gsol pa/ bcom ldan 'das ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal chos thams cad ni dbyer med cing bcad du med pa ste/
308a7(mdo sde): gcad pa dang bral ba 'chad pas dben pa/ ming med pa/ mtshan ma med pa/ mtshan nyid med pa/ ngo bo nyid med pa tshig gi lam las yang dag par 'das pa ste/ de'i phyir de ni sa bon gyi tshig go/ /'jam dpal dge 'dun zhes bya
308a8(mdo sde): ba 'di ni phur pa'i tshig go/ /gsol pa/ bcom ldan 'das ci'i slad du de phur pa'i tshig ces bgyi/ bcom ldan 'das kyis bka' stsal pa/ 'jam dpal 'phags pa'i dge 'dun ni chos nyid la shin du gnas
308b1(mdo sde): pa/ chos kyi dbyings dang / yang dag pa'i mtha' dang / tshul khrims dang / tshul khrims 'chal pa mnyam pa nyid dang / ting nge 'dzin dang / 'khrugs pa mnyam pa nyid dang / shes rab dang / shes rab 'chal pa mnyam pa nyid dang /
308b2(mdo sde): rnam par grol ba dang / kun nas nyon mongs pa mnyam pa nyid la shin du gnas shing / gnas dang / gnas ma yin pa mi dmigs pa'i phyir chos thams cad la rab tu gnas pas/ de'i phyir de ni phur pa'i tshig go/ /'jam
308b3(mdo sde): dpal chos thams cad yul ma yin no zhes bya ba 'di ni phur pa'i tshig go/ /gsol pa/ bcom ldan 'das ci'i slad du phur pa'i tshig ces bgyi/ bcom ldan 'das kyis bka' stsal pa/ 'jam dpal
308b4(mdo sde): chos thams cad ni nam mkha'i yul bsam gyis mi khyab pa'i yul/ yul med pa/ yul yang dag par chad pa/ dngos po med pa/ chad pa dang bral ba'i phyir dbang dang bral ba ste/ de'i phyir de ni phur pa'i tshig go/ /
308b5(mdo sde): 'jam dpal chos thams cad dmigs pa med do zhes bya ba 'di ni phur pa'i tshig go/ /gsol pa/ bcom ldan 'das ci'i slad du de phur pa'i tshig ces bgyi/ bcom ldan 'das kyis bka' stsal pa/ 'jam
308b6(mdo sde): dpal chos thams cad ni gnas pa med cing rten pa yang med pa ste/ de dag ni dmigs pas dben pa'i phyir mi dmigs/ rnam par mi dmigs/ mi sbyor rnam par mi sbyor yongs su mi sbyor ba ste/ de'i phyir
308b7(mdo sde): de ni phur pa'i tshig go/ /'jam dpal chos thams cad ni len pa med do zhes bya ba 'di ni phur pa'i tshig go/ /gsol pa/ bcom ldan 'das ci'i slad du de phur pa'i tshig ces bgyi/ bcom ldan 'das kyis
308b8(mdo sde): bka' stsal pa/ 'jam dpal chos thams cad ni chos kyi dbyings la yang dag par zhen pa ste/ de dag ni ma 'dor mi len mi tshol/ mi smon cing smon pa yang dag par chad pa/ rang bzhin gyis rnam par zhi ba/ nam mkha'
309a1(mdo sde): dang mnyam zhing 'dra ba ste/ de'i phyir de ni phur pa'i tshig go/ /'jam dpal chos thams cad ni nyon mongs pa med ces bya ba 'di ni phur pa'i tshig go/ /gsol pa/ bcom ldan 'das ci'i slad du de phur pa'i tshig ces
309a2(mdo sde): bgyi/ bcom ldan 'das kyis bka' stsal pa/ 'jam dpal chos thams cad ni dri ma med pa ste/ ci 'ang ma yin yang dag pa/ 'od gsal ba ste/ nam mkha' yongs su dag pa'i phyir shin du dag pa/ nyon mongs pa
309a3(mdo sde): mi dmigs pa'i phyir nyon mongs pa med pa ste/ de'i phyir de ni phur pa'i tshig go/ /'jam dpal chos thams cad gzhi med pa zhes bya ba 'di ni phur pa'i tshig go/ /gsol pa/ bcom ldan 'das ci'i slad du de phur
309a4(mdo sde): pa'i tshig ces bgyi/ bcom ldan 'das kyis bka' stsal pa/ 'jam dpal chos thams cad ni dngos po med cing dbang dang bral bas de dag la kun gzhi med pa ste/ de'i phyir de ni phur pa'i tshig go/ /'jam
309a5(mdo sde): dpal chos thams cad ni bslab pa med ces bya ba 'di ni phur pa'i tshig go/ /gsol pa/ bcom ldan 'das ci'i slad du de phur pa'i tshig ces bgyi/ bcom ldan 'das kyis bka' stsal pa/ 'jam dpal chos
309a6(mdo sde): thams cad ni bslab pa dang bral ba ste/ de dag ni bslab par bya ba ma yin/ bsgom par bya ba ma yin/ bsam par bya ba ma yin/ yid la bya ba ma yin/ gnas par bya ba ma yin/ 'gro bar bya ba ma yin/ nan
309a7(mdo sde): tan du bya ba ma yin/ log pa'i nan tan du bya ba ma yin spang bar bya ba ma yin mngon du bya ba ma yin bshags par bya ba ma yin/ rab tu bshags par bya ba ma yin/ dgod par bya ba ma yin/ dgrol bar bya ba ma yin/ brjod
309a8(mdo sde): par bya ba ma yin/ smos par bya ba ma yin/ gzung bar bya ba ma yin/ gtang bar bya ba ma yin/ rab tu gtang bar bya ba ma yin/ yongs su gtang bar bya ba ma yin te/ de ci'i phyir zhe na/ 'jam dpal chos
309b1(mdo sde): thams cad ni shin du btang ba/ rang bzhin gyis ma yin/ rtag par btang ba ste/ de dag ni shes pas khong du chud par bya ba ma yin/ mi shes pas khong du chud par bya ba yang ma yin te/ de'i phyir de ni phur
309b2(mdo sde): pa'i tshig go/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das phur pa'i tshig las brtsams te/ bdag kyang spobs pa skye'o/ /bcom ldan
309b3(mdo sde): 'das kyis bka' stsal pa/ 'jam dpal khyod kyis spobs pa skyed cig /'jam dpal gyis gsol pa/ bcom ldan 'das sems can thams cad byang chub thob pa'o zhes bgyi ba 'di ni phur pa'i
309b4(mdo sde): tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das chos thams cad ni thob pa ma mchis pa/ yang dag par thob pa
309b5(mdo sde): ma mchis pa/ rjes su thob pa ma mchis pa/ thob par bgyi ba dang bral ba/ rtogs par bgyi ba ma mchis pa/ mngon par rtogs par bgyi ba ma mchis pa ste/ bcom ldan 'das de'i slad du de ni phur pa'i
309b6(mdo sde): tshig go/ /bcom ldan 'das sems can thams cad thams cad mkhyen pa nyid thob pa'o zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol
309b7(mdo sde): pa/ bcom ldan 'das sems can rnams ni thams cad kyi thams cad du ma mchis la thams cad mkhyen pa nyid kyang dngos po ma mchis pa'i rjes su 'brang ba ste/ de'i slad du thams cad mkhyen pa nyid thob pa'o zhes bgyi ste/ bcom
309b8(mdo sde): ldan 'das thams cad mkhyen pa nyid ni su la yang thob par bgyi ba'i tshul gyis nye bar gnas pa ma lags so/ /de ci'i slad du zhe na/ bcom ldan 'das thams cad mkhyen pa nyid ni sems can gyi rang bzhin te/ de'i slad du
310a1(mdo sde): zhe na/ bcom ldan 'das thams cad mkhyen pa nyid ni sems can gyi rang bzhin te/ de'i slad du de ni phur pa'i tshig go/ /bcom ldan 'das sems can thams cad ni thams cad mkhyen pa'i ye shes dang ldan
310a2(mdo sde): no zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das sems can thams cad ni ngo bo nyid ma mchis shing
310a3(mdo sde): ngo bo nyid dang bral ba ste/ ngo bo nyid gcig pa'i mtshan nyid pas/ de bzhin gshegs pa dang mnyam pa nyid kyi rjes su mchis pa/ thams cad mkhyen pa'i ye shes kyi rang bzhin can te/ de'i slad du de ni phur pa'i tshig go/ /bcom ldan
310a4(mdo sde): 'das sems can thams cad byang chub kyi snying po zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das byang chub
310a5(mdo sde): kyi snying po zhes bgyi ba'i tshig gi don ci lags/ bcom ldan 'das kyis bka' stsal pa/ 'jam dpal byang chub kyi snying po zhes bya ba ni chos thams cad zhi ba'i snying po'o/ /chos thams cad skye ba med pa'i snying po'o/ /chos
310a6(mdo sde): thams cad dngos po med pa'i snying po'o/ /chos thams cad gzung du med pa'i snying po'o/ /chos thams cad ngo bo nyid med pa'i snying po ste/ 'jam dpal de ni byang chub kyi snying po'i tshig gi don to/ /gsol pa/ bcom ldan
310a7(mdo sde): 'das 'o na sems can thams cad snying po de dang rtag par ldan pa ma lags sam/ bcom ldan 'das kyis bka' stsal pa/ 'jam dpal de de bzhin no/ /gsol pa/ bcom ldan 'das de ltar rnam grangs des kyang sems can
310a8(mdo sde): thams cad ni byang chub kyi snying po ste/ de'i slad du de ni phur pa'i tshig go/ /bcom ldan 'das sems can thams cad bzod pa thob bo zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur
310b1(mdo sde): pa'i tshig ces bya/ 'jam dpal gyis gsol pa/ bcom ldan 'das sems can thams cad ni mi zad pa'i chos dang mi 'grib pa'i chos dang / mi skye ba'i chos can te/ ming gi mtshan nyid kyis dben pa'i bzod pa mnyam pa
310b2(mdo sde): nyid kyi rjes su mchis pa/ de'i slad du de ni phur pa'i tshig go/ /bcom ldan 'das sems can thams cad thogs pa med pa'i spobs pa can no zhes bgyi ba 'di ni phur pa'i tshig go/ /bka' stsal pa/ 'jam dpal ci'i
310b3(mdo sde): phyir phur pa'i tshig ces bya/ 'jam dpal gyis gsol pa/ bcom ldan 'das sems can thams cad kyis gang ci'ang rung ste/ gang dang gang spobs par gyur pa de dang de ni phyogs bcu kun la 'ang ma mchis te/
310b4(mdo sde): bcom ldan 'das sems can thams cad sgrib pa ma mchis pa mnyam pa nyid kyi rjes su mchis shing dben la rang gi mtshan nyid la gnas pas de ltar de dag ma mchis pa lags te/ bcom ldan 'das rnam grangs de'i
310b5(mdo sde): slad du de ni phur pa'i tshig go/ /bcom ldan 'das sems can thams cad gzungs thob bo zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis
310b6(mdo sde): gsol pa/ bcom ldan 'das sems can thams cad ni sems can gyi 'du shes can te/ yang dag pa ma lags par yongs su brtags pa'i phyin ci log gi rtog pas mtshan mar 'dzin pa'i slad du/ gzugs
310b7(mdo sde): dang / sgra dang / dri dang / ro dang / reg rnams 'dzin pa de'i slad du de ni/ phur pa'i tshig go/ /bcom ldan 'das sems can thams cad byams pa'i sems dang ldan no zhes bgyi ba 'di ni phur pa'i tshig go/ /
310b8(mdo sde): bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das sems can thams cad ni sems can ma mchis pa ste/ rang bzhin gyis gnod sems ma mchis shing sems dang
311a1(mdo sde): byams pa rtag tu ma mchis pa mnyam pa nyid thob pas de'i slad du de ni phur pa'i tshig go/ /bcom ldan 'das sems can thams cad snying rje chen po dang ldan no zhes bgyi ba 'di ni phur pa'i tshig go/ /
311a2(mdo sde): bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das sems can thams cad ni ma bcos ma bgyis pa'i snying rje can te/ de bzhin gshegs pa'i mnyam
311a3(mdo sde): pa nyid las ma 'das pa snying rje chen po'i ngo bo nyid dang ldan pas/ de'i slad tu de ni phur pa'i tshig go/ /bcom ldan 'das sems can thams cad ni ting nge 'dzin dang ldan no zhes bgyi ba 'di ni phur pa'i tshig go/ /bka' stsal pa/
311a4(mdo sde): 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das sems can thams cad ni dmigs pas dben pa'i slad tu rang bzhin dang ldan pa ste/ bcom ldan 'das dmigs pa gang gis
311a5(mdo sde): sems can gang gi rnam par shes pa 'byung ba de ni dmigs pa de la ma 'khrugs pa ste/ de'i slad du bcom ldan 'das dmigs pa'i rnam par shes pa rnams skad cig ma'i slad tu ste/ de'i slad du de ni phur pa'i tshig go /
311a6(mdo sde): bcom ldan 'das sangs rgyas thams cad 'dod chags dang ldan no zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/
311a7(mdo sde): bcom ldan 'das sangs rgyas thams cad ni 'dod chags dang ldan pa ste/ 'dod chags kyi ngo bo nyid dang ldan zhing rjes su rtogs pas mnyam pa nyid las ma 'das te/ dgyes shing rab tu dgyes la rnam par dgyes te
311a8(mdo sde): nyon mongs pa mi mnga' bas na/ bcom ldan 'das 'dod chags nyid ni byang chub ste/ de ci'i slad du zhe na/ bcom ldan 'das 'dod chags kyi ngo bo nyid rjes su rtogs pas byang chub ces bgyi ste/ de'i slad du
311b1(mdo sde): de ni phur pa'i tshig go/ /bcom ldan 'das sangs rgyas bcom ldan 'das rnams ni zhe sdang dang ldan pa'o zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces
311b2(mdo sde): bya/ 'jam dpal gyis gsol pa/ bcom ldan 'das sangs rgyas bcom ldan 'das rnams ni zhe sdang mnyam pa nyid la bzhugs shing / 'du byed thams cad kyi skyon yang dag par ston pa ste/ zhe sdang gi ngo bo nyid
311b3(mdo sde): rjes su rtogs pas zhe sdang dang ldan pa zhes bgyi ste/ de'i slad du de ni phur pa'i tshig go/ /bcom ldan 'das sangs rgyas bcom ldan 'das rnams ni gti mug dang ldan no zhes bgyi ba 'di ni phur pa'i tshig go/ /
311b4(mdo sde): bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das sangs rgyas bcom ldan 'das rnams ni gti mug gi ngo bo nyid rjes su rtogs pas/
311b5(mdo sde): gti mug mnyam pa nyid la bzhugs shing ming thams cad las 'grel pa ste/ de'i slad du de ni phur pa'i tshig go/ /bcom ldan 'das sangs rgyas bcom ldan 'das rnams 'jig tshogs dang ldan no zhes
311b6(mdo sde): bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das sangs rgyas bcom ldan 'das rnams ni 'jig tshogs la bzhugs pa ste/
311b7(mdo sde): 'jig tshogs mi skye mi 'byung bar thugs su chud pas chos thams cad kyis rgyas par mi 'gyur/ rnam par rgyas par mi 'gyur/ yongs su rgyas par mi 'gyur te/ mi bzhugs pa'i tshul gyis bzhugs
311b8(mdo sde): pas de'i slad du de ni phur pa'i tshig go/ /bcom ldan 'das sangs rgyas bcom ldan 'das rnams log par lta ba dang ldan no zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig
312a1(mdo sde): ces bya/ 'jam dpal gyis gsol pa/ bcom ldan 'das sangs rgyas bcom ldan 'das rnams ni 'dus byas log par yang dag par ston cing / 'dus byas yang dag pa ma lags par ston/ 'dus byas
312a2(mdo sde): nor bar yang dag par ston pa ste/ log par lta ba'i ngo bo nyid mtshan nyid kyis mnyam pa nyid thugs su chud pas/ 'dus byas thams cad gsob gsog ste/ brdzun pa slu ba'i chos can du ston pa mdzad pas/ de'i slad du de ni phur pa'i
312a3(mdo sde): tshig go/ /bcom ldan 'das sangs rgyas bcom ldan 'das rnams kyis phyin ci log la gnas te/ byang chub brnyes so zhes bgyi ba dang / sangs rgyas bcom ldan 'das rnams kyis sgrib pa la gnas 'dod pa'i yon tan lnga la gnas/
312a4(mdo sde): 'dod chags la gnas/ zhe sdang la gnas/ gti mug la gnas te byang chub brnyes so zhes bgyi ba 'di ni phur pa'i tshig go/ /bka' stsal pa/ 'jam dpal ci'i phyir de phur pa'i tshig ces bya/ 'jam dpal gyis gsol pa/ bcom ldan 'das
312a5(mdo sde): gnas zhes bgyi ba 'di ni log par gnas pa'i tshig go/ /bcom ldan 'das kyis bka' stsal pa/ 'jam dpal log par gnas pa zhes bya ba'i tshig gi don ci/ 'jam dpal gyis gsol pa/ bcom ldan 'das
312a6(mdo sde): log par gnas pa smad par gnas pa/ g.yo ba rab tu g.yo ba zhes bgyi ba 'di ni/ se so'i skye bo rnams kyi tshig bla dgas te/ sangs rgyas bcom ldan 'das rnams ni 'dod chags mnyam pa nyid dang / zhe sdang
312a7(mdo sde): mnyam pa nyid dang / gti mug mnyam pa nyid dang / 'dod pa'i yon tan lnga mnyam pa nyid dang / sgrib pa mnyam pa nyid dang / phyin ci log mnyam pa nyid la yang dag par bzhugs shing legs par
312a8(mdo sde): bzhugs pa ste/ de dag ni 'dod chags kyi ngo bo nyid kyi gnas na bzhugs bzhin du/ bla na med pa yang dag par rdzogs pa'i byang chub mngon par rdzogs par 'tshang rgya'o/ /zhe sdang gi ngo bo nyid kyi gnas na
312b1(mdo sde): bzhugs gti mug gi ngo bo nyid kyi gnas na bzhugs 'dod pa'i yon tan lnga'i ngo bo nyid kyi gnas na bzhugs sgrib pa'i ngo bo nyid kyi gnas na bzhugs/ phyin ci log gi ngo bo nyid kyi gnas na bzhugs bzhin du/ bla na med pa yang
312b2(mdo sde): dag par rdzogs pa'i byang chub tu mngon par 'tshang rgya'o/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal khyod la gal
312b3(mdo sde): te la la zhig gis 'di skad du de bzhin gshegs pa dgra bcom pa yang dag par rdzogs pa'i sangs rgyas ni mi dge ba'i chos thams cad spangs pa/ dge ba'i chos thams cad dang ldan pa'o zhes zer zhing de
312b4(mdo sde): skad ces 'dri na/ lan ci skad gdab/ gsol pa/ bcom ldan 'das gal te la la zhig gis bdag la de skad tu de bzhin gshegs pa dgra bcom pa yang dag par rdzogs pa'i sangs rgyas ni mi dge ba'i
312b5(mdo sde): chos thams cad spangs pa/ dge ba'i chos thams cad dang ldan pa'o zhes mchi na/ bcom ldan 'das de skad ces 'dri ba de la bdag gis 'di skad bgyi ste/ re shig dge ba'i bshes gnyen dag
312b6(mdo sde): la rim gro gyis shig / rnal 'byor la brtson par gyis shig /chos gang la yang sbyar ba dang / dbye ba ma byed cig /gzung ba dang / gtang bar ma byed cig /dmigs pa dang / rnam par
312b7(mdo sde): dmigs par ma byed cig / btang snyoms dang sbyar bar ma byed cig /tshol ba dang smon par ma byed cig /chos gang la yang rab ce 'am/ tha ma zhe 'am/ mchog ces bya bar yang dag par rjes su ma lta
312b8(mdo sde): shig dang / de'i 'og tu de bzhin gshegs pa'i yul shes par 'gyur ro/ /de bzhin gshegs pa'i yul ni bsam gyis mi khyab pa ste/ yul dang bral zhing yul med pa/ yul thams cad dang yang
313a1(mdo sde): dag par bral ba/ chos yang dag par chad pa'o zhes bgyi'o/ /bka' stsal pa/ 'jam dpal khyod kyis de skad ces lung bstan na ci zhig lung bstan par 'gyur/ gsol pa/ bcom ldan 'das bdag gis de
313a2(mdo sde): skad ces lung bstan pas chos gang yang lung bstan par gyur pa ma mchis so/ /bcom ldan 'das de bzhin gshegs pa bcom ldan 'das kyis byang chub kyi snying po la bzhugs pa'i tshe/ chos la la'i skye ba 'am 'gag pa
313a3(mdo sde): gang yang gzigs sam/ bka' stsal pa/ 'jam dpal de ni ma yin no/ /'jam dpal gyis gsol pa/ bcom ldan 'das chos gang ma skyes shing ma byung la/ dge ba'i chos dang ldan pa 'ang ma lags/ mi dge ba'i chos dang
313a4(mdo sde): ldan pa 'ang ma lags pa de la yongs su shes par bgyi ba ni gang zhig mchis/ spang ba ni ci zhig mchis/ bsgom pa ni gang zhig mchis/ mngon du bgyi ba ni gang zhig mchis/ mngon par rtogs par bgyi ba yang gang zhig mchis/
313a5(mdo sde): de nas steng gi bar snang las lha'i bu stong phrag bcus/ de bzhin gshegs pa dang / 'jam dpal gzhon nur gyur pa la lha rdzas kyi me tog ud pa la dang / ku mu da dang / pun da ri ka dang / man da ra ba dang / man da ra ba chen po dang / many+dzu she
313a6(mdo sde): ka dang / many+dzu she ka chen pos mngon par gtor/ rab tu gtor nas/ bcom ldan 'das dang / 'jam dpal gyi zhabs la phyag 'tshal zhing 'di skad kyi tshig brjod par gyur te/ bcom ldan 'das 'di ni chags pa ma mchis pa'i
313a7(mdo sde): dpal te/ de ni 'jam dpal lo/ /bcom ldan 'das 'di ni mi gnyis pa'i dpal te/ de ni 'jam dpal lo/ /bcom ldan 'das 'di ni dngos po ma mchis pa'i dpal te/ de ni 'jam dpal lo/ /bcom ldan 'das 'di ni nyon
313a8(mdo sde): mongs pa ma mchis pa'i dpal te/ de ni 'jam dpal lo/ /bcom ldan 'das 'di ni de bzhin nyid kyi dpal te/ de ni 'jam dpal lo/ /bcom ldan 'das 'di ni ma nor ba de bzhin nyid kyi dpal te/ de ni 'jam dpal lo/ /
313b1(mdo sde): bcom ldan 'das 'di ni chos kyi dbyings kyi dpal te/ de ni 'jam dpal lo/ /bcom ldan 'das 'di ni yang dag pa'i mtha'i dpal te/ de ni 'jam dpal lo/ /
313b2(mdo sde): bcom ldan 'das 'di ni dam pa'i dpal te/ de ni 'jam dpal lo/ /bcom ldan 'das 'di ni mchog gi dpal te/ de ni 'jam dpal lo/ /
313b3(mdo sde): bcom ldan 'das 'di ni phul gyi dpal te/ de ni 'jam dpal lo/ /bcom ldan 'das 'di ni bla na ma mchis pa'i dpal te/ de ni 'jam dpal lo/ /de skad ces smras pa dang / 'jam dpal gzhon nur gyur
313b4(mdo sde): pas lha'i bu de dag la 'di skad ces smras so/ /lha'i bu dag chog gis bdag la ma rtog rnam par ma rtog shig /kho bos ni chos gang yang dam pa zhes bya ba 'am/ mchog ces bya ba 'am/ phul zhes bya ba de lta bu yang dag par
313b5(mdo sde): rjes su ma mthong ngo / /lha'i bu dag kho bo ni 'dod chags kyi dpal te/ de'i phyir kho bo 'jam dpal lo/ /kho bo ni zhe sdang gi dpal te/ de'i phyir kho bo 'jam dpal lo/ /kho bo ni gti mug gi dpal te/ de'i phyir kho bo 'jam
313b6(mdo sde): dpal lo/ /lha'i bu dag kho bo ni 'dod chags las yongs su 'das pa ma yin/ zhe sdang las yongs su 'das pa ma yin/ gti mug las yongs su 'das pa ma yin te/ lha'i bu dag byis pa so so'i skye bo dag
313b7(mdo sde): ni 'da' zhing yongs su 'da' ba dang / rnam par 'da' ba dag byed kyi/ byang chub sems dpa' rnams ni chos gang la yang 'pho ba 'am/ 'gro ba 'am/ 'da' ba med do/ /lha'i bu rnams kyis smras pa/ 'jam dpal 'o na
313b8(mdo sde): byang chub sems dpa' rnams sangs rgyas kyi chos rnams rnam par mi gnon tam/ sa bcu rjes su mi gnon tam/ 'jam dpal gyis smras pa/ lha'i bu dag de ji snyam du sems/ sgyu mas sprul pa'i sems dang
314a1(mdo sde): sems las byung ba dag sangs rgyas kyi chos rnam par gnon cing sa bcu rjes su gnon pa yod dam/ lha'i bu rnams kyis smras pa/ 'jam dpal sgyu ma'i skyes bu la gnas kyang med na/ sangs
314a2(mdo sde): rgyas kyi chos rnam par gnon pa 'am/ sa rjes su gnon pa lta ga la yod/ 'jam dpal gyis smras pa/ lha'i bu dag de bzhin du chos thams cad ni sgyu ma lta bu ste/ de dag ni gnon pa med/ rnam par gnon pa
314a3(mdo sde): med/ yongs su gnon pa med de 'da' ba med do/ /lha'i bu dag gis smras pa/ 'o na 'jam dpal khyod byang chub mngon par rdzogs par 'tshang rgya bar mi 'gyur ram/ 'jam dpal gyis smras pa/ lha'i bu dag de ji snyam
314a4(mdo sde): du sems/ byis pa so so'i skye bo 'dod chags kyis kun nas glags pa zhig byang chub kyi snying por 'dug na thams cad mkhyen pa'i yes shes dang ldan par 'gyur ram/ lha'i bu dag gis smras pa/ ci 'jam dpal 'o
314a5(mdo sde): na khyod 'dod chags kyis kun nas klags pa'i byis pa so so'i skye bo yin nam/ 'jam dpal gyis smras pa/ lha'i bu dag de de bzhin te/ bdag ni 'dod chags kyis kun nas klags pa'o/ /zhe sdang gis kun nas
314a6(mdo sde): klags pa'o/ /gti mug gis kun nas klags pa'o/ /bdag ni mu stegs can gzhan no/ /log pa la zhen pa'o/ /lha'i bu dag gis smras pa/ 'jam dpal ci las bsams te/ de skad du bdag ni 'dod
314a7(mdo sde): chags kyis kun nas klags pa'o/ /zhe sdang gis kun nas klags pa'o/ /gti mug gis kun nas klags pa'o zhes smra/ 'jam dpal gyis smras pa/ lha'i bu dag de ni ji ltar mi gnas pa'i tshul gyis
314a8(mdo sde): 'dod chags dang / zhe sdang dang / gti mug gi ngo bo nyid la gnas pa'i phyir/ ji ltar phyogs bcu kun du gnas med pa de ltar gnas so/ /lha'i bu dag gis smras pa/ 'jam dpal khyod ji ltar mu stegs
314b1(mdo sde): can gzhan zhes bya ba yin/ smras pa/ lha'i bu dag kho bo ni mu stegs can gzhan du mi 'gro ste/ de'i phyir mu stegs can gzhan zhes bya'o/ /lha'i bu dag gis smras pa/ 'jam dpal khyod ji ltar
314b2(mdo sde): log pa la zhen ces bya/ 'jam dpal gyis smras pa/ lha'i bu dag kho bos ni chos thams cad log par shes te/ yang dag pa ma yin zhing nor la yongs su brtags par khong du chud pas/ de'i phyir kho bo
314b3(mdo sde): ni log pa la zhen pa'o/ /de nas de'i tshe lha'i bu stong phrag bcu po de dag gis/ 'jam dpal gyis bstan pa de thos nas/ mi skye ba'i chos la bzod pa thob par gyur to/ /'di skad ces kyang smras te/ rdo rje'i tshig dang / sa
314b4(mdo sde): bon gyi tshig dang / phur ba'i tshig rnam pa 'di lta bu dag gang gi rna lam du grag par gyur pa de dag kyang thob par bya ba legs par thob pa yin no/ gang gis thos nas mos par gyur ba dang / yid ches pa dang / lung 'bogs pa dang / kha
314b5(mdo sde): ton byed pa dang / 'dzin pa dang / klog pa dang / ston pa dang / de bzhin nyid du nan tan byed pa lta smos kyang ci dgos te/ de dag ni thogs pa med pa'i spobs pa rjes su thob par 'gyur ro/ /chos thams cad la snang ba thob par 'gyur ro/
314b6(mdo sde): tshul gcig tu bstan pa la mkhas par 'gyur ro/ /chos thams cad kyang sangs rgyas kyi chos dang sbyor bar 'gyur ro// // bam po gsum pa ste tha ma/ de nas bcom ldan 'das la lha'i bu pad mo rnam par rol pa'i mngon par shes pas 'di
314b7(mdo sde): skad ces gsol to/ /bcom ldan 'das dus slad ma la byang chub sems dpa' rnams kyis rnam pa 'di lta bu'i chos thos na/ mi 'jigs mi dngang / skrag par mi 'gyur ba dang / sgra thams cad rtogs par 'tshal bar 'gyur ba dang / thogs
314b8(mdo sde): pa ma mchis shing / the tsom ma mchis par bgyi ba'i slad du sgra dang tshig la 'jug pa'i rig pa bstan du gsol/ de skad ces gsol pa dang / bcom ldan 'das kyis lha'i bu pad mo rnam par rol pa'i mngon par shes pa la 'di skad ces bka'
315a1(mdo sde): stsal to/ /lha'i bu khyod la gnas de dris pas ci zhig bya/ chog mod sgra dang / skad la 'jug pa'i rig pa de ni las dang po pa'i byang chub sems dpa' shes pa'am/ khong du chud pa'am/
315a2(mdo sde): bsam pa'am/ gzhal ba'am/ dpyad par sla ba ma yin no/ /de ni byang chub sems dpa' las dang po pa'i mdun du brjod par bya ba ma yin te/ lha'i bu sgra dang skad la 'jug pa khong du chud pa'i byang chub
315a3(mdo sde): sems dpa' sems dpa' chen po ni gal te bskal pa gang gA'i klung gi bye ma snyed du log pa'i tshig yang dag pa ma yin pa'i ngag gis mi snyan pa brjod de/ spyos pas de la khong khro ba'i sems mi
315a4(mdo sde): skyed do/ /gal te bskal pa gang gA'i klung gi bye ma snyed du bde ba'i yo byad gos dang / zas dang / mal cha dang / nad kyi rkyen rtsi dang / yo byad thams cad kyis rim gror byas/ bkur stir byas/ bsti stang
315a5(mdo sde): du byas/ mchod par byas kyang de la chags pa'i sems mi 'byung ste/ lha'i bu 'di lta ste dper na/ dgra bcom pa/ zag pa zad pa ni chags par bya ba'i gnas kyi chos thams cad la yang chags
315a6(mdo sde): par mi 'gyur/ khong khro bar bya ba'i gnas kyi chos thams cad la yang khong khro bar mi 'gyur ro/ /lha'i bu de bzhin du sgra dang / skad la 'jug pa khong du chud pa'i byang chub sems dpa' yang / bskal pa
315a7(mdo sde): gang gA'i klung gi bye ma snyed du/ bde ba'i yo byad thams cad kyis rim gror byas kyang / de la chags pa'i sems mi skyed do/ /bskal pa gang gA'i klung gi bye ma snyed du log pa yang dag pa ma yin pa'i
315a8(mdo sde): tshig gis mi snyan par brjod de/ spyos kyang khong khro ba'i sems mi skyed do/ /lha'i bu de ltar sgra dang / skad la 'jug pa khong du chud pa'i byang chub sems dpa' ni thob pa dang / ma thob pa dang /
315b1(mdo sde): grags pa dang / ma grags pa dang / bstod pa dang / smad pa dang / bde ba dang / sdug bsngal thams cad kyis mi bskyod mi 'phrogs te/ 'jig rten gyi chos thams cad zil gyis gnon cing /
315b2(mdo sde): ri'i rgyal po ltar mi sgul bar gnas so/ /de skad ces bka' stsal pa dang / bcom ldan 'das la lha'i bu pad mo rnam par rol pa'i mngon par shes pas 'di skad ces gsol to/ /bcom ldan 'das 'on
315b3(mdo sde): kyang ma byung ba'i dus na/ byang chub sems dpa' 'du shes sbyangs pa/ 'du shes byang ba gang ji snyed cig 'byung bar 'gyur ba de dag gis sgra dang skad la 'jug pa'i rig pa 'di thos na/ rang gi skyon yang rtogs par
315b4(mdo sde): 'gyur/ gzhan la yang ston par 'gyur na/ bcom ldan 'das sgra dang / skad la 'jug pa'i rig pa bshad du gsol/ de skad ces gsol pa dang / bcom ldan 'das kyis lha'i bu pad mo rnam par rol pa'i mngon par
315b5(mdo sde): shes pa la 'di skad ces bka' stsal to/ /lha'i bu de bas na shin tu legs par nyon la yid la zung shig dang / don 'di ngas khyod la bshad do/ /bcom ldan 'das de ltar bgyi'o zhes nas/ lha'i bu pad mo rnam par rol pa'i
315b6(mdo sde): mngon par shes pa/ bcom ldan 'das kyis bka' stsal pa ltar nyan to/ /bcom ldan 'das kyis de la 'di skad ces bka' stsal to/ /lha'i bu gal te byang chub sems dpa' 'dod chags kyi sgra la nyes pa'i 'du shes su 'gyur
315b7(mdo sde): zhing 'dod chags dang bral ba'i sgra la chags pa'i 'du shes su 'gyur na/ sangs rgyas kyi chos rnams la mi slob bo/ /zhe sdang gi sgra la kha na ma tho ba'i 'du shes su 'gyur zhing / zhe sdang dang bral ba'i sgra la legs pa'i 'du shes su
315b8(mdo sde): 'gyur na/ sangs rgyas kyi chos rnams la mi slob bo/ /gti mug gi sgra la kha na ma tho ba'i 'du shes su 'gyur zhing / gti mug dang bral ba'i sgra la legs pa'i 'du shes su 'gyur na/ sangs rgyas kyi chos rnams la mi slob
316a1(mdo sde): bo/ /'dod pa chung ba'i sgra la chags shing 'dod pa che ba'i sgra la khong khro na/ sgra dang skad la 'jug pa'i rig pa la mi slob bo/ /chog shes pa'i sgra la chags shing / chog mi shes pa'i sgra la khong
316a2(mdo sde): khro na/ sgra dang skad la 'jug pa'i rig pa la mi slob bo/ /sdom pa'i sgra la chags shing / mi sdom pa'i sgra la khong khro na/ sgra dang skad la 'jug pa'i rig pa la mi slob bo/ /gcig pur dga' ba'i sgra la chags
316a3(mdo sde): shing / skye bo phal po che'i sgra la khong khro na/ sgra dang skad la 'jug pa'i rig pa la mi slob bo/ /sangs rgyas kyi sgra la chags shing / mu stegs can gyi sgra la khong khro na/ sgra dang skad la 'jug pa'i rig pa la mi slob bo/ /
316a4(mdo sde): tshangs par spyod pa'i sgra la zhen cing / tshangs par mi spyod pa'i sgra la zhe sdang na/ sgra dang skad la 'jug pa'i rig pa la mi slob bo/ /kun nas nyon mongs pa'i sgra la khong khro zhing / rnam par byang ba'i sgra la chags
316a5(mdo sde): na/ sgra dang skad la 'jug pa'i rig pa la mi slob bo/ /'bras bu la gnas pa'i sgra la chags shing / byis pa so so'i skye bo'i sgra la khong khro na/ sgra dang skad la 'jug pa'i rig pa la mi slob bo/ /bde ba'i
316a6(mdo sde): sgra la chags shing / sdug bsngal gyi sgra la khong khro na/ sgra dang skad la 'jug pa'i rig pa la mi slob bo/ /rab tu byung ba'i sgra la chags shing / khyim pa'i sgra la khong khro na/ sgra dang skad la 'jug pa'i
316a7(mdo sde): rig pa la mi slob bo/ /'jig rten las 'das pa'i sgra la chags shing / 'jig rten pa'i sgra la khong khro na/ sgra dang skad la 'jug pa'i rig pa la mi slob bo/ /sbyin pa'i sgra la legs pa'i 'du shes su
316a8(mdo sde): 'gyur zhing / ser sna'i sgra la khong khro ba'i 'du shes su 'gyur na/ sangs rgyas kyi chos rnams la mi slob bo/ /tshul khrims kyi sgra la chags pa'i 'du shes su 'gyur zhing / tshul khrims 'chal pa'i sgra la
316b1(mdo sde): khong khro ba'i 'du shes su 'gyur na/ sangs rgyas kyi chos rnams la mi slob bo/ /bzod pa'i sgra la legs pa'i 'du shes su 'gyur zhing / gnod sems kyi sgra la khong khro ba'i 'du shes su
316b2(mdo sde): 'gyur na/ sangs rgyas kyi chos rnams la mi slob bo/ /brtson 'grus brtsams pa'i sgra la legs pa'i 'du shes su 'gyur zhing / le lo'i sgra la khong khro ba'i 'du shes su 'gyur na/ sangs rgyas kyi chos
316b3(mdo sde): rnams la mi slob bo/ /bsam gtan gyi sgra la legs pa'i 'du shes su 'gyur zhing / 'khrug pa'i sgra la khong khro ba'i 'du shes su 'gyur na/ sangs rgyas kyi chos rnams la mi slob bo/ /shes rab kyi sgra
316b4(mdo sde): la legs pa'i 'du shes su 'gyur zhing / shes rab 'chal pa'i sgra la khong khro ba'i 'du shes su 'gyur na/ sangs rgyas kyi chos rnams la mi slob bo/ /nye ba'i sgra la chags shing / ring ba'i sgra la khong khro na/
316b5(mdo sde): sgra dang skad la 'jug pa'i rig pa la mi slob bo/ /'khor ba'i sgra la kha na ma tho ba'i 'du shes su 'gyur zhing / mya ngan las 'das pa'i sgra la legs pa'i 'du shes su 'gyur na/ sgra dang skad la 'jug pa'i rig pa la
316b6(mdo sde): mi slob bo/ /tshu rol gyi sgra la khong khro zhing pha rol gyi sgra la chags na/ sgra dang skad la 'jug pa'i rig pa la mi slob bo/ /grong gi sgra la kha na ma tho bar 'du shes par gyur cing / dgon pa'i sgra la chags
316b7(mdo sde): par gyur na/ sgra dang skad la 'jug pa'i rig pa la mi slob bo/ /gcig pur spyod pa'i sgra la chags shing / 'du 'dzir spyod pa'i sgra la khong khro na/ sgra dang skad la 'jug pa'i rig pa la mi slob bo/ /
316b8(mdo sde): dge slong gi spyod pa la chags shing / khyim pa'i spyod pa la khong khro na/ sgra dang skad la 'jug pa'i rig pa la mi slob bo/ /spyod lam gyi bya ba la chags shing / spyod lam ma yin pa'i bya ba la khong
317a1(mdo sde): khro na/ sangs rgyas kyi chos rnams la mi slob bo/ /tshul du shis pa la chags shing / tshul du mi shis pa la khong khro na/ sangs rgyas kyi chos rnams la mi slob bo/ /tshul khrims kyi spyod pa la chags shing / tshul
317a2(mdo sde): khrims 'chal pa'i spyod pa la khong khro na/ sangs rgyas kyi chos rnams la mi slob bo/ /ma 'dres pa'i spyod pa la chags shing / 'dres pa'i spyod pa la khong khro na/ sangs rgyas kyi chos rnams la mi slob bo/ /'dod chags dang bral ba'i spyod pa la
317a3(mdo sde): chags shing / 'dod chags kyi spyod pa la khong khro na/ sangs rgyas kyi chos rnams la mi slob bo/ /zhe sdang med pa'i 'du shes la chags shing / zhe sdang gi 'du shes la khong khro na/ sangs rgyas kyi chos rnams la mi slob bo/ /
317a4(mdo sde): gti mug dang bral ba'i 'du shes la chags shing / gti mug gi 'du shes la khong khro na/ sangs rgyas kyi chos rnams la mi slob bo/ /stong pa nyid la chags shing / dmigs pa la khong khro na/ sangs rgyas
317a5(mdo sde): kyi chos rnams la mi slob bo/ /mtshan ma med pa la chags shing / mtshan ma la khong khro na/ sangs rgyas kyi chos rnams la mi slob bo/ /smon pa med pa la chags shing / smon pa la khong khro na/
317a6(mdo sde): sangs rgyas kyi chos rnams la mi slob bo/ /byang chub sems dpa'i spyod pa la chags shing / nyan thos dang / rang sangs rgyas kyi spyod pa la khong khro na/ sangs rgyas kyi chos rnams la mi slob bo/ /
317a7(mdo sde): byang chub sems dpa' la ltung bas rgol na/ byang chub las ring du 'gyur te/ las kyi sgrib pa yongs su 'dzin to/ /spyod pa la 'phya na byang chub las ring du 'gyur ro/ /spyod lam gyis rgol na byang chub
317a8(mdo sde): las ring du 'gyur ro/ /gal te byang chub sems dpas byang chub sems dpa' la dma' ba'i 'du shes bskyed de/ bdag la che ba'i 'du shes bskyed na/ bdag la rma 'byung ste/ las kyi sgrib pa yang yongs su 'dzin
317b1(mdo sde): to/ /'di la byang chub sems dpas byang chub sems dpa' la gdams shing rjes su bstan na ston pa'i 'du shes nye bar bzhag ste/ gdams shing rjes su bstan par bya'o/ /gal te des byang chub yongs su btang zhe na/ byang chub
317b2(mdo sde): sems dpas byang chub sems dpa' la brnyas pa'i sems bskyed par mi bya'o/ /lha'i bu byang chub sems dpa'i dge ba'i rtsa ba rnams ni ji ltar byang chub sems dpa' gnyis pa la brten te/ 'chad par 'gyur ba de
317b3(mdo sde): ltar gang gis kyang yongs su 'chad par mi 'gyur ro/ /lha'i bu de lta bas na byang chub sems dpa'i dge ba'i rtsa ba thams cad yongs su bsrung bar 'dod cing / las kyi sgrib pa thams cad yongs su sbyong bar 'dod
317b4(mdo sde): pa dang / chos thams cad la sgrib pa med pa myur du thob par 'dod pas nyin lan gsum mtshan lan gsum du byang chub sems dpa'i theg pa pa thams cad la phyag bya'o/ /de nas bcom ldan 'das la 'jam dpal
317b5(mdo sde): gzhon nur gyur pas 'di skad ces gsol to/ /bcom ldan 'das kyis ji skad du gsungs pa'i don bdag gis 'tshal te 'dod chags kyi sgra dang / sangs rgyas kyi sgra de ni mtshungs pa'o/ /zhe sdang gi sgra dang /
317b6(mdo sde): sangs rgyas kyi sgra de ni mtshungs pa'o/ /gti mug gi sgra dang / sangs rgyas kyi sgra de ni mtshungs pa'o/ /mu stegs can gyi sgra dang / sangs rgyas kyi sgra de ni mtshungs pa'o/ /'dod pa chung ba'i sgra dang / 'dod pa che ba'i sgra de ni
317b7(mdo sde): mtshungs pa'o/ /chog shes pa'i sgra dang / chog mi shes pa'i sgra de ni mtshungs pa'o/ /sdom pa'i sgra dang / mi sdom pa'i sgra de ni mtshungs pa'o/ /gcig pur dga' ba'i sgra dang / 'du 'dzi'i sgra de ni mtshungs pa'o/ /tshu rol gyi sgra
317b8(mdo sde): dang / pha rol gyi sgra de ni mtshungs pa'o/ /ring ba'i sgra dang / nye ba'i sgra de ni mtshungs pa'o/ /'khor ba'i sgra dang / mya ngan las 'das pa'i sgra de ni mtshungs pa'o/ /grong gi sgra dang / dgon pa'i sgra de ni mtshungs pa'o/ /sbyin pa'i sgra
318a1(mdo sde): dang / ser sna'i sgra de ni mtshungs pa'o/ /tshul khrims kyi sgra dang / tshul khrims 'chal pa'i sgra de ni mtshungs pa'o/ /bzod pa'i sgra dang / gnod sems kyi sgra de ni mtshungs pa'o/ /brtson 'grus kyi
318a2(mdo sde): sgra dang / le lo'i sgra de ni mtshungs pa'o/ /bsam gtan gyi sgra dang / 'khrug pa'i sgra de ni mtshungs pa'o/ /shes rab kyi sgra dang / shes rab 'chal pa'i sgra de ni mtshungs pa'o/ /de nas lha'i bu pad mo rnam par
318a3(mdo sde): rol ba'i mngon par shes pas 'jam dpal gzhon nur gyur pa la 'di skad ces smras so/ /'jam dpal ci'i phyir na de dag mtshungs zhes bya/ 'jam dpal gyis smras pa/ lha'i bu 'dod chags kyi sgra la khyod ji
318a4(mdo sde): ltar sems/ lha'i bus smras pa/ brag ca dang 'dra bar shes so/ /'jam dpal gyis smras pa/ lha'i bu 'o na sangs rgyas kyi sgra khyod kyis ji ltar shes/ lha'i bus smras pa/ 'jam dpal de yang sgra brnyan
318a5(mdo sde): gyi mnyam pa nyid las ma 'das pa'o/ /'jam dpal gyis smras pa/ lha'i bu rnam grangs des kyang khyod kyis 'di ltar de dag ni mtshungs pa yin par rig par bya'o/ /de nas bcom ldan 'das kyis 'jam dpal
318a6(mdo sde): gzhon nur gyur pa la 'di skad ces bka' stsal to/ /'jam dpal khyod sngon las dang po ba'i sa la gnas shing 'di lta bu'i tshul khong du ma chud pa'i tshe/ las kyi sgrib pa ji lta bu dag mngon par 'du byas pa lung ston
318a7(mdo sde): cig dang 'jam dpal des ma 'ongs pa'i dus na/ byang chub sems dpar dam 'cha' ba ji snyed cig 'byung bar 'gyur ba de dag kyang / de lta bu'i las kyi sgrib pa thob pa dang / rang rang srung bar 'gyur ro/ /de skad ces bka'
318a8(mdo sde): stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /ci sman bcom ldan 'das gal te de ltar de lta bu'i sug las kyi sgrib pa'i nongs pa thos na/ yid mi bde bar
318b1(mdo sde): yang 'gyur la sug las kyi sgrib pa rnam par dag pa thob tu lags kyang / chos thams cad la sgrib pa 'thob par 'gyur lags pa snyam/ bcom ldan 'das sngon 'das pa'i dus na/ bskal pa grangs ma
318b2(mdo sde): mchis pa shin tu bgrang ba las 'das pa/ yangs pa/ tshad ma mchis pa/ bsam gyis mi khyab pa de'i pha rol/ de'i yang pha rol de'i dus de'i tshe na/ de bzhin gshegs pa dgra bcom pa yang dag par
318b3(mdo sde): rdzogs pa'i sangs rgyas seng ge'i nga ro rnga sgra'i rgyal po zhes bgyi ba/ rig pa dang rkang par ldan pa/ bde bar gshegs pa/ 'jig rten mkhyen pa/ bla na med pa/ skyes bu 'dul ba'i kha lo sgyur ba/ lha
318b4(mdo sde): dang mi rnams kyi ston pa/ sangs rgyas bcom ldan 'das 'jig rten du byung ste/ de bzhin gshegs pa de'i sku tshe'i tshad ni dgung lo bye ba khrag khrig brgya phrag stong du gyur to/ /theg pa ni gsum gyis sems can rnams
318b5(mdo sde): yongs su mya ngan las zlo bar gyur to/ /'jig rten gyi khams de'i ming ni snang ba chen po can zhes bgyi ste/ 'jig rten gyi khams de na zhugs shing ngam/ ldum bu gang ji snyed pa de dag thams cad kyang rin po che sna bdun gyi rgyu
318b6(mdo sde): las grub par gyur te/ zhugs shing de dag las kyang 'di lta bu'i sgra 'byung ste/ gang 'di stong pa nyid kyi sgra dang / mtshan ma ma mchis pa'i sgra dang / smon pa ma mchis pa'i sgra dang / skye ba ma mchis pa'i sgra dang /
318b7(mdo sde): dngos po ma mchis pa'i sgra dang / mtshan nyid ma mchis pa'i sgra dang / rnam pa de lta bu'i sgra dag 'byung ste sgra 'byung ba de dag gis sems can de dag mngon par rtogs pa 'thob par gyur to/ /de bzhin gshegs
318b8(mdo sde): pa de'i nyan thos kyi tshogs dang po ni dge slong bye ba dgu bcu rtsa dgu'i tshogs su gyur te/ thams cad kyang dgra bcom pa/ zag pa zad pa/ khur bor ba/ rang gi don rjes su thob pa/ srid par sbyor ba yongs su
319a1(mdo sde): bas pa/ bka' yang dag pas sems shin tu rnam par grol ba sha stag gi tshogs su gyur to/ /tshogs gnyis pa ni dge slong bye ba phrag dgu bcu rtsa drug gi tshogs su gyur to/ /tshogs gsum pa
319a2(mdo sde): ni dge slong bye ba phrag dgu bcu rtsa gsum gyi tshogs su gyur to/ /tshogs bzhi pa ni dge slong bye ba phrag dgu bcu'i tshogs su gyur te/ thams cad kyang dgra bcom pa/ zag pa zad pa/ khur bor ba/ rang
319a3(mdo sde): gi don rjes su thob pa/ srid par sbyor ba yongs su bas pa/ bka' yang dag pas sems shin tu rnam par grol ba sha stag gi tshogs su gyur to/ /byang chub sems dpa'i tshogs kyang grangs de snyed du
319a4(mdo sde): gyur te/ thams cad kyang mi skye ba'i chos kyi bzod pa dang ldan pa tshul sna tshogs pa bsgrub pa la mkhas pa/ sangs rgyas bye ba khrag khrig brgya stong mang po bsnyen bkur ba/ sangs rgyas kyi zhing bye
319a5(mdo sde): ba khrag khrig brgya stong mang por rnam par grags pa/ sems can bye ba khrag khrig brgya stong mang po yang dag par sgrol ba/ sgo mtha' yas pa'i gzungs rab tu thob pa/ ting nge 'dzin bye ba khrag khrig
319a6(mdo sde): brgya stong mngon par bsgrub pa la mkhas pa sha stag gi tshogs su gyur te/ de ma lags pa'i byang chub sems dpa' sems dpa' chen po las dang po pa dang / theg pa la gsar du zhugs pa rnams
319a7(mdo sde): lta smos kyang ci 'tshal te/ de bzhin gshegs pa de'i sangs rgyas kyi zhing gi rgyan du gyur pa de dag ni tshig gis brjod par sla ba ma lags so/ /de bzhin gshegs pa de yongs su mya ngan las 'das nas
319a8(mdo sde): dam pa'i chos ni dgung lo stong phrag drug cu'i bar du gnas par gyur te/ zhugs shing de dag las kyang sgra de dag de slan chad mi 'byung bar gyur to/ /bcom ldan 'das de'i tshe dge slong byang chub sems dpa' chos smra
319b1(mdo sde): ba rab tu dga' ba'i dbang po zhes bgyi ba byung ste/ bcom ldan 'das byang chub sems dpa' rab tu dga' ba'i dbang po de ni sngon spyod spyod pa ste/ spyod lam bcos mi 'tshal ba 'jig rten pa'i chos thams
319b2(mdo sde): cad las slar log pa ma mchis pa ste/ sems can de dag kyang dbang po rno zhing phye ba tsam gyis 'tshal la zab mo la mos pa sha stag ste/ de ni sems can de dag la 'dod pa chung ba'i bsngags pa yang mi rjod/ chog shes pa
319b3(mdo sde): dang / sdom pa dang / gcig pur dga' ba'i bsngags pa yang mi rjod/ 'du 'dzi ma mchis pa'i bsngags pa yang mi rjod cing / des sems can de dag la chos thams cad ni 'dod chags kyi ngo bo nyid do zhes bgyi bar bstan/
319b4(mdo sde): chos thams cad ni zhe sdang gi ngo bo nyid do zhes bgyi bar bstan/ chos thams cad ni gti mug gi ngo bo nyid do zhes bgyi bar bstan/ chos thams cad ni sgrib pa med pa'o zhes bgyi bar bstan te/ des thabs des spyod pa thams cad kyang mtshan nyid gcig pa'o zhes bgyi bar bstan nas/ sems can
319b5(mdo sde): thabs de lta bus bstan pa de dag kyang byang chub sems dpa' de'i spyod pa la mi dga' bar ma gyur te/ khong khro ba'i sems ma mchis pa de dag bzod pa'i sa thob par gyur/ de bzhin gshegs pa'i bstan pa la yang mi phyed cing nges
319b6(mdo sde): par gyur to/ /de'i tshe dge slong byang chub sems dpa' chos smra ba rgyal ba'i blo gros zhes bgyi ba byung ste/ bcom ldan 'das chos smra ba rgyal ba'i blo gros zhes bgyi ba de ni bsam gtan bzhi thob pa/ gzugs ma mchis
319b7(mdo sde): pa'i snyoms par 'jug pa bzhi thob pa ste/ sbyangs pa'i yon tan bcu gnyis kyang yang dag par blangs te gnas par gyur to/ /bcom ldan 'das byang chub sems dpa' rgyal ba'i blo gros kyis 'dul bar gyur pa de
319b8(mdo sde): dag ni skyon 'dzin cing skyon rjod pa/ blo mi brtan pa sha stag tu gyur te/ bcom ldan 'das de nas byang chub sems dpa' rgyal ba'i blo gros bsod nams la spyod pa zhig gi tshe/ ma rig nas byang chub sems dpa'
320a1(mdo sde): rab tu dga' ba'i dbang po'i bslang ba'i grong der mchis te/ des de na khyim bdag gi bu'i gnas shig mchis par mthong nas/ khyim bdag gi bu gang na ba der mchis nas phyin pa dang / stan bting ba la
320a2(mdo sde): mchis te/ khyim bdag gi bu de la 'dod pa chung ba'i bka' mchid brjod/ chog shes pa'i bka' mchid brjod/ sdom pa'i bka' mchid brjod/ 'du 'dzi'i nongs pa brjod/ gcig pur dga' ba'i bsngags
320a3(mdo sde): pa brjod/ 'du 'dzi ma mchis pa'i bsngags pa brjod nas/ khyim bdag gi bu de'i mdun du byang chub sems dpa' rab tu dga' ba'i dbang po la mi snyan pa rjod pa dge slong des ni skye bo mang po log par
320a4(mdo sde): bstan to/ /dge slong des ni skye bo mang po log par lta bar byas so/ /dge slong de ni 'du 'dzi'i nang na rnam par spyod pa ste/ 'dod chags ni sgrib pa med do zhes ston to/ /zhe sdang ni sgrib pa med do zhes ston to/ /
320a5(mdo sde): gti mug ni sgrib pa med do zhes ston to/ /chos thams cad ni sgrib pa med do zhes ston to zhes brjod pa dang / khyim bdag gi bu de yang dbang po rno ba bzod pa thob pa zhig ste/ des dge slong de la smras pa/
320a6(mdo sde): btsun pa khyod kyis 'dod chags ji ltar mkhyen/ des smras pa/ khyim bdag gi bu 'dod chags ni kun nas nyon mongs par shes so/ /smras pa/ btsun pa 'o na 'dod chags de nang na mchis sam/ phyi
320a7(mdo sde): rol na mchis/ smras pa/ 'dod chags ni nang na yang med/ phyi rol na yang med do/ /smras pa/ btsun pa de ltar 'dod chags nang na yang ma mchis/ phyi rol na yang ma mchis shar phyogs na yang ma
320a8(mdo sde): mchis/ lho phyogs na yang ma mchis/ nub phyogs na yang ma mchis/ byang phyogs na yang ma mchis/ steng na yang ma mchis/ 'og na yang ma mchis/ phyogs mtshams rnams na yang ma mchis te/
320b1(mdo sde): de lta lags na de ni ma skyes pa lags te/ gang la ma skyes pa de la kun nas nyon mongs pa'am/ rnam par byang ba'ang ci zhig mchis/ de nas dge slong rgyal ba'i blo gros kyis bstan pa de thos nas 'khrugs te shin tu mi
320b2(mdo sde): dga' nas/ bsod snyoms kyang ma blangs par stan las langs te mchis so/ /'di skad kyi tshig kyang rjod de/ kye ma dge slong des ni/ skye bo mang po log par bstan to zhes kyang brjod nas de khyim de nas byung ste/ dgon
320b3(mdo sde): pa logs su mchis so/ /de slad kyis gtsug lag khang du mchis nas dge slong lhag ma rnams la yang bsgo'o/ /dge 'dun gyi nang du yang dge slong de mthong nas/ 'di skad du dge slong 'di ni skye bo mang po
320b4(mdo sde): log par ston cing / 'di ni 'dod chags sgrib pa med do zhes ston to/ /zhe sdang sgrib pa med do zhes ston to/ /gti mug sgrib pa med do zhes ston to/ /chos thams cad sgrib pa med do zhes ston to zhes
320b5(mdo sde): bgyis so/ /de nas byang chub sems dpa' rab tu dga' ba'i dbang po de 'di snyam du gyur te/ dge slong 'dis ni gdon mi za bar las kyi sgrib pa bsags par gyur gor ma chag na de la bdag gis zab
320b6(mdo sde): mo'i gtam bya'o/ /des ni ma nus na'ang 'di'i byang chub kyi phyogs kyi chos rnams bsgom pa'i rgyu tsam du'ang 'gyur ro snyam ste/ de nas byang chub sems dpa' rab tu dga' ba'i dbang pos/ dge slong gi dge
320b7(mdo sde): 'dun thams cad gcig tu 'dun par bgyis nas/ de'i tshe tshigs su bcad pa 'di dag smras so/ /'dod chags mya ngan 'das par gsungs/ /zhe sdang gti mug de bzhin te/ /byang chub de dag gnas
320b8(mdo sde): nyid yin/ /sangs rgyas byang chub bsam mi khyab/ /'dod chags gang gis rnam brtags pa/ /zhe sdang gti mug de bzhin te/ /sangs rgyas byang chub de la ring / /gnam dang sa gnyis ci bzhin
321a1(mdo sde): no/ /byang chub 'dod chags gnyis ni gnyis su med/ /'jug pa gcig pa mnyam nyid ldan pa ste/ /'di dag chos la byis pa gang 'jigs pa/ /de dag sangs rgyas byang chub ring ba yin/ /
321a2(mdo sde): 'dod chags skye min 'jig pa ma yin te/ /sems kyang kun nas nyon mongs 'gyur ba med/ /gang zhig dmigs pa'i bdag la blo chags pa/ /'dod chags ngan song de dag ltung bar byed/ /gang zhig
321a3(mdo sde): 'dod chags chos kyang sangs rgyas chos/ /de dag khyad par gang yang med pa ste/ /yi ge gcig cing tshul gcig mtshan nyid med/ /de ltar shes pa bde gshegs nyid du 'gyur/ /tshul khrims 'chal dang tshul
321a4(mdo sde): khrims rnam brtags shing / /gang zhig tshul khrims rlom pas myos gyur pa/ /dmigs pa'i lta la rab gnas de la ni/ /byang chub med cing sangs rgyas chos kyang med/ /gang zhig dgon pa'i gnas la rtog
321a5(mdo sde): byed cing / /bdag la stod byed gzhan la smod byed pa/ /dgon par lta la rab gnas de la ni/ /mtho ris med na byang chub ga la yod/ /byang chub lta ba gnyis su med gsungs te/ /ming dang yi ge grangs
321a6(mdo sde): dang sgra 'jug pa/ /de dag gang gis yang dag rtogs gyur pa/ /de la sangs rgyas byang chub ring ba min/ /kun nas nyon mongs de la rnam rtog cing / /rnam byang lta la byis pa gang chags pa/ /dmigs pa'i
321a7(mdo sde): lta la rab gnas de la ni/ /byang chub med cing sangs rgyas chos kyang med/ /gang zhig sangs rgyas chos la 'dod skyed pa/ /de la sangs rgyas byang chub ring ba ste/ /yod min chos la 'dod pa skyed pas na/ /de
321a8(mdo sde): ni sdug bsngal yongs su myong bar 'gyur/ /gang zhig 'dod chags zhe sdang mi rtog cing / /gti mug chung bas byang chub yin lta ba/ /de la sangs rgyas byang chub ring ba min/ /bzod pa mchog kyang myur du des 'thob
321b1(mdo sde): 'gyur/ /'dus ma byas dang 'dus byas sus mthong ba/ /de ni 'khor ba'i chos las gzhar mi 'grol/ /gang gis khams de mnyam pa nyid rtogs pa/ /de myur skyes bu sangs rgyas mchog tu 'gyur/ /gang gis
321b2(mdo sde): sangs rgyas chos dang sangs rgyas dag / thams cad kun tu nam yang ma mthong na/ /chos rnams kun gyis gos pa med pa de/ /bdud bcom byang chub mngon par 'tshang yang rgya/ /su zhig sems can rnam par
321b3(mdo sde): 'grel 'dod pa/ /des ni sems can khams su blta mi bya/ /ma lus sems can mya ngan 'das dang 'dra/ /de ltar sus shes de ni rang byung 'gyur/ /dgon pa'i chos la gang zhig mi snang zhing / /grong du phyin na
321b4(mdo sde): spyod lam 'chos byed pa/ /de ni 'jig rten lhar bcas rkun po ste/ /de la byang chub sangs rgyas chos rnams med/ /bdag ni sangs rgyas 'gyur zhes gang rlom pa/ /byis pa de ni gti mug dbang gis non/ /sangs
321b5(mdo sde): rgyas chos ni nam mkha' mtshungs pa ste/ /blang dang dor ba'i sgra ni de la med/ /rgyal bas nam yang byang chub sangs ma rgyas/ /des ni nam yang sems can bkrol ba med/ /med pa'i chos rnams brtags
321b6(mdo sde): shing byis pa rnams/ /sangs rgyas byang chub las ni ring ba yin/ /sems can 'di dag nyon mongs sus mthong ba/ /de la nyon mongs mtha' yas 'byung bar 'gyur/ /sems can de dag sems can med ces
321b7(mdo sde): gsungs/ /sems can 'du shes gnas la byang chub med/ /gang gis sems can shin tu grol mthong zhing / /'dod chags zhe sdang gti mug rtag med la/ /sems can zhi zhing rab zhi rnam zhi bar/ /gang gis shes
321b8(mdo sde): pa de ni mgon por 'gyur/ /gang gis sems can sems can med ma mthong / /yang dag nyid du sangs rgyas chos ma dmigs/ /ji ltar sems can de bzhin sangs rgyas shes/ /de ltar sus shes de ni mgon por 'gyur/ /
322a1(mdo sde): nyon mongs rtog na nyon mongs yod par 'gyur/ /tshul bzhin lam sems de bzhin nyon mongs yod/ /nyon mongs lam du nam yang ma brtags na/ /des ni byang chub mi rtog sa 'thob bo/ /stong pa'i chos kyis mi
322a2(mdo sde): mkhas gang 'jigs pa/ /de dag sangs rgyas chos las ring ba yin/ /stong nyid chos la the tsom su med pa/ /de dag sangs rgyas byang chub 'thob par 'gyur/ /byang chub mchog thob par ni su 'dod pa/ /des ni 'dod
322a3(mdo sde): chags chos la brtag mi bya/ /'dod chags chos kyi mtshan nyid gang yin pa/ /de dag sangs rgyas yon tan bsam mi khyab/ /gang zhig sangs rgyas chos la mi 'jug cing / /sems dang byang chub skye ba med pa dang / /
322a4(mdo sde): sems dang sangs rgyas byang chub gnyis med par/ /shes par gyur na de ni mgon por 'gyur/ /sdig sems mu stegs can gyis gang brjod dang / /sangs rgyas rnams kyis gsung gang bka' stsal pa/ /
322a5(mdo sde): de dag tha dad tshul gyur med pa ste/ /de ltar shes na de ni mgon por 'gyur/ /gang gis byang chub mthong zhing smon byed pa/ /de dang byang chub ring ste byang chub med/ /sangs rgyas sangs rgyas min pa mi mnyam
322a6(mdo sde): zhe'am/ /sangs rgyas 'di zhes mi rtog mgon por 'gyur/ /gang zhig bdag ni sems can 'grel pa zhes/ /rlom na sems can 'du shes chags rmongs pas/ /dmigs pa'i lta la rab gnas de la
322a7(mdo sde): ni/ /byang chub med cing sangs rgyas chos kyang med/ /'dod chags nang dang phyi na mi gnas te/ /phyogs dang phyogs mtshams gang na'ang yod pa min/ /chos rnams yod min rnam par brtag byas
322a8(mdo sde): shing / /byis pa 'dod chags 'du shes de ltar rmongs/ /sgyu ma smig rgyu brag ca lta bu ste/ /mo gsham bu dang rmi lam 'dra ba ni/ /nyon mongs 'di dag thams cad dmigs su med/ /byis pa de ltar mi
322b1(mdo sde): shes rnam par rmongs/ /'dus byas chos dang 'dus ma byas kyi chos/ /de dag tha dad gnyis su nam yang med/ /gang la grangs dang bgrang du med pa dang / /de yi tshul gyis gnyis su med par
322b2(mdo sde): 'jug / byis pa gang zhig byang chub sems rlom zhing / /sangs rgyas 'gyur zhes rlom sems byed gyur na/ /chos kyi dngos nyid phyag rgya 'di bor bas/ /de la sangs rgyas chos dang byang chub med/ /
322b3(mdo sde): smra la gang dga' yongs rtog spyod yul can/ /smra ba'i don la rnam par mi sems shing / /ming dang legs la de bzhin chags gyur pa/ /de dag byang chub 'gyur ba the tsom yod/ /lta ba'i rnam pa byang chub
322b4(mdo sde): gnyis med gsungs/ /ming dang yi ge grangs dang skad 'jug pa/ /mi mkhas gang gis chos 'di ma rtogs pa/ /de dag sangs rgyas byang chub ring bar gnas/ /ming la chags shing smra la dga'
322b5(mdo sde): ba dang / /bdag tu lta la gang zhig gnas gyur cing / /'dod pa chung dang chog shes rnam brtags pas/ /'dod pa'i dbang gis da dung de 'dug go/ 'dod chags chos las shed skyes gang 'bros pa/ /
322b6(mdo sde): de ni 'dod chags chos las gzhar mi 'grol/ /gang gis yang dag 'dod chags chos shes na/ /'dod chags bral ba'i 'dod chags chos shes 'gyur/ /yun ring dus su tshul khrims bsrung
322b7(mdo sde): byas shing / /bskal pa bye bar bsam gtan bskyed byas kyang / /yang dag nyid mtha' 'di ni ma rtogs na/ /bstan pa 'di la de dag blo yod min/ /ci yang ma yin chos 'di sus shes pa/ /nam yang de ni chos
322b8(mdo sde): kun chags mi 'gyur/ /tshul khrims 'chal dang tshul khrims rnam brtags pas/ /byis pa dmigs pa'i spyod yul thar mi 'gyur/ /tshul khrims tshul khrims med par sus shes shing / /tshul
323a1(mdo sde): khrims 'chal dang tshul khrims tshul gcig ces/ /tshul khrims ngang tshul de ltar sus shes pa/ /tshul khrims 'chal pa de la nam yang med/ /chos rgyal chos la rtog
323a2(mdo sde): par ma gyur na/ /thabs kyi sa la sems can rnam 'dul zhing / /byang chub zag med zhi ba 'di la yang / /tshul gcig chos kyis sems can 'dzud pa yin/ /chos rgyal dam pa'i chos 'di mi g.yo zhing / /
323a3(mdo sde): dngos med mtshan nyid med la tshul gcig par/ /ngo bo nyid kyis stong chos ma thos pas/ /g.yang sa chen por byis pa de dag ltung / /chos 'di thos shing mi dngang gang gyur pa'i/ /'dod pa'i yon tan lnga chags
323a4(mdo sde): khyim pa'ang bla'i/ /bstan pa 'di la rab tu byung gyur cing / /dmigs sta sbyangs pa'i yon tan rlom pa min/ /phyogs bcu kun na sangs rgyas rang byung ba/ /'jig rten don mdzad gang dag bzhugs
323a5(mdo sde): pa rnams/ /de dag kun gyis nam mkha' mtshungs pa'i chos/ /g.yo ba med shes byang chub 'gyur zhes gsungs/ /mi mkhas gang rnams mi sdug bsgom sems shing / /chos rab 'di thos
323a6(mdo sde): 'jigs par 'gyur ba dag / rtag par sdug bsngal che dang ldan gyur cing / /bskal pa bye ba mang por sdug bsngal 'gyur/ /tshigs su bcad pa bstan pa 'di bshad pa'i tshe/ lha'i bu stong
323a7(mdo sde): phrag sum cu rtsa gnyis kyis mi skye ba'i chos la bzod pa thob bo/ /dge slong stong phrag brgyad cu nye bar len pa med par zag pa las sems rnam par grol lo/ /byang chub sems dpa' rgyal
323a8(mdo sde): ba'i blo gros kyang 'chi ba'i dus bgyis nas dog sa'i sgo phye ste/ sems can dmyal ba chen por ltung ngo / /de sug las kyi sgrib pa des bskal pa bye ba khrag khrig brgya phrag stong du sems can dmyal
323b1(mdo sde): ba chen po dag tu sdug bsngal tsha zhing rtsub la yid du mi 'ong ba'i tshor ba mi bzad pa myong bar gyur to/ /tshe rabs brgya stong phrag bdun cu rtsa bzhir mi snyan par brjod pa thob par gyur to/ /bskal pa brgya stong mang
323b2(mdo sde): por de bzhin gshegs pa'i mtshan tsam yang ma thos par gyur to/ /de de nas slad kyis de bzhin gshegs pa gzhan dang gzhan dag dang mjal te/ de dag gi bstan pa la rab tu byung nas mngon par mos par ma gyur te/
323b3(mdo sde): tshe rabs stong phrag bdun cu rtsa drug rab tu byung ba las slar babs par gyur to/ /sug las kyi sgrib pa de nyid kyi lhag mas tshe rabs stong phrag mang por dbang po rtul por gyur to/ /bcom ldan 'das de'i tshe byang chub sems dpa'
323b4(mdo sde): dge slong chos smra ba rab tu dga' ba'i dbang po zhes bgyi ba byung ba de ni bla na med pa yang dag par rdzogs pa'i byang chub tu mngon par rdzogs par sangs rgyas te/ da ltar bzhugs shing 'tsho gzhes chos kyang ston to/ /shar phyogs
323b5(mdo sde): kyi 'jig rten gyi khams bye ba brgya stong 'das pa na/ sangs rgyas kyi zhing rin chen sna tshogs kyi 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas gzi brjid stug
323b6(mdo sde): cing dri ma med la nyi zla zil gyis gnon pa bzhugs shing 'tsho gzhes chos kyang ston te/ bcom ldan 'das dge slong rgyal ba'i blo gros zhes bgyi bar gang gyur pa de ni bdag nyid de'i tshe de'i dus na/ dge
323b7(mdo sde): slong rgyal ba'i blo gros zhes bgyi bar gyur te/ bcom ldan 'das bdag gi de'i tshe tshul 'di ma 'tshal bas de lta bu'i sdug bsngal myong bar gyur to/ /bcom ldan 'das bdag ni de 'dra
323b8(mdo sde): ba'i gnas su gyur te/ de lta bu'i sdug bsngal ma mchis pa'i sdug bsngal yongs su brtags pa'i sdug bsngal/ phyin ci log gi sdug bsngal rnam pa de lta bu myong bar gyur to/ /bcom
324a1(mdo sde): ldan 'das de lta lags pas byang chub sems dpa'i theg pa la zhugs pa'am/ nyan thos kyi theg pa la zhugs pa gang yang rung ste/ de lta bu'i sug las kyi sgrib pa mi 'tshal zhing / de lta bu'i
324a2(mdo sde): sdug bsngal mi 'tshal na des dam pa'i chos spang bar mi bgyi'o/ /dam pa'i chos la dpya bar mi bgyi'o/ /chos gang la yang khong khro bar mi bgyi'o/ /de nas bcom ldan 'das kyis 'jam dpal gzhon nur
324a3(mdo sde): gyur pa la 'di skad ces bka' stsal to/ /'jam dpal tshigs su bcad pa de thos pas khyod la khyad par ci zhig tu gyur/ gsol pa/ bcom ldan 'das tshigs su bcad pa de thos pas sug las kyi
324a4(mdo sde): sgrib pa de las langs nas gang dang gang du skyes pa de dang de dag tu yang zab mo'i bzod pa can/ nges pa'i bzod pa can du gyur te/ chos zab mo ston pa la mkhas par gyur to/ /bcom ldan 'das kyis bka'
324a5(mdo sde): stsal pa/ 'jam dpal su'i mthus khyod kyis de ltar yun ring po na mngon par 'du byas pa'i las kyi sgrib pa rjes su dran/ 'jam dpal gyis gsol pa/ bcom ldan 'das byang chub sems dpa' rnams ni ci
324a6(mdo sde): sems ci smra/ rjes su ci dran yang de dag thams cad de bzhin gshegs pa'i mthu ste/ de ci'i slad du zhe na/ bcom ldan 'das de bzhin gshegs pa las byung ba ni chos thams cad do/ /
324a7(mdo sde): bcom ldan 'das kyis bka' stsal pa/ 'jam dpal de bzhin gshegs pa'i stobs bcu thob pa dang / 'di thos pa de ni mtshungs so/ /mi skye ba'i chos la bzod pa thob pa dang /
324a8(mdo sde): 'di thos pa de ni mtshungs so/ /'jam dpal gyis gsol pa/ bdag gis bcom ldan 'das kyis gsungs pa'i don 'tshal te/ chos kyi rnam grangs 'di thos pa ni
324b1(mdo sde): bsam gyis mi khyab bo/ /bcom ldan 'das kyis bka' stsal pa/ 'jam dpal de de bzhin te/ chos kyi rnam grangs 'di thos pa ni bsam gyis mi khyab bo/ /'on kyang sbyor ba med pa la
324b2(mdo sde): la de thos nas mos par mi 'gyur du 'ong ba'i phyir/ de bzhin gshegs pa lung mi ston to/ /de nas bcom ldan 'das la 'jam dpal gzhon nur gyur pa dang / byang chub sems
324b3(mdo sde): dpa' sems dpa' chen po byams pas 'di skad ces gsol to/ /bcom ldan 'das slad ma'i dus lnga brgya pa tha ma la ci nas kyang chos kyi rnam grangs 'di rgyas par 'gyur zhing skye bo mang
324b4(mdo sde): po'i sug par phyin par 'gyur ba dang / de la bdud dam bdud kyi ris kyi lha dag gis glags rnyed par mi 'gyur ba de ltar byin gyis brlab tu gsol/ de nas bcom ldan 'das kyis chos
324b5(mdo sde): kyi rnam grangs 'di byin gyis brlab pa'i phyir g.yas g.yon du gzigs so/ /bcom ldan 'das kyis de ltar gzigs ma thag tu de'i tshe phyogs bcur sangs rgyas kyi zhing gang gA'i klung gi
324b6(mdo sde): bye ma snyed rnam pa drug tu g.yos par gyur/ rab tu g.yos par gyur/ kun tu g.yos par gyur to/ /de'i tshe bcom ldan 'das kyis chos kyi rnam grangs 'di byin gyis brlab pa mdzad de/
324b7(mdo sde): sangs rgyas bcom ldan 'das gzhan dag gis kyang 'jig rten gyi khams gang gA'i klung gi bye ma snyed dag nas chos kyi rnam grangs 'di byin gyis brlabs so/ /bcom ldan 'das kyis chos kyi rnam
324b8(mdo sde): grangs 'di bstan pa'i tshe phyogs bcu na gang gA'i klung gi bye ma ji snyed yod la de bas kyang shin tu mang ba'i sems can rnams kyis mi skye ba'i chos la bzod pa thob par gyur to/ /gang dag nyan thos nyid la gnas par gyur
325a1(mdo sde): pa dang / slob pa'i sa'am/ mi slob pa'i sa la gnas par gyur pa dag ni smos kyang mi smos so/ /de nas bcom ldan 'das la tshe dang ldan pa dga' bos 'di skad ces gsol to/ /
325a2(mdo sde): bcom ldan 'das chos kyi rnam grangs 'di'i ming ci zhes bgyi/ ji ltar gzung bar bgyi/ bcom ldan 'das kyis bka' stsal pa/ dga' bo de bas na chos kyi rnam grangs 'di chos thams cad 'byung ba med pa
325a3(mdo sde): zhes bya bar zung shig / bcom ldan 'das kyis de skad ces bka' stsal pa dang / 'jam dpal gzhon nur gyur pa dang / byang chub sems dpa' byams pa dang / lha'i bu pad mo rnam par rol ba'i mngon par
325a4(mdo sde): shes pa dang / byang chub sems dpa'i tshogs chen po de dang / dge slong lnga brgya tsam po de dag dang / tshe dang ldan pa kun dga' bo dang / lha dang / mi dang / lha ma yin dang / dri zar bcas pa'i 'jig rten
325a5(mdo sde): bcom ldan 'das kyis gsungs pa la yi rangs te mngon par dga'o/ / //'phags pa chos thams cad 'byung ba med pa zhes bya ba theg pa chen po'i mdo rdzogs so// // lo ts+tsha ba ban de
325a6(mdo sde): rin chen 'tshos bsgyur cing zhus te gtan la phab pa/ / //ye d+harmA he tu pra b+ha bA he tun+te/ ShAn+ta thA ga to h+ya pa dad/ te Shany+tsa yo/ ni ro d+ha e ba~M bA dI ma hA shra ma Na(mdo sde): sarba bA pa s+yA ka ra Na ku sha la s+yo pa s+m+pa di/ sba
325a7(mdo sde): tsi t+ti~M pa ri da ma nu/ ye tad+bud+d+ha nu shA sa na~M// // // // // //
325a8(mdo sde): // // // // //

