1a1(rgyud): @#/
1b1(rgyud): /rgya gar skad du/ sa ka la tan+t+ra sa b+ha ba sany+tso da ni shrI gu h+ya sid+d+hi nA ma/ bod skad du/ rgyud ma lus pa'i don nges par skul bar byed pa/ dpal gsang ba grub pa zhes
1b2(rgyud): bya ba/ dpal rdo rje sems dpa' la phyag 'tshal lo/ /'jam dpal gzhon nur gyur pa la phyag 'tshal lo/ /dngos po med cing khyab pa mchog tu zhi ba'i go 'phang 'jig rten spyod pa dag las
1b3(rgyud): rnam grol ba/ /gang zhig rtag 'byung zhe la rgyal ba dam pa khyu mchog rnams kyis phyag byas bsam gtan dang bral ba/ /ci yang rung ba'i gnas gyur dpal ldan rgyal ba'i sku yi dam pa rnam dag
1b4(rgyud): nang gi bdag nyid kyis 'jug pa/ /sangs rgyas kyis kyang rtogs par bya ba min zhing dri ma rnams dang bral ba'i de nyid de la phyag 'tshal nas/ /go 'phang mchog tu 'gro ba tshol byed pho nya mchog gyur
1b5(rgyud): sangs rgyas thob pa'i rgyur gyur cing / /spyod pa sna tshogs dang 'brel rtsod pa'i dri ma'i bgegs kyis byas pa'i g.yeng ba spong byed pa'i/ /dngos grub rnams kyi skye sa rgyal ba rnams kyi yon tan
2a1(rgyud): brgya phrag mang po'i gnas gyur ma lta bu/ /mchog tu legs spyod thar pa ster byed rin chen gyur ba dpal ldan gsang ba grub pa bshad/ /yon tan dpag med gzhir gyur pa/ /mi phyed rdo rje gsum gyi
2a2(rgyud): sku/ /gang gi spyod yul las 'das pa/ /dang por bde chen phyag byas nas/ /gsang ba grub pa bla med pa/ /sgrub pa po la phan gdags phyir/ /sems ni snying rje'i dbang gyur pas/ /pad+ma rdo rje bdag gis bshad/ /
2a3(rgyud): rgyud gzhan du ma nyid du yang / /sangs rgyas mgon pos gang gsungs pa/ /nges pa'i man ngag dang ldan pas/ /de ni da ltar bdag gis bshad/ /rdzogs pa'i rim pa'i rnal 'byor gyis/ /'bad pa thams cad
2a4(rgyud): spang bar bya/ /bskyed pa mang zhing ring ba dang / /dang po'i las can bsgom pa'i phyir/ /rgyud kyi dam pa'i dngos brten nas/ /dngos grub bsdu ba'i mtshan nyid can/ /bsgom pa yi ni bar chad can/ /rgyas pa thams cad
2a5(rgyud): rnams spangs la/ /sangs rgyas dngos grub legs ster ba/ /shes rab thabs kyi cho ga yis/ /gsang ba grub pa bla med pa/ /bzang pos mdor bsdus bshad par bya/ /dge 'byung nyon mongs med pa dang /
2b1(rgyud): bgegs rnams thams cad 'jig mdzad cing / /dngos grub kun gyi gter gyur pa/ /yid bzhin nor bu mchog lta bu/ /sangs rgyas thams cad skyed byed cing / /g.yeng ba'i sgra rnams 'joms byed pa/ /don rnams thams cad grub byed pa/ /mngon par byang chub mtshan nyid
2b2(rgyud): do/ /gang dang gang der gnas na yang / /thabs bzang dag dang ldan pa yis/ /bsgom pa dag la rab gnas na/ /sgrub po gang de dngos grub 'gyur/ /sbas pa'i brtul zhugs dang ldan pas/ /chos rnams dang yang 'gal med par/ /rdor gsum dbye ru med gzugs can/ /byang
2b3(rgyud): chub mchog ni thob par 'gyur/ /dus kyi nges pa yongs spangs nas/ /bla med gnas su 'gro bar 'gyur/ /srog chags gsod cing khro ba dang / /gang yang khro ba'i las dga' zhing / /brdzun gyi tshig ni spros pa yis/ /mi gang rmongs pas 'tsho ba yi/ /mi de dag kyang myur
2b4(rgyud): bar 'dir/ /spyod pa 'dis ni 'grub par 'gyur/ /gzhan gyi chung ma spyod pa dang / /gzhan gyi nor la rku ba dang / /dman pa'i las can smad pa dag /rtag tu spyod par byed pa dang / /gang la spyod pas 'dod khams kyi/ /steng gi pha rol 'gro bar 'gyur/ /sbas pa'i brtul
2b5(rgyud): zhugs ngo bo nyid/ /sgrub pa po la bdag gis brjod/ /gsang ba'i spyod pa mchog bzang po/ /dngos grub kun ster thabs bcas pa/ /rdo rje sems dpa'i gnas gang yin/ /tshe 'di nyid la thob par 'gyur/ /gang zhig mchog tu zhi ba nyid/ /sangs rgyas rnams kyis rtogs
2b6(rgyud): pa'i gnas/ /thob par 'dod pas mchog zhi ba/ /gsang ba grub pas bsgrub par bya/ /rdzogs pa'i rim pa'i rnal 'byor nyid/ /de nyid ldan pas bsgom par bya/ /gzhan du de nyid dman pas ni/ /dngos grub thob par mi 'gyur ro/ /de nyid brtag pa rnams las gzhan/ /
2b7(rgyud): khyad par thams cad rnams spangs shing / /mtshan ma med cing snang ba med/ /gnyis med mchog tu zhi ba nyid/ /lung dang bstan bcos lugs rim pas/ /ji srid rtog pa dang bcas pas/ /de srid bar du rgyas 'gyur te/ /chu la 'bru mar thim pa bzhin/ /re zhig rtog des
3a1(rgyud): dgos med mchog / rnam rtog sna tshogs byed pa yis/ /bstan bcos de nyid tshol mi dgos/ /bskyed pa'i rim pa'i ngo bo nyid/ /dang por de nyid shes byas la/ /de nyid bsgrub phyir nyer gnas bya/ /de nas bsgom la 'bad pa yis/ /nyams su myong ba bskyed
3a2(rgyud): par bya/ /de nyid gsal bar gyur sems kyis/ /phyi nas spyod pa yang dag spyad/ /rig pa dang ldan brtul zhugs kyang / /de yi rjes la spyad par bya/ /gcig pa brtan pa'i sems kyis ni/ /gsang ba'i spyod pa spyad nas ni/ /de ni mthar thug skyes gyur nas/ /phyi nas
3a3(rgyud): rig pa'i brtul zhugs spyad/ /gzhan du de nyid dman pa yis/ /'tsho ba'i rgyu can nyid gyur pa/ /dmyal ba 'thob bar byed pa'i rgyu/ /brtul zhugs kyis ni ci zhig bya/ /sgrub bo de nyid la gnas pas/ /brtul zhugs med par 'grub par 'gyur/ /brtul zhugs brgya phrag
3a4(rgyud): la spyad kyang / /de nyid dman na 'grub mi 'gyur/ /de nyid ldan na thams cad kyis/ /dri med de ni 'grub par 'gyur/ /sgrub po sgom pa dang ldan zhing / /sdig pa kun las rnam grol bas/ /brtul zhugs kyis ni chags med thob/ /dngos grub rgyal bas thob ma gsungs/ /dngos
3a5(rgyud): grub de nyid shes gyur nas/ /'thob kyi brtul zhugs kyis ni min/ /chags pa kun las log gyur cing / /slong mo gtso bor bya ba ste/ /de tsam brtul zhugs kyis khyab 'gyur/ /de nyid spangs nas dngos grub med/ /'bab stegs lha rten sbyin pa'ang min/ /khrus dang
3a6(rgyud): dka' thub de bzhin te/ /'di kun bden pa ma yin gyi/ /'di nyid gcig pu bden pa nyid/ /gnod pa skyed par byed pa yi/ /ngan pa'i las dag sngon byas pas/ /de nyid dman pa'i lus can gyis/ /brtul zhugs ngo bo ma lus myong / /mtshams med lnga po byed pa dang / /srid par
3a7(rgyud): ngal bar byas pas kyang / /de nyid ldan na 'grub 'gyur te/ /dri med go 'phang thob par 'gyur/ /nor rnams phun tshogs bdag nyid kyi/ /de nyid rin chen sgom byed na/ /brtul zhugs med kyang de nyid ni/ /nges par bla na med par 'gro/ /lung gi spyod pa las gsungs pa'i/ /brtul
3b1(rgyud): zhugs gang zhig 'dir gnas pa/ /nor rnams sgrub par mi nus pas/ /'tsho ba'i phyir ni rtag pa nyid/ /phung po lnga yi rang bzhin gzugs/ /rnam par shes pa'i gzhir gyur ltar/ /de ltar de nyid ldan brtul zhugs/ /de nyid las ni 'jug par bstan/ /'dul ba'i thabs kyi rgyu
3b2(rgyud): phyir dang / /nor la sogs pa sgrub phyir dang / /sems can don du de nyid bcas/ /brtul zhugs zhal gyis bzhes pa yin/ /'tsho ba yi ni thabs tsam du/ /so so'i skye bos gtsor byed pas/ /ji ltar mtshan ma'i che ba nyid/ /de nyid bral na dngos grub med/ /nor gyi 'byor pa
3b3(rgyud): ldan pa'i bdag / rtag tu bsgoms pas ngal byas pa'i/ /smyon pa'i gzugs nyid la brten cing / /gsang ba grub par rnam gnas nas/ /de nyid rdo rje 'chang bla ma/ /bsgom dang ldan pas 'grub par 'gyur/ /gzhan du de nyid ldan gyur kyang / /dngos grub 'bras bu'i snod
3b4(rgyud): mi 'gyur/ /de ltar phyi rol yongs bcad la/ /de nyid bla med shes byas nas/ /sangs rgyas nyid du nges bya ste/ /blo ldan gsang ba grub par spyod/ /rnam par g.yeng ba kun gyi gzhi/ /brtul zhugs spangs shing de nyid shes/ /shes rab thabs kyi cho ga yis/ /go 'phang
3b5(rgyud): mchog ni bsgrub par bya/ /de nyid de yang rgyud gnas pas/ /dpal ldan gsang ba 'dus par gsal/ /spros pa du ma rgyas gyur pas/ /gzhan du sbas nas bstan pa yin/ /bya ba spyod pa'i dbye ba dang / /mdo sde'i sde snod la sogs su/ /mchog tu dag pa gcig pu nyid/ /
3b6(rgyud): rnam pa du mar rnam par gnas/ /phung po rin chen snod nyid du/ /sems can bsam pa'i bye brag gis/ /de nyid 'bad pas sba mdzad nas/ /sangs rgyas mgon pos rnam par gzhag /byang chub sems mchog rnam par dag /bla ma'i zhabs kyi bka' drin gyis/ /rang gi
3b7(rgyud): lus la rab gnas pa/ /de ni 'bad pas rig par bya/ /de nas spyod pa bya ba'am/ /khyim du gnas te bsgom par bya/ /de nyid rin chen rnam dag bdag /rtsod pa thams cad rnam spangs pa/ /thabs bzang po ni rnam spangs nas/ /'gal ba'i dam tshig la sogs la/ /
4a1(rgyud): gzhan du gang zhig grub gyur pa/ /de ni ngu 'bod sogs par 'tshed/ /ji ltar me ni 'bar gyur pa/ /de ni rtswa shing phung po dag /bcug nas thal ba nyid du 'gyur/ /myu gu sogs pa'ang 'byung mi 'gyur/ /de bzhin de nyid med bzhin du/ /ngo mtshar che ba ltar byed
4a2(rgyud): pa/ /ji srid nam mkha' gnas bar du/ /shi ba'i 'og tu dmyal bar 'gro/ /ji ltar 'ga' zhig sbrul gdug la/ /sman dang sngags sogs mi ldan par/ /rmongs pa'i bdag nyid gang rtse ba/ /gshin rje'i gnas 'gro 'dod pa yin/ /ji ltar mtha' med rgya mtsho la/ /gru med
4a3(rgyud): gzhan zhig 'jug 'gyur ba/ /thabs dang rten med gyur nas ni/ /skad cig gis ni 'chi bar 'gyur/ /de bzhin dza yi mtha' can rgyud/ /yang dag rab sbyin spangs gyur pa/ /smad cing dman pa'i las rnams ni/ /byas na mnar med 'gro bar 'gyur/ /rnyed dka' bla med go
4a4(rgyud): 'phang mchog / de nyid ces byar mngon brjod pa/ /gang gis dag pa de thob pa/ /de yi thabs ni bdag gis brjod/ /bla ma dang ni rdo rje 'dzin/ /gang gis gnyis su med par mthong / /dngos grub bsdus pa'i mtshan nyid can/ /de nyid de ni 'dir 'thob 'gyur/ /gang yang
4a5(rgyud): khro zhing nga rgyal can/ /bslus pa byis dang spros la dga'/ /'dod cing chags pa'i sems can gang / /gang las rnyed cing gang las min/ /g.yo sgyus bla ma phyag byed cing / /skyon rtog pa la ched du byed/ /brdzun pas nga rgyal gdug pa can/ /tshig gi rtsod la rtag tu gnas/ /
4a6(rgyud): rdo rje spun dang bla ma la/ /slu ba'i bsam pa brtan pa can/ /sems can des ni dngos grub kun/ /ster ba'i go 'phang de mi thob/ /'dir ni 'di 'dra gzhan yang mthong / /ji srid 'dod pa thob bar du/ /phyag 'tshal mchod dang bsnyen bkur gyis/ /brtan par bla ma mnyes byas nas/ /
4a7(rgyud): go 'phang mchog ni thob nas ni/ /mdun nyid na ni gnas na yang / /su zhig gang nas ji ltar 'ong / /rang bzhin ngan pas mi shes so/ /gcig pu mthong nas ring po nas/ /gus par phyag ni 'tshal byed cing / /de yang mang po'i nang du ni/ /bde bar byon nas rtsal gyis
4b1(rgyud): phongs/ /de lta bu yi sems can gang / /mya ngan 'das mchog go 'phang mchog /yang dag gsung bas gang gsungs pa/ /de yis thob par mi 'gyur ro/ /gzhan yang sems can 'di lta bu/ /bla ma smod pa dag kyang mthong / /ngo tsha spangs shing spyod pa ring / /yang dag rim pa sun 'byin
4b2(rgyud): pa/ /rgyud ni bsdu ba tsam nyid kyis/ /de yi dngos la kha phyir bltas/ /dbang bskur rjes gnang med par yang / /slob ma dag ni sdud par byed/ /glegs bam mthong bas dga' gyur nas/ /gsang sngags rang nyid len par byed/ /slob dpon las ni shes min pa/ /dam tshig
4b3(rgyud): spyod pa rnam par spangs/ /sems can rnams ni sdud pa ni/ /glegs bam bka' yis byed pa yin/ /de nyid shes pa ma yin par/ /gang phyir yang dag gsungs pas bstan/ /de lta bu dang de dag nyid/ /kun kyang sdig pa'i las can de/ /dam pa min pa'i lam zhugs
4b4(rgyud): nas/ /dmyal ba dag tu 'gro bar gcig /sdug bsngal phongs dang nyon mongs dang / /sna tshogs nad kyis gtses pa'i mthar/ /shi nas dmyal bar 'gro bar 'gyur/ /skye gnas ngan par skye bar 'gyur/ /bde gshegs dngos grub 'dod na ni/ /dam tshig spyod pa spangs pa yis/ /
4b5(rgyud): 'grub dka' de dang lhan cig tu/ /gnas pa nyid du 'ang mi bya'o/ /dngos po kun gyis slob dpon la/ /ji srid mnyes par gyur bar du/ /lus ngag yid kyis brtan pa ru/ /dus ni ring por mnyes byed pa'i/ /slob ma shin tu dri med pa'i/ /de nyid yang dag rab sbyin gnas/ /
4b6(rgyud): ma'i zhabs kyi bka' drin gyis/ /de nas bgegs med 'thob 'gyur ba/ /rdo rje gsum dbyer med pa'i dngos/ /de nyid rgyal po yangs pa ste/ /nyin dang mtshan du bsgoms pa yis/ /dngos grub myur du nges 'thob 'gyur/ /sngags dang phyag rgya rgyas gyur pa'i/ /dngos
4b7(rgyud): grub sgrub pa'i dbang po la/ /rgyud rnams du mar gsungs pa yi/ /bzlas dang sbyin sreg brtul zhugs sogs/ /thun mtshams bzhi yi cho ga yis/ /yul dang dkyil 'khor bri la sogs/ /kha dog gzugs sogs dbye ba yis/ /rigs rnams su ni rnam brtags dang / /khrus
5a1(rgyud): dang lha mchod smyung ba dang / /phyag rgya 'ching ba'i rigs de bzhin/ /sku gzugs la sogs cho ga dang / /mchod rten las ni rgyas pa dang / /de ltar rnam pa sna tshogs pa'i/ /rnam rtog sna tshogs byed pa yis/ /grub pa sems can bsam rim bzhin/ /dpal
5a2(rgyud): 'byung ba yi mgon pos gsungs/ /de ltar rnam rtog 'bum phrag gis/ /yang dag gsung pas grub gsungs pa/ /der ni dngos grub gang 'grub pa'am/ /'on kyang 'dir ni de mi 'grub/ /lo gcig la sogs bskal pa dang / /gcig dang gnyis su srid pa'i mthar/ /
5a3(rgyud): sgrub po gang gis 'grub 'gyur ba/ /chos kyi rnam grangs rgyas gyur pa/ /skye ba grangs med du ma ru/ /bsgom la brtan zhing chags med pas/ /'grub pa'i dbang po grub pa ru/ /'gyur bar gang zhing sngar gsungs pa/ /de ni re zhig 'dir mi dgos/ /thob par
5a4(rgyud): 'gyur ba dgos ma yin/ /grub pa'i bde ba las lhag pa'i/ /lus gdung sdug bsngal gyis mi 'thob/ /dpal ldan 'dus pa zhes bya 'dir/ /spros pa thams cad rnam spangs nas/ /rdzogs pa'i rim pa'i rnal 'byor gyis/ /tshe 'di nyid la 'grub par 'gyur/ /dpal ldan
5a5(rgyud): 'dus las mchog gzhan med/ /'jig rten gsum gyi rin chen 'gyur/ /snying po las kyang snying po mchog /rgyud kun gyi ni bla ma'i bla/ /bstan dang bshad pa'i rnam gnas pa/ /rdzogs pa'i rnal 'byor rim pa nyid/ /'dus pa gang gis mi shes pa/ /de yis dngos grub ji
5a6(rgyud): ltar 'grub/ /the tshom thams cad gcod byed cing / /mi shes rab rib sel byed pa/ /sangs rgyas rin chen za ma tog/ /dpal ldan 'dus pa yongs spangs nas/ /rnam rtog du mas brtags pa yis/ /rmongs pa dngos grub 'dod gyur pa/ /mkha' la khu tshur rdeg pa
5a7(rgyud): dang / /smig rgyu'i chu la 'thung ba bzhin/ /dang po'i las can bsgom pa yi/ /spros pa'i rgyud rnams spangs byas shing / /thabs dang shes rab shes byas nas/ /ji lta ba bzhin rnam par mnos/ /de phyir des byas sems gcig pa/ /blo dang ldan pas bsgom par bya/ /nyin dang mtshan du
5b1(rgyud): bsgom byas na/ /'grub 'gyur 'di la the tshom med/ /tshes grangs med cing rgyu skar med/ /'di la smyung ba bshad pa med/ /gnyis med ye shes dang ldan na/ /bde bar gshegs pa'i dngos grub 'gyur/ /yon tan gter gyur rdo rje 'chang la dri med rdo rje gsum gyis rtag tu gus
5b2(rgyud): byas la/ /skye ba'i rgya mtsho sdig pa'i rlabs drag mang ldan pa la grub gyur gcig pu mchog /gsang ba'i yon tan 'byung 'gyur dri ma bral zhing don kun 'grub cing rab tu sbyin par byed pa yi/ /rgyud nas gsungs pa'i lam dang ldan pa'i sgrub po blo dang ldan pas deng nas brtsam par
5b3(rgyud): bya/ /don dam pa'i yi ge gsum dang ldan pa'i rgyud kyi dam pa'i don nges par bsdus pa dpal gsang ba grub pa zhes bya ba dpal rdo rje sems dpa' mnyes par bya ba dang brtul zhugs dang de kho na nyid nges par bstan pa'i le'u ste dang po'o// //rgyud gzhan rim pa ma yin
5b4(rgyud): pa'i/ /cung zad bsdus pa'i lam nyid las/ /gsang ba las byung sgrub pa'i thabs/ /de nas yang dag bshad par bya/ /phyi rol de nyid bya ba'i lam/ /shin tu ring bas kun spangs la/ /lugs bcas rnal 'byor rim pa yis/ /ji lta ba bzhin bdag gis
5b5(rgyud): brjod/ /slob dpon phal cher 'di skad brjod/ /dpal ldan 'dus pa mdangs chen gyi/ /rgyud kyi sdud par byed pa po/ /dpa' bo 'jig rten dbang phyug zer/ /bla ma'i zhabs kyi bka' drin gyis/ /dpal ldan 'dus pa'i sdud pa po/ /gzhan dag yod pa ma yin zhes/ /bdag
5b6(rgyud): nyid 'ba' zhig smra bar byed/ /rgyud mdzad pa ni thugs rje che/ /gsung pa po de brjod pa'ang de/ /de las gzhan dag yod min pas/ /bde chen las gzhan gsung pa med/ /'di skad thos pa'i tshig gang dang / /bzhugs zhes bya ba'i tshig gnas pa/ /thugs kyi rdo rje bdag
5b7(rgyud): nyid kyis/ /sangs rgyas kun la bstan pa yin/ /dpal ldan bde chen mgon po yis/ /bzhugs zhes bya ba'i tshig bzang pos/ /ji ltar bzang po gang bstan pa/ /de bzhin bdag gis cung zhig brjod/ /dus gcig mchog tu mdor bstan pa/ /gang tshe gtso bos
6a1(rgyud): gsungs pa na/ /sangs rgyas rnams kyi rgyud bden don/ /bde ba chen po'i bdag nyid yin/ /rgyal ba'i sras po thams cad kyis/ /rgyud don bden pa de thos nas/ /'dar zhing 'jigs pa dang ldan pas/ /dbang phyug mchog la de
6a2(rgyud): nyid zhus/ /dpa' bo chos nyid 'di lta bu/ /gtso bo'i gsung rab dka' ba gsung / /sangs rgyas kun kyang thams cad du/ /shin tu 'jigs pa skyed byed pa/ /rdo rje theg pa bla na med/ /shin tu gsang ba 'byed par byed/ /chos kun mnyam nyid gcig pa nyid/ /gang yin
6a3(rgyud): gtso bo khyed kyis gsungs/ /'di skad brjod par gyur pa na/ /sangs rgyas grags chen thams cad kyang / /'dar zhing brgyal bar gyur nas kyang / /byang chub sems ni thugs la gzhag /e ma ho gsang ba las gsang ba/ /rdo rje theg pa'i bshad pa 'dis/ /ngo bo med
6a4(rgyud): cing dag gyur la/ /gang la dpe yang yod min pas/ /sangs rgyas thams cad rgyur gyur pa/ /rdo rje sems dpas de gzigs nas/ /bde ba chen po'i bdag nyid kyang / /ting 'dzin bzang po la gnas nas/ /de nas sangs rgyas rdo rje dang / /pad+ma'i snyoms 'jug sbyor ba mdzad/ /
6a5(rgyud): mchog tu dga' ba'i gzugs can gyis/ /'jam po'i gsung gis gsung bar mdzad/ /kye kye rgyal ba thams cad gzigs/ /byang chub sems kyi rnam 'phrul yin/ /gang du lus ngag sems med pa/ /der ni gzugs su rab tu mthong / /byang chub sems kyi sbyor ba yis/ /
6a6(rgyud): ji srid 'bad pas rtogs gyur pa/ /sangs rgyas kun gyi gnas zhes pa/ /chos 'byung mi 'gyur zhi ba nyid/ /shes rab rang gi dngos de srid/ /kun du bzang po'i ye shes kyis/ /spros pa med cing dag pa las/ /'di dag thams cad rnam par 'phrul/ /mchog tu shes shing rnam
6a7(rgyud): dag gang / /sangs rgyas kun gyis phyag byas pa'i/ /brjod min kun la khyab par gnas/ /thams cad de yi rnam 'phrul yin/ /bzang po de nyid gnas pa yang / /mkha' dbyings zhes bya'i sgrib bral la/ /mchog tu dga' ba'i gzugs can gyis/ /sems can kun gyi
6b1(rgyud): bde 'byung byed/ /rnam dag shes rab lus las byung / /sangs rgyas kun gyi gnas zhi ba/ /lha rdzas chos 'byung mi 'gyur ba/ /blo yis de ni bdag gis bsten/ /e yi cha byad bzang ba la/ /dbus su waM gis rnam par brgyan/ /bde ba kun gyi gnas gyur pas/ /sangs rgyas rin chen
6b2(rgyud): za ma tog / rgyud kyi dang por gang gnas pa/ /de phyir de ni bshad par bya/ /dpa' bo bde chen 'di skad du/ /de bzhin gshegs pa kun la gsungs/ /gang zhig sangs rgyas thams cad kyis/ /sku gsung thugs kyi tshul dag gis/ /gnas shing dngos grub bzang ster ba/ /
6b3(rgyud): shes rab ces bya'i ming gi gnas/ /de la gnas pa gang yin pa/ /b+ha ga zhes bya'i yi ge gnyis/ /dag pa'i de nyid ces bya ste/ /don dam pa de bdag gis bstan/ /sangs rgyas byang chub sems dpa' dang / /bcas pa'i sku gsung rdo rje nyid/ /dag pa de la nga gnas
6b4(rgyud): nas/ /ji ltar 'dod pa bzhin du spyod/ /chos kyi 'byung gnas spangs pa yis/ /chos gnas dag pa gzhan dag med/ /gang la sangs rgyas kun 'byung zhing / /sangs rgyas byang chub rab gnas pa'o/ /dag pa de nyid gnas med pas/ /'jigs pa nyid du ma byed cig /
6b5(rgyud): chos 'byung mi 'gyur zhi ba nyid/ /rdo rje btsun mo nyid la gnas/ /dud 'gro la sogs 'gro ba kun/ /de las thams cad 'byung bar 'gyur/ /brgyal bar ci yi phyir na yang / /khyod ni 'jigs pa nyid du 'gyur/ /sangs rgyas snying po las byung ba/ /de ni de yi chos nyid mchog /
6b6(rgyud): snying po'i ye shes mtha' gcig pu/ /ma byung 'byung bar mi 'gyur ro/ /de nyid 'di skad thos gyur te/ /sangs rgyas byang chub la gnas nas/ /bye ba kun gyis stod byed cing / /phyag 'tshal gzugs kyis 'byung bar 'gyur/ /sems can kun la phan ston pa'i/ /snyan pa'i tshig
6b7(rgyud): rnams smra byed pa/ /thub chen dpa' bo chen po ni/ /'gro ba'i mgon gyis bshad du gsol/ /sangs rgyas kun gtso yang dag pa/ /rdo rje theg pa skor mdzad cing / /'gyur ba med cing snang ba med/ /gnas med de nyid bshad du gsol/ /dpa' bo nyon mongs mtsho chen las/ /rgyal
7a1(rgyud): bas ji ltar nges sgrol ba'i/ /de nyid mchog tu bshad du gsol/ /de nyid kun gyi mchog gi mchog /bzhugs zhes bya ba'i tshig gi mgor/ /e waM tshig gis rnam brgyan pa/ /gang zhig shes pa tsam gyis ni/ /bde gshegs dngos grub 'byung 'gyur ba'o/ /
7a2(rgyud): dpal ldan bde chen rdo rje 'chang / /de ltar gsol 'debs gnas gyur nas/ /sangs rgyas byang chub sems dpa' la/ /go 'phang mchog ni gsung bar mdzad/ /'di ltar sangs rgyas thams cad la/ /rdo rje snying po kun bsdus pa/ /shin tu gsang ba phye mdzad nas/ /rdo rje thugs
7a3(rgyud): kyis bstan pa ltar/ /'di ltar rnam par gnas pa bzhin/ /de bzhin bdag gis bshad par bya/ /bla ma'i zhabs kyi bka' drin gyis/ /gsal por thams cad shes byas nas/ /dngos grub thams cad kun bsdus pa/ /bzang po de nas bshad par bya/ /rgyud kyi dang por rnam
7a4(rgyud): gnas pa/ /snying po las ni snying po mchog /de nyid bde chen mgon po yis/ /gsang ba de nyid ces byar gsungs/ /sangs rgyas byang chub sems dpa' dang / /sems can kun gyi bde 'byung ba/ /gsang ba rtog pa'i dbang rgyal po/ /dpal ldan 'dus par rnam par gnas/ /
7a5(rgyud): e waM rnam dag yi ge la/ /khams gsum po kun gus phyag 'tshal/ /gang de dpal ldan 'gro mgon gyi/ /phyag rgya'i mchog gyur brtag pa nyid/ /de ni shes rab ces byar grags/ /thog ma bar mtha' dri ma med/ /ye shes rdo rje gsum 'byung ba/ /kun rdzob gzugs su rnam
7a6(rgyud): par gnas/ /sems can rjes su gzung ba'i phyir/ /las kyi phyag rgya zhes byar grags/ /mi mo'i lus la brten nas ni/ /sems can kun la phan par mdzad/ /kun khyab dag pa thams cad pa/ /shes rab lha mo bla na med/ /gcig pu bzang po 'byung 'gyur ba/ /sems can
7a7(rgyud): mgon gyis bsten pa yin/ /mkha' dbyings pho brang nyams dga' na/ /sna tshogs thugs rje can gnas pa/ /de la b+ha ga zhes brjod dang / /e waM bya ba'i yig gnyis la/ /lus ngag yid kyis sbyor ba yin/ /sangs rgyas kun gyi de nyid gnas/ /de phyir de nyid mdor
7b1(rgyud): bstan dang / /rgyas par bstan pa'i tshul gyis gnas/ /dpal gsang ba 'dus pa rje btsun gyi nang na gnas pa yang / de'i gzhung lugs ma nyams pa sbas pa las shin tu sbas pa'i don dam pa'i bdag nyid can gyi rgyud kyi ngo bo nyid dbang du byas nas brjod par bya'o/ /'di lta ste/
7b2(rgyud): bsam gyis mi khyab pa'i brtan pa dang / g.yo ba'i dngos po thams cad kyi ngo bo de bzhin nyid kyi ye shes sgyu ma'i rang bzhin gyis rjes su byed pa'i gzugs can/ thugs rdo rje'i skyes bu chen po'i mtshan sum cu rtsa gnyis kyis brgyan pa'i skur gyur nas/ dpal gsang ba
7b3(rgyud): 'dus pa e waM zhes bya ba la sogs pas don dam pa'i de kho na nyid sangs rgyas dang byang chub sems dpa' rnams la don dam pa'i ngo bo nyid kyis nges par ston to/ /don dam pa'i bsam gyis mi khyab pa'i lha'i gzugs de nyid rgyud kyi rim pa ji lta ba bzhin du/ byang
7b4(rgyud): chub sems dpa' bcu bdun gyi go rims kyis nges par rdzogs par gyur nas de rab tu ston par mdzad de/ /dang po gleng gzhi'i le'u las/ byang chub sems dpa' bcu bdun gyi ming brjod pa'i mtha' na/ ji ltar chos kyi dbyings kyi ngo bo mngon par bsgoms pa'i rdo rje
7b5(rgyud): zhes bya ba'i byang chub sems dpa' sems dpa' chen po dang zhes bya ba la sogs pa'i dbang du byas nas brjod de/ 'di ni re zhig dang po lha'i rnal 'byor yin te/ chos kyi dbyings kyi ngo bo nyid dngos po med pa'i gzugs can yin pa'i phyir ro/ /lus dang ngag dang
7b6(rgyud): yid kyi bdag nyid can du gyur nas/ /dam tshig dang / ting nge 'dzin dang / bzlas pa'i cho ga'i lugs sngon du 'gro bas/ sa la sogs pa'i mi mo bzhi'i rigs dang lhan cig nam mkha'i khams su rnam par gnas nas 'dod pa'i yon tan lnga'i longs spyod kyi sgo nas brjod du
7b7(rgyud): med pa'i yang brjod du med pa dud 'gro la sogs pa'i sems can gyi rim pa ma lus pa byin gyis brlabs pa'i sngags kyi sku mchog tu dga' ba'i gzugs can/ /bde ba mchog gi gtso bo dpal pad+ma'i dkyil 'khor byin gyis brlabs pa/ sangs rgyas dang byang chub sems dpa'
8a1(rgyud): rnams kyi don dam pa'i chos nyid kyi dam tshig gi de kho na nyid sgra thos pa na brgyal bar gyur pa'i de bzhin gshegs pa rnams bslang bar bya ba'i phyir/ e waM zhes bya ba la sogs pas don dam pa'i de kho na nyid gang yin pa de 'dir brjod par bya'o/ /rgyud kyi dang por gang gnas
8a2(rgyud): pa/ /sbas pa de phyir bshad par bya/ /rdo rje btsun mo las byung ba/ /e waM rnam dag yi ge nyid/ /e waM nam mkha'i khams su brjod/ /ma yA phyag rgyar rjes su thob/ /gang zhig de ni ston byed pa/ /thos pa zhes bya 'dir brjod do/ /rtog med kun mkhyen ye shes nyid/ /dus gcig
8a3(rgyud): pa yang de yin no/ /b+ha ga'i gzugs can gang yin te/ /nam mkha'i khams zhes bya bar brjod/ /dus gcig na zhes gang bstan pa/ /de mdor bstan pa zhes brjod do/ /nam mkha'i khams zhes bde 'byung ba/ /gang yin bdag gis der brten te/ /sna tshogs dril bu rnga yab
8a4(rgyud): phreng / /dril bu rin chen gyis nyer brgyan/ /sangs rgyas rang bzhin kun bzang po/ /gnas kyi mchog der mchod par byed/ /bcom ldan 'das zhes nyer bstan pa/ /gtso bo bdag po thugs nyid do/ /rdo rje btsun mo zhes brjod pa/ /shes rab rgyal ba kun dngos te/ /thams
8a5(rgyud): cad ces bya sgra brjod pa/ /mi bskyod la sogs de bzhin gshegs/ /de yi sku gsung thugs gang yin/ /thugs nyid du ni rnam par gnas/ /rnam dag btsun mo'i b+ha ga der/ /bde ba chen po rnam par bzhugs/ /dngos po kun gyi ngo bo yi/ /mchog tu dga' ba'i rnam rol cing / /
8a6(rgyud): e yi cha byad bzang po la/ /dbus su waM gis rnam par brgyan/ /der ni rdo rje 'dzin mchog gnas/ /shes rab las byung zhi ba nyid/ /der ni sangs rgyas kun 'byung zhing / /de nyid du ni rnam par gnas/ /ri rab rdul phran grangs snyed kyi/ /mtha' med bskal pa bye ba ru/ /sangs rgyas
8a7(rgyud): byang chub sems dpa' dang / /bcas pa'i pad+ma'i dkyil 'khor der/ /dpal ldan bde chen rdo rje 'chang / /dpal dang ldan de de na bzhugs/ /nam mkha'i khams zhes bya ba der/ /til gyi gang bu gang zhing mthong / /gang+gA'i klung gi bye snyed kyi/ /de bzhin gshegs pas yongs
8b1(rgyud): gang ba/ /yi ge de yis de kho na/ /bstan par byas pa'i thabs nyid kyis/ /sangs rgyas byang chub sems dpa' rnams/ /bla med go 'phang 'thob bar 'gyur/ /de ltar bzhugs zhes bya ba'i tshig /don dam nyid du rnam par gnas/ /gzhan du de nyid rnal 'byor pa'i/ /nyams su myong
8b2(rgyud): ba de mi 'gyur/ /rdo rje thugs sam gzhan yang rung / /dpal ldan bde chen rgyal po ni/ /'dus pa zhes bya byed po gang / /de ni e waM 'di rab gnas/ /e waM zhes sogs rnam dag dang / /shu ta zhes bya'i yi ge gnyis/ /gsang ba'i tshig gnas nges pa yang / /rgyud kyi dang
8b3(rgyud): bor brjod par bya/ /'di dang 'chad par 'gyur ba yis/ /de ni byed pa por 'dod do/ /'dir ni yi ge gnyis po ni/ /rgyud kyi dang por med mi 'dod/ /mchog tu dri med go 'phang ni/ /de ltar rnam dag shes gyur nas/ /dpal ldan 'dus par gang gsungs pa/ /sangs rgyas kun
8b4(rgyud): gyi gnas zhi ba/ /dngos grub mchog gyur der shes nas/ /rgyud las khyad par brjod par bya/ /dge ba'i bshes gnyen bzhin gsungs pa/ /dam tshig spyod pa ston pa po/ /dag cing brjod du med pa yi/ /byang chub sems ni thams cad du/ /rab tu rgyas pa'i rgyud thams
8b5(rgyud): cad/ /lam nyer ston par rnam par gnas/ /chos 'byung yi ge zhi nyid du/ /brjod du med par rnam par gnas/ /de yi dbye ba mtha' med pa/ /sna tshogs khyab nas rnam par gnas/ /'di ni sbun pa 'dra ba yi/ /de yi dbye ba kun spangs la/ /de nyid rnam dag ngo bo nyid/ /
8b6(rgyud): sgrub pa'i thabs ni bdag gis brjod/ /dngos po med pa de nyid ni/ /thabs bcas pad+ma rdo rje skyes/ /dga' bral mchog dga'i bar nyid du/ /mtshon nas gang zhig rnam gnas par/ /rtag tu der gtad yid gnyis kyis/ /gang zhig der gnas 'grub par 'gyur/ /sgrub po bsgom
8b7(rgyud): pa ldan pa yis/ /lha yi ye shes nyams myong 'gyur/ /don dam pa'i yi ge gsum dang ldan pa'i rgyud kyi dam pa'i don nges par bsdus pa dpal gsang ba grub pa zhes bya ba/ dpal rdo rje sems dpa' mnyes par bya ba las bzhugs pa'i tshig nges par bstan pa'i le'u ste gnyis
9a1(rgyud): pa'o/ /de nas gsang ba bshad par bya/ /shes rab thabs ni rnam bsgoms pas/ /thugs kyi rdo rje dran pa nyid/ /gsang ba las kyang gsang ba mchog /rang gi lus la gnas pa yi/ /dag pa gang zhig shes gyur nas/ /gnas bzang por ni gnas
9a2(rgyud): par 'gyur/ /de ni bdag gis yang dag bshad/ /dpal ldan 'dus pa'i rjes 'brang ba'i/ /dngos grub bzang po sgrub pa'i phyir/ /mkha' dbyings lha yi gzhal yas na/ /ji lta ba bzhin yang dag gnas/ /bzang po rang gi skyed byed pa/ /thog ma dbus mthar dri ma med/ /dang
9a3(rgyud): po'i las can sems can rnams/ /mtshon cing yid ches byed pa'o/ /mkha' dbyings rdo rje kun sbyor ba'i/ /reg las ngo mtshar chen po nyid/ /bde ba gang zhig 'byung 'gyur te/ /mchog tu dga' ba byed pa'o/ /de zad nas ni dga' bral te/ /gang gi mtha' na dga' bral
9a4(rgyud): can/ /rang gi ngo bo bstan med pa'i/ /bdag nyid cung zhig 'byung bar 'gyur/ /dbang po kun las rnam grol zhing / /gnyis med mchog tu zhi ba nyid/ /khyab cing rang bzhin med pa yi/ /rtogs pa de ni go 'phang mchog /lha rdzas kun bzang zhes bya ba/ /dga' bral
9a5(rgyud): mtha' na rnam par gnas/ /mchog 'di sgrub po rnams kyi ni/ /grol ba'i gnas su rab tu grags/ /dpal ldan 'dus pa de nyid gang / /bde gshegs dam pas gang gsungs pa/ /dngos med mchog tu rnam par dag /byang chub sems ni bla med pa/ /rang bzhin dag pa de
9a6(rgyud): nyid ni/ /bdag gis rgyas par bstan par bya/ /nam mkha'i khams kyi dbus gnas par/ /zla ba'i dkyil 'khor bsgom par bya/ /zhes bya ba la sogs pas bstan par bya'o/ /gang zhig mkha' dbyings steng du rin chen 'gyur/ /bde ba kun gyi rang bzhin rnam par
9a7(rgyud): gnas/ /dbus su yon tan gyis brgyan sems gyur ba/ /de 'dir skyes bu'i sna rtse zhes byas bstan/ /rtog pa dang bcas sems zhes bya ba der/ /zla ba'i gzugs dang sangs rgyas sku yis khyab/ /longs spyod rdzogs sku bde ba'i ngo bo nyid/ /kun rdzob byang chub sems zhes
9b1(rgyud): de la brjod/ /kun rdzob byang chub sems ni nub gyur cing / /der ni dga' bral zhes bya 'byung 'gyur nas/ /mnyam med sprul pa'i sku yis brgyan gyur cing / /sangs rgyas sna tshogs du mar spro bar byed/ /gnas skabs gang la dga' bral zhes bya ba'i/ /skad cig b+ha ga'i dbus su
9b2(rgyud): 'byung 'gyur te/ /yungs kar zhes bya'i ming gis rnam gnas pa/ /de la sprul pa'i sku zhes rgyal bas gsungs/ /bde ba'i dngos 'dir longs spyod rdzogs sku dang / /sprul pa'i sku yang 'gags shing bzhugs gyur pa/ /bdag med rdo rje rim gyis cho ga bzhin/ /kun rtog rnam
9b3(rgyud): par rtog pa nges par spangs/ /bdag med rdo rje shin tu dri ma med/ /de nas dga' bral bde ba rnam par spang / /mar la mar bzhag bzhin du skad cig gis/ /byang chub gnas dang lhan cig gcig tu byas/ /der ni dga' bral bde bar son gyur nas/ /bdag med rdo rje shin tu brtan par
9b4(rgyud): bzhugs/ /der ni brjod med zhes byar gang gnas pa/ /rnam dag byang chub go 'phang kun 'gro ba/ /shes bya'i bdag nyid dpag med mdangs ldan pa'i/ /de nyid bdag nyid lhan cig gzugs bsgom bya/ /dga' bral zhes bya gang gis brjod min pa/ /de yi mtshan rdzogs bsam
9b5(rgyud): mi khyab pa'i gzugs/ /kun du dri ma med pa'i ngo bo nyid/ /yid bzhin nor dang bum pa bzang zhes pa/ /so so rang rig lugs bzhin rig gyur pas/ /don dam rnam dag rgyal ba rnams kyi sku/ /byang chub dam pa mchog gtso de nas bsgom/ /bzang po bde ba'i sar gyur kun 'gro ba/ /
9b6(rgyud): gsang gsum dri med rin chen de nyid bcas/ /rtag tu sems can don du lung rigs pas/ /dbang po gnyis sbyor mchog tu rab brtags nas/ /'od zer du ma de nas spro bar bya/ /gcig dang du ma'i ngo bo khams gsum 'di/ /dngos po rang bzhin med par rnam par dpyad/ /de nyid
9b7(rgyud): de ni gzung ba la/ /'bad pa'i thabs bzhin spyod min pas/ /bla ma'i zhabs kyi bka' drin gyis/ /shes nas blo dang ldan pas bsgom/ /bdag nyid dri med zhi ba yis/ /de nyid de dang ldan gyur pas/ /las kyi phyag rgya bsgom pa yang / /'dir ni 'grub 'gyur the tshom med/ /
10a1(rgyud): las kyi phyag rgya mnyam ldan pas/ /rdo rje pad+ma mnyam sbyor bas/ /bde ba gsungs pas mngon sum du/ /'di 'dra'i bsgom pa gang gsungs pa/ /dang po'i las can sems can la/ /las kyi phyag rgya gang spangs nas/ /byang chub sems ni rab bstan pa/ /gzhan gyi
10a2(rgyud): mtshon pas mi 'thob ste/ /dang po'i las pas rig bya ba/ /thog ma bar mtha' dri med pa/ /gnas te gzhan du nus ma yin/ /de lta'i de nyid mchog zhi ba/ /mkha' dbyings zhes byar gnas pa ni/ /rdo rje pad+ma mnyam sbyor dang / /yang dag rang bzhin gyis thob 'gyur/ /kun du
10a3(rgyud): 'gro ba de nyid ni/ /dang po'i las pas gzung ba'i phyir/ /mkha' dbyings pho brang bzang po ru/ /sgrub po mchog gis thob par 'gyur/ /mya ngan 'das mchog gang yin te/ /bde ba'i ngo bo dngos med pa/ /de ni phyag rgya la brten nas/ /rang gi rig pa'i ngo bor gnas/ /shes rab
10a4(rgyud): thabs dag rnam bsgoms pas/ /de ltar de nyid shes byas la/ /chos 'byung mi 'gyur zhi ba nyid/ /ji lta ba bzhin rnam par gnas/ /ngo mtshar mchog gyur rdo rje can/ /de yi tshe na bsgrub par bya/ /rang lus thabs dang ldan pa'am/ /yang na las kyi phyag rgyas so/ /las
10a5(rgyud): kyi phyag rgya'i pad+mar gnas/ /mtshon du med par gang gnas pa/ /gong dang gong du bsgom pa yis/ /zhi dpal rdo rje 'dzin par mtshan/ /de ni bdag gis thams cad bstan/ /gzhan yang bdag gis bstan par bya/ /las kyi phyag rgya dang ldan pas/ /de nyid ldan pas bsgom par
10a6(rgyud): bya/ /phyag rgya med par lha rdzas nyid/ /de bzhin sgrub pos 'thob par 'gyur/ /mya ngan 'das pa'i go 'phang mchog /mdor bsdus bdag gis bshad par bya/ /las kyi phyag rgya khro rgyu can/ /ye shes phyag rgya yang de bzhin/ /rnam rtog mang ba spang byas la/ /phyag rgya chen po rnam
10a7(rgyud): bsgom bya/ /rnam par g.yeng ba kun 'byung ba'i/ /bud med phyag rgya rnam spangs la/ /rang lus thabs dang ldan pa yis/ /phyag rgya chen po bsten par bya/ /rang gi rigs pa'i lha rdzas de/ /phyag rgya chen po mchog tu dag /tha mal lus la brten nas gnas/ /shes rab chung
10b1(rgyud): bas mthong mi 'gyur/ /mi 'gyur ba yi rang lus de/ /mchog gcig gis ni shes par 'gyur/ /bla ma'i bka' drin gnang ba la/ /ji lta ba bzhin rnam par gnas/ /rtswa shing 'khri shing la sogs la/ /kun du gnas par 'gyur ba yang / /mi ni thabs dang bral ba yis/ /me ni
10b2(rgyud): mthong bar 'gyur ma yin/ /thabs dang bral na nam du yang / /lha rdzas yon tan kun 'byung ba/ /gnyug ma'i lus la gnas na yang / /shes rab de bzhin mthong mi 'gyur/ /ji ltar bur shing khu ba dang / /til la til mar ji bzhin pa/ /de bzhin lus la thams cad du/ /
10b3(rgyud): shes rab pha rol phyin pa gnas/ /lha rdzas mchog de thams cad la/ /rnam par gnas par shes par bya/ /sangs rgyas kun gyis skyed byed pa/ /shes rab lha mo bla na med/ /khams gsum ma lus pa 'di dag /gang gis thams cad gsal byed pa/ /mya ngan 'das pa gnas
10b4(rgyud): dngos kyi/ /thog ma bar mtha' rnam par mdzad/ /de ltar shes nas 'bad pa yis/ /shes rab pha rol phyin zhi ba/ /rdzogs pa'i rim pa'i rnal 'byor gyi/ /dbang phyug mchog gis khyab par 'gyur/ /gang zhig sems la 'dod gyur pa/ /de ni de nas bsgom par bya/ /
10b5(rgyud): thabs dang ldan pa'i rnal 'byor gyis/ /sangs rgyas dngos grub rab tu stsol/ /de dang lhan cig tshol byed pas/ /de nyid bdag gis rtag tu rig /nyin dang mtshan du bsgom 'gyur na/ /'di ni thob 'gyur the tshom med/ /smyon pa'i gzugs la brten nas ni/ /gsal por skye bos
10b6(rgyud): smod byed cing / /thabs bzang dag dang ldan pa yis/ /byang chub yangs pa bsgom par bya/ /mchog tu mya ngan 'das gsungs pa/ /dag cing rang bzhin dri ma med/ /rang lus de nyid blo ldan gyis/ /de dang ldan pa bsgom par bya/ /dngos grub kun sbyin grub pa'i thabs/ /phung po
10b7(rgyud): lnga yi bdag lus nyid/ /ji ltar gsang ba gnas gyur pa/ /de nas yang dag bshad par bya/ /phyag rgya chen po rtogs byas pas/ /dpa' bo ji ltar rdzogs 'gyur ba/ /mchog tu gyur ba rang gi lus/ /shin tu gsang ba dag gis bshad/ /blo ldan dngos po mi bsgom zhing / /
11a1(rgyud): dngos med pha rol ring du spangs/ /gcig gis rtag par 'dzin gyur cing / /gzhan dag gis ni stong nyid du'o/ /rtag dang chad pa'i sbyor ba las/ /mchog tu 'dzin pa zag pa gang / /ye shes ci zhig 'byung 'gyur ba/ /thog ma dbus mtha' dri ma med/ /gtso bo
11a2(rgyud): rtag pa mchog tu zhi/ /rgyu dang dpe ni rnam spangs pa/ /dngos dang dngos med rnam par spangs/ /rtag tu 'byung zhing 'gyur ba med/ /mi gnas mya ngan 'das pa nyid/ /sdig pa thams cad rnam spangs pa/ /der gnas sgom dang ldan gyur pas/ /sangs rgyas kyi yang spyod
11a3(rgyud): yul min/ /der mi bgrod dang bgrod bya med/ /bgrod par 'gyur ba 'ga' yang med/ /sgom dang bsgom bya sgom pa po/ /don dam par na yod ma yin/ /dpe las 'das shing brjod du med/ /gzung dang 'dzin pa rnam par spangs/ /mtshan ma med cing rdul dang bral/ /mya
11a4(rgyud): ngan 'das zhes de la bshad/ /gang la mchog ces brjod bya ste/ /phyag rgya chen po mngon par gnas/ /lha rdzas longs spyod grol ster ba/ /mya ngan 'das pa'i go 'phang mchog /bzang po'i gnas de sems can la/ /skal pa ji bzhin rab tu bstan/ /gcig nyid
11a5(rgyud): gnyis su rnam par 'gyur/ /bsam pa'i dbye bas mchog nyid de/ /lha rdzas mya ngan 'das pa'i gzugs/ /dag cing rang bzhin dri ma med/ /bud med skye bo sogs gzugs kyis/ /thams cad du ni rnam par gnas/ /dbang po las 'das zhi ba gang / /brjod med kun du
11a6(rgyud): 'gro ba mchog / 'phel zhing 'grib las rnam grol ba/ /dpal ldan bde chen zhes brjod pa/ /cung zad rdzas su 'du shes gang / /thams cad de las kun du 'byung / /khams gsum pa yi lam bzang po/ /kun du de ni rnam par gnas/ /de ni dngos grub sa bon te/ /dngos
11a7(rgyud): grub rnams kyi go 'phang mchog / sangs rgyas rnams kyi gnas mchog ste/ /bde ba can zhes mngon par brjod/ /lha dang lha min mir bcas pa/ /thams cad 'di las nges par 'byung / /khams gsum ma lus pa 'di dag /thams cad bde ba nyid du gnas/ /gang gis
11b1(rgyud): gzugs ni shes min zhing / /gang zhig tshig dang blo spangs la/ /sgra dang dri dang ro las 'das/ /blo yi yul las gang 'das pa/ /de ni 'jig rten las 'das pa/ /mchog tu bde ba'i gzugs gang zhig /rang gi dbang gis 'jug 'gyur ba/ /chos kyi 'khor lo
11b2(rgyud): bskor bar 'gyur/ /gsang sngags bye ba grangs med kyang / /de las nges par 'byung bar 'gyur/ /bden pa gsung ba'i lung gis 'ga'/ /bden par gyur pa'i rim ston pa'i/ /bla ma'i zhabs kyi bka' drin gyis/ /de ltar de des shes byas la/ /thabs gang gis ni de yi
11b3(rgyud): dngos/ /mchog tu brjod med gang thob pa/ /blo ldan de nyid rang lus la/ /sngags pa'i de nyid bsgrub par bya/ /dngos po med pa dang bsres la/ /rtse gcig sems dang ldan pa yis/ /thabs bzang po dang ldan byas nas/ /yang dang yang du ngal bar bya/ /gnyis pa thams cad
11b4(rgyud): rnam spangs pas/ /dus mi ring bar 'grub par 'gyur/ /shin tu sbas pa'i rab sbyin dang / /rig pa yi ni gang shes dang / /'dod pa'i yon tan lnga ldan pa'i/ /dag pa'i bdag nyid gang bsgom bya/ /gsang ba grub pa la gnas pa'i/ /dngos grub des ni gdon mi za/ /
11b5(rgyud): las kyi phyag rgya ldan pa'am/ /yang na phyag rgya chen po yi/ /sangs rgyas rnams kyi thugs gyur pa/ /'di ni chos nyid mchog yin no/ /snying po'i ye shes gcig bsdus pa/ /ma byung 'byung bar mi 'gyur ro/ /bdag med gnas 'di ma gtogs pa'i/ /rnam dag dngos grub
11b6(rgyud): gzhan dag med/ /rnam par mi rtog dmigs med pa/ /gang las sangs rgyas 'byung 'gyur ba'i/ /shes rab lha mo bla na med/ /'di ni pha rol zhes byar brjod/ /gal te shes nas bsgoms gyur na/ /sems can kun gyi grol ster 'gyur/ /sngar bstan cho ga'i rim pa yis/ /
11b7(rgyud): dag pa'i de nyid gang bsgoms pa/ /rang bzhin 'od gsal rnam dag pas/ /bdag nyid rdo rje kun las skyes/ /mtshan rnams kun gyis rnam par brgyan/ /rnam pa kun gyi mchog ldan pa'i/ /tha mal pa yi lus spangs nas/ /lha rdzas nga rgyal ldan yid kyis/ /thabs dang yang dag
12a1(rgyud): ldan pa dang / /ting 'dzin mchog la rnam gnas nas/ /pad+ma rdo rje'i tshig bzhin du/ /de ni 'grub 'gyur the tshom med/ /gang zhig phyag rgya che ldan pas/ /bde ba chen po myong gyur pa/ /ye shes bdud rtsi mchog bzang po/ /de ni brjod par nus pa yin/ /rang
12a2(rgyud): gi rig pa'i de nyid de/ /gzhan gyis brjod par nus mi 'gyur/ /gus dang bsgom pas rtogs 'gyur gyi/ /de ni gzhan du rtogs mi nus/ /de nyid shes nas nyin mtshan du/ /gus pas bsgom par bya ba yin/ /mya ngan 'das pa'i go 'phang mchog /bde ba zhi ba bla
12a3(rgyud): med der/ /der ni gus pa'i stobs nyid dang / /bsgoms pa'i stobs kyis gang sprul pa/ /der ni 'byung bar 'gyur ba'i gzugs/ /kun dga' las byung ci yang mchog /spro zhing sdud par byed pa can/ /gsal por yud kyis byung gyur pa/ /sa 'og sa bla sa steng 'di/ /rgyu
12a4(rgyud): dang rgyu min snang bar byed/ /de nyid bsgoms pa'i stobs kyis ni/ /thabs dang shes rab dngos zhi ba/ /nyon mongs kun las rnam grol zhing / /mtshan rnams kun gyis rnam brgyan pa/ /stong nyid ye shes las byung zhes/ /gnyis med mchog tu zhi ba nyid/ /rnam pa kun du mchog ldan zhing / /gzung dang 'dzin pa
12a5(rgyud): rnam par spangs/ /rnam dag ye shes sgyu ma'i dngos/ /gsal zhing rang bzhin dri ma med/ /sgra dang dri dang ro las 'das/ /de bzhin reg pa rnam par spangs/ /ting 'dzin ye shes mig gnyis kyis/ /mchog gcig pu de mthong bar 'gyur/ /bzang po grib ma'i sgyu 'dra ba/ /
12a6(rgyud): 'du byed bzang po dang ldan pa/ /me yis thag pa bsregs pa bzhin/ /nyon mongs 'ching ba las grol ba/ /rnam pa sna tshogs lus rnams dang / /ye shes rlabs kyis 'phrin las spro/ /dbang po'i gzhu dang 'dra ba'i sku/ /de nyid bsgoms pas thob par 'gyur/ /rnal 'byor
12a7(rgyud): bsgom pa'i nus pa dang / /dam tshig rnams ni bskyang byas bas/ /rgyal ba yis kyang brjod med pa'i/ /de 'dra'i gzugs ni thob par 'gyur/ /gang du lus ngag sems med pa'i/ /gnas gang kun 'gro mchog gyur pa/ /der ni yang dag bsten dbang gis/ /rang bzhin
12b1(rgyud): bsgom par gyur la ltos/ /e ma ho ngo mtshar byed pa'o/ /e ma ho zhi ba dbang po las/ /e ma ho mchog tu zhi ba nyid/ /byang chub sems kyi rnam 'phrul yin/ /lha yi rnal 'byor mchog nyid kyi/ /rim gyis 'di 'dra thob par 'gyur/ /sangs rgyas go 'phang bsgrub pa'i
12b2(rgyud): phyir/ /de nas spyod pa spyad par bya/ /nyon mongs kun nas bral ba'i gnas/ /rjod dang brjod bya rnam spangs la/ /'bad pa nyid kyis mngon sum du/ /sgrub pa pos ni yang dang yang / /brtan pa'i sems kyis nges par yang / /gsang ba'i spyod pa spyad par bya/ /rdzogs
12b3(rgyud): pa'i rim pa'i rnal 'byor gyis/ /nyes pa thams cad rnam spangs la/ /lha rdzas gar dang dgod sogs kyis/ /ji ltar skyo ba mi skye bar/ /sangs rgyas spyod pa la mos pas/ /brtul zhugs can gyis gsang ba spyad/ /brtul zhugs dang ldan der gnas nas/ /der gtad
12b4(rgyud): bsgom pa dang ldan pas/ /nyon mongs thams cad mthar byas la/ /go 'phang mchog ni bsgrub par bya/ /rgyun du mchog tu gsang ba ste/ /bla ma'i zhal la rab gnas pas/ /sangs rgyas dngos grub bzang ster ba/ /de ni thams cad bdag gis bshad/ /don dam pa'i
12b5(rgyud): yi ge gsum dang ldan pa'i rgyud kyi dam pa'i don nges par bsdus pa dpal gsang ba grub pa zhes bya ba dpal rdo rje sems dpa' mnyes par bya ba las mngon par byang chub par bstan pa'i le'u ste gsum pa'o/ / //dang po'i las can sems can gyis/ /bskyed pa'i
12b6(rgyud): rim pa bsgom pa nyid/ /cung zhig rgyas pa'i mtshan nyid can/ /de nas da ni bshad par bya/ /dpal ldan 'dus par yongs gsal bar/ /'gro ba'i mgon pos gang gsungs pa/ /gong ma gong ma'i lam nyid kyis/ /bsgom par bya ba bzhi po nyid/ /dang po yi ge
12b7(rgyud): dgod par bya/ /bskyed pa'i rim pa la gnas pa/ /sgrub po'i dbang pos bsgom bya ba/ /gnyis pa rang gi rang bzhin nyid/ /gsum pa bzang po mchog gyur pa/ /ye shes phyag rgya rnam par bsgom/ /bzhi pa gong mar gang gsungs pa/ /phyag rgya chen por rnam par bsgom/ /
13a1(rgyud): de ltar de nyid bzhi po ni/ /'di dag la ni yang dag gnas/ /bsgom pa dag gis gang bstan pa/ /de dag bdag gis so sor bshad/ /yi ge dgod pa'i sbyor ba yis/ /bsgom par bya ba gang gsungs pa/ /sems can dang po'i las can rnams/ /gzhug par bya
13a2(rgyud): phyir gang gsungs pa/ /ji lta ba bzhin rnam gnas pa/ /dang po re zhig bstan par bya/ /bskyed pa'i rim pa'i lam nyid du/ /gcig nyid rnam pa lnga ru 'gyur/ /mngon par byang chub rnam lnga yi/ /ye shes mchog tu dge ba nyid/ /ji ltar bstan par shes gyur nas/ /rtag
13a3(rgyud): tu gnas de 'dir bshad bya/ /gong ma gong ma'i rim nyid kyis/ /thugs kyi rdo rje gang gsungs pa/ /yi ge dgod pa'i sbyor ba yis/ /chos kyi dbyings kyi bdag nyid pa/ /bzang po nam mkha'i mtshan nyid can/ /kun rtog thams cad spangs pa yi/ /kun 'gro'i ye shes rnam
13a4(rgyud): dag pa/ /thog ma bar mtha' dri ma med/ /chos rnams kyi ni ngo bo gang / /so so'i gzugs su gang gnas pa/ /bdag med gnas pa'i rnal 'byor gyis/ /'bad pa nyid kyis so sor brtag /spros pa thams cad las grol ba'i/ /gzugs gang mchog ni zhi ba
13a5(rgyud): nyid/ /chos kyi dbyings kyi ngo bo shes/ /ye shes 'di la 'di rab grags/ /gnas bzang po der gnas nas ni/ /nyon mongs thams cad rnam spangs la/ /sems can rnams kyi don bya gang / /gzugs kyi mchog nyid dmigs par bya/ /thabs bzang dag dang ldan pa yis/ /
13a6(rgyud): shes rab dang ni bcas par gzugs/ /gsal po'i rnam par 'byung 'gyur ba/ /mtshan rnams kun gyis rnam par brgyan/ /rgyan rnams thams cad yongs su rdzogs/ /gzugs med mchog tu zhi ba nyid/ /dang zhing skyon bral dri ma med/ /phyag rgya chen por rjes
13a7(rgyud): rig bya/ /gzugs de las ni 'byung 'gyur ba/ /de yi gzugs brnyan ltar byed pa/ /sgyu ma'i rjes sgrub bzang po gang / /rnal 'byor phyag rgya gzugs ldan pa'i/ /dngos po med pa'i rang bzhin gyis/ /gzugs brnyan yid kyi rang bzhin nyid/ /yon tan mtha' med
13b1(rgyud): 'byung 'gyur pa/ /sangs rgyas kyis kyang mi mkhyen pa'i/ /dpal ldan me long ming can du/ /ye shes de la brjod par bya/ /dngos po med pa'i rang bzhin du/ /der ni 'gog pa'i ye shes gang / /de yi rang bzhin rnal 'byor ldan/ /mnyam nyid ye shes zhes brjod do/ /
13b2(rgyud): rgyas pa can zhes bya ba gang / /lha rdzas bud med dkyil 'khor ro/ /'bad pas so sor rtogs gyur pa/ /de bzhin gshegs pa'i kun gyi gnas/ /bdag med gnas kyi rnal 'byor pa/ /dngos po med pa'i rang bzhin can/ /lha rdzas nam mkha'i khams kyi gnas/ /sangs
13b3(rgyud): rgyas kun gyi pho brang mchog / phra mo'i rnal 'byor sbyor gcig pas/ /ji srid de la rtogs gyur pas/ /rtogs pa cung zhig bskul gyur pa/ /de srid de ni mthong bar gyur/ /sangs rgyas byang chub sems dpa' dag /srid gsum gnas na gang gnas pa/ /gang zhig gnas pa
13b4(rgyud): de dag kun/ /til gyi gong bu bzhin 'dir mthong / /gang+gA'i klung gi bye snyed kyi/ /de bzhin gshegs pas yongs gang ba/ /sangs rgyas gzugs ni 'od chen po/ /bzang po de ni mthong gyur nas/ /nam mkha'i dbyings kyi gnas bzang por/ /rnal 'byor 'di ni brtag par
13b5(rgyud): bya/ /der ni de bzhin gshegs pa kun/ /da ltar bzhugs dang gang 'das dang / /gang dag 'byung bar 'gyur ba dag /de dag kun gyi gnas mchog ni/ /dag cing dang ba dri med de/ /de bzhin gshegs pa kun gyis mchod/ /ye shes de ni mdor bsdus na/ /so sor rtog pa zhes
13b6(rgyud): byar brjod/ /de bzhin gshegs pa'i pho brang du/ /'bad pas so sor rtogs pa nyid/ /de yi phyir na nyams len pa/ /rdo rje pad+ma'i rnam 'phrul pas/ /lha yi rnal 'byor kun 'gengs shing / /mchog tu dga' ba'i gzugs can gyi/ /sa la sogs pa'i rim pa yis/ /byang
13b7(rgyud): chub sems ni yang dag spro/ /gang 'dod lha yi rnal 'byor ni/ /der ni nges par bsgrub par bya/ /rtag dang mi bskyod rin chen che/ /rigs la sogs par gang gnas pa/ /'khor los sgyur ba'i rnal 'byor gyis/ /rig ma'i skyes bu bsgom par bya/ /bzang po'i rgyan dang yang dag
14a1(rgyud): ldan/ /phyag rgya chen po rjes rig pa/ /rdo rje pad+ma mnyam sbyor bas/ /mchog tu dga' ba'i gzugs can gyis/ /rnam pa sna tshogs gzugs ldan pa'i/ /ye shes rlabs kyi phreng ba spros/ /bya ba nan tan ye shes zhes/ /mchog tu gyur pa de la brjod/ /gang la rgyal
14a2(rgyud): ba rnams 'byung ba/ /gang du phyag rgya byin brlabs pas/ /ting 'dzin lnga po 'dir gnas pas/ /gang zhig yang dag 'byung 'gyur bas/ /mngon par byang chub rnam lnga yis/ /ye shes zhes ni 'di rab grags/ /bskyed pa'i rim pa la gnas par/ /de yi khyad par brjod pa yin/ /
14a3(rgyud): lha dgod rnal 'byor ldan pa yis/ /ji lta ba bzhin rnam par gnas/ /khams drug pa dag mnyam ldan pa'i/ /rgyud las gsungs pa'i 'khor los sgyur/ /rim gyis yum gyur bzhi po dang / /khro bo sems dpa' de dang mtshungs/ /'khor bcas pa yi byang chub sems/ /bcu
14a4(rgyud): drug dag dang mnyam ldan pa'i/ /mtshan ni sum cu rtsa gnyis dang / /de bzhin dpe byad brgyad cur ldan/ /mngon par byang chub rnam lnga zhes/ /de bzhin gshegs pas bstan pa yin/ /rtag dang mi bskyod rin chen gyi/ /rigs la sogs pa yang dag gnas/ /de ltar rnam pa
14a5(rgyud): sna tshogs pa'i/ /rnam par rtog pas rgyas gang la/ /dang po'i las can sems can gyis/ /bsgom par bya ba gsungs pa yin/ /'khor lo'i rim par bsgom bcas pa/ /'di ni phyi rol zhes bshad de/ /yi ge dgod pa'i rnal 'byor gyis/ /dang po
14a6(rgyud): nyid du gang gnas pa'o/ /sems can dang po'i las can la/ /las kyi phyag rgya bsgom pa yis/ /rnam par gnas pa'i sar gnas gang / /gong ma mchog gi go 'phang yin/ /byin gyis brlabs pa'i gnas bsgoms te/ /de nyid mchod pa rab tu brtag /
14a7(rgyud): de nyid dpal ldan 'dus par ni/ /rdo rje 'dzin pas mchog tu gsungs/ /bskyed pa'i rim pa nyung ldan pas/ /rdo rje pad+ma mnyam sbyor bas/ /'di ni bsgom pa gnyis pa ste/ /rang gi ngo bo yin zhes grags/ /gsum pa de ni bstan pa ste/ /nang gi go 'phang bsgom pa yin/ /rnam pa kun
14b1(rgyud): ni mchog ldan pa'i/ /ye shes phyag rgya rab brtags pa'o/ /bzhi pa gong na med pa'i rgyu/ /mngon par byang chub byed pa po/ /phyag rgya chen po rnam bsgom pa/ /de yi gong na gzhan med pa'o/ /dbang po kun las rnam grol zhing / /'byung ba'i spyod pa sbas gyur pa/ /
14b2(rgyud): zhi zhing grub pa myur ster la/ /bla ma'i zhal las rab gnas pa'o/ /gcig min du ma yin zhing / /rlabs med snang ba med pa dang / /thams cad kyi ni bde gnas pa/ /mchog tu dga' ba byed pa po/ /rang sems tsam du shes par bya/ /nyon mongs tshogs ni 'gag 'gyur
14b3(rgyud): zhing / /dam pa'i shes rab 'gyur ba'i lus/ /de ltar rgyud kyi rim shes nas/ /lha yi rnal 'byor mchog nyid dang / /gong ma gong ma'i lam nyid kyis/ /drag po min pas gang mos pa/ /de dag thams cad nges btang la/ /rim pa bzhin du bsgom par bya/ /phyag rgya chen por
14b4(rgyud): 'bad pa yis/ /sngags pas rtag tu bsgom par bya/ /grub pa thams cad rab sbyin zhing / /thabs kyi mchog dang bcas pa ni/ /de dag bsgom pa dang ldan na/ /tshe 'di nyid la grub par 'gyur/ /gang zhig sems ni bla med pas/ /skye ba med pa gang rtogs pa/ /de yi dngos
14b5(rgyud): med shes rab ste/ /thabs nyid rab tu bskul ba nyid/ /de ltar de nyid shes pa la/ /phyag rgya chen po rnam par bsgom/ /de nas thabs dang bcas gyur bas/ /gang 'dod pa yi brtul zhugs bya/ /sangs rgyas gos med zhi ba 'am/ /de bzhin nor gyi bdag po 'am/ /yang na brtul
14b6(rgyud): zhugs chen po 'am/ /yang na sems la 'dod pa'o/ /bshad par gyur pa shes byas la/ /brtul zhugs ma yin shes pa nyid/ /blo dang ldan pas shes bya ba/ /rgyud las gzhan dag bshad pa yi/ /dor ba'i brtul zhugs kun mi bya/ /mchog tu gyur pa yin par 'dod/ /de las yid
14b7(rgyud): la gang 'dod pa/ /spyad pa med par spyad par bya/ /dpal ldan 'dus pa'i rjes su 'brangs gyur pa/ /lam mchog dpe med 'bad pas shes byas la/ /brtan pa'i blo yis dag pa de nyid gcig /phyi rol dri ma ma lus spangs byas nas/ /bde ba'i rdzu 'phrul dang ldan gnyug ma'i gzugs/ /
15a1(rgyud): 'du 'dzi dri ma spangs la bsgom par bya/ /ye shes rang bzhin rjes 'brel nyin mtshan du/ /sangs rgyas thob pa'i rgyur gyur bstan pa nyid/ /dga' ba'i dbang phyug dang ldan dga' ba'i sems/ /rtag tu byang chub la bzhugs bsgom pa'i sems 'brel pa/ /dri ma ma lus zad par gyur
15a2(rgyud): pa yis/ /'khor ba'i 'ching ba rnams ni spang bar bya/ /bde ba'i go 'phang mchog gyur brtan pa'i sems kyis bsgom/ /rtag tu goms par byas pa'i rnal 'byor dang / /bdag nyid de nyid rnal 'byor ldan pa yi/ /dri ma'i rab rib spangs dag mthong ba bzang / /gcig tu gsang ba'i sa
15a3(rgyud): phyogs yon tan brgya yi gzhir gyur ri 'am khyim stong ngam/ /skyed tshal nyid dang brag phug dur khrod dag gam sa phug nyams dga' 'am/ /de ltar dri med byas pa'i sa phyogs dag tu bzang po mtshon cing bzung / /yul gyi bde ba skyed byed de nyid rin chen rdo rje can gyis 'du 'dzi spangs la bsgom/ /
15a4(rgyud): rnal 'byor pa ni thams cad kyang / /de nyid lam la rab chags pas/ /thabs dang bcas pa'i rnal 'byor gyis/ /de ni 'grub 'gyur gzhan du min/ /bskyed pa'i rim pa'i lam gyis ni/ /gzhan dag tu yang 'gyur ba yin/ /skye ba du ma dag gis kyang / /'dir ni gcig gis 'byung bar
15a5(rgyud): 'gyur/ /de ltar the tshom med shes nas/ /shes rab thabs kyis bsgom pa yis/ /phyi rol rnam pa sna tshogs kyi/ /bya ba'i bye brag yongs spangs la/ /dpal ldan 'dus pa'i lam 'bras bcas/ /sangs rgyas dngos grub rab ster ba/ /thabs bzang dag dang ldan pa yis/ /
15a6(rgyud): blo ldan gsang ba sgrub par spyad/ /yul dang dus dang gza' rnams dang / /rgyu skar phyi rol dkyil 'khor rnams/ /med pa'i gsang ba rdo rje can/ /sgrub pa'i thabs 'di bshad par bya/ /nges par brtul zhugs gso sbyong sogs/ /yi ge brjod pas bsgom pa yin/ /'di
15a7(rgyud): ltar dngos grub gang brtags pa/ /spyod pa dka' bas brtags pa yin/ /yi ge brtags pa'i ngo bo nyid/ /kha dog dbye bas mtshon bya ba/ /sems can kun gyi bsam dbang gis/ /dpal ldan gsang bar gang gsungs pa/ /dkyil 'khor dag ni gang gsungs pa/ /rigs
15b1(rgyud): nyid so sor so so dang / /phyag rgya'i dbye ba sna tshogs dang / /de bzhin sngags kyi dbye ba rnams/ /mchod dang bsnyen bkur byed pa dang / /rigs kyi dbye ba du ma nyid/ /ting 'dzin dbye ba phye ba yis/ /lha rnams su ni brtags pa dang / /dus nges pa yi bye brag rnams/ /
15b2(rgyud): bskyed pa'i rim pa bsgom pa yi/ /spro ba dang ni bsdu ba dang / /sbyor ba du ma nyid dag ni/ /'dod chags la sogs dri ma rnams/ /sna tshogs gzugs kyis gang gnas pa/ /'khor bar rab tu 'ching byed pa'i/ /khams gsum pa yis zhwabastan pa'i lam/ /de kun dngos po med
15b3(rgyud): gyur ba'i/ /ye shes mchog gi rnam 'phrul yin/ /rtog med rnam par dag pa ni/ /rgyu dang mi rgyu kun du song / /'dod chags zhe sdang gti mug dang / /de bzhin gzhan yang yod ma yin/ /dang po'i rnal 'byor ngo bo yis/ /ji srid kun la rnam par spyod/ /chos dang chos min
15b4(rgyud): mtshan nyid kyis/ /thams cad mngon du brtags pa can/ /bdag med gnas kyi sbyor ba yis/ /ji srid brtan par ma brtags pa'o/ /rnam par mi rtog gnas pa med/ /dag cing rang bzhin dri ma med/ /srid pa'i rtse mo'i mthar thug pa/ /khams gsum 'di dag thams cad nyid/ /
15b5(rgyud): lam gyis so sor brtags byas nas/ /phung po'i bden pa yod ma yin/ /su zhig gis ni so sor rtogs/ /'dir ni gang la brtag par bya/ /'bad pas de nyid de kho na/ /ji srid rab tu brtag byas pa/ /de srid thams cad 'od gsal te/ /rnam dag rang bzhin dri ma med/ /dngos
15b6(rgyud): dang dngos med las grol zhing / /spros pa med pa'i ngo bo nyid/ /sangs rgyas kyis kyang rtogs min na/ /skye bo gzhan gyis smos ci dgos/ /rtag dang chad pa las grol zhing / /kun 'gro mchog tu zhi ba nyid/ /dngos med snang ba med pa yi/ /byang chub sems dpas phyag byas pa'o/ /
15b7(rgyud): yon tan med cing nga rgyal med/ /mtshan ma med cing sgrib pa med/ /'grib dang 'phel las rnam grol ba/ /ngag gi spyod yul dag las 'das/ /de las 'gro dang 'ong ba dang / /'dir ni 'gro ba po 'ga' med/ /bsgom dang sgom pa bsgom bya dag /don dam par na yod ma
16a1(rgyud): yin/ /de nyid mchog gyur gcig pu nyid/ /byang chub sems zhes rab tu brjod/ /dbye ba sna tshogs bsam mi khyab/ /bye ba snyed du rab rgyas pa/ /bzang po kun 'gro rnam dag ste/ /ming gcig nyid kyis gnas pa min/ /sems can bsam pa'i bye brag gis/ /
16a2(rgyud): khams gsum kun du rab tu khyab/ /zhi ba rnams kyis de nyid mchog /rig byed smra ba tshangs pa zer/ /sangs rgyas pa rnams byang chub mchog /gos med pa rnams srog ces zer/ /grangs can rig pa rnams la sogs/ /dbye ba gang zhig rnam brtags pa/ /de dag brjod par
16a3(rgyud): ga la nus/ /sna tshogs nyid la khyab gnas nas/ /rnam pa sna tshogs ngo bo rnams/ /des ni smra bar nus ma yin/ /bzang po'i dbye bas gang gnas pa/ /yang dag mtha' nyid du mar bstan/ /kun mkhyen ye shes mi rtogs pa/ /rdo rje can mchog gang yin te/ /khams gsum
16a4(rgyud): ma lus 'di dag ni/ /thams cad 'di las kun du 'byung / /zhi zhing dag pa'i gnas gang de/ /sangs rgyas kun gyis phyag byas pa/ /brjod med kun 'gro'i gnas yin te/ /'di kun de yi rnam 'phrul yin/ /cung zad dngos grub mtshan nyid gang / /thams cad de la rnam par
16a5(rgyud): gnas/ /spros pa'i tshul gyis ngo bo nyid/ /chos kyi 'khor lo rnam par bskor/ /khams gsum rnam dag 'di thams cad/ /sa bon shes rab las byung kun/ /mtshan ma med cing mchog tu zhi/ /ye shes sgyu ma'i rjes 'jug pa/ /mang po dag ni gcig pa nyid/ /ji srid
16a6(rgyud): yod pa'i bud shing kun/ /stong pa'i me yis ma bsregs par/ /sgrub pa po yis ji ltar mthong / /lta ba'i bud shing phung po rnams/ /stong nyid me yis bsreg byas nas/ /'dir ni mnyam nyid la gnas na/ /de bzhin yid kyi me yang 'gag /bsam gtan shes rab
16a7(rgyud): mig sman gyis/ /ji srid bsku bar ma byas pa/ /de srid lta ngan rab rib rnams/ /dri ma med par ji ltar 'gyur/ /dngos po brtan dang g.yo ba kun/ /'bad pas de ltar rnam sbyangs nas/ /bdag med go 'phang la gnas la/ /de nas sgrub pa brtsam par bya/ /bdag
16b1(rgyud): gis gong du gang smras pa'i/ /lha yi rnal 'byor shes byas la/ /de ni 'bad pas bsgom byas na/ /'di ni 'grub 'gyur the tshom med/ /sangs rgyas nges par sgrub par byed pa yi/ /cho ga rkang gnyis mchog gis nges par gang bstan pa/ /spyod pa du mas mdzes shing yid du
16b2(rgyud): 'ong bar gyur pa'i rgyud du gsal/ /de srid de ni ma bsten yon tan ldan pa'i dngos grub 'gyur bar mi 'gyur ba/ /shes nas mkhas pa rnams kyis spyod pa dang ldan cho ga bzhin du bsgrub pa brtsam/ /don dam pa'i yi ge gsum dang ldan pa'i rgyud kyi don nges par bsdus pa dpal
16b3(rgyud): gsang ba grub pa zhes bya ba/ dpal rdo rje sems dpa' mnyes par bya ba las mngon par byang chub pa lnga bstan pa'i le'u ste bzhi pa'o// //dpal ldan gsang ba rdo rje 'dzin/ /rdo rje sems dpa' sgrub pa'i thabs/ /yang dag spyod pa sbas gyur pa/ /de nas yang dag
16b4(rgyud): bshad par bya/ /rdzogs pa'i rim pa'i rnal 'byor gyis/ /rnam par g.yeng ba'i dgra gsod cing / /dge bzang gsang ba'i sgrub thabs kyis/ /rol mo'i las kyis bsgrub par bya/ /dbang bskur ba ni mchog bzang po/ /dpal ldan 'dus par rjes 'gro bas/ /phyag rgya chen po'i
16b5(rgyud): dbang bskur nas/ /bzang po dngos grub rab tu bsgrub/ /de bzhin 'dod chags rab gnas nas/ /lha'i rnal 'byor der gnas pas/ /gsang ba grub par rab gnas na/ /sgrub po gang phyir 'grub par 'gyur/ /bzang po ye shes gom sa byas shing / /spyod pa thams
16b6(rgyud): cad rnam spangs nas/ /gnyis pa thams cad las grol bas/ /gang du 'dod pa de ru gnas/ /sgrub pa po la phan gdags phyir/ /gsang ba grub pa mdor bsdus nas/ /dngos grub rnams kyi go 'phang mchog /de ni bdag gis bshad par bya/ /gang zhig skye ba du ma yis/ /
16b7(rgyud): dngos grub thob par 'dod 'gyur ba/ /des ni gsang ba'i brtul zhugs kyis/ /gnyis pa thams cad spang bar bya/ /dge ba thams cad 'byung ba'i rgyud/ /'dus pa zhes bya'i dbang bskur bas/ /bzang po dngos grub sbyin byed pa'i/ /phyag rgya chen po'i dbang bskur bas/ /
17a1(rgyud): de nas rang 'dod la gnas shing / /dang po'i rnal 'byor gcig gtad pas/ /bla ma'i zhal las byung ba yi/ /rnal 'byor rin chen goms par bya/ /dpal ldan bde ba'i mgon po yis/ /mchog tu gsang zhing sbas pa yi/ /shin tu sbas pa'i dbang
17a2(rgyud): bskur ba/ /de nas yang dag bshad par bya/ /gzugs bzang yon tan 'byung 'gyur ba/ /phyag rgya 'bad pas rnyed gyur nas/ /rgyud kyi spyod pa dang ldan pas/ /slob dpon la ni dbul bar bya/ /phyag rgyar bcas pa'i rdo rje 'dzin/ /gus pas 'o ma mar me dang / /dri
17a3(rgyud): dang phreng ba rgyan chen gyis/ /de nas blo dang ldan pas mchod/ /de la gus par mchod bya zhing / /blo dang ldan pas cho ga bzhin/ /bla ma phyag rgyar ldan mthong nas/ /rtog pa'i cho ga'i rim pa bzhin/ /pus mo g.yas pa'i lha nga ni/ /sa la rab tu btsugs byas la/ /bstod pa'i
17a4(rgyud): rgyal pos rdo rje can/ /cho ga bzhin du brjod par bya/ /kun mkhyen sa kun dbang phyug pa/ /kun gyi dbang phyug 'gro ba'i bdag /thugs kyi bdag po dpa' bo che/ /dpa' bo gtso la phyag 'tshal bstod/ /'byung po kun bdag bdag nyid gnas/ /rdo rje ye shes gsum 'byung ba/ /
17a5(rgyud): rdo rje hUM mdzad hUM mdzad pa/ /nyon mongs mthar mdzad phyag 'tshal bstod/ /sangs rgyas kun mchog phyag 'tshal 'dud/ /rdo rje gsum dbyer med pa'i sku/ /chos bdag med pa las byung ba/ /ye shes bdud rtsi phyag 'tshal 'dud/ /kun mkhyen ye shes phung po can/ /srid
17a6(rgyud): pa'i 'khor lo rnam sbyong ba/ /dpal chen ye shes chen po pa/ /gzi brjid chen po phyag 'tshal bstod/ /phyag chen dpa' bo chen po ste/ /stobs chen mchod pa chen po pa/ /bdud mthar byed pa dpa' chen po/ /dpa' bo dbang phyug phyag 'tshal bstod/ /skye dang gnas dang
17a7(rgyud): sdud pa yi/ /byed pa por 'gyur 'gro ba'i gtso/ /dngos dang dngos med rang bzhin nyid/ /ngo mtshar mchog gyur phyag 'tshal bstod/ /ye shes rnam shes zhes bya ba'i/ /lam du 'jug 'gyur phyag 'tshal bstod/ /'gro ba'i mgon la phyag 'tshal bstod/ /pad+ma las
17b1(rgyud): byung phyag 'tshal 'dud/ /bstod pa'i rgyal po 'di yis ni/ /cho ga bzhin du gsol btab nas/ /sems can kun la phan 'dod pas/ /snyan pa'i tshig ni brjod par bya/ /khyod kyi zhabs kyi bka' drin gyis/ /ye shes bla med bya ba shes/ /de ltar dbang bskur rin chen
17b2(rgyud): gyis/ /mgon pos bdag ni dbang bskur mdzod/ /dpal ldan bde ba'i mgon po yis/ /dpal ldan chos kyi rdo rje la/ /gsang ba'i de nyid bstan pa ltar/ /mgon pos de bzhin bka' drin gsol/ /sdug bsngal kun gyi gnas gyur pa/ /dmyal
17b3(rgyud): ba nas ni gtso bos drongs/ /sdug bsngal thams cad mthar mdzad pa/ /mgon med bdag la thugs rje mdzod/ /khyod zhabs pad+ma spangs nas ni/ /gtso bo gzhan la skyabs ma mchis/ /'gro ba'i dpa' bo thub chen gyis/ /de phyir sangs rgyas mchog gnang mdzod/ /gsol
17b4(rgyud): ba 'debs pa'i cho ga mchog / bzang po de ltar thos gyur nas/ /snying rje slob ma la bskyed de/ /bla ma dpal ldan yon tan mtshos/ /bzhin ni rab tu dad gyur pas/ /rjes su brtse phyir rab dga' bas/ /gsang zhing mchog tu gsang gyur pas/ /dam tshig de nas thob par bya/ /
17b5(rgyud): bu yis srog chags gsad par bya/ /brdzun gyi tshig kyang smra bar bya/ /ma byin par yang blang bar bya/ /gzhan gyi chung ma bsten par bya/ /'di ni cho ga mdor bsdus pa'i/ /phyag rgya chen po nges bsten pas/ /'di ni rtag tu bya ba yin/ /dam tshig bzhi po 'di nyid ni/ /
17b6(rgyud): bzang po khyod kyis rtag tu bsten/ /de ltar dam tshig thos gyur nas/ /bzang po dngos grub kun ster ba/ /phyag rgya dang ni ldan gyur pa'i/ /slob dpon thugs rje ldan pa yis/ /rdo rje pad+ma snyoms 'jug cing / /yang dag rab sbyin la gnas nas/ /lha yi rnal 'byor bskyed gyur
17b7(rgyud): pas/ /ji lta ba bzhin rnam par gnas/ /'bad pas gsung gi rdo rje yis/ /pad+ma las byung blang bar bya/ /khrag dang khu ba rnams bsres la/ /slob dpon mchog gis mchod pa'i phyir/ /mi yi thod par blugs nas ni/ /bshang gci rdo rje chur ldan pas/ /de nas
18a1(rgyud): slob ma bkug byas la/ /sangs rgyas kun gyi byin brlabs nas/ /gnyug ma'i phyag rgya dang bcas pas/ /dam tshig de ni sbyin par bya/ /dngos grub kun gyi gnas gyur cing / /sangs rgyas byin brlabs lam gyur pas/ /rdo rje slob ma de nyid rig /chogs de
18a2(rgyud): ltar gtad byas pas/ /rang gi phyag rgya dam tshig ni/ /bzang ldan rgyud nas gsungs pa nyid/ /shin tu bzhin bzang mig yangs ma/ /rtag tu byang chub sems la dga'/ /mA ma kI ltar yang dag pa/ /rab dga' gos ni rnam spangs ma/ /'di ni yang dag mchod byas nas/ /phyag
18a3(rgyud): rgya'i pad+ma rnam gnas pa/ /sngon bzhin spyod pa'i slob ma ni/ /rdo rje 'dzin pa gnyis pa la/ /bkra shis brjod pa'i tshig gis ni/ /dbyangs ni rnam pa sna tshogs dang / /rnga yab rgyal mtshan gdugs la sogs/ /phreng ba tsan+dan la sogs mchod/ /phyag rgya'i dbang bskur rin chen gyis/ /
18a4(rgyud): dam tshig la gnas brtan par gzhag /khams gsum pa yi dbang bskur nas/ /slob mas thal mo sbyar byas la/ /de la rjes gnang sbyin bya ste/ /rgyud las ji skad gsungs pa bzhin/ /chos kyi rdo rje gang 'dod par/ /chos kyi 'khor lo bskor bar gyis/ /sangs rgyas
18a5(rgyud): byang chub sems dpa' yi/ /chos kyi 'khor lo bla na med/ /rdo rje sems dpas gsungs gyur pa/ /sangs rgyas mchog gis bshad par gyis/ /de ltar bstan pas slob ma la/ /yang dag par sbyin rab sbas dang / /phyag rgya rin chen dbang bskur dang / /rjes su gnang ba'i khyad par
18a6(rgyud): gyis/ /rgyud kyi don la des byas nas/ /rdo rje theg pa'i rim 'byung ba'i/ /byang chub sems dpa' rnams kyis bstan/ /sems can mchog gis bshad par gyis/ /'di lta bu yi dbang bskur bas/ /sgrub pa'i nges pa byas gyur nyid/ /de nyid bsgoms pas ngal gyur pas/ /
18a7(rgyud): nges par mchog ni thob par 'gyur/ /rdzogs pa'i byang chub nges byas nas/ /lugs bcas rim pa'i rnal 'byor gyis/ /gnyis pa thams cad rnam spangs la/ /rdo rje sems dpa' zhes bya bsgrub/ /lugs bcas rim pa de nyid nges pa'i blo ldan bsgom gyur rdo rje can/ /
18b1(rgyud): 'dod pa'i yon tan bzang po rab dga'i yid can dngos grub don kun sgrub/ /mi yi tshe 'di nyid la 'grub 'gyur dpal ldan gsang grub la gnas nas/ /thabs bzang dag dang ldan pas brjod med mchog gyur go 'phang dam par 'gro/ /de ltar thams cad shes byas la/ /rim pa ji bzhin
18b2(rgyud): gnas byas te/ /dpal ldan 'dus pa'i rim pa yis/ /ji ltar yang dag bstan pa ltar/ /de nas rang 'dod la rab gnas/ /gsang ba grub pa la gnas pa'i/ /dngos grub bzang po la 'bad pas/ /rigs kun la ni kun du spyod/ /yang na phyag rgya ldan pa yis/ /'dod pa'i
18b3(rgyud): yon tan lnga ldan pas/ /rgod dang phreng la sogs bzang po/ /sems ni spro bar byed pa can/ /chags med gsang ba grub pa yis/ /go 'phang mchog ni bsgrub par bya/ /gnyis pa thams cad rnam spangs la/ /mchog tu dga' ba spel bar byed/ /don dam pa'i yi ge gsum dang
18b4(rgyud): ldan pa'i rgyud kyi don nges par sdud par byed pa dpal gsang ba grub pa zhes bya ba/ dpal rdo rje sems dpa' mnyes par bya ba las sgrub pa phyag rgya chen po mngon par bstan pa'i le'u ste lnga pa'o// //gsang ba'i spyod pa dge 'byung zhing / /sangs rgyas thams cad skyed byed la/ /
18b5(rgyud): g.yeng ba'i sgra rnams zad byed pa/ /de nas yang dag bshad par bya/ /rkang pa brkyang ba spangs nas ni/ /'khor ba'i mngag gzhug dor nas su/ /rtag tu brtson dang ldan yid kyis/ /rdo rje sems dpa' rtag tu bsgrub/ /rgod dang 'gyod dang gnyid la sogs/ /'bad pas rab tu spang
18b6(rgyud): bar bya/ /gzhan du bskal pa bye ba ni/ /brgyar yang dngos grub 'byung mi 'gyur/ /mgon po rdo rje slob dpon la/ /dngos po kun gyis phyag byas nas/ /rdo rje gsum dbyer med pa'i gzugs/ /gsang ba'i dngos grub yang dag sbyad/ /mtshan ma med cing snang ba med/ /rang gi
18b7(rgyud): lus kyis thabs ldan pa'i/ /rdo rje sems dpa' bde ba'i mchog /'bad pas rab tu bsgom par bya/ /'bad pas de ltar shes byas nas/ /rdo rje'i rang bzhin kun dbang po/ /sngags pas rang lus de nyid dang / /rdo rje can dngos dbyer med pa'i/ /sna tshogs spyod pa gsal
19a1(rgyud): gyur pa'i/ /gsang ba'i brtul zhugs bzang po spyod/ /thabs bzang dag dang ldan pa yis/ /mchog tu dga' bas yongs su dag /rnam rtog yid las byung ba yi/ /'jig rten pa yis gang smad pa'i/ /de de gzugs su gnas byas la/ /gsang ba brtul
19a2(rgyud): zhugs brtul zhugs can/ /ji ltar dpal ldan 'dus spyod pa'i/ /gsang ba zhes byar rab gnas pa/ /bshang gci zas su byas gyur na/ /sgrub pa'i snod du nges par 'gyur/ /dam tshig bzang po gzhan dag kyang / /gsal byed la sogs khyad par dang / /phyag rgya'i
19a3(rgyud): 'ching ba byin brlabs nas/ /rgyud nas gsungs pa'i bzang po kun/ /rdo rje'i tshig ni bzang po 'di/ /rdo rje thugs kyis gsungs pa yi/ /gsang ba'i spyod pa bla med pa/ /de ni bdag gis bshad par bya/ /rdo rje thugs kyis gang smras pa/ /de ni bdag gis bshad par bya/ /
19a4(rgyud): sangs rgyas 'bras bu 'dod pa yis/ /sgrub pa po la phan gdags phyir/ /mnyam gzhag mi smra gyur pa yis/ /smon pa'i gzugs su gzhag par bya/ /rang 'dod lha yi rnal 'byor gyis/ /sha za bzhin du kun du 'khyams/ /yang dang yang du ngal byas la/ /rdo rje sems
19a5(rgyud): dpa' zhes bya bsgom/ /rtag tu bsgom dang ldan gyur ba'i/ /rigs pas rang gis rtogs byas la/ /grong dang yul 'khor grong khyer dang / /tshal la sogs par 'khyam par bya/ /bzhi mdo dag dang dur khrod dang / /lha rten pho brang khyad par du/ /dor ba rnying pas mgo bcings la/ /
19a6(rgyud): tshogs bcas gnas su 'jug na yang / /mchog tu bde ba bsgom par bya/ /'bad med rol mo brdung ba der/ /gar dang glu yis g.yeng bar bya/ /'o ma sgron mar ldan pa des/ /rgyal mtshan can gyi gnas 'jug bya/ /la lar dgod cing la lar smra/ /la lar glu yang blang
19a7(rgyud): bar bya/ /la lar gar bya la lar brdab/ /la lar sna tshogs brjod bya ba/ /ji ltar skyo bar mi 'gyur ba/ /thams cad rim gyis rim gyis bya/ /skyo bar gyur nas sangs rgyas nyid/ /nam yang 'grub par mi 'gyur ro/ /'jig rten spyod pa rnam spangs la/ /rigs rnams
19b1(rgyud): kun la kun du spyad/ /'dus shing tshogs pa thams cad du/ /gcig tu 'o ma goms byed par/ /ro la sogs pa'i dam tshig la/ /shin tu sred par mi bya'o/ /nga rgyal spang bar bya ba'i phyir/ /bdag nyid kyis kyang goms par bya/ /mchog tu dga' ba'i sems nyid ni/ /
19b2(rgyud): ji ltar myong bar mi 'gyur ro/ /dam tshig thams cad sngon 'gro ba/ /sngags pas de ltar bya ba nyid/ /glu dang gar gyis dga' ba ni/ /ji ltar yid ni mi nyams par/ /ji srid mngon sum gyur gyi bar/ /de ltar de nyid la sems bzhag /bdud rtsi lnga la gcig gus pas/ /
19b3(rgyud): de nyid nges par byas nas ni/ /rnam par snang mdzad blang byas nas/ /smyon pa'i brtul zhugs kyis brgyan pa'i/ /smyon pa'i mtshan ma gang yin pa/ /de ni rtag tu bsten par bya/ /sngags pas gsang ba'i spyod pa ni/ /cho ga bzhin du spyad par bya/ /srog chags kun lus las
19b4(rgyud): byung ba'i/ /sgron ma rtag tu cho ga bzhin/ /lha yi dngos grub thob bya'i phyir/ /'bad pas bza' bar bya ba nyid/ /sbrang ma'i skyugs pa 'dres pa dang / /bshang dang gci ba bsres byas nas/ /sgron ma lnga dang bsres pa yis/ /rtag tu bdag nyid mchod par bya/ /dngos med mchog
19b5(rgyud): tu zhi ba yi/ /dpal ldan bde chen rdo rje can/ /rang rig tsam zhig skyed byas la/ /go 'phang mchog de bsgom par bya/ /sngags pas 'di ltar bsgom byas la/ /rang gi lus mchog bsgom par bya/ /smad par gyur pa ma lus pa/ /dpyad pa med par bya ba nyid/ /btsun
19b6(rgyud): mo'i rang byung me tog ni/ /byang chub sems dang bcas gyur pa/ /blangs la gsung gi rdo rje can/ /bde ba chen po yang dag mchog /glang po khyi rta rnga mo yi/ /sgron ma mi las byung ba dag /sngags pas rtag tu bza' bya zhing / /gzhan du bza' bar mi bya'o/ /de nyid
19b7(rgyud): rnal 'byor 'di yis ni/ /gang zhig rtag tu goms byed pa/ /rdo rje pad+ma'i ting nge 'dzin/ /de ni 'grub 'gyur the tshom med/ /slang mo spyod par bya ba'i phyir/ /brtul zhugs can gyis snod mi gzung / /grong pas zos shing bor ba yi/ /gyo dum la sogs der bza'
20a1(rgyud): zhing / /gong du bor zhing byin pa bza'/ /des ni gong du zos gyur nas/ /tshim par gyur nas de yang dor/ /de yi smad g.yogs dum bu yang / /rnying zhing dum bur gyur pas bya/ /yang na mchog gi / gos can gyis/ /gang du 'dod par 'gro bar bya/ /til 'bru
20a2(rgyud): tsam gyi dngos po yang / /yongs su gzung bar mi bya'o/ /yongs su 'dzin las sdug bsngal 'byung / /sdug bsngal gyis ni sems 'khor 'gyur/ /'khor bas sems ni zhum gyur te/ /zhum pas dngos grub nyams par 'gyur/ /dngos grub med na 'khor ba ste/ /
20a3(rgyud): 'khor bas dmyal ba sgrub par byed/ /dmyal bar nyon mongs sdug bsngal gyis/ /grangs med bskal par gnod par 'gyur/ /bzhin skams sdug bsngal gyur pa dang / /gzhan gyi bran la sogs par skye/ /rnam dag legs par 'dod pa yi/ /skye ba slar yang thob mi 'gyur/ /
20a4(rgyud): de ltar bdag gis bdag nyid kyis/ /gsang ba'i spyod pa rnam bsgoms nas/ /khams gsum rnam pa gcig gyur pa/ /rnam dag thabs bzang la gnas pas/ /rnam dag legs par 'dod pa yi/ /skye ba slar yang thob par 'gyur/ /gsang ba grub pa la gnas nas/ /de nas
20a5(rgyud): seng ge bzhin du spyod/ /smyon pa'i gzugs 'dzin gyur pa yis/ /kun spyod thams cad rnam spangs la/ /gsang gsum dri med rnal 'byor gyis/ /bza' ba kun la spyad par bya/ /shing rdo sa yi rang bzhin gyi/ /lha rnams la yang phyag mi bya/ /lus nyid la ni mchod pa dang / /
20a6(rgyud): bla mar gus pas phyag bya'o/ /sa rdo'i rang bzhin mchod rten dang / /glegs bam la sogs mi bya zhing / /rmi lam du yang dkyil 'khor sogs/ /lag pa'i phyag rgya mi bya'o/ /theg pa gsum la zhugs rnams la/ /phyag la sogs pa mi bya'o/ /sangs rgyas dam par mi 'dzin
20a7(rgyud): na/ /rnal 'byor pa gzhan smos ci dgos/ /bsgom la chags gyur sems kyis ni/ /ngag gi rtsod pa mi bya'o/ /dam tshig dag ni nyams par 'gyur/ /nyams pas yid ni g.yeng 'gyur bas/ /sbyor ba la sogs 'bad pa yis/ /de nyid rig pas rtag tu spang / /rdo rje
20b1(rgyud): sems dpa'i nga rgyal nyid/ /spang nas gzhan du mi bya'o/ /dag pa de nyid la gnas pas/ /sbyor ba rnams kyang mi bya ste/ /dam tshig dag ni nyams par 'gyur/ /nyams pas yid ni sdug bsngal 'thob/ /bdag med rnal 'byor ldan pa yis/ /ji srid de la rtog gyur pas/ /dngos med
20b2(rgyud): go 'phang la gnas nas/ /thabs bzang dag dang ldan pa yis/ /rtog las gang zhig 'byung ba rnams/ /ma brtags par ni 'byung bar 'gyur/ /bsgom pa'i sbyor ba'i stobs kyis ni/ /dngos grub mtshan nyid gang ci'ang rung / /de kun skad cig tsam la ni/ /rang nyid gnas
20b3(rgyud): par 'gyur ba yin/ /dgon pa 'di ni bar chad can/ /sngags pas gsang sngags mi bzla zhing / /dkyil 'khor dag kyang mi bya la/ /phyag rgya mi bcing phyag mi bya/ /lus nyid dkyil 'khor zhes gsungs te/ /shes rab phyag rgya zhes byar grags/ /dpal ldan rdo rje sems
20b4(rgyud): dag bsngags/ /de bsten pa ni phyag yin no/ /nang gi bdag nyid de byas nas/ /mkhas pas phyi rol thams cad spang / /gsang ba'i spyod pa dang ldan pas/ /de nyid rig pas rtag tu spyad/ /dpal ldan rdo rje sems dpa'i bdag /rnam par rtog med sngags pa yis/ /gsang
20b5(rgyud): ba'i spyod pa dang ldan pas/ /de ltar 'gyur med 'grub par 'gyur/ /spros shing de la rab sbyor bas/ /dam tshig dag ni skyong ba dang / /dge ba'i bshes gnyen bsten pa yis/ /shes rab thabs dag rnam par bsgom/ /gar dang glu sogs sbyor ba yis/ /pad+ma rdo rje rnam rol
20b6(rgyud): zhing / /bur chang sgron ma gus pa dang / /dri dang phreng sogs rgya chen dang / /gling bu rnga zlum sgra dag dang / /rdza rnga'i sgra la sogs pa dang / /lha rdzas lus ldangs dri bzang ma/ /rdo rje sems dpa' rab tu bsgrub/ /lha rdzas bzang po mchog 'di dang / /nang gi bdag nyid bsgom
20b7(rgyud): pa yis/ /rdo rje sems dpa' 'grub 'gyur ba/ /spyad par bya ba ma yin no/ /rdo rje pad+ma mnyam sbyor ba/ /mchog tu dga' ba'i gzugs can gyis/ /byang chub sems ni rab spros pas/ /chu skyes khyad par bza' bar bya/ /rtag tu chags pa dang ldan zhing / /mchog tu dga'
21a1(rgyud): ba la sred pas/ /rdo rje sems dpa' 'grub par 'gyur/ /mang du smras pa ci zhig dgos/ /rtag tu ngo tsha spangs gyur pas/ /dam tshig spyod la ci bzhin par/ /smyon pa'i gzugs kyis mi smra ba/ /dur khrod la sogs gar gnas nas/ /mA ma kI dang spyan la
21a2(rgyud): sogs/ /rgyan rnams la sogs kyis brgyan pa'i/ /phyag rgya'i tshogs dang lhan cig tu/ /rdo rje sems dpa' zhes bya bsgom/ /rdo rje nam mkha'i khams sbyor bas/ /der ni thams cad bsgom par bya/ /zhal gsum pa yi rnal 'byor gyis/ /ye shes rgya chen rlabs spro bya/ /
21a3(rgyud): dbang po gnyis kyi sbyor ba yis/ /rang dngos rim pa bskul byas na/ /sangs rgyas ye shes gzugs can rnams/ /rab tu bsdu ba dag kyang bya/ /phyogs bcu dag tu rgyug byed pa'i/ /rang sems gal te 'dzin par 'dod gyur na/ /sangs rgyas thob pa'i rgyur gyur rang gi sems/ /
21a4(rgyud): de tshe yang dag sbyor ba mchog tu bya/ /gong du nyams myong phyag rgya rjes bsams la/ /brtse ldan rjes 'gro bzang dga' chags pa can/ /chags pas thob gyur de la sems gtad nas/ /slar yang rim pa'i khyad par gsal bar bsgrub/ /bsam gtan 'di la sbyor ba yis/ /
21a5(rgyud): rin chen sems ni brtan gyur na/ /sangs rgyas byang chub rab gnas te/ /byin gyis brlab pa mdzad par 'gyur/ /de lta de nyid shes gyur nas/ /der gtad nas ni bsgom par bya/ /ji srid yid ni mi skyo bar/ /blo bzang sems ni mnyam gzhag pas/ /skyon ji ltar 'dod pa
21a6(rgyud): yi/ /sems kyis kun du khyab par bya/ /cung zad mig ni rgyas gyur pas/ /byang chub rin chen bsgom par bya/ /la la dgod dang smra ba dang / /la lar gar dag byed pa na/ /ji ltar skyo bar mi 'gyur bas/ /bsgom pa la chags sems kyis so/ /rnam par rtog med sngags pa
21a7(rgyud): yis/ /de lta'i ting 'dzin dang ldan pas/ /dus kyi nges pa yongs spangs nas/ /bla med go 'phang thob par 'gyur/ /bzang po'i rigs lnga las byung ba'i/ /dam tshig rtag tu bza' bar bya/ /khyad par gzhan dang ldan pa yi/ /dam tshig bsten pas mchod par bya/ /
21b1(rgyud): rtag tu bde gshegs bsam ldan pas/ /spyan ni rgyas par gyur nas su/ /byang chub sems ni rnam bsgom pas/ /ye shes rgya mtsho bsgom par bya/ /spyod pa rin chen la gnas shing / /rdo rje ye shes la mos pas/ /bde gshegs go 'phang 'dod na ni/ /mi dge'i sems su mi
21b2(rgyud): bya'o/ /khams gsum du ni 'byung 'gyur ba'i/ /btsun mo kun la 'dod par bya/ /dman las skyes dang 'gyur ba can/ /de nyid rnal 'byor pas mchod bya/ /rnam par snang mdzad las byung dang / /srog chags kun lus las byung ba'i/ /srog chags rnams ni rnal 'byor
21b3(rgyud): pas/ /dngos grub 'dod na bza' bar bya/ /bshang gci sa bon la sogs pa/ /sna yi nang nas byung ba yis/ /rang lus rdo rjer bsgoms nas ni/ /sngags pas rtag tu mchod par bya/ /khams gsum pa las byung ba yi/ /rtag tu dam tshig la mchod pas/ /de nyid rin chen
21b4(rgyud): la rab sbyar/ /gzhan du 'grub par mi 'gyur ro/ /'dir ni mang du smra ci dgos/ /gang dang gang zhig dmigs 'gyur ba/ /de kun de nyid rnal 'byor du/ /rigs pas brtags shing blta bar bya/ /rdo rje grub par gang gsungs pa/ /shes rab thabs kyi cho ga yis/ /dam
21b5(rgyud): tshig bzang po bsten byas pas/ /thams cad bya ba kho na'o/ /de ltar byas na sngags pa ni/ /shin tu de nyid gsang spyod pas/ /ring por mi thogs 'grub par 'gyur/ /'di la spyad par mi bya'o/ /bdag gi de nyid la gtad pas/ /dam tshig bzang po dang ldan pa'i/ /
21b6(rgyud): de nyid gsum dbyer med pa'i sku/ /sngags pas rtag tu mchod par bya/ /kun kyang rtog pa sngon 'gro bas/ /khams gsum 'di dag rnam par dag /ma rig dra bas yang dag bsgribs/ /rmi lam rtsed mo'i rjes su 'gro/ /phung po khams sogs mtshan nyid rnams/ /de ltar
21b7(rgyud): 'bad pas spyad na ni/ /mtshan ma med cing snang med pa'o/ /thabs dang bcas pa rnam par bsgom/ /de ltar cho ga ldan shes pas/ /sems ni de nyid byin brlabs nas/ /ji ltar thos pas 'tsho byed cing / /dam tshig ma lus la rab sbyor/ /tshong dpon bram ze
22a1(rgyud): rje'u rigs dang / /shi ba sogs kyis mgron bos nas/ /zos shing tshims nas bor gyur pa'i/ /gcig tu bsdus pa'i dman ma rnams/ /khyi dang wa yis smad pa dag /blangs nas de ni bza' bar bya/ /de nyid bsgoms pa'i rnal 'byor pas/ /gzhan du 'grub par mi 'gyur ro/ /cung zhig smyon pa'i sems
22a2(rgyud): ldan pa'i/ /rigs rnams kun du mnyam par sbyor/ /bzang po'i dbyangs dang ldan pa'i gar/ /rdo rje gar gyis goms par gnas/ /glu rnams len par byed pa yi/ /rdo rje'i glu ni mi gsal bar/ /khams gsum dag tu grags pa yi/ /gzhan dag gsal po nyid
22a3(rgyud): du len/ /sna tshogs skad bsres glu len cing / /sha za bzhin du kun du 'khyams/ /las dag gang gis skye bo rnams/ /gang dang gang du 'ching 'gyur ba/ /thabs dang bcas na de nyid kyis/ /srid pa'i 'ching las grol bar 'gyur/ /khyad par thams cad spangs pa yis/ /
22a4(rgyud): de nyid zhi ba thob gyur nas/ /thabs bzang dag dang ldan pa yis/ /go 'phang mchog ni bsgrub par bya/ /'byung po kun gyi de nyid gang / /gzung dang 'dzin pa rnams spang ba/ /'gro kun mchog tu zhi ba nyid/ /khyad par gnas pa'i bzang po gang / /rang lus thabs dang
22a5(rgyud): bcas pa yis/ /de nyid rtag tu bsgom par bya/ /bus pa kun la thal mo'i sgra/ /rim gyis gar ni bzang po bya/ /kun rtog thams cad spangs pa yis/ /byang chub mchog tu 'gro bar 'gyur/ /bzang po'i go 'phang der gnas nas/ /gang dang gang du gnas na yang / /byang chub
22a6(rgyud): mchog tu nges byas pas/ /spyod ngan can yang 'grub par 'gyur/ /smyon pa'i brtul zhugs la brten nas/ /yid ni de nyid byin brlabs nas/ /gsang spyod mchog gi rol pa yis/ /tshe 'di nyid la 'grub par 'gyur/ /gal te rgya chen khyim rnams ni/ /spong bar nus pa ma yin
22a7(rgyud): yang / /dpal ldan gsang grub las brtan pa/ /byang chub 'byung ba'i spyod pa rnams/ /khyim de nyid du gnas byas nas/ /'jig rten spyod pa la gnas pas/ /ji ltar rig par mi 'gyur bar/ /gsang ba'i dam tshig spyad par bya/ /mtshan mo gsal por byas nas ni/ /'o ma
22b1(rgyud): gcig tu goms byas pas/ /phyag rgyar bcas pas bya ba ste/ /yid ches pas yin gzhan gyis min/ /dri chu la sogs dam tshig rnams/ /rtag tu spyad par bya ba nyid/ /gcig tu dam tshig goms byed na/ /de nyid bla med 'grub par 'gyur/ /shin tu gsang ba'i grogs dag
22b2(rgyud): nyid/ /de nyid shes shing mchog gyur pa/ /de dang lhan cig dam tshig rnams/ /rgyud las gsungs pa spyad par bya/ /bud med bzang dang longs spyod bzang / /de bzhin gnas mal bzang sogs kyis/ /de nyid bsgom pas ngal gyur pa'i/ /ye shes ldan pas 'grub par 'gyur/ /
22b3(rgyud): dam tshig spyod pa der gtad pas/ /khyim nyid du yang 'grub par 'gyur/ /dam tshig spyod pa dman gyur na/ /spyod pa min zhing khyim du'ang min/ /de ltar dam tshig mngon ldan zhing / /ye shes bzang po la dga' ba/ /cho ga 'di ni bskul byas nas/ /rdo rje sems dpa' 'grub
22b4(rgyud): par 'gyur/ /nyams su blang bya thams cad ni/ /'gal ba'i dam tshig la sogs pa/ /smad par gyur pa sngon 'gro ba'i/ /ma lus pa dag gang bstan pa/ /dngos grub bzang po'i rgyu yi phyir/ /de dag thams cad bya ba nyid/ /'di kun mngon sum nyid du ni/ /byed pa'i
22b5(rgyud): char ni dbye bya ste/ /gsang ba spyod pa ldan pa yis/ /de nyid shes yin gzhan ma yin/ /'gal ba'i dam tshig la sogs pas/ /gsang ba grub pa zhes byar brjod/ /rtag can gzugs la gnas gyur nas/ /'jig rten spyod las 'das gyur te/ /smad pa rnams la gsal
22b6(rgyud): po ru/ /nyams su len par byed gyur cing / /nus pa dag ni ma skyes par/ /kun rdzob nyid du 'jug 'gyur ba'i/ /dman pa'i rigs la sogs pa la/ /rtag tu dam tshig sogs spyod cing / /'dod dang bcas pa'i sems nyid kyis/ /thab khung dkyil 'khor sogs byed
22b7(rgyud): pa/ /rtag dang chad pa smra ba yi/ /gang zhig cho ga 'dir gnas pa/ /de ni bstan pa 'jig byed gsungs/ /gal te rtag dang ldan gyur pas/ /sgrub pa 'di ni byed 'gyur na/ /de ni mtshan mo dam tshig spyad/ /nyin mo shin tu gsang bar bya/ /dman pa'i 'gro ba nyan thos
23a1(rgyud): sogs/ /ji ltar gzhan gyis mi rigs pa/ /de ltar sngags pa'i bya ba ste/ /bdag nyid bsgrub phyir shin tu gsang / /'jig rten kun gyis mi gnod cing / /'jig rten kun la mi gnod par/ /de bzhin sngags pas 'dir bya'o/ /bde gshegs dngos grub
23a2(rgyud): 'dod gyur na/ /gsang ba grub pa la gnas shing / /sgrub pa po la nus pa zhig /ji srid 'byung bar ma gyur pa/ /de srid brtul zhugs rtags mi gzung / /nus pa zhig ni skyes 'gyur ba/ /de nas gsang ba spyod pa spangs/ /de rjes rig pa'i brtul zhugs gzung / /de dag
23a3(rgyud): rtag tu blang bar bya/ /go 'phang nyams dga' der gnas pas/ /rnal 'byor der gtad bsgom par bya/ /'du 'dzi thams cad dang bral nas/ /go 'phang mchog ni 'grub par 'gyur/ /'du 'dzi ring du spangs shing rang bzhin g.yo ba'i sems nyid rab sbyar nas/ /dngos dang dngos
23a4(rgyud): med rang bzhin bde ba'i mchog ldan de nyid la gnas bsgom par bya/ /nyon mongs pa yi dgra tshogs mang po las rgyal mi nyams bzang por gyur pa yi/ /sems can don ldan sems kyis rtag tu rnal 'byor pa rnams 'jig rten gsum na spyod/ /spyan ni cung zhig phye nas srid pa'i sdug bsngal
23a5(rgyud): bsal ba'i sems dang ldan pa yi/ /cho ga shes par gyur pas sna tshogs ma lus brdzun pa'i blo dang sgra spangs la/ /mchog tu legs par spyod pa'i sems can don ldan 'jig rten gsum na grags par byed/ /dngos rnams dpag med byang chub go 'phang mchog gyur mnyam med
23a6(rgyud): sems can mchog gyur rol pa gang / /khyim gyi 'dzin pa rtswa bzhin ma lus spangs nas ma lus sgyu ma bzhin blta ba/ /sbre'u dang rlung dang glog bzhin g.yo ba'i sems zhes bya la dbang du gyur pas gzhag /dngos po'i de nyid bsgom pa'i lus can dam pa'i bde ba de nyid mchog /
23a7(rgyud): sems can don la spro ba'i de nyid sems la nges par rnal 'byor dbang phyug rol par byed/ /don dam pa'i yi ge gsum dang ldan pa'i rgyud kyi don nges par bsdus pa dpal gsang ba grub pa zhes bya ba/ dpal rdo rje sems dpa' mnyes par bya ba las sgrub pa'i thabs kyis mnyam pa nyid kyi
23b1(rgyud): sems dri ma med par byed pa'i gsang ba'i spyod pa'i rim pa ma lus par bstan pa'i le'u ste drug pa'o/ / //dag cing rang bzhin dri ma med/ /sna tshogs gzugs rnams phun sum tshogs/ /'chi dang mya ngan rnam spangs pa/ /lha yi phyag rgya mchog rnyed nas/ /lha mo klu mo
23b2(rgyud): gnod sbyin mo/ /de bzhin lha min bu mo 'ang rung / /dri za'i bu mo gzugs ldan pa'i/ /grub pa'i rnal 'byor ma yang rung / /'di lta'i bu mo rnal 'byor ma'am/ /de nyid rnal 'byor ldan pa dang / /zhags pa lcags kyu'i sbyor ba yis/ /bkug nas longs spyod nyid du
23b3(rgyud): bya/ /lha rdzas grub pa gang yin de/ /dam tshig sbyor bar rab tu brjod/ /bsgrubs nas mngag gzhug par 'gyur zhing / /gang 'dod pa de byed par 'gyur/ /des ni sems ni rnam g.yeng bar/ /nam yang byed par mi 'gyur ro/ /mi yis bu mo mthu chen gyis/ /dam tshig
23b4(rgyud): bzang po 'grub par 'gyur/ /'dod pa'i rdzu 'phrul che ldan zhing / /chu dang rdul dag rnam par spangs/ /sna tshogs gzugs dag rab ston pa'i/ /lha rdzas btsun mo bsten par bya/ /de dang lhan cig mnyam ldan pas/ /skye bo med pa'i tshal song la/ /'jigs pa thams cad
23b5(rgyud): rnam spangs nas/ /seng ge bzhin du rnam par spyad/ /lha rdzas btsun mo 'gugs pa yi/ /nus pa gal te med gyur na/ /'dod pas gnod pa nyid gyur la/ /des na mi yi bu mo bsten/ /longs spyod bzang po dang ldan pa'i/ /g.yeng ba'i myos pa zhi bya'i phyir/ /de phyir
23b6(rgyud): sgrub pa'i dbang po la/ /mi las byung ba'i bu mo bsten/ /rnam g.yeng khro ba mang ba dang / /skyon rnams thams cad 'byung 'gyur zhing / /rga shi mya ngan gyis non pa'i/ /mi yi bu mo shin tu spangs/ /de lta'i lha rdzas med gyur na/ /dngos grub bzang po'i rgyu yi phyir/ /rgyud
23b7(rgyud): kyi bya ba'i rim pa yis/ /mi yi bu mo bsten par bya/ /de ltar tha mal byang chub nyid/ /sngags kyis cho ga bzhin byas nas/ /mchog tu dga' ba'i yid can gyis/ /byang chub mchog ni bsgrub par bya/ /tha mal pa yi rim pa yi/ /phyag rgya de nyid bshad
24a1(rgyud): par bya/ /mthar skyes dang por byas nas ni/ /gang gis dngos grub thob 'gyur ba'o/ /mthar skyes ma sring bu mo dang / /de bzhin tshos ma'i bu mo dang / /smad pa'i rigs las byung gyur dang / /gang yang bde ba rnyed pa dang / /rgyud nas gsungs pa'i
24a2(rgyud): rigs byas pa'i/ /khyad par du ni bu mo nyid/ /dam tshig spyod pa thams cad la/ /byis pa nyid nas rim gyis bslab/ /byang chub sems la dga' zhing mkhas/ /chos nyid la ni bzod byas pas/ /mkhas pas cho ga ji bzhin du/ /rdo rje gsum dbyer med par bsgrub/ /
24a3(rgyud): rgyud nas ji skad gsungs pa yi/ /mchod pa de la gnas nas brtsam/ /gus pas 'o ma sgron ma dang / /phreng ba la sogs rgyan rnams dang / /thal ba bzang po bsku bya zhing / /ral pa'i cod pan gyis brgyan par/ /sngags pas rang gi gzugs nyid dang / /de yi gzugs kyang
24a4(rgyud): bya ba nyid/ /stag gi pags pas gos byas shing / /sna tshogs rgyan gyis rnam par brgyan/ /rdo rje kha T+wAM ga blang zhing / /dril bu cang te'us rnam par brgyan/ /de bzhin rna ba mgrin dpung pa/ /rus pa'i dum bus rnam par brgyan/ /mi yi thod pa g.yon pa ste/ /de bzhin g.yas
24a5(rgyud): par Da ma ru/ /bdag dang phyag rgya de bzhin du/ /mA ma kI 'am spyan dag gam/ /bdag nyid rdo rje mchog 'dzin pas/ /'di 'dra'i gzugs su byas nas ni/ /rgyud las byung ba'i cho ga yis/ /rig pa'i brtul zhugs bzang po spyad/ /gnyis med nges par byas nas ni/ /tshe 'di
24a6(rgyud): nyid la 'grub par 'gyur/ /don dam pa'i yi ge gsum dang ldan pa'i rgyud kyi don nges par bsdus pa dpal gsang ba grub pa zhes bya ba/ dpal rdo rje sems dpa' mnyes par bya ba las rig pa'i brtul zhugs nges par bstan pa'i le'u ste bdun pa'o// //mthar skyes ngo mtshar chen po
24a7(rgyud): las/ /rgyud las sgrub thabs gang gsungs pa/ /ji ltar nges par de thob pa/ /de nas yang dag bshad par bya/ /skyo ba'i nges pa yongs spongs la/ /tshogs kyi dbang phyug gzugs byas nas/ /gang du sus kyang mi shes par/ /mthar skyes nang du 'jug par bya/ /tshogs kyi
24b1(rgyud): mtshan ma blangs nas ni/ /mgo bo'i skra ni bregs nas kyang / /ral pa sbom po gcig bzhag nas/ /gtsug phud gcig ni gzung bar bya/ /ru drAk+Sha dang shel bzang po/ /tshan tshan dag tu spel byas pa'i/ /phreng ba'i do shal 'phyang ba dag /mgul pa'i rgyan du gzung bar bya/ /
24b2(rgyud): dpung rgyan gdu bu bzang po dag /'od zer 'phro zhing 'khrug 'gyur dang / /'bad pas tshan gsum byas nas ni/ /mdzub mo la ni zangs ma'i rgya/ /mdun gyi phyogs su 'phyang gyur pa'i/ /smad g.yogs dum bu'ang de nas gzung / /lcags mdung la btags me tog snod/ /
24b3(rgyud): phrag pa dag la bkal bar bya/ /yan lag thams cad rnam brgyan nas/ /tshogs kyi dbang phyug gzugs su bya/ /phrag pa gnyis ni dgab byas nas/ /mthar skyes khyim du 'jug par bya/ /bzang po de ltar gsang byas nas/ /de nas bsgrub par bya phyir spyad/ /gang zhig
24b4(rgyud): sus kyang mi shes par/ /bzang po'i yul du 'khyam par bya/ /grong khyer sum brtsegs nye ba'i mthar/ /mthar skyes nang du 'jug par bya/ /yang dag tu ni lha gzhan nyid/ /des ni shes par mi 'gyur ro/ /rtag tu khrus dang lha mchod cing / /rtag tu rang gi grub mtha'
24b5(rgyud): bsgom/ /yi ge las ni cung zhig gis/ /rang 'byung lha la chags gyur pas/ /gdol pa'i gzugs kyis tshogs nyid kyi/ /de ltar de yi nang zhugs la/ /byang chub mchog ni bsgom par bya/ /chos dang grub mtha' sngon 'gro bas/ /de nas de la ston par byed/ /dus kyi phyi ma la
24b6(rgyud): sogs pa'am/ /yang na dbugs kyi sgom pa ston/ /de nas rgyud nas gsungs kun gyis/ /yid brtan pa nyid 'grub par 'gyur/ /dbang dang dkyil 'khor sngon 'gro bas/ /bdag nyid kyi ni slob mar bya/ /de yi byin pa'i rdzas rnams dang / /snga na yod pa dang bcas pas/ /
24b7(rgyud): de ni de la gtad byas la/ /de yi bla ma mchod phyir byin/ /de yis bkas gnang blang bya ste/ /shin tu bzhin bzangs mig yangs ma/ /de ni rgyud don bden pa la/ /mkhas shing dam tshig 'dod byas nas/ /sangs rgyas nyid du nges byas la/ /blo ldan rig pa'i brtul zhugs spyad/ /
25a1(rgyud): nges par rgyud gsungs dam tshig gis/ /tshe 'di nyid la 'grub par 'gyur/ /ri 'am rgya mtsho'i 'gram dag gam/ /skyon rnams spangs pa'i yul 'khor dang / /dgon pa chen po'i sa phyogs sam/ /phug dang grong khyer rnying pa dag /dri med chu yis gang ba
25a2(rgyud): dang / /me tog 'bras bu sogs pas brgyan/ /ljon shing 'khri shing gis brgyan pa/ /khyad par du ni dben gyur pa/ /der ni phyag rgya dang bcas par/ /sgrub po brtan zhing nges pa yis/ /sgom pa'i sbyor ba der gtad pas/ /rtag tu nags su bsod snyoms blang / /byang chub
25a3(rgyud): sems la dga' zhing mkhas/ /lus ni nus pa can byas nas/ /yang dag rim pas der gnas nas/ /yang dang yang du goms par bya/ /ljon shing rgyal po de dag kun/ /sgrub pa dbang po dang ldan pas/ /de nyid sbyor bas bkug byas nas/ /zhal zas bzang po ster bar
25a4(rgyud): 'gyur/ /blo bzang rtag tu 'dod med cing / /blo yis rtag tu goms par bya/ /rdo rje theg pa la dga' zhing / /rtag tu bde gshegs sems pa can/ /bstan bcos ma lus la goms shing / /de bzhin gtong ldan dpa' zhing gsal/ /phongs par gyur pa'i tshe na yang / /mnyam
25a5(rgyud): pa'i sems nyid gcig tu bsgom/ /phyag rgya'ang de 'drar shes bya ste/ /chags med zhen pa med pa dang / /zab mo'i chos dang ldan pa dang / /sgrub po 'dod bzhin rjes su 'brang / /bzhin bzangs mig ni dkyus ring ma/ /gzugs dang long tshos rnam par brgyan/ /byang chub
25a6(rgyud): sems la dga' zhing gsal/ /rdo rje sgrub pa shin tu gsal/ /ci ltar bu bzhin brtse ba dang / /de bzhin spun dang pha ma ltar/ /rtag tu sgrub po mthong ba na/ /brtse bas shin tu goms byed na/ /bud med sgyu bral yid du 'ong / /skal ba bzang zhing snyan par smra/ /phrag dog
25a7(rgyud): spangs shing rjes su mthun/ /sgrub pa po yi bka' bzhin byed/ /dmar ser lus phra gzugs bzang ma/ /tshul khrims yon tan gyis brgyan pa/ /mdog snum chog shes pa dang / /ring min thung ba'ang ma yin pa/ /lo grangs bcu gnyis lon pa'am/ /yang na de bzhin
25b1(rgyud): bcu drug gam/ /de nyid rig pa dang ldan pa/ /mur gong mtha' ni rnam par mdzes/ /yan lag thams cad yongs su rdzogs/ /skra yi rtse kun cung zhig 'khyil/ /skad snyan shin tu dga' ba can/ /lta ba bzang pos rnam brgyan pa/ /'bad pas bu mo 'di 'dra ba/ /dngos
25b2(rgyud): grub don gnyer gyur nas su/ /rtog las ji skad gsungs pa bzhin/ /de nas rig pa'i brtul zhugs brtsam/ /'bad pas de ni gzung byas nas/ /go 'phang mchog ni bsgrub par bya/ /rang gi rdo rje mchod nas ni/ /byang chub sems ni gtang bar bya/ /de nas sku yi rdo rje
25b3(rgyud): bsgom/ /ngag gi rdo rje bkug nas gzung / /de yi b+ha gar byung ba'i khus/ /sems kyi rdo rje rab tu mchod/ /de la gus pas mchod na ni/ /cho ga bzhin du sbyor ba la/ /de nyid sbyor la bsgom par bya/ /tsun+da 'am ni mA ma kI/ /dang po'i rnal 'byor rnam bsgoms nas/ /
25b4(rgyud): thams cad bya ba kho na yin/ /dam tshig gi ni khyad par dang / /bud med mchog ni bsnyen par bya/ /b+ha gar ling+ga gzhag nas ni/ /byang chub sems ni gtang mi bya/ /der bskyed pa yi dga' ba yis/ /sems ni bkang nas bsgom par bya/ /ji srid rnal 'byor byang chub
25b5(rgyud): sems/ /gtong bar byed pa ma yin pa/ /de srid kun dga' las byung bde/ /ci yang rgyun mi 'chad par 'thob/ /bde ba de yi ngo bo dang / /yang dag ldan pa'i byang chub mchog /bdag nyid rtag tu bsgom na ni/ /'grub 'gyur 'di la the tshom med/ /dngos grub
25b6(rgyud): kun gyi gter gyur pa/ /byang chub sems ni der lhung bas/ /phung po rnam shes brgyal gyur nas/ /ma smad dngos grub ga la yod/ /phyag rgya ma la dam 'khyud nas/ /yang dang yang du 'o byas la/ /gnas de ru ni bskyod pa yis/ /byang chub sems mang rab 'bab
25b7(rgyud): pas/ /phyag rgya chen po rnam bsgoms la/ /lha mo de la 'o yang bya/ /mig gnyis dag ni rgyas gyur nas/ /bde ba chen po'i ros gang ba/ /ma mchu cung zhig rgyas pa yis/ /nu ma cung zhig dam par 'dzin/ /brla gnyis dri ma med pa mchog /mig kyang cung zhig
26a1(rgyud): rgyas pa dang / /rdo rje theg pa ngal byas pas/ /der gtad pa yi bsgom dang ldan/ /sangs rgyas chos dang dge 'dun la/ /rtag tu der gtad bsam pa can/ /'o ma byin nas yang dang yang / /khyad par du ni rab tu mchog /rdo rje can gyi phyag rgya bzhin/ /
26a2(rgyud): de nyid sbyor bas bsgom par bya/ /yid 'ong bcos ma'i zas dang ni/ /dri dang me tog sogs bsnyen bskur/ /nya dang sha dang bur chang sogs/ /sems ni spro ba byed pa can/ /'bad pas de lta bus mchod nas/ /de nyid ched du bsgom par bya/ /cho ga 'di yis bskul nas ni/ /
26a3(rgyud): rdo rje sems dpa' bdag 'grub 'gyur/ /byang chub sems dang ldan pa yis/ /bdud rtsi me tog myang bar bya/ /mkha' dbyings rdo rje dbus gnas pa/ /de ni rdo rje 'dzin pa mchog /bsgom dang dam tshig nyams len pas/ /de lta'i dngos grub myur du thob/ /sems
26a4(rgyud): kyi dam tshig sdang ba la/ /rgyal bas gsungs pa'i dngos grub med/ /lha yi rnal 'byor bsgom pa dang / /dam tshig bsrung bar bya ba ni/ /shes pas 'bad pas bsgom byas na/ /'grub 'gyur 'di la the tshom med/ /ji skad gsungs pa'i sa phyogs su/ /rig pa'i
26a5(rgyud): brtul zhugs spyad na ni/ /sdig pa ma lus sbyangs nas ni/ /rig ma dang bcas grol bar 'gyur/ /grong dang grong khyer dag tu'am/ /sems ni gang du dga' ba der/ /der ni rig pa'i brtul zhugs spyad/ /dgag pa dang ni sgrub pa med/ /dpal ldan 'dus rab yongs
26a6(rgyud): gsal ba'i/ /sgrub thabs rgyud las gang gsungs pa/ /rig pa'i brtul zhugs ldan pa yi/ /gsang ba spyod pas rnam brgyan pa/ /des ni dngos grub myur thob pa/ /rdo rje sems dpa'i zhal nas gsungs/ /dam tshig spyod pa dang ldan pa/ /rtag tu goms par bya
26a7(rgyud): ba yin/ /don dam pa'i yi ge gsum dang ldan pa'i rgyud kyi don nges par bsdus pa dpal gsang ba grub pa zhes bya ba/ /dpal rdo rje sems dpa' mnyes par bya ba las tshogs kyi brtul zhugs nges par bstan pa'i le'u ste brgyad pa'o// //me dang chu dang dug sogs la/ /
26b1(rgyud): thabs ni gang gis mi shes pa/ /de ni tshig dang nub pa dang / /'chi bar 'gyur bar the tshom med/ /de bzhin gsang 'dus rgyud kyis ni/ /shes rab thabs ni spangs gyur pa/ /'gal ba dag ni spyod byed pa'i/ /bsam ngan de ni brlag par 'gyur/ /gang gis de yi de nyid shes/ /yang
26b2(rgyud): dag rab sbyin la gnas nas/ /dpal ldan 'dus pa la dga' ba'i/ /sems can de ni steng du 'gro/ /gsang ba'i spyod dang brtul zhugs dang / /phyag rgya rgyas par gang gsungs pa/ /'di dag thams cad rtog don yin/ /bsgom pa 'ba' zhig tsam yin te/ /gang yang
26b3(rgyud): rgyas pa'i bdag nyid can/ /kun kyang sems can bsams pas gsungs/ /bsgom pa la ni rab gnas pa'i/ /ye shes ldan pas 'grub par 'gyur/ /rnam rtog du ma rgyas gyur pa'i/ /'di ni thams cad spang byas nas/ /phyag rgya chen po la 'bad pas/ /shes
26b4(rgyud): rab ldan pas rtag tu bsgom/ /'du 'dzi thams cad spangs nas ni/ /gnyis pa thams cad rnam spangs nas/ /yang dang yang du goms par byas/ /pad+ma rdo rje'i tshig bzhin du/ /dus mi ring bas 'grub par 'gyur/ /dam tshig dag ni thams cad las/ /bla ma
26b5(rgyud): mchod pa mchog yin te/ /sangs rgyas rin chen za ma tog /dpal ldan 'dus pa'am gzhan du bstan/ /gzugs min brjod pa ma yin pa/ /sems can kun la yang dag gnas/ /lus ngag yid gsum bde ba yin/ /rnam rtog med cing
26b6(rgyud): gnas med pa/ /dag cing ngo bo nyid med pa/ /byang chub sems zhes dran par bya/ /bla ma'i zhabs kyi bka' drin gyis/ /de ni myur du thob par 'gyur/ /khams gsum rin po cher gyur pa/ /slob dpon las ni mchog gzhan med/ /gang las bka' drin thob pa yi/ /mkhas pas dngos
26b7(rgyud): grub du ma thob/ /yang dag gsungs pas spyod pa gang / /dpal ldan mnyam nyid gnyis med gsungs/ /des ni slob dpon bya ba ste/ /gzhan gyis 'grub par mi 'gyur ro/ /gos dang rgyan dang longs spyod dang / /rang gi phyag rgyas brgyan byas nas/ /bla ma mchod cing
27a1(rgyud): phul byas pas/ /sangs rgyas dngos grub 'thob par 'gyur/ /rang gi phyag rgya phul nas ni/ /rgyud nas gsungs pa'i dngos grub 'grub/ /gzhan dag phyi rol dam tshig gis/ /bsgrubs kyang 'grub par mi 'gyur ro/ /'di ni rgyud kyi bden don gyi/ /
27a2(rgyud): dam tshig gtso bo mchog yin no/ /sgrub pa po la phan gdags phyir/ /dpal ldan rdo rje mgon gsungs pa'i/ /dam tshig dag ni thams cad las/ /gnyug ma'i phyag rgya dbul ba mchog /gzhan du phyi rol tshul dag gis/ /dam tshig 'grub par mi 'gyur ro/ /de phyir
27a3(rgyud): 'bad pa thams cad kyis/ /gus par bla ma mchod par bya/ /rang gi phyag rgya pad+ma yi/ /mchod mchog mgrin pa'i dbyangs dag dang / /brla brdab pa yi rol mo dang / /rdo rje 'jug pa'i bskyod pa dang / /rig ma'i mchu yi ro myong dang / /cung zhig 'khyud par spro ba
27a4(rgyud): yis/ /bza' ba mchod pa sna tshogs gang / /nya dang khu ba la sogs dang / /sha dang bur chang bzang po dag /rgyud nas gsungs pa sna tshogs dang / /phyag rgya gnyug ma phul byas nas/ /de nas dngos grub 'grub par 'gyur/ /'di lta'i gzugs su ma byas na/ /
27a5(rgyud): gzhan du dngos grub 'byung mi 'gyur/ /rdo rje ston la gang gus pa/ /'di lta'i tshul du byed 'gyur ba/ /de nyid rig pas lam nyid kyis/ /dri med rdo rje gsum dbyer med/ /yang dag rab sbyin gsung 'gyur ba/ /sems can des 'dir 'thob par 'gyur/ /bla
27a6(rgyud): ma rdo rje mnyes 'gyur bas/ /dngos grub bzang po kun sbyin byed/ /rgyud nas gsungs pa'i dam tshig bzang / /de ltar rtag par rab bsgrubs pas/ /rdo rje slob dpon thugs rje mchog /man ngag myur du thob par 'gyur/ /'di lta'i tshul gyis 'ongs gyur pa'i/ /de nyid
27a7(rgyud): gsal por yongs shes nas/ /gus pa'i dngos po 'phel 'gyur ba'i/ /sangs rgyas nyid ni 'grub par 'gyur/ /mchod pa'i dus su 'bab pa yis/ /gus pas bla mar phyag byas nas/ /phyi nas sangs rgyas dngos grub gtso/ /rab sbyin rtse gcig sems kyis bsgom/ /
27b1(rgyud): slob dpon mchog la dmod pa dang / /rdo rje sems dpa' khyad par du/ /dkon mchog gsum la smod pa dang / /'di dag 'bad pas spang bar bya/ /gang gis sangs rgyas rnams kyi chos/ /nam mkha' lta bu mi shes pas/ /theg pa mchog 'di thos gyur nas/ /sems can
27b2(rgyud): de ni skrag 'gyur na/ /rdo rje theg pa smod pa de/ /ngan 'gro dag tu 'gro bar 'gyur/ /dman la mos pa'i sems can rnams/ /bskal pa brgya yi bar du yang / /ngan 'gro dag tu 'gro bar 'gyur/ /ngan 'gro dag nas byung na yang / /de ni 'khor ba'i sdug bsngal
27b3(rgyud): 'gyur/ /sangs rgyas chos dang dge 'dun la/ /gang zhig gus par mi byed pa/ /sdug bsngal phongs pa kun 'byung bar/ /sdig pa'i las kyis 'gro 'gyur te/ /bde gshegs mtshan ma la brten nas/ /mnar med par ni 'gro bar 'gyur/ /gang zhig gus pa dang
27b4(rgyud): ldan pas/ /chos nyid sgom par byed gyur pa/ /de ni sdig pa kun spangs nas/ /gtso bo'i gnas su 'gro bar 'gyur/ /bla med rdzogs pa'i byang chub tu/ /'dod pa'i yon tan lnga ldan pas/ /'khor ba'i rgya mtsho 'jigs pa las/ /sems can rnams ni nges grol
27b5(rgyud): 'gyur/ /sangs rgyas byang chub mchog gi gnas/ /bla na med pa'i chos rnams ni/ /'jig rten kun la ston pa por/ /dus mi ring bar 'grub par 'gyur/ /mi shes sgrib pas ldongs gyur pa'i/ /sems can rnams la don dam gyi/ /ye shes snang bar byed
27b6(rgyud): 'gyur te/ /mun pa la ni mar me bzhin/ /bde chen mgon po gcig pu nyid/ /gang zhig rtag tu dran byed cing / /zhabs kyi pad+ma gnyis gus pas/ /sdig pa thams cad zad gyur nas/ /sems can de nyid de yi mthus/ /pad bsnams 'jig rten mgon po
27b7(rgyud): ltar/ /dngos grub kun gyi gter gyur pa/ /dus mi ring bar 'gyur ba nyid/ /gang zhig dag pas de nyid sems/ /gus pas lcags kyus brtan bkug nas/ /dpal ldan rdo rje sems dpa' yi/ /gsang ba'i sgrub thabs gang byed pa/ /gal te de ni bzang gyur na/ /
28a1(rgyud): bzang zhes ci phyir rjod par byed/ /gal te dman dang 'dres gyur na/ /slob dpon rnams kyis de bzod mdzod/ /gang zhig rgyud kyi rjes 'brang nas/ /brjod pa bdag gis ma shes pa/ /rang gi bu bzhin 'phags pa rnams/ /ma lus pa dag bzod par mdzod/ /
28a2(rgyud): dpal ldan mgon po bde chen gyi/ /zhabs kyi pad+mos nyer 'tsho ba/ /pad+ma rdo rje sems can kun/ /rjes su gzung phyir byas pa yi/ /gsang ba sgrub pa zhes bya ba/ /dngos grub kun gyi bla ma'i bla/ /grol bar 'dod pa'i sgrub pa po/ /'bad pa nyid kyis bstan par bya/ /
28a3(rgyud): blo bzang rtog pa'i cho ga bzhin/ /gsang ba sgrub par gang spyod pa/ /mi yis tshe 'di nyid la ni/ /dngos grub ma lus 'thob par 'gyur/ /sems can kun dang dus gcig tu/ /gsang ba spyod pa gang grub pa'i/ /legs pa ma lus gang yod pas/ /dpal ldan slob dpon
28a4(rgyud): zhabs grub shog / sangs rgyas thob pa'i rgyur gyur pas/ /yul gzhan la ni sems zhes pas/ /sgrub dka'i yul dang lhan cig tu/ /kun rtog thams cad spang bar bya/ /gnas skabs lnga ni gnod gyur na/ /skad cig gis ni 'khor bar ltung / /snyom dang gnyid dang
28a5(rgyud): 'gyod pa dang / /rgod dang the tshom zhes bya ba'i/ /sgrib pa lnga po sangs rgyas dang / /byang chub sems dpa' mi bzhed do/ /lnga po de ni yongs spangs nas/ /sangs rgyas nyid du nges byas pas/ /smyon pa'i brtul zhugs kyis rol na/ /tshe 'di nyid la 'grub par 'gyur/ /
28a6(rgyud): gsang ba de nyid mchog de nyid/ /grub pa gang zhig der brten pa/ /der ni rgyal ba kun 'byung ba/ /gsang ba grub pa zhes byar brjod/ /ces bya'o/ /dgu bcu rtsa lnga dang bcas pa'i/ /tshigs su bcad pa lnga brgyar ni/ /dngos grub thams cad bsdu ba'i phyir/ /gsang ba grub pa zhes
28a7(rgyud): byar brjod/ /pad+ma rdo rje'i dga' bas thob gyur bsod nams gang yin pas/ /sangs rgyas 'byung ba'i sar gyur 'jig rten gyur pa yon tan rgyan gnas pa/ /sangs rgyas thob pa'i rgyur gyur gsang ba grub pa gtan du nyin dang mtshan du sbyor gyur cig /sems can 'di kun
28b1(rgyud): ma lus byang chub snying po'i bar du legs par spyod gyur cig / gang zhig rgya mtsho dang bcas sa gzhi ri dang ljon shing sogs pas brgyan pa rnams/ /de dag de nyid gzugs brnyan bzhin du chen por gyur pa'i khong du chud par snang gyur pa/ /rdzogs pa'i byang chub dri med zla ba'i 'od
28b2(rgyud): zer dpal ldan gsang ba grub pa mchog / mdzad pa thugs rjes gzhan gyi dbang gyur dpal ldan pad+ma rdo rje gtso la phyag 'tshal lo/ /don dam pa'i yi ge gsum dang ldan pa'i rgyud kyi don nges par bsdus pa dpal gsang ba grub pa zhes bya ba dpal rdo rje sems dpa' ma nyes par
28b3(rgyud): bya ba las/ /don dam pa'i slob dpon gyi mchod pa nges par bstan pa zhes bya ba'i le'u ste dgu pa'o// //lha dang lha min la sogs pa ma lus pas/ /zhabs kyi pad+ma zung la me tog gi phreng bas mchod pa dpal mgon po bde ba chen po pad+ma badzra gyis mdzad pa rdzogs
28b4(rgyud): so/ / //rgya gar gyi mkhan po kr-iSh+Na paN+Di ta dang / lo tsA ba dge slong tshul khrims rgyal bas bsgyur cing zhus te gtan la phab pa/ /[ ]@##/ /rgya gar skad du/ pradz+nyo pA ya bi ni sh+tsa ya sid+d+hi/ bod skad du/ thabs dang shes rab rnam par gtan la dbab pa sgrub
28b5(rgyud): pa/ thugs rje chen po 'phags pa spyan ras gzigs dbang phyug la phyag 'tshal lo/ /rang bzhin dri ma med cing thabs dang shes rab rang bzhin sems gang las ni sangs rgyas kyi/ /yang dag ma yin kun rtog mtha' dag dri mas ma gos chos sku dang ni mtshungs med pa'i/ /dam chos
28b6(rgyud): char gyi gzhir gyur longs spyod dang ni sna tshogs pa yi gzugs dang spyod ldan pa'i/ /yang dag sprul pa skye 'gyur de la gus par phyag byas nas ni de nyid bshad par bya/ /de yi rang bzhin ma shes pa'i/ /skye bo ma lus la phan phyir//dpal ldan yan lag med rdo rje/ /bdag
28b7(rgyud): gis de nyid mdor bsdu bya/ /byis pas 'khrul pa'i bden min pa'i/ /kun du rtog pa las byung dngos/ /kun du rtog pa'i bdag nyid can/ /de ni srid par mkhas pas bshad/ /de la bzod dka' rgyun chags pa'i/ /nyon mongs ma lus tshogs rnams dang / /rnam
29a1(rgyud): pa sna tshogs rgya che ba'i/ /las kyi tshogs ni skye bar 'gyur/ /de gnyis las ni skye ba dang / /'chi ba la sogs rab rgyas pa/ /mi bden la zhen sems ldan pa'i/ /shin tu sdug bsngal khor mor 'byung / /shes rab nyam chung de dag ni/ /ji srid dngos
29a2(rgyud): 'dzin chen po yod/ /de srid srid pa'i btson rar gnas/ /bdag dang gzhan phan gal yod/ /de phyir 'gro ba gsum po dag /dga' bar byed 'dod rang gi ni/ /'khrul pa bsal bar 'dod pa yi/ /shes rab can gyis dngos 'dzin spang / /gal te ming tsam tha dad
29a3(rgyud): kyang / rtog pa nyid du dbyer med phyir/ /mkhas pas dngos 'dzin yongs gtang ste/ /dngos med par yang mi rtag go/ /mar me 'bar ba bsad rung gi/ /shin ci yang byar med par/ /dngos por 'dzin pa nyid rung gi/ /dngos med 'dzin pa de lta min/ /yang dag dngos po
29a4(rgyud): mi rtog pa/ /de yis dngos po mtshon 'gyur te/ /gang phyir nam mkha' zhig pa ni/ /med pas dang po bral ba min/ /thabs dang bral bar gyur pa yis/ /dngos med tsam zhig bsgrubs gyur kyang / /med phyir nam mkha'i me tog bzhin/ /bdag gzhan don ni nus ma yin/ /
29a5(rgyud): mig 'phrul lta bur 'khrul ba'i phyir/ /de ltar dngos po yongs su btang / /sangs rgyas 'bras bu 'dod pa yis/ /med phyir dngos med de bzhin no/ /de gnyis ji ltar yongs btang dang / /btang nas gang du gnas pa ni/ /'khor min mya ngan 'das min pa/ /de ni mkhas
29a6(rgyud): pas mnyan par gyis/ /shes dang shes bya rab phye ste/ /sbyor bas yongs su brtags nas ni/ /chos rnams rang bzhin med pa nyid/ /shes rab de nyid du ni brjod/ /ma lus sdug bsngal rgya mtsho dang / /sdug bsngal las 'don gang yin pa/ /snying rje sems can la chags
29a7(rgyud): pas/ /'dod chags zhes ni bya bar grags/ /rtag tu rjes mthun sbyor ba yis/ /skye bo mngon par 'dod pa yis/ /'bras bu gang yin nyer sbyin pas/ /de nyid thabs zhes bya bar bsgrags/ /chu dang 'o ma 'dres pa bzhin/ /gnyis med rnam par sbyor ba yis/ /
29b1(rgyud): gnyis po 'dus pa gang yin pa/ /shes rab thabs zhes bya bar brjod/ /de ltar gang la gzhag pa dang / /gsal bar nus pa ma yin zhing / /gzhag dang gsal ba spangs pa ni/ /chos rnams de bzhin nyid ces brjod/ /gzung dang 'dzin pa dang bral ba/ /yod dang med pa'i
29b2(rgyud): phyogs spangs shing / /mtshan gzhi dang ni mtshan nyid grol/ /rang bzhin dag pa dri ma med/ /gnyis dang gnyis med zhi ba dang / /thams cad la gnas dge ba ste/ /so so rang rig mi g.yo zhing / /thabs dang shes rab mi 'khrugs pas/ /de nyid sangs rgyas thams cad
29b3(rgyud): kyis/ /mchog tu ngo mtshar gyur pa'i gnas/ /legs dang lha yi phun tshogs byed/ /chos kyi dbyings su rab tu grags/ /dus gsum sangs rgyas kyis bsten pa'i/ /mi gnas mya ngan 'das pa ste/ /yid 'ong bdag byin brlabs pa'i gnas/ /shes rab pha rol
29b4(rgyud): phyin dge ba/ /theg pa gsum dang sku gsum dang / /bye ba grangs med sngags dang ni/ /phyag rgya'i dkyil 'khor 'khor lo dang / /'jig rten pa dang de las 'das/ /lha dang lha min mi dang ni/ /yid gsal sogs de bzhin gzhan/ /de nyid las ni byung nas su/ /
29b5(rgyud): de nyid du ni thim par 'gyur/ /ma lus pa yi 'gro rnams la/ /yid bzhin nor ltar kun du gnas/ /shes rab thabs kyi rang bzhin gyis/ /spyod dang grol ba yang ngag rtsol/ /de nyid yang dag rtogs nas su/ /sngon gyi bde gshegs sangs rgyas la/ /thams cad du
29b6(rgyud): ni sangs rgyas zhing / /'gro la phan phyir sangs rgyas 'gyur/ /dpag med bde ba'i rang bzhin phyir/ /dpal ldan bde chen zhes bya la/ /kun du bzang po mchog nyid dang / /mngon par byang chub byed pa po/ /mtshungs pa med pa'i thugs rjes 'gro ba gsum gyi sdug
29b7(rgyud): bsngal ma lus pa/ /'joms par byed pa gcig pu rab 'jug dang ni dpag med sna tshogs pa'i/ /tshogs la chags pa las ni rnam par grol ba'i blo mchog mnyam 'dus pa/ /bdag gzhan phan dang bde rgyu de nyid du ni thub pa'i dbang pos gsungs/ /de dag ni thabs dang
30a1(rgyud): shes rab rnam par gtan la dbab pa sgrub pa las/ shes rab dang thabs rnam par spros pa'i rim par phye ba ste dang pa'o// //srid pa gzhom dka' 'khrul pa yi/ /nad kyis gzhom bdag la phan pa/ /de nyid rin chen thob bya'i phyir/ /de nas 'di la cung zad
30a2(rgyud): bshad/ /dpal ldan yan lag med rdo rje/ /snying rjer zhugs pa'i sems kyis ni/ /sngon gyi sangs rgyas kyis gsungs pa'i/ /thabs ni ji bzhin mdor bsdu bya/ /de 'di yin zhes rgyal bas kyang / /de ni brjod par nus ma yin/ /so so rang rig rang bzhin phyir/ /ngag
30a3(rgyud): gi lam gyis gzung bya min/ /de lta na yang dus gsum gyi/ /sangs rgyas 'gro rnams dga' mdzad pas/ /mdo sde du ma gsang sngags kyi/ /spyod pa la sogs rim gyis bshad/ /dgra dang don dag 'brel med phyir/ /thos pa la sogs shes pa yis/ /yul du nam
30a4(rgyud): yang 'gyur ma yin/ /bstan bcos mtshan nyid ston pa yin/ /de phyir skyes bu dam pa yis/ /bla ma dam pa bsten par rigs/ /de ma gtogs par de nyid ni/ /bskal pa bye bas thob mi 'gyur/ /zhing bzang shin tu sbyangs pa las/ /sa bon med pa'i myu
30a5(rgyud): gu bzhin/ /de nyid rin chen ma rnyed par/ /nam yang dngos grub 'gyur ma yin/ /rnam par mi rtog lam la gnas/ /thabs dang shes rab don ston pa'i/ /man ngag ldan pa 'ga' tsam ste/ /yid bzhin nor bu bzhin du 'byung / /sa steng gi ni slob dpon te/ /nges par
30a6(rgyud): yongs su shes byas la/ /dngos grub mchog ni bdag sgrub phyir/ /de ni 'bad pas bsnyen bkur bya/ /gang zhig gi ni gzi brjid kyis/ /khams gsum brtan dang g.yo bcas pa'i/ /'byung po kun gyis dge legs dang / /dpag med byang chub bde mchog thob/ /
30a7(rgyud): ltos pa med par thugs brtse ba'i/ /thugs rje'i sku can de la ni/ /bsam ngan rgyu yi dri bcas pas/ /sems kyis ci phyir 'dud par byed/ /ji srid 'dod pa rnyed bar du/ /kun du phyag dang bkur sti dang / /'bad de chang la sogs pas mchod/ /bsnyen bkur sri zhu
30b1(rgyud): bla mar byed/ /sangs rgyas kun gyi yon tan gnas/ /rin chen de nyid thob gyur nas/ /sdang la skyon rnams rtog byed cing / 'dris med tsam yang byed mi 'gyur/ /de bzhin gzhan yang ngan pa'i bdag /bla ma rdo rje can bsten nas/ /co 'dri bar ni byed pa'i bdag /
30b2(rgyud): bsam ngan rang la co 'dri 'am/ /dkon mchog gsum gyi dkor dang ni/ /bla ma'i phyag rgya 'phrog par byed/ /rnal 'byor pa yi dam chos la/ /ma spyad par ni smod par byed/ /dam tshig ngo mtshar che gyur la/ /rtag tu smod byed blo ldan pa/ /nga yang shin tu skrag byed ces/ /
30b3(rgyud): dpal ldan rdo rje mgon pos gsungs/ /bsnyen bkur med par myur ba ru/ /bdag ni rjes su gzung 'tshal brjod/ /sdang ba'i sems kyis gzhan bstan te/ /kha cig nyes pa sgrogs la brtson/ /sangs rgyas don du mi gnyer zhing / /rnal 'byor pa dang slob dpon zhes/ /bdag
30b4(rgyud): ni ci nas shes 'gyur ba/ /de tsam la ni zhugs pa yin/ /brgya la ye shes rnyed 'gyur na/ /khengs pas bla ma la sdang bar/ /sngags kyi rim pa las 'ongs pa/ /'di ni bdag gis shes zhes brjod/ /slar la 'bul gyis yas rang bzung / /de nas brtsams te yas kyi ni/ /
30b5(rgyud): slob ma nga min slob dpon min/ /khro bcas smra ba gzhan dag yod/ /bla ma slu ba'i bsam pa yis/ /co 'dri byed cing 'khyal byed pa/ /tshe 'di bde ba yod min na/ /de dag ji ltar 'grub par 'gyur/ /de lta bu yi sems can gang / /rang gi don la rgyab phyogs
30b6(rgyud): yin/ /de ni ngan 'gro kun snod du/ /dpal ldan rdo rje mgon pos gsungs/ /bdag nyid sun 'byin byed pa de/ /dmyal las 'gro ba gzhan yod min/ /shin tu mi bzad las rnams kyis/ /sdug bsngal rnam pa mang pos 'tshed/ /de bas dam pa don gnyer ba'i/ /
30b7(rgyud): skyes bu dngos po thams cad kyis/ /dpag med 'bras bu rab ster ba'i/ /slob dpon kun du bsten par bya/ /byang chub tu ni nges byas pas/ /phrag dog nga rgyal ser sna dang / /de bzhin g.yo dang sgyu dang ni/ /skyo dub 'du shes yongs spangs te/ /rtag tu ngu yi spyod
31a1(rgyud): pa bzhin/ /mi g.yo ba yi sems kyis ni/ /dngos grub kun don ster ba'i bla/ /'gro ba'i mgon po bsnyen bkur bya/ /shin tu gus pas dus gsum du/ /zhabs la spyi bos phyag byas shing / /rang gi lus la'ang ltos med par/ /maN+Dal sngon 'gro
31a2(rgyud): mchod par bya/ /de nas bla ma'i bka' drin gyis/ /dus gsum sangs rgyas kyis gsungs pa/ /de nyid dam pa gegs med par/ /slob ma yis ni thob par 'gyur/ /rtag tu 'od gsal dag pa ste/ /rgyal ba'i gnas 'gyur byang chub sems/ /gsal ba chos kyi
31a3(rgyud): dbyings kyi dngos/ /phun tshogs ma lus byed par 'gyur/ /mun pa'i tshogs ni 'joms byed pa'i/ /nyi ma dang ni nye ba yi/ /me shel gyi ni nor bu las/ /rab 'bar me lce 'byung ba bzhin/ /slob ma'i sems ni nor bu la/ /'gro ba gzigs pa nyer 'gyur na/ /dri ma
31a4(rgyud): 'joms byed rnal 'byor gyi/ /me lce rno 'bar de bzhin no/ /dpal ldan de nyid rin chen ni/ /rab tu rtogs pas 'bar rjes la/ /phyogs bcu na bzhugs sangs rgyas rnams/ /thugs rjes thugs ni 'phangs nas su/ /myur du byin nas slob ma ni/ /sangs rgyas byin
31a5(rgyud): brlabs gdon mi za/ /sangs rgyas kun gyis byin brlabs pas/ /sangs rgyas kun gyi rang bzhin 'gyur/ /brtan pas g.yo dang zol dang nga rgyal sgrib pa thams cad yongs su spangs nas ni/ /man ngag ldan pa'i bla ma mtshungs pa med pa dad pas 'dir ni bsten par bya/ /des
31a6(rgyud): de nges par rgyal ba'i yon tan gter 'gyur de nyid rin chen rnyed gyur nas/ /bde gshegs kun gyis brnyes pa'i byang chub mchog ni thob par 'gyur/ /de dag ni thabs dang shes rab rnam par gtan la dbab pa sgrub pa las rdo rje slob dpon bsnyen bkur nges par bstan pa'i rim par
31a7(rgyud): phye ba ste gnyis pa'o/ / //rdo rje sems dpa'i gnas 'dod pa'i/ /sgrub pa po la phan gdags phyir/ /dbang bskur srid gsum phun tshogs gnas/ /de ni 'di la yang dag bshad/ /bde gshegs gnas kyi dkyil 'khor du/ /rgyud ni lam gyi rjes 'brangs
31b1(rgyud): nas/ /mkhas pas gang tshe dbang bskur na/ /sangs rgyas thams cad mngon sum yin/ /dpag med 'jig rten khams dbang phyug /bdag byin brlab pa'i dbang thob pa/ /dam tshig nyams kyi 'jigs pas na/ /blo ldan de dag gis kyang 'dzin/ /sangs rgyas rnams kyi
31b2(rgyud): don dam du/ /sngags kyi lam las de bzhin gsungs/ /rdo rje sems dpa' la sogs lha'i/ /dam tshig shin tu 'da' dka' ba'i/ /sngags kyi lam du de bzhin gsungs/ /de bas don kun la 'bad pas/ /dbang bskur don gnyer rgyal dag sras/ /rdo rje slob dpon
31b3(rgyud): yon tan mtsho/ /ji ltar rigs pas bsnyen par bya/ /gzugs dang lang tsho phun sum tshogs/ /mig bzang phyag rgya rnyed nas ni/ /gos dang tsan+dan phreng sogs kyis/ /rab tu brgyan te dbul bar bya/ /dri dang phreng sogs bsnyen bkur dang / /chang dang ston mo
31b4(rgyud): rgya chen dang / /phyag rgyar bcas pa'i gtso bo ni/ /gus pas 'bad de yang dag mchod/ /slob ma dad pas pus lha nga / /sa la legs par btsugs nas ni/ /thal sbyar bcas pa'i bstod pa 'dis/ /ston pa la ni gsol gdab bya/ /rnam rtog thams cad
31b5(rgyud): spangs pa yi/ /stong nyid snying po bstod phyag 'tshal/ /kun mkhyen ye shes phung po can/ /ye shes sku khyod phyag 'tshal lo/ /'gro ba'i mi shes gcod pa po/ /bdag don de nyid ston mdzad pa/ /chos bdag med las yang dag byung / /rdo rje sems khyod
31b6(rgyud): la phyag 'tshal/ /sangs rgyas byang chub sems rnams dang / /sa dang pha rol phyin yon tan/ /rtag tu mgon po khyod las 'byung / /byang chub sems khyod la phyag 'tshal/ /dkon mchog gsum dang theg chen gyi/ /de nyid brtan dang g.yo bcas pa/ /khams
31b7(rgyud): gsum 'di dag thams cad kyi/ /'gro ba'i sa bon khyod la 'dud/ /'gro don sna tshogs grub pa'i phyir/ /yid bzhin nor bu bzhin du 'byung / /dpal ldan bde gshegs bka' bzhin mdzad/ /sangs rgyas sras po khyod la 'dud/ /yon tan rgya mtsho bka' drin
32a1(rgyud): gyis/ /de nyid bla med shes par 'tshal/ /kun mkhyen rdo rje'i dbang bskur ba/ /de ltar bka' drin mdzad du gsol/ /dpal ldan thugs kyi rdo rje yis/ /sangs rgyas kun gyi gsang chen po/ /rdo rje chos la bstan pa bzhin/ /de ring mgon pos bka'
32a2(rgyud): drin stsol/ /khyod zhabs pad+ma spangs nas ni/ /bdag la gzhan ni skyabs ma mchis/ /'khor ba'i dgra las rab rgyal ba'i/ /mgon pos de phyir brtse bar mdzod/ /de nas dpal ldan slob dpon ni/ /phan pa'i bsam pas rjes brtse bas/ /snying rje slob ma la bskyed de/ /'dod pa'i yon tan
32a3(rgyud): lngas gang ba'i/ /dril bu sil snyan sgra dang bcas/ /bla re 'bar ba bres pa ru/ /me tog bdug pa nyams dga' 'khrigs/ /phreng dang dri zhim mchog tu bde/ /rdo rje sems dpa' lam gyi lha/ /rnal 'byor ma ni rnal 'byor ldan/ /mchog tu rmad byung gnas gyur
32a4(rgyud): pa'i/ /tshogs kyi 'khor lor bkug nas ni/ /de nas slob dpon skal bzang gis/ /phyag rgya dang ni sbyar byas te/ /rgyal ba'i gnas gyur byang chub sems/ /pad+ma'i snod du bzhag nas ni/ /bkra shis glu yi tshigs bcad dang / /gdugs dang rnga yab rgyal mtshan bcas/ /
32a5(rgyud): phyag rgyar ldan pas slob ma ni/ /'gro ba'i gtso bor dbang bskur bya/ /slob dpon dbang phyug mchog gis ni/ /dbang bskur rin chen byin nas su/ /rang bzhin gsal zhing mngon sbyangs pa/ /dam tshig nyams dga' sbyin par bya/ /rin chen chen po ga pur bcas/ /tsan+dan
32a6(rgyud): dmar po sbyar ba dang / /rdo rje yi ni chu dang bcas/ /lnga pa dag las yang dag byung / /'di ni bu khyod dam tshig ste/ /sangs rgyas kun gyis mthun par gsungs/ /bzang pos rtag tu bskyang bar byos/ /de ni sdom pa mnyan par gyis/ /srog chags gsad par mi bya
32a7(rgyud): zhing / /bud med rin chen spang mi bya/ /khyod kyis slob dpon yang mi spang / /sdom pa shin tu 'da' dka' ba'o/ /byang chub sems kyi dbang bskur bas/ /slob ma sdig dang bral bar 'gyur/ /sangs rgyas sras mchog de la ni/ /rjes su gnang ba de nas sbyin/ /
32b1(rgyud): byang chub snying po'i mthar thug bar/ /phyogs kyi 'khor lo ku na du ni/ /chos kyi 'khor lo bla med pa/ /sems can mchog gis bskor bar gyis/ /shes rab thabs kyi rang bzhin dag /yid bzhin nor ltar rgya che ba/ /chags dang bral zhing mi skyo bas/ /da ni sems can
32b2(rgyud): rnams don gyis/ /rjes gnang bcas pa'i dbang bskur thob/ /bya ba byas shing rab dga' bas/ /'gro kun dga' bar byed pa yi/ /'jam pa'i tshig ni brjod par bya/ /de ring bdag gson 'bras bu yod/ /de ring skye ba 'bras bu yod/ /de ring sangs rgyas rigs su skyes/ /
32b3(rgyud): de ring sangs rgyas sras por gyur/ /skye la sogs pa'i rba rlabs dang / /nyon mongs 'dam ni rgal dka' ba'i/ /rtog pa'i rgya mtsho 'jigs chen las/ /mgon pos de ring bdag bsgral to/ /khyod zhabs bka' drin shes nas su/ /byang chub gang gi bdag 'tshal bas/ /
32b4(rgyud): bag chags thams cad spangs nas su/ /rdzogs pa'i bzhin du bdag gyur to/ /mig mdangs 'dzum dang bcas pa yis/ /gus pas zhabs la btud nas su/ /'dzin pa med pa'i sems kyis ni/ /rdzas ni gang dang gang bzhed pa/ /de dang de ni dbul bar bya/ /bla ma
32b5(rgyud): thugs rje can gyis kyang / /slob ma'i 'dzin pa spang ba'i phyir/ /de la phan phyir blang bar bya/ /bla ma'i yon ni phul nas su/ /de nas mchod de phyag byas la/ /mngon par 'dod pa'i gnas thob nas/ /slar yang 'di yis mkhyen par gsol/ /de ring sangs
32b6(rgyud): rgyas mchog khyod kyi/ /bka' drin bdag gis thob par 'gyur/ /de mthus bla med byang chub ni/ /ji bzhin bdag gis bsgrub par bgyi/ /mchog kun gyis ni mchod pa'i gnas/ /bla med byang chub thob nas ni/ /srid gsum gnas pa'i sems can rnams/ /de nyid
32b7(rgyud): la ni dgod par bgyi/ /cho ga 'di dag nyid kyis dbang bskur byin nas ni/ /slob ma lhag par mos pa'i yid kyis brtag byas la/ /zab cing rgya che ba la lhag par mos nas ni/ /tshig gis rin chen dbang bskur sbyin par bya/ /dbang bskur mchog ni ma lus thob par 'gyur
33a1(rgyud): ba ste/ rdo rje mchog 'dzin rnyed dka' mtshungs pa med pa'i gnas/ /longs spyod rdzogs pa dang ni dpal gyi zhing gyur pa/ /byang chub sems can dbang bskur de dag blang bar bya/ /rjes su gnang ba thob nas 'jig rten gsum po yi/ /bya byed ngan pa'i dgra las rgyal ba'i blo ldan
33a2(rgyud): pas/ /dri ma med pa'i de nyid grub pa'i gnas der ni/ /'jug pa'i sems kyis rgyal ba de nyid rnal 'byor bya'o/ /thabs dang shes rab rnam par gtan la dbab pa sgrub pa las/ byang chub sems kyi dbang bskur ba nges par bstan pa'i rim par phye ba ste gsum pa'o// //gzhan don
33a3(rgyud): la phan brtson 'grus can/ /sgrub pa po la phan pa'i phyir/ /shes rab thabs kyi bsgom pa mchog /de nas 'di la gsal bshad bya/ /gang zhig bsgoms pas 'khor ba yi/ /'jigs rung rgal dka'i rgya mtshor min/ /rang don tsam gyis mya ngan 'das/ /der yang rnal
33a4(rgyud): 'byor pa mi gnas/ /gang zhig rab kyis mthar phyin pas/ /dri med rmad byung sangs rgyas nyid/ /'phel dang 'grib las rnam grol ba'i/ /bla med byang chub skye 'gyur ba'o/ /phung po lnga la sogs chos rnams/ /gang yang dor bar bya min zhing / /nam yang gzung
33a5(rgyud): bar bya ba'ang min/ /chos kun mi mnyam mnyam pa nyid/ /stong nyid bsgom par bya min la/ /stong nyid min pa'ang mi bsgom mo/ /stong nyid rnal 'byor pas mi gtang / /stong nyid min pa yang mi gtang / /stong nyid stong min nyid 'dzin pa/ /rtog pa rab rgyas skye bar
33a6(rgyud): 'gyur/ /yongs su btang ba'ang rtog pa ste/ /de bas de gnyis yongs su spangs/ /'dzin pa gnyis ka yongs btang na/ /chags bral rnam par grol ba'i gnas/ /de dang 'brel bdag ces par yang / /kun rtog de phyir de gnyis spang / /chags pa med cing 'gyur
33a7(rgyud): ba med/ /sdig pa dang bral mngon zhen med/ /thog ma tha ma'i rtog las grol/ /mkhas pas nam mkha' lta bur bsgom/ /snying rjer ldan pa'i sems can la/ /rgyab kyis phyogs par mi bya'o/ /sems can yod dang med ces par/ /rnam rtog nyid ni mi bya'o/ /spros
33b1(rgyud): pa med pa'i rang bzhin gang / /shes rab ces byar rab tu grags/ /yid bzhin nor bu ji bzhin du/ /ma lus 'gro don byed snying rje/ /mi dmigs gnas kyi shes rab dang / /mi dmigs snying rje chen po ste/ /nam mkha' la ni nam mkha' bzhin/ /blo ldan lhan cig gnyis
33b2(rgyud): su med/ /gang na'ang sgom pa po med cing / /rnam par sgom pa'ang ci yang med/ /bsgom bya nyid kyang yod min la/ /de ni de nyid bsgom par bshad/ /bya ba'ang cung zad yod min la/ /dpyad par bya ba nyid kyang med/ /byed po dpyod pa las grol ba/ /don dam rnam par
33b3(rgyud): bsgom pa yin/ /gtong bar byed pa'ang yod min zhing / /'gog par byed pa'ang ci yang med/ /des na dor bar bya med cing / /'di la blang bya gang yang med/ /gzugs rnams kun du blta ba dang / /de bzhin sgra rnams nyan pa dang / dgod dang rtsed mo byed pa dang / /ro
33b4(rgyud): rnams sna tshogs myang ba dang / /las rnams thams cad byed pa ni/ /sems ni mi g.yo gnas byas nas/ /de nyid rig pa'i rnal 'byor pa'i/ /rnal 'byor rgyun du skye bar 'gyur/ /de nyid gnyis med bstan pa ste/ /byang chub sems mchog 'di yin no/ /dpal ldan
33b5(rgyud): rdo rje sems dpa' dang / /rdzogs sangs rgyas kyi byang chub nyid/ /pha rol phyin pa kun dngos kyi/ /shes rab pha rol phyin 'di nyid/ /'di ni mnyam nyid brjod pa ste/ /sangs rgyas kun gyi bsgom pa'i mchog /byang chub sems dpa' mtha' yas dang / /rdzogs sangs rgyas
33b6(rgyud): dang nyan thos sogs/ /brtan dang g.yo ba'i bdag nyid kyis/ /'gro ba thams cad 'di las skyes/ /dngos dang dngos med dang bral ba'i/ /rnal 'byor pas ni de nyid bsgom/ /dngos dang dngos med las grol ba/ /bsgoms pas myur du 'grub par 'gyur/ /nyes pa
33b7(rgyud): ma lus dang bral zhing / /nges par sdug bsngal ldog 'gyur na/ /dpal ldan bde gshegs yon tan ni/ /mtha' yas de las 'byung bar 'gyur/ /kun rtog mun pa sdug bsngal ba/ /stug pos mngon par zil gnon cing / /'dod chags la sogs bzlog dka'i dri mas
34a1(rgyud): g.yogs gyur pa'i/ /rab tu 'thor rlung gis bskyod glog ltar g.yo ba yi/ /sems ni 'khor ba yin par rdo rje can gyis gsungs/ /rtog pa las ni rnam par grol zhing 'od gsal ba/ /'dod chags la sogs dri ma'i sgrib g.yogs rab tu spang / /gzung
34a2(rgyud): ba dang ni 'dzin pa med na de nyid ni/ /mya ngan 'das pa'i don du sems can mchog gis gsungs/ /de bas sdug bsngal mang po'i tshogs kyi rgyur gyur pa/ /'di las gzhan pa gang yang yod pa ma yin la/ /thar 'dod 'phags pa khyod kyi bde ba dpag med pa/ /skye ba'i rgyur yang
34a3(rgyud): 'di las gzhan pa gang yang med/ /sdug bsngal ma lus zad bya'i go cha bgos nas ni/ /rdzogs sangs rgyas kyi bde mchog thob par 'dod pa yis/ /sems ni brtan byas de la 'bad de dpyad byas la/ /de yis rang bzhin bdag gi rang bzhin nyid du bya/ /skye ldan rnams kyi yid 'di
34a4(rgyud): ji srid rtog pa'i mun pa snam bu mthug pos dkris gyur pa/ /de srid sdug bsngal dpag tu med yin de nas de ni ji srid bshus par gyur pa ni/ /de srid bde ba rgya chen mtshungs med yin pas 'phags mchog de la nan tan gyis shig dang / /de zad nas ni de nyid la gnas yon tan rgyas pa
34a5(rgyud): rang nyid kyis ni snang bar 'gyur/ /de dag ni thabs dang shes rab rnam par gtan la dbab pa'i sgrub pa las/ de kho na nyid bsgom pa'i rim par phye ba ste bzhi pa'o// //chos kun mnyam nyid rmad byung ba/ /de nyid spyod pa bla na med/ /rnam rtog dgra rnams gsod byed pa/ /
34a6(rgyud): shes rab pha rol phyin pa gzhan/ /rdzogs pa'i sangs rgyas la gnas pa'i/ /sangs rgyas sras la phan bya'i phyir/ /de nyid yan lag med rdo rjes/ /de nas 'di las gsal bshad bya/ /rga ba la sogs rba rlabs 'khrigs/ /skye ba'i rgya mtsho cher 'jigs las/ /
34a7(rgyud): 'byung po thams cad sgrol ba'i gru/ /nyes med par ni 'gro ba'i gru/ /yid 'ong yon tan kun gyi gnas/ /myur du dngos grub bzang po byed/ /'dod pa'i don kun rab sgrub pa/ /yid bzhin nor bu bzhin du 'byung / /ma lus pa yi sangs rgyas rnams kyi yon tan rgyur
34b1(rgyud): 'gyur bar ni/ /rdo rje 'dzin pas rab tu bsngags pa ste/ /'di ma gtogs par dngos grub skye bar 'gyur min de phyir thar pa 'dod pas spyod pa mnyam med 'di spyad bya/ /lha min dgra dang brgya byin grong khyer gsum dgra nor sbyin tshangs sogs rnams kyis zhabs kyi pad+mar mchod byas pa/ /
34b2(rgyud): bde bar gshegs pa'i go 'phang mchog ni myur du thob byed sdig pa zad byed 'di ni mkhas pas spyad par bya/ /dpal ldan rdo rje sems dpas 'gro la phan phyir yang dag spyod pa 'di gsungs te/ /sna tshogs gzhan dag ma lus gdul bya'i skye bo du ma'i dbang du byas nas ni/ /
34b3(rgyud): ji skad gsungs pa'i spyod pa sna tshogs bla med dngos grub ma lus rab bsgrub min/ /kun bzang mtshungs med spyod pa 'di las 'grub 'gyur bcom ldan rdo rje can gyis gsungs/ /dpal ldan slob dpon rdo rje can/ /mgon la kun nas phyag byas la/ /bya ba byas pa'i blo can gyis/ /
34b4(rgyud): gsang ba'i spyod pa bstan par bya/ /de nas rang 'dod nges byas la/ /'du 'dzi kun la rgyab phyogs te/ /seng ge'i bdag nyid kun rgyu ba/ /de nyid ldan pas spyad par bya/ /'gro ba 'don pa'i bsam pa yis/ /ji bzhin yang dag don rig pas/ /yang dag ldan pas 'jug pa
34b5(rgyud): bdag / gnas med sems ni bstan par bya/ /khams gsum 'di dag de nyid de/ /phung po khams la sogs mtshan nyid/ /thams cad sgyu ma rmi lam bzhin/ /mdor bsdus 'di ltar shes byas la/ /'gyod dang rmugs dang gnyid la sogs/ /longs spyod rgya chen 'du
34b6(rgyud): 'dzin dang / /de bzhin 'jig rten chos brgyad po/ /shin tu thag ring spang bar bya/ /gnyis med nges par byas nas ni/ /rtag tu g.yo ba med pa yis/ /pha rol phyin drug sbyor ba ni/ /sangs rgyas dngos grub bsgrub par bya/ /sems can rnam par mi rtog bzhin/ /sems can don la
34b7(rgyud): shin tu chags/ /sems ni byang chub nges byas la/ /de nyid spyod pa la brten bya/ /shes rab thabs su ldan pa yis/ /chags pa kun la rgyab bstan te/ /de nyid goms pa la 'bad pas/ /tshe 'di nyid la 'grub par 'gyur/ /bdag byin brlab par rab gsal bas/ /
35a1(rgyud): sems ni ji ltar rjes mthun par/ /sngags kyi lam las rab bshad pa'i/ /dam tshig dag ni kun spyad bya/ /bgegs dang bdud tshogs zhi bya'i phyir/ /bdud rtsi lnga po byin gyis brlabs/ /bshang gci la sogs rnams gnas pa/ /'di ni srung ba bla med
35a2(rgyud): yin/ /rims dang dug dang dbyig dug nad/ /mkha' 'gro ma dang gdon gyi tshogs/ /bdud dang log 'dren nyid dag ni/ /'di yis rab tu zhi bar 'gyur/ /mi dang rnga mo las byung dang / /rta dang glang po las byung ba/ /lnga pa khyi las byung ba ste/ /sgron ma shes rab can
35a3(rgyud): gyis bza'/ /sems ni dga' bar byed pa yis/ /dam tshig chen po gzhan dag kyang / /rlung ni 'khrugs pa zhi bya'i phyir/ /thugs kyi rdo rje can mnyes bya/ /thams cad du ni thar 'dod pas/ /shes rab pha rol phyin bsten bya/ /dam pa'i don du gang gnas pa/ /kun
35a4(rgyud): rdzob dag pa'i lus bzung nas/ /bud med mdzes pa'i gzugs kyis ni/ /thams cad du ni kun du gnas/ /de bas phyi rol don las byung / /rdo rje mgon pos don de gsungs/ /bram ze'i rigs sogs las byung dang / /mtha' yas skyes dang phyag rgya dang / /gzhan gyi chung
35a5(rgyud): ma tshul nyams dang / /dman dang cha lugs mi sdug dang / /skyed ma dang ni sgyug mo dang / /rang gi bu mo sring mo dang / /de nyid sbyor bas 'dod spyod na/ /sgrub po myur du 'grub par 'gyur/ /sems ni tshim par byed pa yi/ /gling bu sogs las byung ba mnyan/ /phyi rol phyag rgya
35a6(rgyud): ka ra na/ /ro ni sna tshogs tshim byed bya/ /rang gi lha yi sbyor ba yis/ /'dod pa'i yon tan mchog rnams kyis/ /sems ni rin chen dag bya'i phyir/ /rtag tu bdag nyid mchod par bya/ /chu skyes rdo rje chu dang ni/ /sgron ma'i 'o ma rab rgyas mchod/ /phreng dang tsan+dan gos
35a7(rgyud): bzang sogs/ /sems ni skyo ba med par bya/ /bgrod dang bgrod min sogs pa ni/ /'dir ni nam yang bya ba min/ /sgyu ma lta bu sogs sbyor bas/ /thams cad la ni longs spyod bya/ /chos kyi dbyings las byung bas na/ /mi mthun phyogs ni gang yang med/ /dogs
35b1(rgyud): pa med pa'i sems kyis ni/ /ji ltar 'dod bzhin rab spyad bya/ /sgrub pa po la phan gdags phyir/ /khams gsum pa ni ma lus pa/ /'di dag thams cad longs spyad phyir/ /rdo rje sems dpa' sprul pa yin/ /ye shes mtha' yas rnyed pa yi/ /de bzhin gshegs la'ang
35b2(rgyud): phyag min na/ /rtag tu bsgom la 'grub pa yis/ /lugs ma la sogs smos ci dgos/ /dngos po kun gyi rang bzhin 'di/ /byang chub sems kyi rang bzhin te/ /de nyid bcom ldan rdo rje can/ /de bas bdag nyid lha yin no/ /smyung ba dang ni dkyil 'khor bri/ /phyag rgya
35b3(rgyud): bcing dang mchod rten las/ /sbyin sreg dang ni gsang sngags zlos/ /po ti glog pa la sogs pa/ /dpal ldan rdo rje mgon po yis/ /mos pa'i dbang du mdzad nas ni/ /gzhan dag la ni bstan pa ste/ /de nyid rig pa'i sems kyis min/ /mar sar 'dod pa'i snying po
35b4(rgyud): ni/ /blangs te dar ba 'dor bar byed/ /de ltar chos kyi snying thob pas/ /rtog pa ma lus spang bar bya/ /rnam par mi rtog gnas blo can/ /gnas min dogs pa spangs byas nas/ /thugs kyi rdo rje'i bka' bzhin du/ /de nas 'grub 'gyur the tshom med/ /phyag rgya
35b5(rgyud): sbyor bas kun du 'khyud/ /rdo rje bcug ste bskyod pa dang / /ma mchu'i sbrang mchog btung bya zhing / /de yis 'dren pa'i sgra gsal bas/ /blangs shing dul ba'i longs spyad na/ /nges par dga' ba rgya chen gyis/ /rdo rje sems dpa' 'dod pa'i rgyal/ /ring por mi
35b6(rgyud): thogs 'grub par 'gyur/ /ji ltar yid 'khrugs mi 'gyur ba/ /de lta de ltar spyad par bya/ /sems kyi rang bzhin 'khrugs gyur na/ /nam yang dngos grub 'gyur ma yin/ /de bas dngos grub mchog 'dod pa'i/ /sgrub pa pos ni 'dzin pa spang / /sems dang
35b7(rgyud): rjes mthun sbyor ba yis/ /mchog gi go 'phang bsgrub par bya/ /dngul chu bzung bas bsgrubs ji bzhin/ /thabs kyi gzhi yi sbyor ba yis/ /de bzhin sems kyi dngul chu bzung / /sbyor ba dag ni gang yin pa/ /de ru de yis gnas par bya/ /dus dang grangs ni
36a1(rgyud): yongs spangs nas/ /de nyid rig pas 'grub par 'gyur/ /gnyis med mtshungs pa med pa gang yin nyin re zhing / /de nyid mchog ni rgyun du rjes su bsten par bya/ /'di yis dri ma med cing rdo rje lta bu dang / /grib ma lta bu'i sku ni mtshungs mad thob par
36a2(rgyud): 'gyur/ /blo dang ldan pas shes rab kyis ni chos rnams kun/ /rang bzhin gyis ni dri ma med par rnam 'byed de/ /'jig rten gsum gyi sdug bsngal zad par bya ba'i phyir/ /nyin rer brtson 'grus go cha chen po bgos nas su/ /dngos po kun gyi rang bzhin dpal ldan rdo rje
36a3(rgyud): sems/ /yon tan ma lus pa yi gter gyur bsgom par bya/ /sems ni byang chub ngo bor bzhag nas yul gyi ni/ /bde la dga' bas tshe 'di nyid la 'grub par 'gyur/ /rang bzhin gyis ni ma lus 'di dag rnam dag ste/ /tha mal yul rnams bdag med sgyu ma lta bu dang /
36a4(rgyud): mig 'phrul dang ni mig yor dag dang mtshungs pa ste/ /gnas med rtog pa'i tha snyad dag las rnam par grol/ /gang tshe skyes bu dam pa rgya chen bsam pa dang / /'dzin pa med pa'i sems ni kun du rtogs gyur pa/ /de tshe lhan cig skyes pa'i rtog pa zil mnan te/ /yul
36a5(rgyud): 'di rnams kyis nus pa 'ching bar nus ma yin/ /gang rnams rnyed dang ma rnyed grags dang ma grags dang / /bde ba dang ni sdug bsngal rab tu rgyas pa dang / /bstod pa smad pa'i dri ma rab tu ma lus pa/ /zad pas rang gi sems ni mnyam pa nyid du bya/ /chags pa med dang 'gro
36a6(rgyud): la snying ni brtse ba yis/ /rnam par rtog pa thams cad las grol spyod pa dang / /ldan pa de yi phyag na bde gshegs go 'phang ni/ /gnas pa yin zhes rdo rje sems dpa' rab tu gsungs/ /gzhan la gnod par byed pa'i blo can gyi/ /skye bo gshis ngan kha yi bu ga ni/ /
36a7(rgyud): zab mo gya gyu nas byung tshig ngan sbrul/ /rtsub mo'i las kyis su zhig 'jigs mi 'gyur/ /shin tu dri med dga' byed 'od kyi phreng can gyi/ /'od zer mtsho skyes kyis ni bzod par mi nus ltar/ /yid 'phrog byed pa'i bdud rtsi med du bshad pa yang / /skye bo mdzangs min yid ni
36b1(rgyud): chags par byed pa min/ /zla ba'i 'od zer de nyid chu shel nor bu dang / /shin tu nye bar 'dus nas bdud rtsi chu 'dzag bzhin/ /de nyid skye bo bzang yid bdud rtsi'i ros brlan zhing / /mig nas mchi ma 'dzag bzhin chags par byed/ /de bas bdag ni chos nyid gnas
36b2(rgyud): pa'i skye bo bzang / /'phags pa shes ldan khyod la thal mo sbyar nas ni/ /bdag gis mdo ru bsdus te gsal bar byas pa ni/ /rab mchog gang yin de ni khyod la dbul bar gyi/ /dpal ldan rdo rje sems dpas ji skad gsungs pa ni/ /bdag gis kyang ni 'di ru
36b3(rgyud): de bzhin nges par bstan/ /ci ste nyes par smras pa yod gyur pa/ /de lta na yang 'phags pa bzod pa mdzad par zhu/ /bla ma'i zhabs kyi pad+mar brten par rnam sprul pa'i/ /bdud rtsi dge ba rnams kyi 'byung gnas zhes bya ba/ /gang yin can de 'gro ba rnams kyi
36b4(rgyud): thun mong yun ring du/ /phan byed ma lus brtse bas bdag gis byas pa ste/ /dpal ldan 'jig rten gsum gyi rgyal po yon tan mtsho/ /rab mchog lha dang lha min dbang po'i cod pan gyis/ /sgrub thabs de nyid rig pa rnams las myur du ni/ /'bras bu ster
36b5(rgyud): ba gang yin 'di ni byas pa las/ /bsod nams dri ma med pa rgya chen thob gyur pa/ /'di yis 'gro rnams rtog pa'i dgra yi tshogs las ni/ /rgyal bar gyur te blo ldan yon tan rgyur 'gyur ba/ /byang chub sems dang de dag shin tu ldan gyur cig /de dag ni thabs dang shes
36b6(rgyud): rab rnam par gtan la dbab pa'i sgrub pa las/ de kho na nyid kyi spyod pa nges par bstan pa'i rim par phye ba ste lnga pa'o// //thabs dang shes rab rnam par gtan la dbab pa'i sgrub pa slob dpon chen po yan lag med pa'i rdo rjes mdzad pa rdzogs so// //paN+Di ta chen po
36b7(rgyud): shAn+ti b+ha dra dang / zhu chen gyi lo tsA ba 'gos lha btsas kyis bsgyur cing zhus te gtan la phab pa//[ ]@##/ /rgya gar skad du/ dz+nyAn sid+d+hi nA ma sA d+ha no pi kA/ bod skad du/ ye shes grub pa zhes bya ba'i sgrub pa'i thabs/ bcom ldan 'das rdo rje sems
37a1(rgyud): dpa' la phyag 'tshal lo/ /sangs rgyas kun dang dngos grub ni/ /nam mkha' lta bur khyab gyur ba/ /rgyal mchog mchod dang bcas pa yi/ /thams cad mkhyen pa'i rdo rje mchog /sems can kun la kun stsol ba'i/ /'gro ba'i mgon
37a2(rgyud): la phyag 'tshal te/ /dngos po kun la bdag gus pas/ /sgrub pa'i rim 'di bshad par bya/ /ma lus sbyor rgyud las gsungs pa'i/ /rdo rje ye shes bla na med/ /rmongs pa gang gis mi shes pa/ /de ni 'khor ba'i rgya mtshor 'khyams/ /gang zhig rtog
37a3(rgyud): pa kun spangs pa'i/ /de nyid la ni yang dag gnas/ /sgrub pa po de tshe 'di yis/ /byang chub dam par gnas par 'gyur/ /sngags dang phyag rgya dkyil 'khor sogs/ /bzlas dang bsgom la 'bad pa yis/ /bskal pa bye ba grangs med du'ang / /dngos
37a4(rgyud): grub mchog ni thob mi 'gyur/ /gzugs dang lang tsho phun sum tshogs/ /longs spyod dbang phyug stobs rnams dang / /rigs dang rgyud dang gtsor gyur pa'i/ /sems la nga rgyal bcang mi bya/ /bdag ni blo ldan mkhas pa dang / /bzo dang sgyu stsal thams cad la/ /
37a5(rgyud): mkhas pa dag ni rgyal po zhes/ /sems ni bskyed par mi bya'o/ /tshul khrims ldan zhing thos ldan brtan/ /sbyin pa la sogs yang dag ldan/ /bshad dang gzhan yang ma bshad pas/ /bdag tu dmigs par mi bya zhing / /sems can kun gyi yid khyad par/ /rdo rje sems
37a6(rgyud): dpa' rang nyid zhugs/ /de ltar bsams nas rnal 'byor gyis/ /dbang pos gang la'ang brnyas mi bya/ /byis pa blun dang dbul po dang / /tshul khrims 'khyal cing nad kyis gzir/ /de la sogs pa dpag med dang / /yang dag ldan yang brnyas mi bya/ /dkon mchog
37a7(rgyud): gsum la dad cing gus/ /byang chub sems kyis rnam par brgyan/ /sems can kun la rjes su brtse/ /dam tshig dang ni sdom la gnas/ /dri chen dmar dang sha nyid dang / /byang chub sems dang rab bsres la/ /chu chen dang ni yang dag ldan/ /de nyid rig pas rtag tu bza'/ /
37b1(rgyud): mi khyi rta dang ba lang sgron/ /sna can dang ni khur skyed kyi'ang / /rtog pa thams cad rnam spangs la/ /de nyid grub phyir bza' bar bya/ /srid gsum las byung gsad bya zhing / /pha rol nor ni 'phrog pa dang / /gzhan gyi bud med la 'dod spyod/ /brdzun gyi tshig ni smra bar bya/ /las
37b2(rgyud): gang gis ni sems can rnams/ /bskal pa bye ba brgya phrag tu'ang / /mi bzad dmyal bar 'tshed 'gyur ba/ /des ni rnal 'byor ba grol 'gyur/ /thabs chen yang dag ldan pa yi/ /rnal 'byor 'jig rten don grub pa/ /sems can kun gyis smad pa yi/ /bya ba de la mi bya med/ /
37b3(rgyud): shes rab thabs dang ldan pa la/ /sdig par grags pa yang med ces/ /rdo rje sems dpa'i sprul pa las/ /rdo rje can ni nyid kyis gsungs/ /bza' dang bza' min las 'das dang / /btung dang btung min rnam par spangs/ /bgrod dang bgrod min rnams grol bdag/ /rnal 'byor
37b4(rgyud): pa ni mnyam 'jog 'gyur/ /rten 'brel las byung yang dag dngos/ /dngos po thams cad rnam par brtag /'gro 'ong dag las rnam grol zhing / /skye ba med pa bdag med can/ /sgyu ma 'dra sogs dpe yis ni/ /de rnams sbyor bar rab shes pas/ /nga dang bdag gi rnam
37b5(rgyud): rtog dag / de nyid shes pas der mi bya/ /rdo rje chen pos kun khyab cing / /nam mkha' kun la rab tu zhugs/ /sems can kun gyi yid khyab cing / /bsod nams thams cad 'byung ba che/ /phan tshun khyab mdzad rdo rje ni/ /kun rig 'jig rten 'dren pa po/ /de ni rdo rje 'dzin rgyal pos/ /
37b6(rgyud): rgyud rnams kun du gsungs pa yin/ /gang la bla ma'i drin yod pa/ /de yis de nyid mchog rnyed 'gyur/ /gzhan du byis pas yun ring du/ /rnam par rmongs pas nyon mongs 'gyur/ /bla ma sangs rgyas chos gyur cing / /dge 'dun yang ni de bzhin te/ /de yi drin gyis shes 'gyur
37b7(rgyud): bas/ /de bas dkon mchog gsum yin no/ /mi shes rab rib kyis ldongs la/ /'di ni lam rab ston byed yin/ /bde ba kun gyi mchog 'gyur dang / /'dod pa thams cad rab ster yin/ /zab mo'i chos la nges pa'i bdag /shin tu snying rje'i bdag nyid can/ /dkon mchog gsum
38a1(rgyud): rnams don du gnyer/ /chos sbyin pa la zang zing med/ /bla ma de ni slob ma sdud/ /sangs rgyas kun rjes sgrub byed cing / /'gro ba'i mgon gyis bka' stsal te/ /gzhan dag bla ma min par bshad/ /de bas de dang mnyam pa yi/ /mchod bya blo
38a2(rgyud): chen yod ma yin/ /des na 'bad pa thams cad kyis/ /brtul zhugs can ni blo mchog mchod/ /de mnyam 'gro ba 'jig rten na/ /khams gsum na ni gzhan med de/ /rdo rje sems nyid 'jig rten na/ /phun sum tshogs kun phyir zhugs yin/ /slob ma phun tshogs mchog 'dod cing / /
38a3(rgyud): bsod nams mi zad 'dod pa dang / /bgegs kun rnam par zlog byed pas/ /rnam pa du mas mnyes par bya/ /dam tshig dag ni thams cad kyi/ /bla med dam tshig 'di yin te/ /phun sum tshogs kun ster ba'o/ /brtson ldan rnams kyis rtag tu bsrung / /rtog
38a4(rgyud): pa thams cad rnam spangs pa'i/ /ye shes mchog bzang thob pa yis/ /rdo rje ye shes dbang bskur bas/ /dngos grub mchog ni bsgrub par bya/ /yang dag ye shes kun ldan na/ /bris pa'i dkyil 'khor log gzhan du/ /dbang bskur ba ni len ce na/ /
38a5(rgyud): 'di ni dam tshig nyams par 'gyur/ /dam tshig nyams pa'i sdug bsngal ni/ /lus dang de bzhin yid dang ni/ /de yi don rnams nyams 'gyur zhing / /myur ba nyid du shi bar 'gyur/ /shi nas dmyal ba'i sdug bsngal ni/ /bskal ba bye ba brgya phrag tu'ang / /myong nas gnas
38a6(rgyud): las 'phos 'gyur na'ang / /gdol pa'am dman pa'i rigs su skye/ /lkugs pa'am yang na 'on pa 'am/ /skye zhing skye bar dmus long du/ /skye bar 'gyur bar the tshom med/ /de bzhin gshegs kun ye shes ni/ /rdo rje ye shes zhes byar bshad/ /blo ldan de yis dbang
38a7(rgyud): bskur na/ /dbang bskur bar ni shes par bya/ /rnal 'byor sangs rgyas kun bdag nyid/ /'gro ba'i bdag po la sogs pa'i/ /tshogs kyis thal mo sbyar nas ni/ /byas nas mngon par phyag byed 'gyur/ /byang chub sems dpa' stobs chen dang / /bdag nyid chen
38b1(rgyud): po sangs rgyas kyang / /dpal chen bsrung ba mdzad gyur te/ /rdo rje sku yis rtag tu bzhugs/ /bden pa'i chos 'dzin mi 'khrug cing / /sangs rgyas gdung ni rab 'jug pa/ /byin gyis brlabs dang ldan pa rnams/ /gus dang bcas pas bsngags par mdzad/ /
38b2(rgyud): 'jig rten skyong dang de bzhin gzhan/ /stobs chen pha rol gnon pa rnams/ /gnas rnams kun du rtogs pa na'ang / /gsungs bzhin du ni rab tu gnas/ /gang yang sems can thams cad la/ /bdud dang bgegs su gnas pa rnams/ /de yang de la mi byed de/ /
38b3(rgyud): bgegs rnams skrag nas 'byer bar 'gyur/ /lha la sogs dang grub pa rnams/ /mkha' la rgyu dang mi rgyu kun/ /ngan 'gror 'gro bas 'jigs pas na/ /de yang de la mgon mi byed/ /gal te rmongs pa'i dbang gis ni/ /rnam par rmongs rnams mgon byed na/ /
38b4(rgyud): brtson dang ye shes rnam shes dang / /dngos grub dag kyang nyams par 'gyur/ /kun mkhyen mchog sbyin gsungs pa'o/ /dbyibs kun dang ni rnam bral zhing / /'gro dang 'ong las rnam grol bdag /rlung kun gyis kyang bskyod mi nus/ /me yi phung pos mi tshig cing / /chu
38b5(rgyud): rnams kyis kyang g.yeng mi 'gyur/ /rab tu 'bad pas mtshon cha ni/ /rnon pos kyang ni chod mi 'gyur/ /ji ltar mi gnas nam mkha' ni/ /khyab cing mtshan nyid rnams dang bral/ /'di ni don dam de nyid de/ /rdo rje ye shes bla med yin/ /kun du bzang po zhes bshad
38b6(rgyud): cing / /phyag rgya chen po zhes kyang bya/ /'di ni chos skur shes bya ste/ /me long ye shes zhes kyang bya/ /ji ltar gzugs brnyan me long la/ /rang nyid nges par snang ba ltar/ /de bzhin chos skur ye shes ni/ /snang bas me long zhes bya'o/ /de bzhin gshegs kun
38b7(rgyud): ye shes dang / /rang gi dang ni 'gro ba'i yang / /dngos nyid gcig pur thugs su chud/ /mnyam nyid ye shes zhes bya'o/ /gdod nas dag cing skye ba med/ /rang bzhin gyis ni 'od gsal ba/ /phan tshun khyab pa'i ye shes pas/ /so sor rtog pa can zhes bshad/ /
39a1(rgyud): kun du kun nas sangs rgyas kyi/ /mdzad pa thams cad la 'jug pa/ /sangs rgyas thams cad mdzad cig pas/ /bya bsgrub pa zhes bshad do/ /gang tshe nyon mongs shes bya'i sgrib/ /thams cad las grol de yi tshe/ /rnal 'byor ba mchog rdo rje can/ /
39a2(rgyud): shin tu rnam dag ces bshad do/ /ji ltar gdul bya'i chos rnams dang / /'dod yon kun las sangs rgyas rnams/ /thams cad longs spyod gcig pas na/ /longs spyod rdzogs pa'i skur 'dod do/ /mtshan rnams kun dang yang dag ldan/ /sna tshogs sku ste mtshan nyid
39a3(rgyud): med/ /sangs rgyas rnams kyi sprul pa bas/ /sprul pa'i skur ni bshad pa yin/ /phyag rgya chen po rab bsgrub phyir/ /shes nas rnal 'byor pas de bsgom/ /kun rtog thams cad rnam spangs na/ /tshe 'di nyid la 'grub par 'gyur/ /sangs rgyas kun gyis phyag mdzad pa/ /phyag rgya
39a4(rgyud): chen zhes shes par bya/ /grub sde du ma'i rgyud rnams su/ /rnal 'byor mchog rnams la brten te/ /mngal 'byung rim pa gang yin dang / /zhing dang zhing du so sor btul/ /de bzhin gshegs pa thams cad ni/ /der ni yang dag brtul zhugs
39a5(rgyud): 'dzin/ /gzhon nu'i rol pa thams cad dang / /de bzhin bzo gnas yang dag bstan/ /btsun mo'i 'khor las mngon 'byung zhing / /bdud rnams 'dul bar mdzad nyid dang / /lha yul nas ni 'bab pa dang / /chos kyi 'khor lo bskor ba dang / /mya ngan 'das chen
39a6(rgyud): yang dag bstan/ /gang yang rol pa gzhan rnams dang / /thams cad rdo rje'i rang bzhin las/ /rnal 'byor pas ni rtag tu bsgom/ /'dir ni sngon chad ma byung med/ /sngon gnas pa ni sbyor mi bya/ /de bzhin gshegs kun mdzad pa ni/ /thams cad rdo rje'i dngos gzhi
39a7(rgyud): ba/ /dus gsum lam gyi mthar thug pa/ /thams cad de bzhin blta bar bya/ /ngag gi spyod yul kun las 'das/ /mtshan nyid thams cad rnam spangs pa/ /sangs rgyas nyid kun ster ba po/ /rnal 'byor 'di 'drar bsam par bya/ /sa kun las ni rnal 'byor
39b1(rgyud): zhing / /rgyu dang 'bras bu rnam spangs la/ /grub pa bzhin du rnal 'byor bsgom/ /tshe 'di nyid la 'grub par 'gyur/ /rdo rje can kun rnal 'byor pa/ /thabs kyi chog kun shes nas/ /rdo rje sems dpa'i gsung bzhin du/ /bla med de ni grub par 'gyur/ /'dug dang
39b2(rgyud): nyal dang gnas pa dang / /yang na 'chag pa dgal yang / /rdo rje tshig ni smra byed na/ /rdo rje sems dpa' nyid thob 'gyur/ /gzugs dang sgra dang ro dang rig /brtul zhugs can ni rtag spyod tshe/ /sangs rgyas thams cad mchod pa ni/ /bya'o zhes ni yang dag spyod/ /
39b3(rgyud): de bzhin bza' dang gos sogs sam/ /gzhan gang ci yang rung ba dag /sems can rnams la ci ster ba/ /cho ga de bzhin spyad par bya/ /glu gar de bzhin rol mo dang / /me tog phreng sogs rgyan rnams dang / /chun 'phyang rnga yab gdugs rnams kyis/ /pha rol
39b4(rgyud): bdag nyid mchod par bya/ /dri bzang dri yi byug pa sogs/ /cho ga ji bzhin byugs pa dang / /sangs rgyas thams cad rjes dran zhing / /rnal 'byor pas ni thams cad mchod/ /brtul zhugs can nam mgo bregs pa'am/ /khyim pa 'am bsnyen bkur ba dag gam/ /
39b5(rgyud): rgyal po 'am sde dpon rnams kyang rung / /brtul zhugs can gyis ji bzhin spyad/ /rnal 'byor pa ni ci spyod pa/ /thams cad du ni smad mi bya/ /rtog pa kun las rnal grol bas/ /ji ltar 'dod pa bya ba byed/ /de ni dngos kun ngo bo ste/ /khyab bdag sangs rgyas kun rang
39b6(rgyud): bzhin/ /rang nyid ji ltar 'dod par spyod/ /sems can kun gyi snying la bzhugs/ /de nyid thams cad bla med pa/ /de nyid rnal 'byor dbang pos bsgom/ /rdo rje'i rang bzhin kun 'grub pa/ /rdo rje nyid ni myur thob 'gyur/ /'dir ni bgegs med bdud kyang med/ /
39b7(rgyud): thams cad kyang ni dbang du 'gyur/ /sdug bsngal kun las rnam par grol/ /brtul zhugs can gyis bdag nyid 'grub/ /bdag nyid thams cad yang dag ldan/ /brtul zhugs che ldan gang tshe mthong / /nyin zhag dang ni tshad bral bar/ /sangs rgyas thams cad
40a1(rgyud): nyid 'grub 'gyur/ /mchod pa kun gyi khyad par gyis/ /bdag nyid la ni rtag tu mchod/ /rdo rje sems dpa' bla med pa/ /phan tshun du yang de bzhin sbyin/ /sems can kun lus las byung dang / /phyi sa las byung srog chags rnams/ /rnal 'byor
40a2(rgyud): chen pos legs blangs la/ /de nyid grub phyir bza' bar bya/ /sgron ma che dang yang dag ldan/ /smad pa'i dam tshig gzhan rnams dang / /bdud rtsi lnga rnams rtag bza' zhing / /de bzhin gshegs pa rnams kyang mchod/ /yan lag kun ni smad pa dang / /brnyas pa dag tu
40a3(rgyud): mi bya ste/ /bud med rigs kun las byung ba/ /rdo rje can gyis mchod par bya/ /ma skyes me tog yang dag ldan/ /byang chub sems dang ldan pa dag /me tog cho ga la gnas te/ /de nyid grub phyir bza' bar bya/ /sme sha can gyi rigs las byung / /sme sha can dang khyad
40a4(rgyud): par du/ /smad pa'i rigs las byung ba rnams/ /brten na dngos grub thob par 'gyur/ /bram ze la sogs rigs las byung / /bu mo rnal 'byor pas spyad de/ /ji ltar sems sun mi 'byin pa/ /de ltar shin tu mdzes par bya/ /sbrang ma
40a5(rgyud): skyugs pa 'dres pa dang / /bshang la sogs dang bsres pa yi/ /rnam par mi rtog sems kyis ni/ /rdo rje sems dpa'i bdag nyid mchod/ /ci 'dod bya ba byed pa dang / /ji dga' bar ni spyod pa yis/ /rdo rje sems dpa' bsgrub bya ste/ gzhan du nges par nyon mongs
40a6(rgyud): 'gyur/ / brtul zhugs smyung ba sdom pa dang / /sna tshogs phyag rgya dang ldan pa'i/ /lha yi gzugs su bsgom pa yis/ /sgrub pa 'grub par mi 'gyur ro/ /'dzam gling rdul phran mnyam pa yi/ /gsang sngags bzlas dang bsgom pa la/ /brtson pa che dang ldan gyur kyang / /
40a7(rgyud): sangs rgyas nyid ni 'grub mi 'gyur/ /de la sogs pa dpag med pa'i/ /byis pa rnams kyis rtag tshul gyis/ /bde 'gror skye ba rnyed dka' na/ /rdo rje sems dpar ji ltar 'gyur/ /phyag rgya dkyil 'khor gzugs la sogs/ /bcom ldan thub pas gsungs pa ni/ /
40b1(rgyud): yang dag ye shes mnyam sbyor gyi/ /skal pa dang bral bdag nyid la'o/ /gang zhig rang rig ngo bo nyid/ /de nyid rin chen bla med pa/ /lung dang rigs pa'i tshul gyis ni/ /gang zhig 'dzin par mi nus pa/ /mi shes rmongs pas kun du khebs/ /spyod pa med pa'i blo can
40b2(rgyud): rnams/ /dang po'i las can rnal 'byor te/ /dman pa'i chos kyi snod yin te/ /'gro ba'i mgon gyis de don du/ /rdo rje sems dpa' sogs bsgom pa/ /sku mdog phyag mtshan kun ldan zhing / /phyag rgya'i dkyil 'khor de bzhin gsungs/ /gang yang gzhan rkyen khar ma las/ /
40b3(rgyud): zab mo'i ye shes dag gi snod/ /sdig pa'i grogs dang bdud dang bgegs/ /log 'dren rnams kyis mi bskyod pa/ /de la de nyid dag pa ni/ /rtog pa thams cad rnam spangs pa/ /sems can kun dang tshangs sogs kyis/ /rnam pa kun du mi rtogs pa'i/ /shin tu rmad byung ye shes
40b4(rgyud): ni/ /sangs rgyas kun dngos zhi ba dag /tshe 'di nyid la grub byed pa/ /'jig rten mgon gyis gsungs pa yin/ /ye shes grub pa las/ /phyag rgya chen po bstan pa'i le'u ste dang po'o// //sangs rgyas lnga yi ngo bo las/ /phung po lnga ni rgyal bar bshad/ /khams rnams spyan
40b5(rgyud): la sogs yin te/ /de bas sangs rgyas skur 'dod do/ /de lta yin na srog chags kun/ /srid gsum rtag tu rdzogs sangs rgyas/ /sangs rgyas nyid phyir byang kun dang / /thos dang sgom pa don med do/ /'jig rten thams cad sangs rgyas na/ /phongs pa kun kyang mi 'byung la/ /
40b6(rgyud): bde dang sdug bsngal sgom la sogs/ /gnod pa de la yod ma yin/ /gal te sangs rgyas skur gyur na/ /mngon shes drug la sogs pa yi/ /sangs rgyas yon tan 'byor ba yang / /ci phyir de dag med par 'gyur/ /gang yang de ltar mi shes pa/ /de ni rdzogs sangs ji ltar
40b7(rgyud): 'gyur/ /'ga' zhig de ltar shes pa ni/ /'di ni sangs rgyas 'gyur ba yin/ /gang zhig rim gyis bslabs pa yi/ /sbyor bas sems ni 'jug 'gyur ba'i/ /rnal 'byor ba ni sangs rgyas 'gyur/ /gzhan dag sangs rgyas 'grub pa min/ /gal te ngang gis sangs rgyas na/ /
41a1(rgyud): bslabs pa dgos pa ci zhig yod/ /rigs par bcas pa goms bya yin/ /rigs pa med par goms bya min/ /gal te mgon med skye bo 'ga'/ /rgyal por 'gyur ro zhes bsgoms pas/ /bskal ba bye ba brgya yis kyang / /'di ni rgyal
41a2(rgyud): po thob mi 'gyur/ /gang zhig log pa'i rtog pas ni/ /gang la rgyal po yod min ltar/ /de bzhin log par bsgoms pa yis/ /sangs rgyas nyid du 'gyur ma yin/ /rdzogs sangs rgyas kyis rgyud rgyal du/ /phung po skye mched la sogs pa/ /de nyid dam tshig skal ldan
41a3(rgyud): pas/ /de dang de ming gis bstan pa/ /dri chen rnam snang zhes bshad de/ /gci ba de bzhin rdo rje chu/ /ji ltar mo dbang pad+ma ste/ /ji ltar pho dbang rdo rje yin/ /gang phyir lung dang rigs pa yi/ /rjes 'brang smra bar mi nus pas/ /de bas gang gis lha yi sku/ /smra bar nus
41a4(rgyud): pa ma yin no/ /gal te byas pa'i lha yi gzugs/ /rdo rje sems dpar gyur na go/ /gang phyir 'dus byas las byung bas/ /bum pa la sogs bzhin du 'jig /de bas byang chub spyod pa ni/ /du ma'ang 'bras bu med par 'gyur/ /gal te byung nas zhig gyur na/ /
41a5(rgyud): bsgom pa nyid ni don cir 'gyur/ /yid kyi rang bzhin byas pa'i gzugs/ /ji ltar 'dus bya yin zhes bshad/ /de dang de ni ji ltar 'jig /rmongs pa'i rgya mtsho khyod nyon cig /'di rnams sems kyis brtag pa ste/ /de yang 'dus byas mtshan nyid na/ /yid kyis
41a6(rgyud): brtags pa gang yin de/ /mi 'jig par ni ji ltar 'gyur/ /phyag dang sku mdog yang dag ldan/ /ji ltar sngon nas rnam bzhugs pa/ /ma byas pa yi lha yi sku/ /gal te de nyid du bsgom bya/ /ma skyes ngo bor gnas pa ste/ /bsgoms pas dgos pa ci zhig yod/ /de
41a7(rgyud): 'dra'i gzugs su ma gyur pas/ /de 'drar bdag ces bsgoms pas na/ /rnal 'byor pa rnams gzugs bsgoms pa/ /de 'dra'i gzugs su gyur pa 'am/ /de ni bdag yin zhes bsgoms pa/ /rnal 'byor pa rnams gzugs bsgoms pas/ /bsgom pa gnyis su
41b1(rgyud): 'di rnams brtag / de 'drar bdag ni 'gyur ro zhes/ /gang tshe bsam gtan gyis brtags pa/ /gang tshe bsam gtan gsal gyur pa/ /lha rnams su yang de snang 'gyur/ /khyod kyis ras ris sogs gzugs bltas/ /gang tshe bsam gtan rnam bsgom pa/ /de ni 'od 'gyur
41b2(rgyud): bsam gtan gyis/ /de bzhin skyes par 'gyur ma yin/ /ma skyes pa yi lha yi sku/ /khyod kyis bsam gtan gyis byin na/ /mngon shes thams cad 'byung 'gyur zhing / /de gzugs kyang ni skad cig des/ /de ltar khyod la yang dag med/ /bsam gtan gyis ni
41b3(rgyud): gang du 'ongs/ /khyed nyid kyis ni bskyed pa'i sku/ /bcos ma yin par cis ma rtogs/ /bdag nyid de yin zhes phyogs kyang / /gnyis pa der ni yod min te/ /grub pa'i sgrub pa yod min na/ /bsam gtan brtag pa ji lta bu/ /kun mkhyen nyid ni thams cad
41b4(rgyud): mkhyen/ /slar yang thob par mi bzhed do/ /sangs rgyas mdzad pa khyod byed na/ /sangs rgyas nyid pas byed bcug med/ /de ltar yang dag khyed la med/ /ji ltar log par rtog par byed/ /ma byas sangs rgyas sku gang yin/ /de dag yin zhes bya don med/ /ma byas
41b5(rgyud): pa yi lha yi sku/ /de ni de ltar rnam par dpyad/ /gzugs ni yin pas bum sogs yin/ /ma byas de smra nus ma yin/ /de bas 'gro ba'i mgon po yis/ /byis pa rnams kyis rtogs pa'i phyir/ /sku yi mi rtag ston mdzad pas/ /mya ngan 'das pa gnyis bstan mdzad/ /
41b6(rgyud): de bas sangs rgyas skur ldan par/ /'jig rten gar yang 'byung ma yin/ /sangs rgyas skur ni rab sgrub phyir/ /gzugs kyi bsgom par bya ba min/ /ji ltar sangs rgyas gzugs med pa'i/ /rig pa bems po'i bdag nyid nyon/ /yul na gnas gyur gzugs can ni/ /
41b7(rgyud): mngon shes drug tu ji ltar 'gyur/ /'jig rten khams ni thams cad na/ /gzugs la sogs pa'i skye mched rnams/ /mig gi skye mched la sogs pa/ /de rnams der ni 'ongs ma yin/ /gang tshe mig la sogs pa yi/ /'gro ba dmigs par mi 'gyur na/ /
42a1(rgyud): de rnams ji ltar phrad par 'gyur/ /ma phrad pa ni kun rig min/ /song nas shes par 'gyur zhe na/ /rim gyis shes par ji ltar nus/ /shes bya du ma'i ngo bo bas/ /thams cad mkhyen pa de 'dra med/ /sangs rgyas spyan la sogs pa yis/ /de bas
42a2(rgyud): dgongs pa yod ma yin/ /mig sogs dbang po ma gtogs pa/ /lus gzhan dmigs par mi 'gyur ro/ /gzugs brnyan lta bur sems med par/ /sangs rgyas skur ni shes byas nas/ /gang phyir yang dag rig med pas/ /sangs rgyas sku ni kun mkhyen min/ /
42a3(rgyud): brtser ldan rnams kyis lha yi spyan/ /sangs rgyas rnams la mnga' bar bshad/ /lha yi snyan ni thams cad mnga'/ /ji ltar thams cad mkhyen te min/ /gal te ye shes kyis mkhyen na/ /de tshe sangs rgyas skus ci bya/ /skur gnas ye shes der rig pas/ /de bas sku ni
42a4(rgyud): kun mkhyen yin/ /sku las tha dad tha dad min/ /sangs rgyas rnams kyis ye shes ni/ /sku dang yan lag ldan zhe na/ /mya ngan 'das nas de yang 'jig /lus ni 'jig pa'i chos can pas/ /ye shes kyang ni 'jig par 'gyur/ /de bas sangs rgyas ye shes
42a5(rgyud): sku/ /'jig par rigs pa ma yin no/ /ye shes lus la gnas gyur pa/ /sku med pas na kun mkhyen min/ /rten 'brel las byung ye shes de/ /de bas 'jig pa nyid du 'gyur/ /nyams 'gyur ye shes sku rnams ni/ /thams cad mkhyen nyid mi rigs so/ /
42a6(rgyud): de bas sangs rgyas sku dag ni/ /thams cad mkhyen par bya ba min/ /ye shes las gzhan phyogs la yang / /sangs rgyas skur ni ji ltar 'gyur/ /'di ltar sangs rgyas gzugs brnyan du/ /de ltar rnal 'byor smra ba'i rigs/ /gang zhig 'jig rten rmongs pa
42a7(rgyud): rnams/ /gzugs gang bsam par 'dod pa ni/ /sangs rgyas ye shes rab bsgrub phyir/ /nam mkha' za bar 'dod pa yin/ /'gro la snying rje dman pa dang / /thabs dang shes rab rnam spangs pa/ /zab cing rgya che'i chos rnams la/ /de rnams blo gros yod ma
42b1(rgyud): yin/ /de lta'i chos dang bral ba ni/ /phan tshun dag ni rgyug pa ni/ /chos la rmongs rnams smyon pa bzhin/ /g.yangs dag tu ltung 'gyur ba/ /de dag kun la khyad par du/ /snying rje chen po bya ba ste/ /yang dag ye shes nyer shes pas/ /de la brnyas pa rigs ma yin/ /
42b2(rgyud): ye shes grub pa las gzugs su bsgom pa dgag pa ste le'u gnyis pa'o// //de ltar gzugs su bsgom pa yis/ /rdo rje sems dpa' mi 'grub ste/ /rnam bcas rtog pas kyang de bzhin/ /rdo rje sems dpa' mi 'grub bo/ /rnam nyid ye shes de yin
42b3(rgyud): pas/ /rnam pa las ni tha dad 'gyur/ /'on te rnam pa ye shes 'gyur/ /de ltar 'di ni mi rigs so/ /rnam pa ye shes de min te/ /shes la rnam pa nyid med de/ /dper na bum pa mkhar mi 'gyur/ /mkha' yang bum par mi 'gyur ro/ /gzugs med
42b4(rgyud): gzugs su mi 'gyur te/ /gzugs med gzugs can yod ma yin/ /ye shes gzugs ni med par grags/ /rnam pa gzugs can yin par bshad/ /ji ltar de nyid gzhan min nyid/ /'gyur ba yin zhes brtag par bya/ /rnam pa ye shes nyid yin zhes/ /
42b5(rgyud): rtog pa 'di yang mi rigs so/ /nges par gzhan du thal 'gyur ba/ /mdo tsam du ni mnyan par gyis/ /gal te rnam de shes min na/ /'dus byas nyid du thal bar 'gyur/ /ngo bo 'dus ma byas 'gyur ba/ /byis pa rnams la yod ma yin/ /byas pa nyid dang rnam
42b6(rgyud): 'jig nyid/ /sangs rgyas ye shes ji ltar 'gyur/ /thog mtha' med cing zhi ba zhes/ /de bzhin gshegs pa rnams gsungs la/ /de sras skal ba chen po yang / /ye shes 'dus byas min zhes gsungs/ /de kun sgyu ma lta bu dang / /mig yor lta
42b7(rgyud): bur nges bshad de/ /skye dang 'gag pa med pa dang / /ye shes su de cis mi 'gyur/ /mig gi rnam shes zhes bya gang / /ye shes su ni de mi rtag /'gyur ba nyid du thal 'gyur na/ /sangs rgyas ye shes gzhan du min/ /ye shes de ni mi 'gyur bar/ /
43a1(rgyud): sangs rgyas kun gyis rab gsungs te/ /de bas gcig pa nyid du yang / /nges par smra ba rigs ma yin/ /shes pa'i rab tu snang de yin/ /ye shes dag tu de mi brtag /so sor snang ba dgag pa las/ /ye shes ci phyir dgag mi 'gyur/ /
43a2(rgyud): de bas gcig pa nyid mi 'grub/ /tshig de shin tu nges yin na/ /ci phyir de dag gcig nyid du/ /khyed ni yongs su rtog par byed/ /lung dang rigs pa dang 'gal bas/ /rnam pa kun du 'bras bu med/ /ye shes de nyid rnam par shes/ /de ltar yang ni mi
43a3(rgyud): rigs so/ /rnam pa las ni tha dad med/ /shes pa'i shes nyid mi rigs te/ /shes bya las ni shes 'gyur gyi/ /shes bya med par ma yin no/ /gal te shes pa tha dad 'gyur/ /ye shes su ni rtag na go/ rnam pa tha dad gyur pa ni/ /ye shes nyid las gnas
43a4(rgyud): med yin/ /ye shes 'byung ba'i dus su yang / /rnam pa kun du mi 'byung la/ /rnam pa'ang kun du 'byung ba na/ /ye shes nyid ni mi rigs so/ /dper na bum pa rdzogs pa la/ /snam bu 'byung ba med pa bzhin/ /tha dad pa yi chos rnams ni/ /ji ltar 'jig rten
43a5(rgyud): dag na snang / /bu ni ma skyes pa dag ni/ /gzhan dag gis ni gang yin pas/ /mo gsham bu ldan 'jig rten na/ /rgyu dang mi rgyu gang yang med/ /bu dang bcas pa'i lha sbyin ni/ /gang tshe rang gi bur bcas na/ /gzhan dag gis ni bu yin kyang / /bu dang bcas
43a6(rgyud): pa rigs ma yin/ /de bzhin ye shes gnas med ni/ /rnam bcas yin par ji ltar 'dod/ /gang la ltos nas ye shes ni/ /gang gis de ni rnam bcas 'gyur/ /ye shes rnam bcas yin zhes pa/ /rnam pa dang bral ma yin te/ /rnam pa dang bral ye shes
43a7(rgyud): ni/ /rnam bcas nyid du ji ltar 'gyur/ /rnam pa dang bcas gang yin pa/ /de ni rnam bcas nyid yin na/ /rnam pa kun las rnam grol ba'i/ /ji ltar sangs rgyas ye shes 'gyur/ /gal te rnam pa nyid kyang ni/ /'di ni rnam bcas nyid 'gyur na/ /sangs
43b1(rgyud): rgyas ye shes med par yang / /sangs rgyas su khyed cis mi 'gyur/ /kun mkhyen min te ye shes min/ /ye shes tha dad par rab brtags/ /de bas rnam bcas ye shes la/ /dngos grub rigs pa ma yin no/ /gal te rnam pa med pas ni/ /rnam pa dang bcas
43b2(rgyud): nyid 'gyur na/ /sangs rgyas gdung la rab 'jug pas/ /de dang phrad pa ma mthong ngo / /gzugs can yang dag mi sbyor te/ /gzugs med pa la rnam kun min/ /dper na nam mkha' bum pa dang / /yang dag sbyor bar mi 'dod ltar/ /de ni rnam pa dang ldan yang / /
43b3(rgyud): de ni rnam bcas 'gyur ma yin/ /ltos dang bcas pas rnam 'jig nyid/ /tshogs pa med pa dag tu 'gyur/ /tshogs pa las byung gang yin te/ /sangs rgyas ye shes 'gyur ma yin/ /gang tshe ye shes 'dus byas pas/ /rnam bcas yin par mi 'grub bo/ /gal te
43b4(rgyud): rnam pa ye shes dag / gzhan nyid dag tu 'gyur na ni/ /de ltar phan tshun ltos pa dag /ye shes su ni ji ltar 'gyur/ /rnam pa shes las tha dad par/ /gal te de ltar rtogs na ni/ /de rnams shes pa las gzhan pas/ /shes med nyid du thal bar 'gyur/ /
43b5(rgyud): gang zhig rnam pa las gzhan nyid/ /de bas rnam pa med 'gyur na/ /shes de rnam pa med par ni/ /ci phyir de ltar rtogs mi byed/ /ye shes grub pa las rnam pa dang bcas pa'i ye shes dgag pa ste le'u gsum pa'o// //ji ltar rigs pas rnam brtags
43b6(rgyud): pa/ /rnam pa dang bcas rab bkag nas/ /rnam med nyid kyang mi 'grub pa/ /de ltar du ni brjod par bya/ /gal te rnam pa med na yang / /ye shes 'gyur ba rnam rtogs na/ /rnam pa dang ni rnam bral ba/ /'dis ci rig na kun rig yin/ /kun mkhyen de la yod
43b7(rgyud): min zhing / /ye shes zhes bya rtog pa nyid/ /rnam pa thams cad mi gzigs pas/ /bems po nyid du thal bar 'gyur/ /bems med rtogs pa'i ngo bo ni/ /rnam pa med pa yin par bshad/ /gang zhig bden na thams cad rig/ /yang dag ma yin ji ltar rig /
44a1(rgyud): rnam rtog kun las nges grol zhing / /chos rnams thams cad bdag med par/ /de ltar mkhyen na ye shes de/ /brdzun pas ji ltar rig par 'gyur/ /sgyu ma 'dra sogs dpe rnams kyis/ /chos rnams thams cad rab rtogs te/ /'gro la
44a2(rgyud): phan phyir de dang der/ /sangs rgyas thams cad ston par mdzad/ /sgyu ma la sogs dpe gang zhig /log par rtog pas brtags pa ste/ /ngo bo nyid kyis yod min na/ /kun mkhyen de ni ji ltar mkhyen/ /ri bong rwa dang de bzhin du/ /mo gsham bu ltar mi rigs te/ /
44a3(rgyud): dngos po med par ji ltar rigs/ /de bas rnam pa med par 'gyur/ /sgyu ma la sogs dpe rnams ni/ /sras bcas rgyal bas bstan mdzad pa/ /dngos po med par brtags pa tsam/ /thams cad du ni 'gag pa min/ /dpe nyid dang ni mtshungs pa ru/ /rnam pa
44a4(rgyud): kun du chos bshad na/ /bsgrub bya yin pas thams cad du/ /dpe nyid du ni mi 'gyur ro/ /dper na skyes bu seng ge yi/ /dpe ni 'jig rten la yod pa/ /dpe sogs yon tan ldan pa ste/ /'jug pa la sogs yod ma yin/ /de bas dngos po thams cad ni/ /ngo bo nyid kyis
44a5(rgyud): thams cad min/ /lung dang rigs pa'i rjes 'brangs te/ /skyes bu mchog gis rtogs par bya/ /de nas khyed kyis gang smras pa/ /byis pa brid pa'i thabs yin gyi/ /'gro ba 'dod pa'i bsam pa yis/ /bden par smras pa de ma yin/ /ji ltar ri bong rwa dang ni/ /
44a6(rgyud): de bzhin mo gsham bu lta bur/ /dngos po thams cad gang du yang / /rgyal bas dngos med ma gsungs so/ /gal te gzugs sogs dngos po rnams/ /rnam pa kun du yod min na/ /sangs rgyas thugs rje'i bdag nyid kyis/ /lha yi spyan ni ji ltar 'grub/ /lhayi
44a7(rgyud): snyan sogs thams cad kyang / /de bzhin du ni yod min pas/ /mngon par shes pa med pa'i phyir/ /de bas kun mkhyen med par 'gyur/ /rnam pa med pa'i ye shes ni/ /sangs rgyas sku la yang dag ldan/ /mngon shes thams cad 'jug 'gyur ba/ /thams cad
44b1(rgyud): rigs pa ji ltar med/ /gzugs la sogs pa'i skye mched ni/ /mig la sogs pas shes pa ste/ /sems dang bcas pas rjes myong ba/ /de ltar 'jig rten dag nag nas/ /gzugs sogs yod pa ma yin te/ /khyod nyid kyis ni ma smras sam/ /gal te dngos po med pa
44b2(rgyud): yis/ /phrad pa ji ltar rab tu brtag /gal te dngos med phrad gyur na/ /'di 'dra khyed smra rigs ma yin/ /'di nyid rnam kun dngos po med/ /de dang phrad pa ji ltar 'dod/ /sbyor med gyur kyang ye shes ni/ /smon lam dbang gis de bzhin du/ /gdul bya'i dbang ni ji bzhin
44b3(rgyud): du/ /sems can rnams kyi don mdzad do/ /gang tshe 'di yang mi mkhyen na/ /'gro ba'i don ni ji ltar mdzad/ /rigs pa med pa kun mkhyen min/ /sems can sdug la thugs rje med/ /yid bzhin nor bu mchog bzhin du/ /smon lam dbang gis sems can don/ /mdzad
44b4(rgyud): ces pa ni rigs ma yin/ /'di ni yod pa snang bar 'gyur/ /sems can kun don legs bsgrub phyir/ /gang tshe nges pa nyid 'gyur bas/ /ye shes yid bzhin nor bu bshad/ /bems po'i bdag nyid ma yin no/ /gang du ma mthong ma byas kyang / /rang gi ye shes kyis
44b5(rgyud): brtags pa/ /bdag ni kun mkhyen 'gro ba'i bdag /'gyur zhes pa de ci phyir bya/ /yang dag byang chub sems bskyed pas/ /legs par tshogs kun bsags nas ni/ /spro chen rtogs dang brtson 'grus kyis/ /bsgom dang bsam pa la sogs pas/ /dam chos mnyan la
44b6(rgyud): sogs ba la/ /sdug bsngal rnams kyi dgos med de/ /sngon med pa ni 'byung ba med/ /sngar gnas pa yang 'jig par 'gyur/ /sangs rgyas nyid ni 'di 'dren/ /ma lus thams cad don med do/ /'chi la sogs pa'i 'jigs las grol/ /dmyal sogs gnod ba rnams las
44b7(rgyud): thar/ /sdug mi sdug sogs sdug bsngal sogs/ /bral ba bems po'i bdag nyid gang / /chos kun ngo bo nyid mkhyen pa/ /kun mkhyen zhes ni nges par bshad/ /rang bzhin mkhyen pa'i kun mkhyen zhes/ /rdzogs pa'i sangs rgyas nyid bshad ces/ /thams cad
45a1(rgyud): mngon sum mkhyen pas na/ /des na kun mkhyen zhes bshad do/ /nyes na 'khor bar 'khor 'gyur zhing / /dmyal ba'i sdug bsngal dag dang ni/ /'khor los sgyur sogs bde ba rnams/ /'di ni nges par thob kyang bla'i/ /ye shes grub pa las rnam
45a2(rgyud): pa med pa dgag pa ste le'u bzhi pa'o/ / //de ltar nyes pa'i tshogs gyur pas/ /de bas rnam med de ma yin/ /de nas sems med de nyid ni/ /da ni rab tu bshad par bya/ /shin tu rmongs skabs ye shes ni/ /rnal 'byor pa ni la la 'dod/ /rmongs pa bsgom pas
45a3(rgyud): rmongs pa ni/ /tshul ngan rnams kyis thob par 'gyur/ /thams cad rgyu dang mtshungs pa yi/ /'bras bu 'jig rten las spyod de/ /ko Ta pa las 'bras skye ba/ /gang la'ang yod pa ma yin no/ /de bas mi rtog ye shes ni/ /ldan pa med par shes par bya/ /ye shes
45a4(rgyud): nyid kyis mi rtog nyid/ /gzhan du rigs pa ma yin no/ /ye shes mi rtog nyid du ni/ /de bzhin gshegs pas bden gsungs te/ /ye shes kyis ni rmongs pa dag /mi rtog nyid du ma gsungs so/ /sangs rgyas ye shes lhun grub pas/ /de bas mi rtog par bshad do/ /
45a5(rgyud): bsam pa'i dbye ba yod min gyi/ /sems med 'gyur ba ma yin no/ /mi rtog 'di ni mi shes par/ /gang du yang ni ma gsungs so/ /chos la nyes pa yod min pas/ /de nyid gzhan du rtog pa yin/ /kun mkhyen thams cad gzigs pa dang / /sems can kun don
45a6(rgyud): grub pa po/ /thugs rje ldan pa'i 'gro mgon gyis/ /de nang der ni ston mdzad pa/ /rnam par mi rtog tsam nyid du/ /gal te dran par byas na ni/ /gang tshe 'di dag thams cad kyang / /ci yi phyir na dran ma gyur/ /gnyis ka'i don
45a7(rgyud): dang rnam bral bas/ /shes min kun mkhyen pa yang yin/ /log pa'i shes pa rmongs rnams kyis/ /ye shes 'dir ni rab tu bkag /ye shes grub pa las rmongs pa bsgom pa dgag pa ste le'u lnga pa'o// //dbugs 'byung ma yin rngub min ni/ /de nyid grub pa rigs pa min/ /de gnyis dbus na'ang yod
45b1(rgyud): ma yin/ /rlung gi de nyid ji ltar 'gyur/ /dbus na'ang cung zad yod min na/ /ji ltar de nyid dag tu 'gyur/ /gal te rlung ni de nyid 'gyur/ /sbud pa yang ni 'gyur du 'ong / /ji ltar 'ga' zhig spud 'byung pa/ /sbud pa rlung gis 'thor ba dang / /de bzhin 'dren pa dag kyang
45b2(rgyud): byed/ /lus kyang yid kyis de bzhin no/ /rlung las 'bud pa 'ga' med cing / /de bzhin rlung yang 'bud pa yin/ /lus kyi 'bud pa gang yin dang / /sbud pa 'bud par byed pa dag /de dag khyad par ma mthong ste/ /de nyid mthong ba'i rnal 'byor pas/ /'bud pa yi ni bya ba
45b3(rgyud): min/ /ming dang yid kyang mtshungs pa yin/ /dbugs rngub dbugs 'byin rlung dag gis/ /rlung dang sbud pa mtshungs pa yin/ /sbud ldan de nyid ji bzhin du/ /lus kyi rlung yang de bzhin 'gyur/ /gang tshe lus kyi rlung de nyid/ /sgo rnams kun nas 'byung 'gyur ba/ /de nyid
45b4(rgyud): rig pas bshad rigs na/ /rlung dang khyad par med pa yin/ /mngon par rmongs shing lam las nyams/ /log pa'i don ni rab bsgoms pa/ /de dag bde 'gror mi skye ste/ /dmyal bar gcig pur 'gro ba nyid/ /ye shes grub pa las dbugs rngub pa dang 'byung ba'i de kho na nyid
45b5(rgyud): dgag pa ste le'u drug pa'o/ / //dbang po gnyis byung bde ba ni/ /de nyid yin zhes skye ngan smra/ /de ni bde ba chen yin zhes/ /rgyal ba mchog gis ma gsungs so/ /rten cing 'brel 'byung las skyes pa/ /gang du'ang de nyid shes mi 'grub/ /gang phyir 'di de thams cad du/ /
45b6(rgyud): ngo bo nyid kyis yod ma yin/ /bde gshegs kun gyi ye shes ni/ /rang nyid ngo bo nyid mkhyen pa'i/ /bde ba kun gyi gtsor gyur pas/ /bde ba chen po zhes bshad do/ /bde chen mi rtag ma yin te/ /bde ba chen po rtag tu rtag /mtshun khung g.ya' phrugs las byung ba'i/ /
45b7(rgyud): ci yi phyir na bde chen min/ /chags dang mnyam pa'i bde med de/ /de ni rgyal ba rnams la phul/ /'dod pa'i don kun longs spyod cing / /smad pa dag tu mi bya zhes/ /rnal 'byor rgyud ni thams cad las/ /rdo rje sems dpas gsungs pa ni/ /rnal 'byor pa yi sems bde
46a1(rgyud): phyir/ /don dam pa yi de nyid min/ /ye shes grub pa las bde ba chen po smra ba dgag pa ste le'u bdun pa'o// //bde ba myong ba bkag pas na/ /de bas yang dag ye shes med/ /rmongs bcas rnams kyis brtags pa yis/ /de nyid thams
46a2(rgyud): cad log pa yin/ /mkhas pa yis ni thams cad kyang / /rang blo nyid kyis bkag pa yin/ /ji ltar yang dag de nyid rnyed/ /de dag da ni bshad par bya/ /sems can blo gros chung ba dang / /bsod nams chung zhing brtson zhan nyams/ /de bzhin gshegs pa thams cad
46a3(rgyud): kyis/ /ye shes mchog rnams ji ltar thob/ /sangs rgyas kun gyis gsungs pa dag /de 'dir rim gyis bshad par bya/ /pus mo gnyis ni sa dag la/ /legs par rab tu bzhag nas su/ /lus bsrang thal mo sbyar byas te/ /dad pas 'di skad brjod par bya/ /
46a4(rgyud): ston pa 'jig rten 'byung gyur dang / /ma 'ongs pa na 'byung 'gyur dang / /da ltar byung bar rtogs pa nyid/ /dam chos ston par mdzad pa dang / /gang yang de nyid ston mdzad pa'i/ /sangs rgyas kun la bdag phyag 'tshal/ /de la bdag ni nyin mtshan du/ /mchod cing bsnyen
46a5(rgyud): bkur las kyi phyir/ /sangs rgyas kun gyi bdag nyid ni/ /gtso bos bzhes par mdzad du gsol/ /mchod pa'i khyad par thams cad kyang / /nam mkha'i khams kyi mthas gtugs par/ /tshad med pa ni yongs bzung ste/ /chos kyi dbyings las yang dag 'byung / /
46a6(rgyud): bsam gyis mi khyab sna tshogs mchog /'das dang ma 'ongs pa kun dang / /rdo rje sems dpa'i rnam 'phrul gyis/ /'gro ba'i bla ma mchod par bgyi/ /sdig pa rnams ni kun 'byung ba/ /'gro la phan phyir thams cad kyang / /so sor bshags shing slar yang ni/ /mi
46a7(rgyud): bgyid sdom pa slar yang nod/ /sangs rgyas kun gyi bsod nams gang / /de sras blo gros ldan pa dang / /rang rgyal rnams dang nyan thos dag /gang gzhan lus can thams cad kyi/ /skye ba kun du gang byas pa/ /bdag gi dang ni gzhan rnams kyang / /yang dag dga' ba'i
46b1(rgyud): sems kyis ni/ /bsod nams kun la rjes yi rangs/ /phyogs bcu kun na yang dag bzhugs/ /chos kyi de nyid shing rtar bzhugs/ /thugs rje che dang ldan pa'i thugs/ /chos ston pa la mkhas pa rnams/ /de rnams chos ni ston par mdzad/ /bdag ni rab tu bskul
46b2(rgyud): bar 'tshal/ /'gro kun sangs rgyas gyur pa ni/ /thams cad ji srid gnas gyur pa/ /sems can kun don mdzad pa po/ /mgon po de srid bzhugs nas ni/ /nam yang mya ngan mi 'da' bar/ /thal mo sbyar nas gsol bar 'tshal/ /lus ngag yid kyis bsod nams
46b3(rgyud): ni/ /bgyis sam bgyid du stsal ba'am/ /rjes su yi rang ci yang rung / /des ni 'jig rten kun mkhyen shog /sangs rgyas kun gyi dkyil 'khor dang / /byang chub sems dpa' nyid la yang / /dus gsum du ni ci nus par/ /me tog la sogs rnams
46b4(rgyud): kyis mchod/ /bdud rtsi lnga dang bsres byas pa'ang / /gal te ma bsres brtags pa rnams/ /rtog kun rnam grol bdag nyid can/ /dam tshig la sogs gzung bar bgyi/ /de nyid bsdus sogs rgyud rnams las/ /gsungs pa'i dam tshig sdom pa rnams/ /srog chags gsad par mi
46b5(rgyud): bya'o/ /ma byin par yang mi blang zhing / /'dod pa log par mi spyod la/ /brdzun du smra bar mi bya'o/ /nyes pa kun gyi rtsar gyur pa'i/ /chang ni rnam par spang bar bya/ /phra ma de bzhin dag rtsub dang / /'khyal pa'i tshig rnams smra ba dang / /ma rig sems can
46b6(rgyud): la sdang dang / /log par lta ba'ang kun du spang / /sngon du sems ni bskyed bgyi zhing / /mya ngan 'das la dgod par bgyi/ /ting 'dzin yan lag de thams cad/ /sdom pa'i mchog ni gzung bar bgyi/ /bsod nams kun gyi 'byung gnas che/ /byang chub sems kyang de
46b7(rgyud): bzhin bskyed/ /bdag gis sems can 'di dag kun/ /kun mkhyen sa la gzhag par bgyi/ /'di kun sdug bsngal sel mdzad cing / /phun sum tshogs pa kun ster ba/ /byang chub lam ni ston pa po/ /thugs rje can du bdag gyur cig /lus
47a1(rgyud): can kun la mnyam nyid kyi/ /yang dag sems ni legs bskyed pa/ /byang chub sems su 'di shes bya/ /gzhan du ni log par 'gyur/ /gang tshe mi mnyam nyid gnas pa/ /byang chub sems shes de mi bya/ /thog mtha' dbus dang bral ba yi/ /
47a2(rgyud): ye shes de ni skye mi 'gyur/ /sangs rgyas rdo rje 'dzin bcas kun/ /de la byin gyis rlob mi mdzad/ /lha la sogs pa thams cad kyang / /de ni bsrung zhing rnam par sdang / /de bas thabs shes rnal 'byor pas/ /sems can kun gyi gnyen gcig pas/ /rnam par slu
47a3(rgyud): ba med pa'i sems/ /des na brtan pa bskyed par bya/ /'di byas pas ni rdzogs sangs rgyas/ /dgyes pa'i bdag nyid can kun mnyes/ /stobs chen pha rol gnon pa rnams/ /byin gyis rlob pa rab tu mdzad/ /bdud dang bgegs la sogs pa yang / /glags skabs
47a4(rgyud): tshol bar mi byed cing / /phyag na rdo rje la sogs pa/ /dgyes las rtag tu srung bar mdzad/ /sdig pa thams cad rnam dag pa/ /mi yi skyes bus thob par 'gyur/ /bsod nams thams cad skyed pa dang / /yang dag ye shes 'chang bar 'gyur/ /gzhan du de nyid 'byung ba ni/ /
47a5(rgyud): rnam pa kun du mi 'gyur ro/ /de bas thog mar sbyor shes shing / /ye shes thob par 'dod pa dang / /tshe 'di nyid la grub don du/ /'tshe ba med pa nyid phyir dang / /bgegs rnams thams cad zhi phyir dang / /tshe dang nad med 'phel ba ni/ /'bras bu 'dod pa'i rnal
47a6(rgyud): 'byor pas/ /de bas nges par bya ba yin/ /sangs rgyas rdo rje 'dzin kun gyis/ /sna tshogs rgyud du bstan pa ni/ /lam 'dir gnas pa'i rnal 'byor pas/ /yar ngo'i zla ba ji bzhin du/ /rim gyis yang dag 'phel 'gyur gyi/ /nam yang zad par mi 'gyur ro/ /
47a7(rgyud): brtson 'grus dman pa la la zhig /sangs rgyas nyid thob ma gyur na/ /'khor los sgyur rgyal bde ba ni/ /skye ba kun du thob par 'gyur/ /sangs rgyas kun gyi bsod nams gang / /phyogs dus kun na yod pa rnams/ /de de'i ba spu'i khung gnas zhes/ /rgyal ba
47b1(rgyud): mchog gis rab tu gsungs/ /ye shes grub pa las bsod nams kyi tshogs dang ye shes kyi tshogs rab tu 'phel ba zhes bya ba ste le'u brgyad pa'o// //ji ltar bshags pa'i sdig pa ni/ /shin tu mi bzad zad 'gyur zhing / /de bzhin rjes su yi rang bas/ /ji
47b2(rgyud): ltar bsod nams yang dag rdzogs/ /srog gcod pa la sogs pa ni/ /bya'o zhes ni yang dag bshad/ /rgyud rnams la lar min zhes par/ /de dag ji ltar 'gal mi 'gyur/ /bdud rtsi lnga sogs thams cad kyang / /de bzhin bza' dang bgrod min sogs/ /btung
47b3(rgyud): mi bya sogs du ma rnams/ /de yang ji ltar dge bskyed yin/ /blo dman skye bos rtogs bya'i phyir/ /sangs rgyas rdo rje 'dzin bcas pas/ /rgyud dang rgyud du nges gsungs pa/ /de ni rim gyis bshad par bya/ /las gang bya ba ci yang rung / /lus dang ngag dang yid kyis te/
47b4(rgyud): zhi ba gzhan dag yod min pas/ /de rnams 'di ltar rnam par dpyod/ /sems med par ni lus ngag gis/ /ci yang byed par nus ma yin/ /de med par ni tshig gis kyang / /nam yang nus 'gyur ma yin no/ /de bas lus ngag las rnams ni/ /yid nyid las
47b5(rgyud): ni gyur pa yin/ /'gro ba thams cad sems nyid kyis/ /dge dang mi dge gang byed pa/ /phan don gyur pa'i las rnams gang / /thams cad legs par spyad par 'gyur/ /bzlog pas bsod nams ma yin zhes/ /rgyal ba mchog gis rab tu gsungs/ /
47b6(rgyud): de bas dge dang mi dge kun/ /sems nyid kyis ni byed pa dang / /sems nyid kyis ni 'jig 'gyur zhes/ /'gro ba'i bla mas gsungs pa yin/ /sems can gnod byas rdzogs pa yi/ /bdag gis sdig pa yongs bshad pa/ /phan sems yang dag bskyed nas ni/ /
47b7(rgyud): kun du skrag pas bshags par bya/ /gnod pa shin tu sbyor ba yi/ /spro zhing sngon chad gang byas pa/ /gnyen po yis ni 'jig 'gyur te/ /gang phyir de nyid kyis de byas/ /gang zhig bum pa skyed byed pa/ /rang nyid kyis ni de bshigs pa/ /de phyir sdig pa kun
48a1(rgyud): 'byung ba/ /gang zhig bdag nyid kyis 'jig 'gyur/ /phyi nas bshags par bya'o zhes/ /rmangs rnams gal te byed 'gyur na/ /de ni bshags par mi rigs shing / /sdig byed de yang 'jig mi 'gyur/ /de bzhin bsod nams 'jig pa yang / /
48a2(rgyud): de bzhin du ni 'gyur bas na/ /bsod nams byas kyang mi dga' bas/ /'jig par 'gyur ba the tshom med/ /gang tshe sems la mi sbyin nyid/ /sbyin 'dod pa la rab 'jug pa/ /sbyin du zin kyang bsod nams ni/ /rnam pa kun du 'byung mi 'gyur/ /thams cad las ni lhag
48a3(rgyud): par gnas/ /gang du thams cad 'jig pa ste/ /bskal pa bye ba stong du yang / /yang dag bskyed pa'i bde ba che/ /byang chub sems ni bskyed pa yi/ /bsod nams tshogs ni bsags pa'o/ /bskal pa bye bar 'byung ba ni/ /skad cig nyid ni rnam 'jig pa/ /de dang
48a4(rgyud): 'dra ba'i sdug pa'i mi/ /gnyis pa la ni sdang byed pa'o/ /de las srung ba'i don gyi phyir/ /'di skad de bzhin gshegs pas gsungs/ /de la gnod byas chung ngu yang / /sdig pa'i phung po chen por 'gyur/ /de la phan byas chung ngu yang / /bsod nams phung po cher
48a5(rgyud): 'gyur te/ /bde ba dag ni thams cad kyi/ /yon tan rgya mtshor gnas phyir ro/ /rab rmongs byis pa la la ni/ /lung dang rigs pa ma mthong ba/ /rtog nyid sdig pas 'gyur yin zhes/ /bdag nyid 'jig pa po rnams smra/ /rtog dang bral ba'i rnal 'byor pa/ /gal te
48a6(rgyud): sdig pas mi gos na/ /zhe sdang skye ba'i rgyu la yang / /rnam par 'gyur nyid mi rigs so/ /'jig rten pa yi tshul spangs nas/ /gzhan du ci yang mi 'gyur te/ /mgo bo rgyug par byed pa dang / /de bzhin rdo yang bza' ba'i rigs/ /rlung dang grang dang skam sogs kyis/ /gnod
48a7(rgyud): pa de la mi rigs so/ /mtshang brus gnod par byas kyang ni/ /skye ba nye bar skye mi 'gyur/ /gal te rang gis bya ba la/ /chags sogs drangs te spang dka' ba/ /rnam par mi rtog rab rtogs pa/ /de ltar gzhan du der mi 'gyur/ /ma skyes pa ni zad min te/ /'di ni
48b1(rgyud): sdig pa'i las can gyis/ /khro dang nga rgyal ldan pa yin/ /sdig pa yongs su dag mi 'gyur/ /lha nyid kyis ni de thams cad/ /byas so zhes ni rab rtogs na/ /sngon nyid 'di ni byung ba la/ /ji lta bzhin du byas pa yin/ /lha nyid kyis ni byas zhes pa/ /yongs su rtogs
48b2(rgyud): pa log pa yin/ /gang phyir chags pas zil mnan pa'i/ /bya ba nyid ni byed 'dod do/ /rjes su yi rang la sogs kun/ /thams cad sems de kho na las/ /bsod nams tshogs dang ldan par ni/ /blo dang ldan bas shes par bya/ /lus ngag bcas pa'i dman pa
48b3(rgyud): ni/ /bsod nams de la spyod mi 'gyur/ /drag po'i sems ni gcig cig gi/ /bsod nams sangs rgyas gang gsungs pa/ /srog gcod la sogs las rnams gang / /chags pa rgya che ba yi sems/ /thams cad dge min mi 'gyur te/ /bsod nams snying rje las byung yin/ /
48b4(rgyud): gzhan phan phyir ni las rnams gang / /snying rje can gyis gang byas pa/ /de kun bsod nams yin zhes ni/ /'gro ba'i bsam pa rdzogs mdzad gsungs/ /snying rje'i bsam pa gdol pa la/ /bkag pa rnams kyang rjes gnang gi/ /rang gi don la zhe na 'gyur zhing / /lus can
48b5(rgyud): snying rje bral ba min/ /bsod nams byas kyang gnod pa'i phyir/ /skye bo 'ga' la rnam sdang ba/ /de ni sdig pa nyid 'gyur zhes/ /rgyal ba mchog gis rab tu gsungs/ /gang 'di dge dang mi dge rnams/ /byang chub sems dpa' kun rtogs pas/ /thams
48b6(rgyud): cad dge ba nyid 'gyur te/ /gang phyir de rnams yid dbang yin/ /ye shes grub pa las bsod nams dang sdig pa skye ba dang 'jig pa yongs su shes pa'i le'u ste dgu pa'o// //bdud rtsi lnga ni mi shes phyir/ /sems ni yang dag sbyang phyir dang / /glang po sha
48b7(rgyud): sogs kyang de bzhin/ /rnal 'byor pa ni rgyal bas gsungs/ /srog chags thams cad bsad nas ni/ /za ru zin kyang sangs mi rgyas/ /sems dang bral ba'i sems can rnams/ /rmongs pa rnams kyis mi shes so/ /thams cad kyang ni gang ba'i phyir/ /re zhig lus
49a1(rgyud): la gtsang ba med/ /dri 'dzag za ba la la ni/ /de ni thams cad kyis ma zos/ /ji ltar 'o ma la sogs kun/ /lus can 'di dag thams cad kyi/ /bza' dang bza' min rab grags pa/ /rang gi sems la yod ma yin/ /zas dang gos la sogs pa
49a2(rgyud): kun/ /mi gtsang bar ni rab shes na/ /gang phyir chu la yang dag pas/ /de rnams 'di ni rab tu 'jug /char gyi tshogs ni 'bab pa yis/ /smad pa thams cad bkru ba dang / /'bru rnams thams cad bskyed nas ni/ /de nas rgya mtshor 'bab par 'gyur/ /mi gtsang rnams
49a3(rgyud): dang ldan pa yis/ /chu ni klu yis blangs nas su/ /chu ni gang dang gang yin pa/ /thams cad de bzhin char du 'bab/ /rdzing bu la sogs kun rgyas shing / /thams cad kyis ni thams cad 'khrud/ /de bas gtsang dang mi gtsang sogs/ /thams cad 'dir ni
49a4(rgyud): yod ma yin/ /gtsang ba nyid ni yod 'gyur na/ /mi gtsang nyid ni 'byung bar 'gyur/ /dag pa med pa'i mi gtsang nyid/ /rnam pa kun du mi rnyed do/ /dper na pha rol tshu rol bzhin/ /de ni phan tshun ltos pa ste/ /gtsang dang mi gtsang la sogs rtog/ /rtog ni 'jig
49a5(rgyud): rten pa yi yin/ /ye shes grub pa las gtsang ba dang mi gtsang bar rtog pa las grol ba ste le'u bcu pa'o// //ji ltar rnal 'byor pa rnams kyis/ /bgrod min pa la bgrod gyur pa/ /yang dag rjes gnang mi 'gal bas/ /da ni rnam par dpyad par bya/ /'di
49a6(rgyud): ltar lus can thams cad ni/ /sems las skye dang 'jig pa ste/ /de yang las rnams dbang nyid kyis/ /srid dang srid pa thams cad du/ /pha dang ma yang bur 'gyur zhing / /bu dang ma yang phar 'gyur la/ /bran mo chung ma'ang phar 'gyur zhing / /chung ma yang ni ma ru 'gyur/ /
49a7(rgyud): de la sogs pa'i tshul rnams ni/ /shin tu rgya cher du mar ni/ /srid par gzod nas gyur to zhes/ /rdo rje sems dpas gsungs pa yin/ /de ltar gnas shing 'khor bar ni/ /yun ring dus su 'jug pa dang / /pha dang mar ni ma gyur pa'i/ /sems can gang yang yod
49b1(rgyud): ma yin/ /de bzhin bu mo la sogs kun/ /'gro ba drug tu sngon byung nas/ /de bas snying rje chen po ni/ /bya zhes rgyal ba'i mchog gis gsungs/ /de bas rdo rje sems dpa' sogs/ /mgon po'i mchog ni de rnams kyis/ /rnal 'byor pa yi sems sbyang phyir/ /bu mo
49b2(rgyud): la sogs rjes su gnang / /rtog pa'i chus ni gang ba yi/ /'khor ba'i rgya mtsho chen por ni/ /rdo rje theg la ma zhon par/ /su zhig pha rol 'gro bar 'gyur/ /log pa'i shes pa thams cad ni/ /lung dang rigs pa legs ldan pas/ /nyes pa kun gyi 'byung
49b3(rgyud): gnas ni/ /de rnams rim gyis bkag pa yin/ /ye shes grub pa las bgrod pa dang bgrod pa ma yin pa dang bral ba ste le'u bcu gcig pa'o// //rdo rje theg par rab rtog phyir/ /rnal 'byor pa ni mchog don du/ /rnal 'byor rgyud gsungs dpe dang ni/ /rigs pas
49b4(rgyud): kyang ni de bshad bya/ /gzugs sku la sogs dngos rnams ni/ /de nyid ngo bo ji bzhin min/ /de bkag sngar ni byas zin pas/ /de bas gzugs med du yang gnas/ /nyes pa kun du thal gyur pa'i/ /dngos po de nyid 'gyur ma yin/ /sdug bsngal kun gyi
49b5(rgyud): 'byung gnas mchog / med pa de yang de nyid min/ /dngos dang dngos med de nyid min/ /gzhan du gyur pa'ang rnam spangs min/ /de bas phyogs yod rigs min te/ /de tshe kun mkhyen 'gyur ma yin/ /yang dag ye shes rig pa las/ /khyab dang rdo rje'i sku nyid dang / /
49b6(rgyud): 'gyur ba med pa nyid dang ni/ /kun mkhyen nyid ni de yis 'grub/ /gzugs can khyab pa nyid dang ste/ /de bas rdo rje sku ma yin/ /de la mi 'gyur yod min pas/ /thams cad mkhyen par 'gyur ma yin/ /rim gyis shes gang ci yang rung / /'di ni thams cad rtog
49b7(rgyud): min te/ /shes bya rnams la tshad med pas/ /kun mkhyen du ni 'di mi 'dod/ /gang zhig shes byar rab bshad pa/ /phyogs kyi cha ni gcig pu nyid/ /'di ni bskal pa stong phrag dag /bye bas kyang ni shes mi 'gyur/ /gal te skyes nas 'jig 'gyur na/ /de
50a1(rgyud): bas bskyed par bya ba min/ /shin tu gnas pa'i ye shes nyid/ /'khrul pa tsam zhig rnam par 'jig /gang zhig 'gro dang 'ong 'gyur ba/ /de la khyab pa yod ma yin/ /g.yo zhing phyogs gcig la gnas pa/ /de ni 'jig par thal bar 'gyur/ /gang zhig
50a2(rgyud): kha dog med gyur chos/ /de ni gang gis 'jig par 'gyur/ /mtshon dang dug dang med dang chus/ /gnod pa skyed par mi 'gyur ro/ /nam mkha' kun nas gnas bdag nyid/ /mi 'gyur mkha' dang mtshungs pa ste/ /nyon mongs med cing 'gyur med la/ /rnam pa thams cad
50a3(rgyud): dus kun la/ /gang zhig dus kun pa min pa/ /de yang kun mkhyen 'gyur ma yin/ /de bas dus rnams kun du yang / /'gyur ba min par shes par bya/ /lus can dag ni thams cad la/ /ye shes che gnas nyid yin na'ang / /mi shes rab rib kyis khebs
50a4(rgyud): pa'i/ /byis pa rmongs pas mi shes so/ /ji ltar khyi ni bong pa las/ /bsnyeg cing 'phen par byed la min/ /de bzhin sems kyis gang bsam bya/ /snyeg gi sems nyid la ma yin/ /gang zhig sems kyis bsam bya yang / /de nyid la /yang nges rtog gi/ /sems
50a5(rgyud): nyid de nyid ji 'dra zhes/ /sems pa la ni 'jig mi 'byed/ /ye shes grub pa las de nyid gnas pa gzhag pa zhes bya ba ste le'u bcu gnyis pa'o// //shin tu rmongs pa'i 'jig rten rnams/ /gal te gzhan gyis rab bskul na/ /thar pa'i don du bdag gis bdag /
50a6(rgyud): g.yang sar yang ni 'dor bar mdzad/ /rmongs par gyur pa mang po yang / /spyod pa dag ni 'di 'dra bas/ /bde gshegs lam ni kun spangs te/ /dmyal ba'i lam ni brten pa snang / /long ba'i mi ni la la zhig /gzhan dag la ni lam ston byed/ /gang dang gang brtags
50a7(rgyud): de dang de/ /'dri bar byed rnams de mi 'dri/ /gal te rmongs pa'i dbang gis lam/ /mi mthong de ni ston byed kyang / /sdig can gyi ni lam de yis/ /bgrod pa nyams pa thob par 'gyur/ /rang nyid kyis lam mi mthong bar/ /ji ltar shin tu gzhan bdag 'dren/ /long ba
50b1(rgyud): gnyis ni 'grogs 'gyur na/ /gnyi gas sdug bsngal the tshom med/ /ji ltar dmus long bya ba yis/ /'brog dgon dag tu zhugs gyur pa/ /gnyis ka'ang de 'dra la la zhig /ji ltar grong du 'jug par 'gyur/ /de bzhin dmus long gyur pa des/ /yang dag ye shes
50b2(rgyud): ma mthong bas/ /gnas de thob par mi nus na/ ji ltar de ni gzhan grol byed/ /de bas bla ma bsten pa ni/ /yang dag dang ldan slob ma yin/ /yongs su brtag par bya'o zhes/ /rgyal ba'i mchog gis rab tu gsungs/ /dkon mchog gsum la ngang gis
50b3(rgyud): dang / /sems can kun la snying rjer ldan/ /brtan zhing gtong sogs yon tan ldan/ /bsod nams thams cad cher bskyed la/ /byang chub sems ni yang dag bskyed/ /blo bzang rab dang yon tan ldan/ /khro ba med cing spro ba che/ /zab mo'i chos la lhag par mos/ /de ni
50b4(rgyud): chos kyi sbyin pa dag / zang zing med la rtag par dga'/ /de ni rtag tu 'dod pa chung / /tshogs gnyis yang dag bsags pa'o/ /de ni bla mar sangs rgyas dang / /rdo rje 'dzin bcas kun gyis gsungs/ /de nyid sems can thams cad kyi/ /ston pa 'jig rten 'dren
50b5(rgyud): pa yin/ /gang gzhan bla mar bshad pa dag /log shes mngon pa'i nga rgyal can/ /chag sogs don du chos rnams ni/ /mchog dag ston par byed 'gyur ba/ /'gro ba'i sdig pa'i grogs po ru/ /'jig rten na de rab tu gnas/ /bdud kyi phyogs kyi rigs can te/ /
50b6(rgyud): bdag gzhan phung bar byed pa yin/ /'gro ste rtag tu spang bya zhing / /de la bsnyen bkur bya ba min/ /de la khong khro mi bya zhing / /shin tu nye bar mi bya'o/ /ji ltar nyan thos rnams dang ni/ /lhan cig bde gshegs bzhed min ltar/ /de bzhin de 'dra dang lhan cig /gnas
50b7(rgyud): par shin tu mi bya'o/ /ye shes grub pa las slob dpon gyi mtshan nyid kyi le'u ste bcu gsum pa'o// //sngar bshad pa yi mtshan nyid las/ /slob dpon du ni bshad pa yin/ /slob ma yi ni mtshan nyid kyang / /ji ltar gyur pa bshad par bya/ /ji ltar 'ga' ni
51a1(rgyud): grur zhugs pa/ /skya ba 'dzin la legs slob na/ /mtsho chen pha rol 'gro 'gyur zhing / /gzhan du pha rol bgrod mi 'gyur/ /de bzhin bla ma dkon mchog gsum/ /byang chub sems la'ang dad ldan zhing / /'jig rten la ni snying rjer ldan/ /'di ni gru zhes
51a2(rgyud): bya bar bshad/ /bla ma mkhas pa skya ba 'dzin/ /gru ni thams cad rab ston pa/ /'khor ba'i pha rol 'gro rnams la/ /rdo rje sems dpas gsungs pa yin/ /skya ba 'dzin pa med par ni/ /gru ni pha rol bgrod mi nus/ /yon tan thams cad rab rtogs kyang / /bla ma
51a3(rgyud): med par srid mthar min/ /de bas nges pa nyid du 'di/ /brtul zhugs brtan pas de bzhin du/ /phyi nang bdag nyid can rnams kyis/ /rtag tu rnal 'byor pa mchod bya/ /phyag la sogs pa'i bya ba kun/ /dus rnams kun du rab tu bya/ /shes rab dad par yang dag ldan/ /
51a4(rgyud): skye bo rnams la snying rjer ldan/ /khro ba med cing slu ba med/ /gtong sogs yon tan rnams kyis brgyan/ /spro chen rang gi brtson 'grus ldan/ /rtag tu bla ma'i bka' bzhin byed/ /ma bsgoms yang ni rang gi blos/ /yo byad la sogs dngos po rnams/ /ci snyed
51a5(rgyud): pa dang ci nus dang / /de bzhin bza' dang bca' sogs dbul/ /ji ltar brnyas pa gyur kyang ni/ /yid ni zhum pa med par bzod/ /lung dang rigs pa rtogs pa po/ /slob ma yon tan kun ldan yin/ /mi rtog pa yi rang bzhin can/ /gang yang 'dri ba med pa ni/ /
51a6(rgyud): slob par bya ba mi nus zhes/ /sangs rgyas nyid kyis rab tu gsungs/ /ji ltar byis pa 'dam gong la/ /ji dga' bar ni 'phen pa ltar/ /de bzhin gang zhig gzhan dbang 'gyur/ /dam pa'i chos kyi snod ma yin/ /ye shes grub pa las slob ma'i mtshan nyid kyi le'u ste
51a7(rgyud): bcu bzhi pa'o/ / //yang dag de nyid ji lta bar/ /rig par bcas pas sngar bshad pa/ /de nyid rgyud kun la gnas pa/ /de rnams las ni cung zad bshad/ /'jig rten na ni rkun ma'i sgra/ /'bras chan don du ston par byed/ /la la rkun ma nyid la smra/ /
51b1(rgyud): rgyud kyang de dang 'dra ba yin/ /sems can phan mdzad sangs rgyas rnams/ /mchog dang 'bring dang tha ma la/ /yi ge de dang de yis bstan/ /chos ni de nyid gsung bar mdzad/ /de nyid 'ba' zhig gsung ba dang / /de bzhin la la tshig gnyis dang / /dbang po zhen pa
51b2(rgyud): 'ga' la chos/ /'ga' zhig gsung gi gzhan du min/ /dpal ldan gsang ba 'dus pa las/ /thog ma tha ma med zhi ba/ /dngos dang dngos med rnam par spangs/ /stong dang snying rje mi phyed pa/ /byang chub sems zhes bshad pa yin/ /zhes gsungs te/ thog
51b3(rgyud): mtha ma med ces bya ba ni skye ba dang 'jig pa med pa ste/ 'dis ni khyab pa nyid dang / gzugs can ma yin pa nyid dang / mi 'gyur ba nyid dang / dus thams cad pa nyid du yang ston te/ phyogs na gnas pa dang / gzugs can dang 'gyur ba dang dus rgyun chad pa
51b4(rgyud): rnams ni rnam par 'jig pa yin pa'i phyir ro/ /gal te gzugs can ma yin pa rnams kyang yul na gnas par 'gyur na 'jig pa nyid du 'gyur te/ dper na gla rtsi la sogs pa dri zhim po rnams ni gzugs can ma yin na'ang yul na gnas pas gla rtsi la sogs pa'am/
51b5(rgyud): des bsgos pa'i rdzas rnams med na rnam par 'gyur bas 'jig par 'gyur ro/ /zhi ba zhes bya ba ni nyon mongs pa thams cad glo bur ba yin pa'i phyir rab tu zhi ba'o/ /sngar bshad pa'i yon tan dang ldan pa na/ de nyid dngos dang dngos med zad pa'i gtso bo ste/ 'jig rten dang
51b6(rgyud): 'jig rten las 'das pa thams cad kyi don rnams rdzogs par mdzad pa'i phyir gtso bo'am bdag po'o/ /stong dang snying rje mi phyed pa/ /zhes bya ba ni chos thams cad ngo bo nyid med pa nyid kyis de bzhin gshegs pa thams cad kyi ye shes yongs su rdzogs pa'i stong nyid de dang /
51b7(rgyud): thugs rje chen po mi phyed cing gcig tu gyur pa'i sems gang yin pa de ni snying rje zhes bya ba ste/ sems can thams cad ye shes kyi rgyal po 'di nyid la rab tu gzhag par bya zhing / bde ba'i yo byad thams cad kyis phan gdags par bya'o zhes bya ba ni yang dag pa'i bsam pa'o/ /
52a1(rgyud): 'di skad ston par gyur te/ chos thams cad kyi ngo bo nyid shes pa'i rnal 'byor pa ni de bzhin gshegs pa thams cad kyang / lhan cig phan tshun khyab pa dang khyab par byed pa'i ngo bo nyid kyis gnas shing sangs rgyas kyi mdzad pa mdzad pas/ sems can thams cad
52a2(rgyud): la thugs rje chen pos gces par 'dzin par rtog pa byang chub kyi sems rdo rje zhes bya ba'i don to/ 'dis ni sgom pa yang de ltar bya'o zhes ston pa yin no/ /byang chub sems zhes bya ba ni/ rnal 'byor gyi rgyud ma lus pa rnams las dgongs pa 'di nyid yin no/ /las
52a3(rgyud): dang po pa rnams la yang byang chub kyi sems ni sems can thams cad bla na med pa yang dag par rdzogs pa'i byang chub la gzhag par bya'o zhes bya ba ni sems yin par gsungs so/ /yang de nyid las/ sangs rgyas kun zhes bya ba ni/ /'dus pa 'dres par bshad pa yin/ /zhes
52a4(rgyud): gsungs so/ /gzugs can rnams ni thog ma dang tha ma med pa mi srid pas sangs rgyas rnams ni chos kyi sku can yin te/ de rnams kyi 'dres pa ni de bzhin gshegs pa thams cad kyi ye shes te/ rdo rje 'chang ba nyid yin par ston gyi gzhan du na gzugs kyi sku ji ltar 'dres par
52a5(rgyud): 'gyur/ rdul phra rab tsam gyi tshad kyis kyang de bzhin gshegs pa thams cad dang 'dres na yang / nam mkha' yang rab tu gang zhing de bas lhag par 'gyur te/ thams cad kyi sgra ni ma lus pa'i tshig yin pas nyung ngus kyang 'dres par mi rigs so/ /yang de nyid las/
52a6(rgyud): bskyed pa yi ni rim nyid dang / /de bzhin rdzogs pa'i rim pa ste rdzogs pa'i rim pa zhes bya ba/ /yang dag ye shes de nyid de/ /ma bcos pa zhes bya ba nyid/ /de nyid las ni yang dag bshad/ /gang gis thog mtha' med pa'i dngos/ /rnam dag yid kyis sgom byed pa/ /
52a7(rgyud): zhes bya ba la sogs pa'o/ /le'u dang po las de nas nam mkha'i dbyings 'di thams cad de bzhin gshegs pa thams cad kyi rdo rje'i ngo bor gnas par gyur to zhes gsungs pa dang / yang / ma skyes pa yi chos rnams la/ /dngos po med de sgom pa'ang med/ /
52b1(rgyud): nam mkha'i tshul du sbyor ba yis/ /dngos po 'di dag rab tu bsgrags/ /yang / chos rnams rang bzhin 'od gsal ba'i/ /gzod nas dag pa mkha' dang mtshungs/ /byang chub med cing rtog pa'ang med/ /byang chub tshul 'di bstan pa'o/ /zhes gsungs pa dang /
52b2(rgyud): le'u dgu pa las rigs kyi bu 'di lta ste/ dper na nam mkha' ni thams cad kyi rjes su song ste/ chos thams cad nam mkha'i khongs su gtogs pa'o/ /chos de dag thams cad kyang 'dod pa'i khams na'ang mi gnas/ gzugs kyi khams na'ang mi gnas/ gzugs
52b3(rgyud): med pa'i khams na'ang mi gnas 'byung ba chen po bzhi la yang mi gnas so/ /rigs kyi bu chos thams cad kyang de ltar rjes su rig par bya'o/ /de bzhin gshegs pa rnams kyis ni don gyi dbang de lta bu mkhyen cing / sems can rnams kyi bsam pa mkhyen nas chos 'chad do/ /
52b4(rgyud): rigs kyi bu de ltar nam mkha'i tshig nges par brjod pas/ de bzhin gshegs pa'i dam tshig de dag rjes su rig par bya'o/ /rigs kyi bu 'di lta ste dper na gtsub shing dang gtsub stan dang mi'i lag pa bskyod pa'i rkyen gyis du ba rab tu byung zhing me chen po 'byung bar 'gyur mod kyi/ me
52b5(rgyud): de yang gtsub shing la yang mi gnas gtsub stan la yang mi gnas/ mi'i lag pa bskyod pa la yang mi gnas so/ /rigs kyi bu de bzhin du de bzhin gshegs pa thams cad kyi dam tshig dang 'gro ba dang 'ong ba la sogs pa rjes su rig par bya'o/ /le'u bcu pa las/ lus ngag
52b6(rgyud): sems rnams bsgom pa ni/ /rnam par mi rtog mi dmigs pa/ /gang la'ang mi gnas mnyam pa nyid/ /sku gsung thugs kyi rdo rje bsgom/ /le'u bcu gnyis pa las/ nam mkha'i khams dang mnyam gyur cing / /rnam par mi rtog ngo bo nyid/ /rang bzhin dag
52b7(rgyud): pa'i chos rnams la/ /rol mo 'di dag rab tu bsgom/ /le'u bcu drug pa las/ rdo rje thig ni gdab pa dang / /tshon rtsi dag kyang dgye ba ni/ /sngags kyi sems dpas mi bya ste/ /byas na byang chub rnyed par dka'o/ /zhes gsungs te/ dkyil 'khor thig gdab
53a1(rgyud): pa dang tshon rtsi dgye ba la sogs pa mi bya'o/ /sngags kyi sems dpa' zhes bya ba ni yid skyob par byed par bya ba'i phyir sngags ni ye shes yin te/ yang dag pa'i ye shes mthong ba zhes bya ba'i don to/ /gal te rmongs pas de ltar byed na ni byang chub
53a2(rgyud): rnyed par dka' bar 'gyur te/ byis pa'i skye po las dang po pa'i sems can gyi bya ba byed pas sangs rgyas nyid dang rdo rje 'dzin pa nyid rnyed par dka' bar 'gyur ro zhes bya ba'i don to/ /yang dag pa'i ye shes kyis mngon par dbang bskur ba dang ldan pa'i rnal 'byor pa de la ni /
53a3(rgyud): dkyil 'khor bri ba dang / 'jug pa dang dbang bskur ba la sogs pa ni bkag pa yin no/ /rdo rje sems dpa'i snang ba yis/ /rang rang ngo bo gsal bas na/ /de bzhin gshegs pa'i ye shes dang / /rnam snang mdzad du de bshad do/ /skye bo mi 'dod pa kun dang / /
53a4(rgyud): log shes slob dpon skye bo yis/ /mi bskyod pa yi ngo bo pas//'di ni mi bskyod yang dag bshad/ /gang phyir nges par sangs rgyas sogs/ /rin chen rnams ni rang 'byung nyid/ /ye shes sems can don ldan pas/ /rin chen 'byung ldan zhes bshad do/ /mi gnas
53a5(rgyud): pa yi mya ngan 'das/ /srid dang mya ngan 'das ma gos/ /grangs med yon tan yang dag ldan/ /'od dpag med par de bshad do/ /sems can kun don bya ba rnams/ /rang nyid kyis ni rang bsgrubs pas/ /don yod ye shes chen po ste/ /don yod grub pa zhes bshad
53a6(rgyud): do/ /phra ba dang ni rgya che'i tshul/ /'jig rten gsum po yongs mkhyen cing / /zhing rnams kun na gnas gzigs pas/ /des na spyan zhes bshad pa yin/ /de bzhin gshegs kun ye shes ni/ /nyid kyir nyid kyis thugs su chud/ /phan tshun du ni khyab nyid pas/ /
53a7(rgyud): des na mA ma kI ra bshad do/ /kun mchog de bzhin gshegs pa yi/ /nyes pa kun sel ye shes ni/ /sems can yang dag sbyor ba'i brtson/ /gos dkar mo zhes bya bar bshad/ /thugs rje chen pos rtag tu ni/ /'gro ba 'don pa'i dgongs pa ni/ /sems
53b1(rgyud): can grol ba mkhas pas na/ /ye shes sgron ma rab bshad do/ /khams gsum pa la sogs pa ni/ /sangs rgyas ye shes nyer longs spyod/ /'dod pa'i longs spyod thams cad ni/ /spyan la sogs pa rab tu bshad/ /kun mchog de bzhin gshegs pa yi/ /gsod
53b2(rgyud): sogs 'jig pa las grol bas/ /rab gdug 'dul ba'i ye shes te/ /de bas gshin rje gshed du bshad/ /log pa'i shes pa rnam sel ba'i/ /rmongs pa'i sems can rab ston can/ /yang dag ye shes rab mchog ste/ /ldan pas shes rab mthar byed bshad/ /
53b3(rgyud): 'gro ba kun gyi dga' ba rnams/ /rnam par brtags shing mi 'dzin la/ /srid pa dri med thugs chud pas/ /des na pad+ma mthar byed bshad/ /bgegs sogs pa la rnam grol bdag /ye shes kun don sgrub pa po/ /sangs rgyas kun gyi rang bzhin 'grub/ /des na bgegs
53b4(rgyud): ni mthar byed bshad/ /shes dang shes bya zad gyur pa/ /snyoms par zhugs pa zhes bshad do/ /srid gsum mngon phyogs ye shes ni/ /chags sogs gsum ni sbyong ba ste/ /sangs rgyas kun gyi rang bzhin dag /zhal gsum du ni de yongs bshad/ /gtsang zhing
53b5(rgyud): rnam dag ngo bo las/ /sku mdog dkar po rab tu ston/ /sbyin pa kun kyang ser po nyid/ /dmar po dag tu thugs rjes mtshungs/ /dkon mchog gsum la gnod byed sogs/ /'dul bar mdzad pa brtson gyur pa/ /'gro ba'i don ni mdzad pa'i mchog /ye shes de
53b6(rgyud): ni nag por bshad/ /sna tshogs thabs ni rnam dag gang / /sku mdog ljang gur rab tu bshad/ /gang phyir gzugs sogs skye mched rnams/ /'di ni rab tu spyod mdzad de/ /des ni de bzhin gshegs ye shes/ /thugs chud phyag ni drug par bshad/ /byang chub
53b7(rgyud): sems ni rdo rjer gyur/ /shes rab dril bu yin par bshad/ /'khor lo mi shes yang dag gcod/ /rin chen de bas rnyed dka' ba/ /srid pa'i nyes pas mgos phyir/ /ye shes de ni pad+mar bshad/ /ral gri nyon mongs dgra de gcod/ /ut+pal steng du byung ba ste/ /
54a1(rgyud): 'khor ba'i chur ni nub pa yi/ /shes pas gang phyir skyes pas so/ /des na rgyas byed ut+pal bshad/ /sangs rgyas rjes gnang sems can rnams/ /rdeg pas tho ba yin par bshad/ /dbyig pas chad pa 'dul ba ste/ /ye shes 'gro ba 'dul ba po/ /
54a2(rgyud): pad+ma skye ba rnam dag phyir/ /rnam rtog dri ma sbyong byed pa'o/ /phan tshun khyab pa byed pa'i phyir/ /sna tshogs rdo rje yin par bshad/ /'di skad bdag gis thos pa'i dus gcig na bcom ldan 'das de bzhin gshegs pa thams cad kyi sku dang gsung dang thugs rdo rje'i snying po btsun
54a3(rgyud): mo'i b+ha ga la bzhugs te zhes pa las/ /'di skad bdag gis dus gcig kho na'i tshe na thos te/ bcom ldan 'das ni dbang phyug la sogs pa'i yon tan dang ldan pa'i phyir ro/ /de bzhin gshegs pa thams cad kyi snying po ni ye shes so/ /de nyid rdo rje btsun mo ste mi phyed
54a4(rgyud): pa'i ye shes rang gi ngo bo yin pa'i phyir ro/ /nyon mongs pa thams cad 'jig pas b+hag ste de bzhin gshegs pa thams cad kyi sku dang gsung dang thugs kyi snying po rdo rje btsun mo'i b+hag de rnams la bzhugs so/ /'di skad ston pa yin te/ de bzhin gshegs pa thams cad
54a5(rgyud): kyi ye shes phan tshun khyab par bya ba dang khyab pa por gyur pa rnams su rnal 'byor pa'i ye shes de'i nang du chud pa yin no/ /thams cad nyid do bzhugs so zhes bya ba ni/ de yang ye shes thams cad la rim gyis mi bzhugs te/ cig car nyid du ye shes thams cad la bzhugs
54a6(rgyud): so zhes bya ba'i don to/ /brjod kyis mi lang ba zhes bya ba la sogs pa ni byang chub sems dpa' tshad med par 'dod pa dang lhan cig ces bya ba'i don du ste/ de rnams kyang tshul 'di nyid kyis bzhugs so zhes bya bar dgongs so/ /rgyud
54a7(rgyud): kyi rgyal po de kho na nyid 'dus pa las kyang gsungs te/ de bzhin gshegs pa thams cad kyi byang chub chen por sems brtan pa dang zhes bya ba nas brtsams te/ bcom ldan 'das thog ma dang tha ma med pa byang chub sems dpa' chen po'i thugs byang chub sems dpa' chen po
54b1(rgyud): rdo rje kun du bzang po de bzhin gshegs pa thams cad kyi thugs la gnas so/ /de nas de bzhin gshegs pa thams cad kyis bka' stsal pa/ rigs kyi bu khyod gang gi phyir de bzhin gshegs pa thams cad kyi de kho na nyid mngon par rtogs par dka' ba spyod pa thams cad la spro
54b2(rgyud): ba skyed cig ji ltar bla na med pa yang dag par rdzogs pa'i byang chub mngon par rdzogs par bya snyam/ byang chub sems dpa' chen po don thams cad grub pas gsol pa/ bcom ldan 'das de bzhin gshegs pa thams cad kyi de kho na nyid ji lta bu lags/ ji ltar bsgrub par bgyi/
54b3(rgyud): bka' stsal par gsol/ de bzhin gshegs pa thams cad kyis bka' stsal pa/ rigs kyi bu rang gi sems la rtog cing mnyam par zhog la/ rang bzhin gyis grub pa'i sngags ni ci dgar bzlas shing sgrub par gyis shig /swa tsit+ta pra ti be taM ka ro mi/
54b4(rgyud): byang chub sems dpa' chen pos gsol pa/ bcom ldan 'das de bzhin gshegs pa thams cad rang gi sems zla ba'i dkyil 'khor du gda' bar 'tshal ba lags so/ /de bzhin gshegs pa thams cad kyis bka' stsal pa/ sems 'di ni rang bzhin gyis 'od gsal
54b5(rgyud): bas na zla ba lta bu ste/ zla ba'i dkyil 'khor ni rang bzhin gyis 'od gsal ba'i ye shes de nyid do/ /dper na zla ba'i dkyil 'khor ni rim gyis rdzogs par 'gyur te/ de bzhin du rang bzhin gyis 'od gsal ba'i bsam pa rin po che yang rdzogs par 'gyur ro/ /dper na zla
54b6(rgyud): ba'i dkyil 'khor ni glo bur gyi dri ma rnams dang bral zhing / nyi ma'i dkyil 'khor gyi 'od zer dang bral bas rim gyis rdzogs par snang ngo / /de bzhin du rang bzhan gyis yongs su dag pa'i sems kyi rin po che yang / nyon mongs pa thams cad kyi dri ma'i nag nog dang bral
54b7(rgyud): zhing sangs rgyas kyi yon tan yongs su rdzogs par snang ngo / /gnyis su med par mnyam pa'i rnam par rgyal ba las kyang / oM sarba ta thA ga to dz+nyA na badzra swa b+hA ba At+ma kou0f85haM/ yang le'u dgu pa las/ gsal ba sems can kun gyi sems/ /zhi ba nyid ni 'od gsal ba/ /dngos p
55a1(rgyud): o du mas ma gos pa/ /de nyid ces bya de bsgom pa/ /sangs rgyas sku yi cho ga zhes/ /de bzhin nyid du nye bar spyod/ /gzhan du sngags la sogs pa kun/ /dge ba 'grub par mi 'gyur ro/ /yang le'u bcu gsum pa las/ sangs rgyas kun gyi
55a2(rgyud): dkyil 'khor ni/ /de nyid shes pa'i dkyil 'khor te/ /'di ni de nyid grub pa yin/ /yid bzhin nor bu lta bur bshad/ /zla gsang nor bu'i thig le'i rgyud kyi rgyal po las gsungs te/ yan lag kun bsgom las 'das shing / /rtog dang brtag bya rnam spangs la/ /
55a3(rgyud): gug skyed thig le yang dag 'das/ /'di ni dkyil 'khor dam pa yin/ /yang de nyid las/ thog mtha' med pa'i sems dpa' ni/ /rdo rje sems dpa' bde ba'i mchog /de nyid dngos po thams cad kyis/ /thams cad du ni yang dag bzhugs/ /byang
55a4(rgyud): chub sems las ma gtogs pa'i/ /bde gzhan srid pa gsum na med/ /byang chub sems dngos bde ba ni/ /bde ba thams cad skyed byed pa'o/ /'dus pa'i dam tshig gi de kho na nyid las bstan te/ nga yang 'dod dang gzugs mchog tu/ /sangs rgyas kun gyis byin gyis
55a5(rgyud): brlabs/ /ngas kyang chos kyi sku mchog tu/ /sangs rgyas thams cad byin gyis brlabs/ /rab dgyes bcom ldan rtag par ni/ /rdo rje sems dpa' bde ba che/ /gang phyir de rnams skyes pas na/ /'di ni de nyid yin par 'dod/ /yang / sems
55a6(rgyud): dpa' chen po rdo rje che/ /rdo rje sems dpa' de bshad do/ /de yi sems dpa' thog mtha' med/ /rdo rje sems dpa' dga' chen yin/ /kun du bzang po kun bdag nyid/ /sangs rgyas byang chub khams gsum pa/ /mi rgyu thams cad 'di yin no/ /rdo rje chen po
55a7(rgyud): mchog chen po/ /rgyu ba sems kyi 'dus byas te/ /kun mdzad thams cad 'di yin no/ /sgyu 'phrul dra ba las kyang gsungs te/ ye shes mig gcig dri ma med/ /ye shes lus can de bzhin gshegs/ /mi 'gyur kun 'gro khyab pa po/ /phra zhing zag med sa
55b1(rgyud): bon bral/ /le'u bdun pa'i byang chub sems dpa'i le'u las/ chos rnams skye ba med pa ste/ /'gyur ba med cing gnas pa med/ /rtog dang smra ba'i tshul spangs 'di/ /bskyed par bya zhes rab tu gsungs/ /yang de nyid las/ chos rnams rang bzhin 'od gsal
55b2(rgyud): bas/ /gzod nas dag cing rnyog pa med/ /sems can med cing srog kyang med/ /sangs rgyas nyid dang byang chub sems/ /dpal rdo rje dkyil 'khor gyi rgyan las gsungs pa/ thams cad du ni khams kun dang / /sems can kun la thams cad du/ /lus kun la ni mnyam par
55b3(rgyud): khyab/ /sems can khyab bzhin yang dag gnas/ /zag pa med kyang bsam mi khyab/ /dri med nga med rang bzhin dang / /stong dang mkha' dang mnyam nyid dang / /dngos dang dngos med rnam spangs pa'i/ /thog ma tha ma med zhi ba'o/ /chos kun gyi ni
55b4(rgyud): dbang phyug sku/ /gzugs rnams kun gyi 'byor ba ste/ /bden pa gnyis la yang dag gnas/ /mchog yin dam pa'i don gyis ni/ /de ni chos kyis sku zhes bshad/ /dbang po kun dang rnam shes dang / /sems can kun la yang dag tu/ /yid dang
55b5(rgyud): rnam shes zhes bshad cing / /shes rab blo dang blo gros ldan/ /lhag mthong kun mkhyen ye shes ni/ /shes bya nyon mongs thar pa nyid/ /rtag dang chad pa'i mtha' las grol/ /mtha' nyid dag ni rnam par spangs/ /kun rdzob dang ni don dam las/ /de ni rnam
55b6(rgyud): pa gnyis su brtag / dper na bud shing la gnas te/ /me yi sa bon kun du gnas/ /dper na til la til mar dang / /bu ram shing la khu bar brtag /dper na me tog la dri dang / /dper na zho la mar sar bzhin/ /kun du sems can thams cad dang / /rgyu ba dang
55b7(rgyud): ni mi rgyu ba/ /gzugs dang gzugs med rtog pa la/ /phyag rgya chen po rab tu gnas/ /yang / ye shes 'di mi 'jig pa dang / mi bzad pa dang / mi g.yo ba dang / gzod ma nas dag pa dang / dri ma med pa dang / 'od gsal ba dang / brjod du med pa'o zhes
56a1(rgyud): gsungs so/ /bde mchog gi rgyud las kyang gsungs te/ gzugs brnyan lugs ma la sogs las/ /rnal 'byor skye bar mi 'gyur gyi/ /byang chub sems la rab brtson na/ /sems las rnal 'byor lhar 'gyur ro/ /byang chub sems ni rdo rje
56a2(rgyud): ste/ /sangs rgyas kun gyi bdag nyid ni/ /bde bas thams cad bdag 'byor pas/ /sangs rgyas thams cad thob par 'gyur/ /mthong ba dang ni reg pa dang / /thos pa dang ni dran pas kyang / /de ni sangs rgyas thams cad kyang / /mthong zhing mchod pa byas par
56a3(rgyud): 'gyur/ /'di dang sangs rgyas thams cad la/ /mthong ba dang ni reg pa yis/ /dkyil 'khor dag tu ma zhugs dang / /bde ba dag kyang mthong bas na/ /mthong ba dang ni reg pa dang / /thos pa dang ni dran pa yis/ /sdig pa kun las rnam grol zhing / /sangs
56a4(rgyud): rgyas dngos grub thams cad 'grub/ /'di dang sangs rgyas thams cad la/ /rnal 'byor thams cad mnyam sbyor ba'i/ /bud med dag kyang rnam grol zhing / /sangs rgyas byang chub reg par 'gyur/ /kun du kun nas thams cad kun/ /bdag nyid rnam pa thams cad du/ /
56a5(rgyud): sangs rgyas thams cad dngos grub par/ /de yi bdag nyid mthong bar 'gyur/ /'di yi bdag nyid kun gnas pas/ /mchod pa'i sprin chen thams cad kyi/ /bkod pa'i rab 'byams mchog dag gis/ /de bzhin gshegs pa mchod par mdzad/ /rnal 'byor
56a6(rgyud): kun gyis longs spyod kyis/ /ji ltar bde ba sten byed cing / /rang gi lha yi rnal 'byor gyis/ /bdag nyid rab tu mchod par bya/ /yang / sna tshogs las kyi sbyor ba yis/ /sna tshogs 'dul ba'i bdag nyid ni/ /sems can rnams ni 'dul ba'i phyir/ /gzhan pa
56a7(rgyud): thams cad bsgrub par bya/ /gang phyir rdo rje sems dpa' mchog /thog mtha' med pa'i sems dpa' ni/ /sangs rgyas phyag rgya'i brda yis ni/ /skal bzang zhes ni rnam par grags/ /yang / cho ga sna tshogs 'dod rnams la/ /las kyi sbyor ba sna tshogs kyis/ /
56b1(rgyud): sangs rgyas rdo rje 'dzin la sogs/ /gdul ba'i phyir ni byas pa yin/ /dpal mchog dang po las kyang / gsang ba'i pad+ma'i tshogs mthong ba la sogs pa ni gzhung mangs kyis dogs nas ma bris so/ /ye shes grub pa las gsungs pa'i de kho na nyid kyi yi ge'i tshogs nges par
56b2(rgyud): bstan pa ste le'u bco lnga pa'o/ / //de ltar shes mchog thabs dang ni/ /bcas par yang dag sgom par ni/ /shin tu drag po'i bdag nyid can/ /skye ba gcig gis 'grub par 'gyur/ /thabs dang snying rje'i rtsa ba can/ /byang chub sems ni legs gsal la/ /
56b3(rgyud): sems can kun la snyoms pa dang / /dkon mchog gsum ni dad pas mchod/ /stong nyid mngon du ye shes shing / /'dod pa kun las chags bral min/ /longs spyod rnams kyang mchod pa'i phyir/ /de bzhin gshegs pa thams cad 'chang / /phyag la sogs pa
56b4(rgyud): rnam dag ni/ /bsngo ba'i bar du bya ba ni/ /thabs 'di rdzogs pa'i sangs rgyas kyis/ /snying rje la sogs rab tu gsungs/ /de ltar thabs shes rnal 'byor pa/ /sangs rgyas kun 'dra gnyis pa yin/ /de la 'tshe ba cung zad kyang / /rtag pa kun du yod ma
56b5(rgyud): yin/ /sngags dang phyag rgya'i sbyor ba yis/ /gang zhig bsrung bar yongs bsgrags pa/ /sangs rgyas kun dang de sras kyis/ /lung kun du ni nges gsungs pa/ /sangs rgyas sras bcas de rnams kyis/ /bskal pa bye ba brgya bar du/ /srung ba mdzad pa gang yin
56b6(rgyud): pa/ /de ni ye shes de bsgoms yin/ /spyod lam bzhi dang ldan pa ru/ /bsgom pa ru ni gsungs pa yin/ /bde ba thams cad ster byed pa'i/ /rnal 'byor pa yi gnas ma gsungs/ /rnal 'byor smyung la mi gnas shing / /gcer bu rnam rtog dag pa min/ /
56b7(rgyud): sna tshogs rtog las rnam grol bdag /rnal 'byor mchog gis bdag nyid bsgom/ /lus dang yid kyi sdug bsngal dag /bskal pa bye bar mi bya'o/ /bde ba kun dang yang dag ldan/ /'grub par 'di nyid the tshom med/ /sems can thams cad skye ba ni/ /
57a1(rgyud): 'gro drug las yod gzhan yod min/ /de bas gang du'ang gzung bya min/ /khyad par can ni rnyed mi 'gyur/ /gnas dang yul dang khyim dang ni/ /glegs bam sku yi gzugs brnyan la/ /'dzin pa kun la rnam grol bas/ /rnal 'byor pa rnams sangs
57a2(rgyud): rgyas bsngags/ /ye shes grub pa las thabs nges par bstan pa'i le'u ste bcu drug pa'o// //yang dag ye shes yang dag bskyed/ /rnal 'byor pa de rtag gsol 'debs/ /khams gsum pa yis phyag byas pas/ /dbang bskur ba ni rab sbyin bya/ /yo
57a3(rgyud): byad kun dang nyer ldan zhing / /mos pas thams cad legs bsags pas/ /yon tan kun gyi gnas gyur pa'i/ /rdo rje slob dpon mchog mnyes bya/ /bza' dang bca' la sogs ldan zhing / /me tog dri la sogs pa yis/ /dkyil 'khor yang dag mchod
57a4(rgyud): byas la/ /thal mo sbyar ba byas nas brjod/ /thugs rje'i bdag nyid drin can gyis/ /yang dag ye shes mchog thob ste/ /rang rig pa yi ngo bo la/ /bdag ni shin tu nges pa skyes// gnyis med ye shes 'di nyid ni/ /'gro ba gzhan la yod ma yin/ /chos kyi
57a5(rgyud): bdud rtsi 'di 'thung phyir/ /bla ma che la gsol ba 'debs/ /sems can kun gyi bya ba ni/ /ci nus par ni bdag bgyid cing / /ltos med chos kyi sbyin pa ni/ /bdag nyid ji ltar stsol 'gyur ba/ /dbang bskur ba yi rin chen mchog /gal te drin gyis thob 'gyur ba/ /
57a6(rgyud): bdag gis legs par 'tshal lags na/ /'jigs pa med pa'i bka' drin gsol/ /gal te 'gro ba shes rab ldan/ /bla mas kyang ni dga' ba yis/ /sangs rgyas kun gyi rjes gsungs pa/ /yon tan rdzogs pa skye bo la/ /de ltar rab tu sbyin par bya/ /
57a7(rgyud): bcom ldan thugs rje ldan pa yi/ /gsung gi don kun phun tshogs pas/ /chos kyi rgyal por dbang bskur gsol/ /dbang bskur ba ni bla med yin/ /de nas nyin zhag des byas te/ /slob ma la ni tshig bsgo ba/ /de nas nyin zhag gang gi tshe/ /bu khyod
57b1(rgyud): thams cad rdzogs pa yi/ /yid du nges par gyur pas na/ /de bas sems ni brtan par gyis/ /ji ltar dgong dkar mi 'gyur ba/ /blo gros chen po de ltar gyis/ /de nas nyin zhag nges thob pa/ /sangs rgyas thams cad rab tu mchod/ /'phags pa dge 'dun
57b2(rgyud): mchod ston ni/ /yon dang bcas pa sbyin par bya/ /tshogs kyi ston mo rgya chen dang / /khyad par du ni bla ma la/ /mgon med la yang ci nus sbyin/ /cho ga thams cad kun du spyad/ /sangs rgyas kun gyis bsngags pa yi/ /bla ma la ni yon dbul zhing / /kun du
57b3(rgyud): sna tshogs bla ma la/ /yon dbul ba ni dam pa 'grub/ /gang la gang ni gtang dka' ba/ /de ni mchog tu bshad pa yin/ /gang dang gang ni sdug pa'i mchog /yang ni shin tu khyad par ni/ /de dang de ni bla ma la/ /de nyid mi bzad 'dod pas dbul/ /yang na de bzhin
57b4(rgyud): 'dod gyur pa'am/ /'on te sems la dgos pa dag /de sbyin yang na dgos pa bya/ /de ni chung yang mchog yin no/ /gal te de la mchog yod la/ /de la ngan pa'i yon phul na/ /kun gyis slob dpon brnyas pas na/ /de ni rtag tu sdug bsngal thob/ /'di ni rgyud kyi
57b5(rgyud): rgyal po bde mchog gi yin no/ /bdag nyid kyang ni phul nas su/ /slar yang rin gyis slu ba ni/ /sna tshogs rgyud du gsungs pa yin/ /yon ni bla na med pa yin/ /de nas sangs rgyas kun dbang bskur/ /rgyud rnams kun du sbas pa yin/ /sangs rgyas kun dngos rnal
57b6(rgyud): 'byor ni/ /thams cad yang dag bde ba bskyed/ /sems can kun gyis ma gtogs pa/ /'jig rten mgon pos gsungs pa ni/ /de bzhin gshegs pa kun gyi thugs/ /gsung dang sku ni thams cad 'dus/ /de ltar gnyig shes nas kyang / /byin gyis brlab pa brjod
57b7(rgyud): par bya/ /'di dag thams cad yid dang ni/ /lus dang ngag las yang dag 'byung / /sangs rgyas kun gyis byin brlabs phyir/ /rjes gnang de la sbyin par bya/ /rdo rje 'dzin pa kun gyi phyir/ /rdzogs sangs rgyas la dbang bskur zhing / /'das dang ma 'ongs rnams
58a1(rgyud): dang ni/ /rdo rje 'dzin kun gyis kyang ngo / /da ni blo gros chen po khyod/ /sangs rgyas kun dang sku gcig ste/ /chos dang zang zing sbyin pa yis/ /sems can rjes su gzung bar gyis/ /ci nus par ni dkon mchog gsum/ /bde ba skyed pa bsrung bar
58a2(rgyud): bya/ /rdo rje sems dpa'i bya ba ni/ /sangs rgyas kun gyis nges gsungs te/ /rdo rje 'dzin mchog khyod kyis ni/ /brnyas pa dag kyang mi bya'o/ /ya nga ba ni ma spangs pas/ /dus byas shin tu mi bzad pa'i/ /dmyal ba'i sdug bsngal 'jigs pa'i tshogs/ /
58a3(rgyud): bskal pa brgyar ni myong bar 'gyur/ /gang yang 'jig rten sun 'byin dang / /log pa'i chos ni kun spyod dang / /dam chos spong bar byed pa'o/ /de dang kun du gnas mi bya/ /rmongs shing chos bral de dag ni/ /rang gi bde ba brtson yid ldan/ /tshul ngan bsod
58a4(rgyud): nams bral ba yis/ /byang chub mchog thob mi 'gyur gyi/ /'khor ba ru ni phan tshun du/ /'gro ba drug ni shin tu 'khor/ /'jig rten rmongs pa'i ngang tshul can/ /rab tu 'dres par byed mtshungs shing / /de 'dra ba yi dri ma yang / /'khrul pa'i chos la kun du gnas/ /
58a5(rgyud): de rnams bde 'gror mi skye zhing / /sangs rgyas kyang ni rnyed par dka'/ /blo gros chen po khyod kyis ni/ /de rnams la ni rtag bsrung bya/ /de ltar bdud kyi zhags pas bcings/ /gzhan rnams kyang ni phung ba yin/ /sangs rgyas kun dag rang nyid do/ /da ni sems
58a6(rgyud): can don rnams kyis/ /ji ltar 'dul ba rnams la chos/ /'gro ba kun la rab tu shod/ /da ni khyod kyis chos rnams la/ /som [(]nyid [,]nyi[)]dag ni mi bya'o/ /slar ni dbang bskur mi blang ngo / /gzhan du dam tshig nyams par 'gyur/ /yang dag chos mchog 'dzin pa
58a7(rgyud): ste/ /khams gsum kun gyis phyag byas pa/ /dbang bskur khyod kyis thob pas ni/ /'di la mchog gzhan yod ma yin/ /de bzhin gshegs pa thams cad kyis/ /ye shes mchog gi dbang bskur ba'i/ /rnal 'byor pa rnams kyis bdag nyid chen po ni dpal gsang
58b1(rgyud): ba 'dus pa las gsungs te 'di ltar bcom ldan 'das de bzhin gshegs pa thams cad kyi sku dang gsung dang thugs rdo rje gsang ba mngon par rtogs pa'i dbang bskur ba'i slob dpon la de bzhin gshegs pa dang / byang chub sems dpa' thams cad kyi ji lta ba blta bar bgyi/
58b2(rgyud): de bzhin gshegs pa thams cad kyis bka' stsal pa/ /rigs kyi bu byang chub kyi sems rdo rje lta bu de bzhin gshegs pa thams cad dang byang chub sems dpa' rnams kyis blta bar bya'o/ /de ci'i phyir zhe na/ byang chub kyi sems rdo rje dang slob dpon 'di nyid gnyis su med
58b3(rgyud): cing gnyis su byar med do/ /rigs kyi bu mdor byas nas bstan par bya ste/ phyogs bcu 'jig rten gyi khams na sangs rgyas dang byang chub sems dpa' ji snyed cig 'khod cing 'tsho ba dang skyong ba de dag thams cad dus gsum du lhags nas/ slob dpon de la de bzhin gshegs pa
58b4(rgyud): thams cad kyis mchod pas yang dag par mchod de/ sangs rgyas kyi zhing der yang 'gro'o/ /ngag rdo rje'i yi ge de yang 'di skad brjod de/ bdag cag de bzhin gshegs pa thams cad kyi pa'o/ /bdag cag de bzhin gshegs pa thams cad kyi ma'o zhes pa nas/ bdag cag
58b5(rgyud): de bzhin gshegs pa thams cad kyi ston pa'o zhes bya'i bar du'o/ /'di lta ste dper na rigs kyi bu sangs rgyas bcom ldan 'das phyogs bcu na ji snyed bzhugs shing rab tu spyod pa'i sangs rgyas bcom ldan 'das de rnams kyi sku dang thugs rje'i bsod nams kyi phung po las kyang slob dpon gyi
58b6(rgyud): ba spu'i khung bu gcig 'phags so/ /de ci'i phyir zhe na/ /rigs kyi bu byang chub kyi sems ni sangs rgyas thams cad kyi ye shes kyi snying por gyur pa dang / skye ba'i gnas su gyur pa dang / thams cad mkhyen pa'i ye shes kyi 'byung gnas yin pa'i bar du'o/ /ye shes grub pa las ye shes rdo rje'i
58b7(rgyud): dbang bskur ba'i cho ga'i le'u ste bcu bdun pa'o/ / //rdo rje ye shes chen po rab tu bsgoms pa'i rnal 'byor gyi dbang phyug chen po'i mthu ni bskal pa bye ba brgyar yang brjod par mi nus med kyi/ /dpal bde mchog las bshad pa cung zad cig brjod par bya ste/ kun du kun nas thams cad
59a1(rgyud): du/ /bdag nyid rtag tu rnam pa kun/ /sangs rgyas thams cad brtan g.yo kun/ /kun du dngos por de 'gyur ro/ /sangs rgyas zhing ni ma lus par/ /sangs rgyas sprul pa sgrub par byed/ /sangs rgyas sprul pa sgyu ma yi/ /sangs rgyas rnams kyis mdzad pa
59a2(rgyud): ston/ /pad+ma sgyu ma rnam 'phrul ba/ /sangs rgyas rdo rje 'dzin la sogs/ /sna tshogs gzugs byed rigs pa yis/ /'gro ba mtha' dag mgu bar byed/ /khams gsum pa yi rgyal srid che/ /'joms 'dum g.yul 'gyang grub pa dag /rgyal srid sgyu ma rnam sprul pas/ /
59a3(rgyud): bya ba thams cad ston par byed/ /khams gsum pa yi rgyal srid che/ /bdag rtul phod pas mnan nas ni/ /'gro ba thams cad rab 'joms pa/ /rta ni gar gyis ston par byed/ /de la sogs pa mtha' yas mchog /chos dbyings mnyam dang mi mnyam pa/ /nam mkha'i
59a4(rgyud): dbyings kyi mtha' klas pa'i/ /sna tshogs kun gyi mchog gis ni/ /nam mkha' kun gyi skabs na dpal/ /rdo rje sems dpa' de bzhin gshegs/ /dpal dgyes rol pa rnam 'phrul ba/ /sna tshogs kyi ni rnam par rol/ /rnam pa sna tshogs skal bzang po/ /
59a5(rgyud): rnam pa sna tshogs bde mchog gis/ /'dul ba rnam pa sna tshogs kyis/ /sems can khams ni rab tu sdud/ /de la sogs pa mtha' yas mchog /chos dbyings mnyam dang mi mnyam pa'i/ /nam mkha' dbyings kyi mtha' klas pa'i/ /sangs rgyas thams cad 'byung
59a6(rgyud): ba'i mchog / nam mkha' kun gyi skabs na dpal/ /rdo rje sems dpa' rab tu gnas/ /grub pa'i dbang phyug rab grags pas/ /lus can gang der rab grags pa/ /thams cad bdag nyid grub par byed/ /bcom ldan 'das dpal rdo rje sems dpas de skad gsungs so/ /
59a7(rgyud): sangs rgyas kun du mos pa yis/ /sdig med stobs kyis ngo mthon du/ /pha rol gnod pa'i rtsal dag gis/ /shin tu gdug cing khro gtum pa/ /sems can rnam pa mang po'i khams/ /'jig rten thams cad rab tu 'jigs/ /shin tu gdul dka' 'dul ba rnams/ /
59b1(rgyud): byis pa rkun pa chom po yis/ /thams cad rnam par sbyong par byed/ /brid pa dang ni sgyu dag dang / /ngo mthon stobs dang de bzhin du/ /dgra cha lnga yis rgal nas na/ de tshe 'jig rten gsum las rgyal/ /skye 'gro'i gnas dang 'gro ba rnams/ /gdul ba'i thabs rnams
59b2(rgyud): sna tshogs kyis/ /mtha' dag brtul nas grub par 'gyur/ /'dul ba'i thabs rnams sna tshogs kyis/ /rang gi rgyal srid rtag tu skyong / /g.yem pa rnams la g.yem par 'gyur/ /khro ba rnams la khro ba'i mchog /zhi ba rnams la zhi ba'i mchog /drag shul can
59b3(rgyud): la drag pos gnon/ /sdig med stobs kyis ngo mthon du/ /dbang phyug dam pa rab mnan nas/ /lha mo u ma phrogs nas ni/ /de tshe longs spyod rang gis spyod/ /sdeg med stobs kyis ngo mthon du/ /mthu bo che yang rab gnon nas/ /ru phi ni yang phrogs nas ni/ /
59b4(rgyud): de tshe longs spyod rang gis spyod/ /sdig med stobs kyis ngo mthon du/ /skye dgu'i bdag po rab gnon nas/ /lha mo rab tu zhi ba phrogs/ /de tshe longs spyod rang gis spyod/ /sdig med stobs kyis ngo mthon du/ /'dod pa'i lha ni rab gnon nas/ /dga' sdug ma yin
59b5(rgyud): dbang phyug ma/ /phrogs na de tshe bdag rang spyod/ /de la sogs te mtha' yas mchog/ /chos dbyings mnyam dang mi mnyam pa/ /nam mkha'i dbyings kyi mtha' klas par/ /rdo rje las mchog rnam par gnon/ /de la sogs te rnam 'phrul ba/ /sna tshogs rgyud las
59b6(rgyud): bstan pa yin/ /ye shes grub pa las mthu nges par bstan pa dang dbang po mchog rnams legs par spyod pa ste le'u bco brgyad pa'o// //gang zhig yang dag ye shes med/ /'di ltar log shes sbyor bar ldan/ /dbang po bar ma zhes bshad de/ /de yi bya
59b7(rgyud): ba rab bshad bya/ /gang zhig sngar ni lam bshad pa'i/ /phyag la sogs pa thams cad dang / /de bzhin 'dus pa'i tshig tu bshad/ /de dag kun kyang bya ba yin/ /rnam pa kun mchog ldan pa yi/ /rang gi lha yi skad cig gis/ /bskyed la sngon bzhin rnal 'byor bas/ /
60a1(rgyud): lam la gnas te bzlas brjod tsam/ /mthar yang 'di skad brjod par bya/ /sras bcas sangs rgyas thams cad ni/ /thams cad thugs rje'i bdag nyid can/ /bdag la bka' drin mdzad du gsol/ /thog med dus nas 'di bar du'ang / /bdag ni 'khor
60a2(rgyud): bar 'khor 'gyur te/ /yang dag ye shes ma mthong bas/ /sdug bsngal rnams kyis rtag tu dub/ /ji ltar ye shes skye 'gyur bas/ /gang gi ye shes mchog thob nas/ /sems can kha lo bsgyur 'gyur ba/ /khyed kyis de ltar bdag la brjod/ /ji ltar 'das pa'i
60a3(rgyud): rdzogs sangs rgyas/ /de bzhin de ltar ma byon pas/ /sems can don mdzad ces grags pa/ /de ltar bdag ni bgyid par brtson/ /rim pa 'di dang legs ldan pa/ /gal te yang dag 'jug 'gyur ba/ /de ni ye shes mchog 'gyur te/ /log pa'i lam du 'gro mi
60a4(rgyud): 'gyur/ /ye shes grub pa las dbang po 'bring po bstan pa'i le'u ste bcu dgu pa'o// //phyag rgya'i dkyil 'khor sku mdog sogs/ /phyag dang gdan ni rnam bsgom dang / /ting 'dzin gsum dang phyag rgya bzhi/ /zhal gsum dang ni phyag drug rnams/ /
60a5(rgyud): sgom 'gyur de ni phyi shun bcas/ /sna tshogs spros pa'i man ngag rnams/ /de kun dman pa'i yin par bshad/ /de rnams la yang de bzhin thabs/ /de la gtan tshigs bshad par bya/ /mchog dang bar ma'i lam dag las/ /ji bzhin chung ngu gzhan bya ba/ /lha
60a6(rgyud): dang sngags ni rnal 'byor pas/ /rgyud las gsungs pa kun du bya/ /gang la mnyam pa'i sems yod pa/ /de la ye shes skye 'gyur gyi/ /gzhan du bskal pa bye ba ni/ /brgyas kyang de thob mi 'gyur ro/ /kun du sems dang ldan pa yi/ /rtsa ba cher ldan blo gros
60a7(rgyud): bzang / /sngar bshad mtshan nyid ldan pa yi/ /rnal 'byor ye shes mchog thob 'gyur/ /gang zhig bar mtha' gnyis po nyid/ /bsgom pa gsum po gtso bo bas/ /yang dag ye shes 'byung ba'i don/ /yang dag bya ba dbang du 'gyur/ /de nyid med par
60b1(rgyud): 'tshang mi rgya/ /lam la bgyid pa de nyid min/ /de bas lam la gnas bdag nyid/ /bsgrubs na ye shes thob par 'gyur// gang zhig lam las nyams pa dang / /snying rje dang bral sems ldan zhing / /chags sogs don la spro bdag nyid/ /de rnams la ni 'byung mi 'gyur/ /
60b2(rgyud): ye shes grub pa las dbang po tha ma pa bstan pa'i le'u ste nyid shu pa'o// //rnal 'byor pa yis shes grub phyir/ /bdag gis yang dag shin tu bshad/ /rgyud kun du ni sbas gyur pa'i/ /gsang ba 'di ni bshad mi bya/ /gang la ye shes mchog gis ni/ /rnal 'byor
60b3(rgyud): mchog ni med gyur pa/ /lha yi gzugs ni sgom pa la/ /sems ni brtson pa dag tu bya/ /glegs bam tsam zhig bstan pa yang / /sbyin mi bya bar shes bya ste/ /rdo rje ye shes rab spangs pas/ /rmongs pa dmyal bar 'gro bar 'gyur/ /de yi dmyal ba'i rgyur gyur
60b4(rgyud): pas/ /mi de mnar med 'thob par 'gyur/ /de bas bdag gzhan phung ba ni/ /'byung bas nges par bsrung bar bya/ /gzhan du ston par 'gyur na ni/ /dam tshig dag kyang nyams par 'gyur/ /rnal 'byor rgyud ni du ma ru/ /brtse ldan sangs rgyas thams cad kyis/ /rtog
60b5(rgyud): pa'i dra ba rnam spangs pa/ /rdo rje ye shes 'di mchog yin/ /rdo rje sems dpa'i sgrub pa ni/ /lung dang rigs pa las shes bya/ /sgrub pa'i thabs ni byas pa la/ /bdag gis dge ba gang bsags pa/ /des ni sems can thams cad kyang / /rdo rje sems dpa' mchog thob
60b6(rgyud): shog / dpal u rgyan nas byung ba ye shes grub pa zhes bya ba'i sgrub thabs slob dpon in+d+ra b+hU tis mdzad pa rdzogs so// //rgya gar gyi mkhan po shrad+ha ka ra wa rma dang / zhu chen gyi lo tsA ba dge slong rin chen bzang pos bsgyur/ /slad kyi nags tshos kyang bcos so// //
60b7(rgyud): @##/ /rgya gar skad du/ a dwa la sid+d+hi sA d+ha na nA ma/ /bod skad du/ /gnyis su med par grub pa'i sgrub thabs zhes bya ba/ 'jam dpal gzhon nur gyur pa la phyag 'tshal lo/ /mgon po'i rang bzhin gsal ba ni/ /khams gsum las byung thams cad mkhyen/ /rdo rje
61a1(rgyud): che la mgos phyag 'tshal/ /dgos pa'i don gyi 'bras bu 'byen/ /yul dus chos dang gza' skar dang / /dkyil 'khor brtag pa mi dgos pa'i/ /rdo rje sems dpa'i sgrub thabs bshad/ /bsdus te bsgrub pa sgrub pa'i mchog /dam bca' dka' thub
61a2(rgyud): smyung ba dang / /snying po sgom pa smra ba la/ /'di nyid med par gyur na ni/ /bskal pa 'bum phrag brgyar mi 'gyur/ /che chung sa bon la sogs tshogs/ /sna yi nang nas 'byung ba dang / /sngags pa rtag tu mchod pa byed/ /bdag nyid de nyid bsgom ste mchod/ /ma dang sring
61a3(rgyud): mo bu mo dang / /de bzhin tsha mo nyid dang ni/ /shes rab thabs su bya ba ste/ /rnal 'byor pas ni rtag tu mchod/ /yan lag gcig med rigs ngan dang / /bzo bo khyi sha can sogs kyi/ /bu mo rtag tu mchod par bya/ /ye shes rdo rje bsgom pa che/ /de kho na nyid kyi sngags kyi
61a4(rgyud): 'bras bu ni 'di yin no/ /oM AHhUM/ 'di ltar sems can 'ching ba ni/ /drag po'i las kyis sems can rnams/ /thabs kyis 'khor ba dag las grol/ /dam tshig nyin mtshan rtag tu ni/ /rigs lnga las byung bzang po dang / /gsal ba'i tshogs kyi mchod pa
61a5(rgyud): byed/ /'o ma 'bab pas sna tshogs 'byung / /sngags pa rab dga'i mig gis ni/ /rtag tu mig gi mdangs phyung ste/ /yang dag sems ni brtan po yis/ /ye shes rgya mtsho skam par byed/ /ji ltar g.yo dang mi g.yo ba/ /khams gsum thams cad ma lus pa/ /
61a6(rgyud): thams cad de nyid [(]rnam [,]rnal [)]'byor ni/ /rdo rje 'dzin pa nyid du mthong / /gzhan du kha cig smra ba dang / /mtshan ma'i bye brag 'dug pa la/ /de la brnyas par mi bya ste/ /rdo rje sems dpa'i rdzu 'phrul nyid/ /thams cad mnyam pa nyid gnas te/ /ma lus dngos po med pa ni/ /
61a7(rgyud): sngags pas rtag tu sgom par byed/ /phung po'i rang bzhin dag pa nyid/ /dri dang gos dang me tog sogs/ /spos dang lha bshos de bzhin du/ /glu dang rol mo gar sogs kyis/ /thabs kyi bdag po dga' bar 'gro/ /dka' thub ngan pas gzir mi bya/ /smyung ba yi
61b1(rgyud): ni las mi bya/ /khrus dang gtsang sbra mi bya ste/ /blo gros chung ngu'i spyod mi bya/ /lugs ma la sogs phyag mi bya/ /sa shing rdo sogs de bzhin no/ /bdag gi lus la rgyun du mchod/ /rtag tu sems gcig kho nas mchod/ /sbrang bu skyugs pa bsres pa yis/ /
61b2(rgyud): che chung tshogs kyis sbyang bar bya/ /gsal ba lnga dang ldan par byed/ /rdo rje 'dzin pa mchod par bya/ /bud med rang byung me tog ni/ /byang chub sems dang ldan par bya/ /rtag tu lha mo mchod par bya/ /phung po de nyid bsgom par bya/ /gzhan gyi nor dag 'phrog
61b3(rgyud): par bya/ /gzhan gyi bud med bsten par bya/ /brdzun gyi tshig kyang smra bar bya/ /sangs rgyas thams cad gsang bar bya/ /rdo sogs mchod rten mi bya ste/ /glegs bam dag kyang bklag mi bya/ /rmi lam tsam du dkyil 'khor ni/ /lus kyis bya bar mi bya'o/ /
61b4(rgyud): thams cad dag ni kun la yang / /rtog pa dag ni mi bya ste/ /rdo rje sems dpa'i bdag nyid du/ /dngos po ma lus gyur par bsam/ /sngags pa 'gro dang 'dug pa dang / /de bzhin za dang mi za dang / /'thung dang mi 'thung ba dag la/ /sems ni rtog par mi bya'o/ /rnam par snang mdzad byung
61b5(rgyud): ba la/ /sems can thams cad yan lag tu/ /mkhas pas sems can kun blangs te/ /dngos grub rgyur ni bza' bar bya/ /thams cad rigs nas byung ba yi/ /bud med dag la brtag mi bya/ /de nyid bcom ldan pha rol phyin/ /kun rdzob tsam gyi gzugs nyid do/ /
61b6(rgyud): tshes grangs skar ma mi dgos te/ /smyung bar yang ni gnas mi bya/ /gnyis med ye shes ldan pa yis/ /bde bar gshegs pa'i dngos grub 'gyur/ /mang po smras te ci zhig bya/ /ji lta ji ltar mthong ba dag /de dag thams cad rnal 'byor gyis/ /mthong zhing rig pas
61b7(rgyud): shes par bya/ /ba long rta bong rnga mo dang / /ba dang khyi las byung ba las/ /gsal bar che ba bsres byas te/ /rnal 'byor mkhyen pas rtag tu bza'/ /gcig la chags par mi bya ste/ /gang yang blang dor mi bya'o/ /rnal 'byor mnyam pa'i sems kyis ni/ /'khor ba'i rgya
62a1(rgyud): mtsho rgal bar byed/ /'byung dang 'dug dang 'gro ba dang / /kun gyis mang po spros pa dang / /de dag med na 'khor ba med/ /skye ba dang ni 'byung ba med/ /bcom ldan rdo rje nyi mas ni/ /shes rab mtshan mos bshad pa ste/ /de 'dra'i rnal 'byor sgom byed
62a2(rgyud): na/ /myur du dngos grub thob par byed/ /thams cad sems kyis chos nyid ni/ /dngos por ma grub brtag dka' ba/ /de nyid slob dpon zhal nas ni/ /thob par 'gyur bar the tshom med/ /mi gnas mya ngan 'das pa yin/ /mtshan ma med pa gnas ni med/ /
62a3(rgyud): de shes byang chub mchog tu 'gro/ /de ltar shes pa'i rnal 'byor ni/ /blo can rtag tu bslab par bya/ /de nyid 'grub par the tshom med/ /bsod nams med pa'ang 'grub par 'gyur/ /khams gsum na ni slob dpon las/ /che bar gyur pa gzhan med na/ /de nyid kyi ni
62a4(rgyud): bka' drin gyis/ /dngos grub mang po thob par 'gyur/ /de nyid rdo rje sems dpa' nyid/ /sangs rgyas thams cad phyag kyang 'tshal/ /slob dpon mchod pa bla na med/ /ci tsam nus par mchod par bya/ /de ni de bzhin gshegs pa nyid/ /sems can rnams kyi don gyi
62a5(rgyud): phyir/ /gzugs su snang ba kun rdzob ste/ /rnal 'byor bdag nyid gdan la 'dug /'chi bdag de ni rtag pa che/ /thams cad ma lus stong pa nyid/ /rang gi rtog pa mi snang la/ /gzhan dag de la dga' bar byed/ /gnyis su med par grub pa'i sgrub thabs zhes bya ba
62a6(rgyud): 'di ni u rgyan gyi che ba rnal 'byor gdan gyis sgrub pa'i lha'i gnas nas phyung ba/ bcom ldan 'das ma la k+Sh+mI'i zhal snga nas byung ba rdzogs so//[ ]@##/ /rgya gar skad du/ shrI o Di ya na bi ni gu h+ya ma hA gu h+ya tat+tho pa de sha/ bod skad du/ dpal urgyan
62a7(rgyud): nas byung ba gsang ba'i gsang ba chen po de kho na nyid kyi man ngag / dpal rdo rje sems dpa' la phyag 'tshal lo/ /thugs rje chen po la phyag 'tshal lo/ /lus gnas cha shas bcas par rtog /nges 'byung de nyid cha shas med/ /cha shas can dang cha med pa/ /shes 'di
62b1(rgyud): grol ba the tshom med/ /dngos po thams cad mnyam pa nyid/ /myur du 'jug pa dka' ba nyid/ /dpe dang gtan tshigs rnam par spangs/ /rang bzhin gyis ni 'od gsal zhing / /gnyug ma ru ni gnas pa ste/ /dpyad pa'i yul las 'das pa yin/ /rtsod med
62b2(rgyud): zhi ba mtshon cha med/ /nges pa'i chos kyi dbyings la gnas/ /bskul ba med cing 'gyur ba med/ /shin tu stong zhing rdul med pa/ /sgra las 'das shing yon tan spangs/ /dngos po kun gyis rang bzhin gnas/ /gang zhig 'gro la rnam gnas pa/ /
62b3(rgyud): de ni sangs rgyas sku ru rtogs/ /dpe med brtag pa med pa ru/ /mkhas pas ma lus bsgom par bya/ /ma brtags par ni gang rtog pa/ /de yis thams cad brtag pa yin/ /rtog pa de dang sdug bsngal 'khor/ /nga yis rgyud du gsal ma byas/ /shes nyen can la de yi
62b4(rgyud): chos/ /so so ru ni bstan pa yin/ /nyon mongs sgrib pa med pa dang / /las rnams thams cad rnam par spangs/ /de nyid 'dir ni rab shes na/ /srid pa'i rtog las rnam grol 'gyur/ /dngos rnams rang bzhin dag pa la/ /rang bzhin nyid du rtog byed pa/ /de yis
62b5(rgyud): don dam shes min de/ /las kyi zhags pas bcings pa yin/ /kha cig dkyil 'khor las byed yin/ /kha cig 'gying zhing gsang sngags zlos/ /kha cig dag ni gsang sngags 'chang / /kha cig sbyin sreg mchod sbyin byed/ /kha cig nga rgyal gyis ni gnas/ /
62b6(rgyud): kha cig 'dod chags zhe sdang bsten/ /de kun las kyi 'khor bar gnas/ /gang du 'gro ba gnas gyur pa'i/ /gsang chen 'di ni shes gyur na/ /gang la 'ang sdig pa yod min zhing / /dgag par bya ba ci yang med/ /las rnams thams
62b7(rgyud): cad byas kyang ni/ /gos med skur ni rnam par grol/ /las rnams thams cad de la gnas/ /las rnams kun gyi gtso bo yin/ /sku gsung thugs la sogs pa dang / /dbang po'i yid bcas shin tu gnas/ /rtag tu legs par dpyad pa ste/ /lus kyi nyes
63a1(rgyud): pas gos med pa/ /rang bzhin dag pas sku gsum gnas/ /kun rtog yid kyi shes pa min/ /de bas dngos po thams cad ni/ /nyin mtshan bcas te de la gnas/ /mthong sogs de yi rang bzhin nyid/ /thams cad mkhyen pa rol zhing
63a2(rgyud): bzhugs/ /shes rab thabs kyi cho ga yis/ /las dang chos ni mnyam nyid du/ /rnal 'byor pa yis sbyar bar bya/ /mnyam dang mi mnyam snyoms sems pa/ /chos dang las ni mnyam nyid du/ /rnal 'byor pa yis sbyar bar bya/ /yon tan ldan dang yon tan
63a3(rgyud): med/ /rang nyid byed po sdud po gtso/ /gsang chen 'gro ba la gnas pa/ /mngon pa'i nga rgyal can gyis min/ /sems dang sems byung rang bzhin gyis/ /bde ba chen por rang nyid sad/ /'khor bar med pa'i dngos po gang / /byang chub sems kyi rang bzhin bsgom/ /
63a4(rgyud): gnyi ga'i rang bzhin dbyer med pa/ /sems kyi rang bzhin shes nas ni/ /sems kyi rgyu ba kun spangs te/ /mnyam pa'i ro la gnas par bya/ /gsang ba chen po gnas med pa/ /rnal 'byor pa yi gsang chen sbyor/ /dpal u rgyan nas byung ba/ gsang ba'i gsang ba
63a5(rgyud): chen po de kho na nyid kyi man ngag ces bya ba slob dpon chen po dA ri ka pas mdzad pa rdzogs so/ /[ ]@##/ /rgya gar skad du/ byak+ta b+hA ba a nu ga Tan+t+rA sid+d+hi/ bod skad du/ dngos po gsal ba'i rjes su 'gro ba'i de kho na nyid grub pa/ dkon mchog
63a6(rgyud): gsum la phyag 'tshal lo/ /dpal rdo rje sems dpa' la phyag 'tshal lo/ /bcom ldan 'das 'jig rten dbang phyug la phyag 'tshal lo/ /'gro ba rnams kyi bde chen rgyal po gcig pu nyid/ /rgyu rnams dang bral rtag tu 'byung bar gyur pa ste/ /gang zhig gis ni nye bar brjod pa'i dus
63a7(rgyud): dag tu/ /thams cad mkhyen pa tshig gis dbul gyur rgyal gyur cig /bla ma dam pa'i zhabs la yun ring du/ /rtag tu gus pas bkas gnang khyad par ni/ /bdag nyid dran phyir bdag nyid bris 'di la/ /skye bo mkhas pa su zhig sdang bar byed/ /'dir gnyis su
63b1(rgyud): med cing rang bzhin gyis rnam par dag pa'i lhan cig skyes pa'i gnas skabs su/ bdag nyid kyis don te rtogs par bya ba'i phyir/ bdag nyid skyes pa dang bud med kyi gzugs su mngon par sprul te/ rang gi ngo bo nyid 'byin pa po'i rang bzhin du dngos po gsal ba'i rjes su ston par mdzad
63b2(rgyud): de/ lhan cig skyes pa'i rnam par sprul pa'i nyams dga' ba'i bu mo la kun du bltas nas dga' ba dang bde ba'i 'dod pa'i yid du gyur nas/ bcom ldan 'das shin tu chags pa dang bcas pa'i rol pa dang bcas nas kun du gzigs par mdzad do/ /de nas shin tu 'jam
63b3(rgyud): zhing nges pa'i gsung gis thugs 'dzin par mdzad cing / de'i 'og tu de la dri zhim pos mthug por byug pa'i dri bsung chags pa bsnams pas thugs tshim par mdzad do/ /de nas thugs nyams su lon pa'i bdud rtsi'i bum pa brgyas bkus pa bzhin du dga' ba dang bde ba chen
63b4(rgyud): po thob nas/ tsham tshom med par bde ba'i bye brag dag gis 'khyud do/ /de nas bdag nyid don byas pa bzhin du yid la sems shing dpe med pa'i ro myang ba'i phyir 'o bya ba'i rnam pa dag mdzad do/ /de las kyang sos 'debs pas gcod pa dang / 'bigs pa la
63b5(rgyud): sogs pa'i bye brag dag khyad par du mdzad do/ /de'i rjes la yang shin tu bde ba skyes pas rmongs pa bsal ba'i phyir/ /skabs skabs su shin tu 'jam pa'i sen mos 'debs pas sad par byed do/ /de nas kyang mgrin pa nas gya gyu'i sgra zab mo sgrogs pa la sogs
63b6(rgyud): pa rol pa'i rang bzhin gyi rnam pa lnga rmi lam lta bu la bdag nyid gar mkhan lta bus kun du rtse bar mdzad do/ /de dag gis ni de'i sems kyi khyad par thob par bya ba'i phyir rab tu spyod pa'i sgrub pas rjes su spyod par mdzad par gyur pa yin no/ /mdza' bos chags pas kun
63b7(rgyud): du blta zhing de yi rjes su sbrang rtsi 'dzag 'dra'i tshig 'jam dang / /de nas dga' ba'i char 'bebs lags pa'i mtsho skyes bskyod pas de la kun 'khyud pa'i/ /rim gyis chags pa'i ro yis de ni su yin bdag kyang cir 'gyur ma shes te/ /grogs rnams sngar mi bde ba tshig
64a1(rgyud): gis brjod du ma btub pa zhig skyes par 'gyur/ /'dzin pa dang bcas pa'i spyod pa la 'jug pa'o/ /yid las byung ba las skyes pa'i spros pa'i rgyun gyis 'ching ba 'dis gnyis ka bcing ste gang gi gnyi ga'i sems kyi 'jug pa ji srid du gzhan mi dran zhing dga'
64a2(rgyud): ba'i dran pa la phyogs pa ste/ 'jug pa'i dga' ba'i gdung bas chags te zhu bar gyur nas chu dang 'o ma 'dres pa bzhin du ltos pa med par rgyun mi 'chad par 'gyur ro/ /de'i 'og tu nang du rgyu ba'i sems kyi 'jug pa'i stobs kyis brtson 'grus la 'jug par 'gyur
64a3(rgyud): ro/ /ma bsams par ka ra na'i bye brag dag las gsal bar byed cing / gnyi ga yang sid ces zer zhing thams cad la cher ltos pa med cing tsham tshom med pa dang bcas pas shin tu rgya che ba'i dga' ba'i sgrub pa spel bar gyur to/ /de las kyang bde ba'i bya ba shin tu goms
64a4(rgyud): pa'i longs spyod kyis thibs po kun sad par byas te/ dga' ba dang bde bas yang dag par spel ba 'jug pas bskyed pa ni/ dbang po las 'das shing rang gi rtag pa'i spyod yul 'khor ba'i snying por gyur pa bde ba'i phung po skyes par gyur to/ /'gro ba rnams kyi bde ba
64a5(rgyud): mtshan mar bcas pa ni/ gang yin de nyid mtshan ma spangs par gyur pa na/ /rang byung ye shes nyid kyi ngo bor gyur pa ste/ rtog pa rnams kyi stong pa'i bde ba chen po yin/ bag chags dang bcas pa'i sems kyis de kho na nyid 'byung ba'o/ /de lta bu 'di las sgyu ma
64a6(rgyud): lta bu thog ma med pa nas rang gis byas pa'i 'khor ba na bag chags kyi rgyun shin tu phra bas shin tu g.yo zhing gzung du med pa'i sems kyi rgyun gyis 'jug pas nyams pa'i gnas skabs kyi dus blang bar gyur pas/ phyi rol du gzhag pa'i rtog pa mtha' dag gi sgrib pas
64a7(rgyud): g.yogs te/ mi mngon par gyur pa'i bde ba'i bdag nyid dag pa'i rang bzhin skye 'gro'i gtso bo gang yin pa de rlung dang bcas pa'i khu ba'i thigs pa rnams dang lhan cig tu btsun mo'i tshigs la bab pa rnyed pa na/ lte ba'i 'og tu kha thur la bltas pa'i pad+ma dmar po 'dab ma
64b1(rgyud): brgyad pa'i nang du khrag 'dzag pa'i lhag ma kun du gzung ba ste/ de'i rjes la yang dag par pad+ma zum par gyur to/ /de yang khrag dang khu ba gnyis ka yang chu dang 'o ma 'dres pa bzhin du gyur nas gong bu gcig tu gyur te rang gi rang bzhin rtsom par byed do/ /de nas rjes su 'gro ba'i
64b2(rgyud): rim gyis nur nur po la sogs pa yongs su gyur pas rim gyis skye ste/ 'byung ba mtha' dag tshogs nye bar bsags pa rnyed nas gang dus la sogs pa lnga po 'dus pa der tshor ba des dngos po gsal ba'i de kho na nyid 'di ston par byed cing / phung po lnga dang ldan pa'i tshor ba'i
64b3(rgyud): bdag nyid kyi lus su 'gyur ro/ /nang gi tshor ba de so sor nye bar 'gro ba 'brel pa shin tu nges par thams cad la khyab cing thams cad du 'gro ba yang shin tu g.yo ba'i yid dang / 'byung ba yang dag par ldan pas de phyogs gcig par gyur nas phyi rol dbang po lnga'i grong gi
64b4(rgyud): rjes su 'gro zhing yid kyis brtags pa'i phyi rol du gyur pa'i gzugs la sogs pa gzung ba dang 'dzin par gyur pas mngon par zil gyis mnan te/ nga rgyal dang gti mug dang ser sna dang 'jigs pa dang mya ngan dang phrag dog dang brtse ba dang sred pa dang sdug pa dang mi sdug pa
64b5(rgyud): la sogs pa shin tu yid du mi 'ong ba'i 'khor lor 'khyams par 'gyur ba yin no/ /skye ba snga mar byas pa'i las kyi rgyu las ni/ /sems de 'di ru skye ba yongs su len cing 'gro/ /de yi rgyu yis ma lus 'di dag thams cad ni/ /bag chags bcas pa'i sems kyi byed
64b6(rgyud): par 'gyur ba nyid/ /de ltar 'khor ba'i gnas skabs so/ /de ltar 'khor ba'i rgya mtsho 'jigs su rung zhing rgal dka' ba/ nga rgyal chu bo gting zab pa/ yul gyi rlung shin tu dag pas gcig nas gcig tu phan tshun brlabs pas rba rlabs shin tu 'khor zhing 'khrigs pas
64b7(rgyud): steng du 'gro ba dang 'og tu 'gro ba gcig nas gcig tu brgyud pas rgyun chags pa'i 'khor ba las shin tu sgrol bar byed pa'i gru thugs brtse ba'i bdag nyid can/ mchog tu mnyes gshin pa'i bdag nyid rang bzhin thugs rje chen po dang ldan pa/ smon lam rgya chen por btab pa'i
65a1(rgyud): bla ma dam pa'i zhabs kyi pad+ma dag la 'khor ba gang zhig mchog tu gus pas phyag 'tshal bar mi byed/ stod par mi byed sten par mi byed/ mnyes par mi byed pa de dag ni rgal dka' ba'i 'khor ba'i rgya mtsho phun sum tshogs pa ma yin pa las rgal bar mi
65a2(rgyud): 'gyur bas yongs su brtag par bya'o/ /de bas na rnam pa thams cad kyi thams cad du bla ma dam pa'i zhabs kyi pad+ma dag la nges par legs pa don du gnyer bas bsten par bya ba kho na yin no/ /shin tu 'jigs su rung ba 'khor ba'i rgya mtsho mtha' med yul dang gdul
65a3(rgyud): dka'i dus kyis gang / /rang gi rnam rtog tshogs kyis sprul sogs mang pos kun du 'khrugs las skye ba 'di dag ni/ /ji ste gru dang 'dra ba'i bla ma dam pa skyob pa byed pa de ni med gyur na/ /mchog tu bde ba gcig pu'i gnas gyur sangs rgyas nyid ni 'di ru ji ltar thob par
65a4(rgyud): gyur/ /bla ma dam pa bsnyen bkur ro// //'di ltar rnam par shes pa'i bdag nyid rlung shin tu g.yo zhing bcing mi nus pa dbang po'i grong khyer mtha' dag zil gyis mnan pa/ dpe med pa'i yul gyi bde bas bril zhing zin pa/ dper na ri mo mkhan gyis rang gis bris pa'i ri mo
65a5(rgyud): shin tu 'jigs su rung ba mthong nas/ bdag nyid 'jigs shing dngas te sa la brdabs nas brgyal bar gyur pa de bzhin du/ 'dir yang rang nyid kyis bde ba ma yin pa'i tshogs kyis yongs su brtags pa'i 'dod pa dang / mi 'dod pa la sogs pa'i rgyur gyur pa las byas pa'i
65a6(rgyud): chags pas zil gyis non pa'i dbang gis rang gi rang bzhin mthong ste/ 'khor lo lta bu'i 'khor ba'i 'khor lor 'khyam zhing 'byung ba'i dbang po gang yin pa'i rnam par shes pa 'byung ba 'di la gnas shing sna tshogs gzung ste gnas so/ /de yongs su mnyes pa las de'i bka' lung gis de
65a7(rgyud): lta bu'i rlung dbang po rnams las bkug ste/ rgyun du 'jug pa dang 'byung ba'i bya ba byed pa'i lam la rnal ma nyid du gnas par byed do/ /des ni yang dag pa ma yin pa'i rtog pa'i tshogs mtha' dag gi 'obs kyis bskor ba'i nang du dri ma dang bcas pa'i srid pa'i chu'i tshogs
65b1(rgyud): kyis bkang ste/ /srid pa'i shing spangs shing chus gtor bas bskyed de/ shin tu ring bar skyes pas 'dod pa'i 'bras bu mi dga' bar skyed pa dang / dri zhim pa dang / ro zhim pa dang / mkhrang zhing sbom la sna tshogs rnam pa mang po nyams su myong bar byed pa'i rgyu gsar du skye ba'i
65b2(rgyud): srid pa ldog par 'gyur ro/ /de yang lhan cig skyes pa'i rjes su tshol te/ der gnas nas phyi rol thams cad spong mod kyi/ de lhan cig skyes pa'i bya ba yod de/ de nyid kyis 'brel zhing nyams su myong ba g.yo ba'i bdag nyid du rnam par gnas so/ /der yang khyad
65b3(rgyud): par mi dmigs pa nyams su myong ba'i dngos po slar yang nyams su myong bar bya ba'i rjes su chags pa'i 'jug pa gtod par byed do/ /mang pos ci zhig bya ste/ gang gi tshe na phyi rol du gyur pa'i brtag pa'i rang bzhin rnam par bcad pa de'i tshe 'di rang gi ngo bo la gnas
65b4(rgyud): par 'gyur ro/ /de yang gnyug ma'i yul phra mo 'jug pa la rjes su chags pa zad pas 'bad pa bcom nas bdag nyid kyi gnas la mngon par phyogs par 'gyur ro/ /de nas yon tan mtha' dag dang ldan par gyur pas brtan pa'i yon tan dang ldan par 'gyur te/
65b5(rgyud): brtan pas na gzhan gyi don gyi yon tan du 'gyur ro/ /dper na nam mkha'i ngos su khyab pa'i chu 'dzin gyi tshogs stug po dengs par gyur pa na/ gang du song ba mi shes pa de bzhin du rlung 'di yang sngar rgyun ma chad par 'byung ba las de ltar thim par gyur na/ mchog
65b6(rgyud): tu ldog cing tshim pa theb pas gang du yang 'gro bar mi 'gyur ro/ /lhan cig skyes pa'i rlung rang gi gnas su gnas pas rtog pa'i tshogs las grol zhing stong pa nyid kyi rang bzhin gyis thugs tshim par byed pa ci zhig ltar skye ste/ 'di las 'khor ba 'dir thabs thugs rje chen
65b7(rgyud): po mang du rgyun mi chad par goms par byas pas/ mtha' yas pa'i sems can rnams kyi don mdzad pa'i rgyu thob pa yin pas sems brtan par bya'o/ /'di ltar nyon cig g.yo ba dang ldan pas dbang por mngon par 'gro la/ dbang por mngon par 'gro bas dbang po dang don
66a1(rgyud): phrad par gyur la/ dbang po dang don phrad pas dngos por dmigs par 'dod pa dang mi 'dod pa la sogs pa mngon par zhen pa shin tu mang po'i gdon gyis zin pas shin tu rgal dka' ba'i 'khor bar 'khor ro/ /brtan pa las spros pa'i khyad par skyes pa rnams
66a2(rgyud): spangs te/ gnyug ma'i rang bzhin byang chub kyi ngo bo shin tu gzi brjid dang ldan pa'i blo rjes su tshol te/ gang gi tshe des kun du 'khyud par gyur na/ de'i tshe nam mkha' bzhin du 'dres par gyur te/ sngar yul rnams la dga' ba dang chags pa dang ldan pa'i rnam par g.yeng ba'i
66a3(rgyud): khyad par skye ba rnams med cing / nam mkha' dang mtshungs par rtog pa dang bral bas phyag rgya thams cad kyis byin gyis brlabs shing / dbang po las 'das pa skye ba med pa dang ldan pa rang gi rig pa'i spyod yul can/ tha snyad las 'das pa sngar mngon du ma byas pa'i
66a4(rgyud): thabs dang shes rab kyi rang bzhin bde ba'i bdag nyid gtso bor gyur pa skye bar 'gyur ro/ /rlung gi blo ni rjes su btsal bas ni/ /bde ba dam pa'i ngo bo rang sems ni/ /tshim byed de dag las gzhan mi g.yo ba/ /shes rab thabs kyi rang bzhin 'ga' zhig yin/ thabs
66a5(rgyud): dang shes rab kyi rang gzhan gsal ba de kho na nyid du sems gnas so/ /des sngon yongs su btang ba'i dbang po de yang yid dang bral bas byed pa med par 'gyur te/ a mas bor bas be'u ma nyid rjes su tshol ba de bzhin du de yang dbang po rnams ni yid kyi rjes su 'brang bar
66a6(rgyud): 'gyur ro/ /gang du yid 'jug pa der rab tu 'jug ste/ gang gi phyir de ma gtogs par de dag rab tu sbyor ba med pa yin no/ /'dir bye brag ni 'di yin te/ 'di ni thabs dang shes rab las skyes pa'i bde ba chen po'i snang ba gnas pa yin te rnam par rtog pa'i tshogs mtha'
66a7(rgyud): dag spangs nas/ bla na med pa'i longs spyod du nye bar 'gro zhing byed pa'i grong khyer rnams rjes su zhugs pa dang ldan pas 'gro ba 'di dag nyid bde ba chen po'i rnam par ro gcig par 'gro bar 'gyur te/ dper na nyi ma'i 'od zer gyi tshogs kyis phog pa'i zla ba'i dkyil 'khor gyi gzugs
66b1(rgyud): bzhin du 'gro ba rnams snying po med par snang ngo / /de ltar byed pa'i grong khyer rnams 'dzin pas stong zhing sems dang lhan cig 'dres pas/ g.yo ba dang mi g.yo ba sna tshogs mtha' dag 'di snyam pa med pa'i mnyam pa'i ro bde ba phun sum tshogs pa skye ba med pa'i dpal bde ba chen
66b2(rgyud): po'i rang bzhin rnam par 'gyur ro/ /de dag gis 'di skad du bstan par 'gyur te/ dbang po'i grong khyer mi snang bar gyur nas ro dang 'dra ba rjes su mthun par lhan cig tu 'jug pas 'gro ba rnams kyi gtso bo nyid 'thob ste/ blo'i dbang phyug gi gtso bo rang dbang can gang
66b3(rgyud): du 'jug pa der 'dzin pas stong pa'i dbang po rnams dang / skye ba'i dbang po dang 'dra bar 'jug ste/ de'i rjes su 'brang ba'i spyod pa rnams mdzes shing rjes su mthun par nye bar spyod la/ gsal ba nyid du ston cing nye bar brten pas rnam par rtog pa thams
66b4(rgyud): cad spangs pa'i gtso bo rang bzhin gyis rnam par dag pa'i ye shes kyi rnam pa gang yin pa der byed pa'i grong khyer 'di dag khyad par can du gyur nas rjes su 'gro zhing zhugs pas 'brang bar 'gyur te/ rnam pa de ltar byed pa'i grong khyer rnams sems kyis med par 'gyur ro/ /
66b5(rgyud): gal te sems med par gyur na de'i tshe sna tshogs 'di dag nye bar zhig pas na gang du gnas par 'gyur/ de bas na sems las gzhan pa'i mchog tu gyur pa yod pa ma yin no/ /dbang po'i tshogs rnams thim zhing rnam rtog ni/ /zad pa srid pa'i sa bon mi mthun bral/ /
66b6(rgyud): dka' dang gsal ba'i rang bzhin bsil gyur pa'i/ /'di ni nam mkha' lta bur shin tu mtshar/ /dbang po'i grong khyer rnam par zhugs pas shes rab thabs kyi rjes su 'gro ba bde ba chen po'i sems so/ /yang thog ma med pa'i bag chags kyi tshogs kyi zil gyis mnan
66b7(rgyud): pa'i byis pa rnams 'byed par byed pas ci zhig bya ste/ gal te sems nyid dngos po'i rang bzhin du ma gyur na/ de ltar na ni gang las phyi rol gyi don shes/ ji ste sems nyid dngos po'i bdag nyid du gyur na/ de ltar yang 'di dag sems nyid yin pas rnam pa thams cad du
67a1(rgyud): phyi rol gyi don skye ba yod pa ma yin te/ 'di ltar ma lus pa 'di dag brtags pas stong pa'i sems nyid de skye ba dang / 'gag pa dang bral zhing rang bzhin dag pa'i gnyis su med pa'i ye shes kyi rnam pa yongs su gsal ba yin no/ /de dag gis 'di
67a2(rgyud): skad du bstan par 'gyur te/ rang bzhin dag pa'i byang chub kyis gang yang lhan cig skyes shing rnam par sprul pa'i yan lag bskyod pa ji snyed pa de dag phyag rgya rab tu dbye bar 'gyur la/ gang yang ngag gis brjod pa'i ji snyed pa de snyed sngags kyi rnam pa'o/ /gang yang
67a3(rgyud): lhan cig skyes pa las byung ba'i rgyun mi 'chad par rnam par g.yo ba mngon par 'dus ma byas la ris su tshad med cing dpag tu med pa rnams sna tshogs pa'i ro dang ldan pas dgongs pa dang / bya ba rnams 'di ltar sgeg pa dang / dpa' ba dang / 'jigs su rung ba
67a4(rgyud): byed pa dang / snying rje dang / rngam pa dang / zhi ba la sogs pa'i 'dod chags dang / zhe sdang dang / dregs pa dang / ser sna dang / phrag dog la sogs pa cung zad skyes pa de dag ma lus par rang bzhin dag pa'i ye shes kyi rnam pa yongs su rdzogs pa yin no/ /
67a5(rgyud): khams gsum sna tshogs 'di dag thams cad sems kyi rang bzhin du gnas pa'o/ /spyod pa yang nges brjod du bstan to/ /de ltar la lar snying rje'i bdag nyid do/ /la lar kha cig tu ni srin po dang mtshungs par ro/ /la lar ni smra bar mdzad do/ /la lar ni mu cor
67a6(rgyud): smra bar ro/ /la lar ni srid par ro/ /la lar ni yid bzhin nor bu dang mtshungs par ro/ /la lar ni gnyid log par ro/ /la lar ni gnyid sad cing bsdams par ro/ /la lar ni zhim pas tshim par ro/ /la lar ni rul pa la sogs pa srid par ro/ /la
67a7(rgyud): lar ni chags shing zhen par ro/ /la lar ni gcig pu 'dod chags dang bral bar gnas par ro/ /la lar ni tshul khrims kyis gnas par ro/ /la lar ni tshul dang spyod lam ngan par ro/ /la lar ni brtan par gnas par ro/ /la lar ni rab
67b1(rgyud): tu g.yo bar ro/ /la lar ni rol pa chags par ro/ /la lar ni rgod pa gcig pu la'o/ /la lar ni rab tu ngu bar ro/ /la lar ni rang dga'i bdag nyid do/ /la lar ni gzhan gyi dbang du gyur pa'o/ /la lar ni mi gtsang bar gnas par ro/ /la lar ni shin
67b2(rgyud): tu gtsang sbra'i spyod pa'i lus su'o/ /la lar ni 'chad pa la 'khor bar ro/ /la lar ni rmongs shing glen par ro/ /la lar ni cung zad kyis tshim par ro/ /la lar ni tshim pa med par ro/ /la lar ni gar bya ba'i phyir lus glod pa yid kyis 'jug par ro/ /la lar ni
67b3(rgyud): glu len pa'i gsang ba mthon po las so/ /la lar ni bde ba'i gnas su'o/ /la lar ni gcig pu sdug bsngal gyi gnas su gyur par ro/ /la lar ni rgyan po rtse ba la goms shing dga' bar ro/ /la lar ni rdul gyis gos par ro/ /la lar ni khrus kyis gnas pa
67b4(rgyud): dang bskal pa bzang por ro/ /la lar ni gcer bur ro/ /la lar ni ri mo can gyi gos bgos par ro/ /la lar ni sbyin pa po dang longs spyod par ro/ /la lar ni shin tu phongs par ro/ /la lar ni shin tu nges par ro/ /la lar ni brdzun smra bar ro/ /la lar ni bden
67b5(rgyud): pa gcig pu smra bar ro/ /la lar ni chos kyi rgod pa dang ldan par ro/ /la lar ni sdig pa chen po byed par ro/ /la lar ni sbyin pa por ro/ /la lar ni dul zhing des par ro/ /la lar ni rgyu'i gnas par ro/ /la lar ni blo bzang zhing dag par ro/ /la lar ni
67b6(rgyud): snang bar ro/ /la lar ni mi mthong zhing mi snang bar ro/ /la lar ni bdag nyid chen por ro/ /la lar ni mngon par shes par ro/ /la lar ni de nyid thim par ro/ /la lar ni 'byung ba la gnas par ro/ /la lar ni 'byung ba dang bral bar ro/ /la lar ni rnam pa dang ldan
67b7(rgyud): par ro/ /la lar ni ngag gi yul las 'das par ro/ /de ltar gang zhig lhan cig skyes pa'i rnam rtog dang bral dmigs med par/ /sna tshogs 'di dag rang bzhin dag pas spyod pa'i dgongs ldan mkhas pa ni/ /de yi lag na bde gshegs go 'phang bdag chen rtsom
68a1(rgyud): pa cher ldan pa/ /rab dga' gzhan don la dga' mchog gis bde ba dam pa legs par gnas/ /skye ba med cing dga' ba gcig pu'i ro dang ldan pa'i sems/ /dngos po kun gyi rang bzhin mchog /chos kun mnyam dang mi mnyam pa/ /kun
68a2(rgyud): mkhyen kun 'gro thams cad la/ /chos rnams kun gyi rang bzhin 'dzin/ /mi gnas mya ngan 'das pa'o/ /mnyam nyid 'gro ba'i don mdzad pa/ /gcig dang du ma'i rang bzhin gnas/ /tshor min g.yo ba rang bzhin med/ /bcom ldan so so rang rig pa/ /gtso bo
68a3(rgyud): dpe dang bral ba ste/ /bdag po kun 'gro kun khyab pa/ /byed pa po dang 'phrog pa yin/ /'di ni dpal ldan rdo rje sems/ /dngos po gsal ba gsal mdzad yin/ /dpal u rgyan gyi rdo rje chen po mchog gi gnas su rang byung gi ye shes phun sum tshogs pa'i
68a4(rgyud): dpal rnal 'byor ma rnams 'dus nas yang dag pa'i don la gzigs mo las byung ba'i ma nor ba'i chos kyi de kho na nyid kyi mod la byin gyis rlob par byed pa/ sa gsum rdo rje lta bu'i ting nge 'dzin la snyoms par zhugs pa'i dus su/ /nem nur mi mnga' ba'i zhal gyi pad+ma
68a5(rgyud): rab tu rgyas pa las bde ba phun sum tshogs pa'i sbrang rtsi'i rgyun 'bab par gyur pa dngos po gsal ba'i rjes su 'gro ba de kho na nyid grub pa rdzogs so/ / //de ltar 'di ni bcom ldan 'das de'i bka' bsgo ba'i rjes su 'gro bas don chen po 'di rnams kyis yang da
68a6(rgyud): ga par bsdus nas/ skye bo nyan 'dod pa rnams la ji ltar de rnams kyi mig gi yul du gyur pa'i gzugs snang zhing gsal bar mdzad nas/ /sngar ji ltar nyams su myong ba bzhin du gsal bar mdzad de mngon par bstan pa yin no/ /gang zhig 'byung ba'i tshogs
68a7(rgyud): su bgrang bar ma chud pa/ /des kyang bdag nyid 'ba' zhig dag par byed pa'i blos/ /dga' ba 'di ni grags par gyur pa rnam dag pa'o/ /bde ba dam pa thob gyur 'di ni ngo mtshar che/ /rnal 'byor ma tshul mtsho chen gyi ni /grur gyur pa/ /bde ba dam pa'i
68b1(rgyud): gnas su sgrol byed gang yin pa/ /de nyid grub pa bris pa 'di yis ni/ /skye 'gro gsum po rnams kyis dngos grub 'grub par shog /dngos po gsal ba'i rjes su grub pa de kho na nyid grub pa zhes bya ba/ lhan cig skyes pa'i rnal 'byor ma tsi tos mdzad pa rdzogs so// //
68b2(rgyud): paN+Di ta chen po zhi ba bzang po dang / zhu chen gyi lo tsA ba 'gos lhas btsas kyis bsgyur cing zhus te gtan la phab pa// //rang rig tsam gyi ye shes ni/ /nam mkha' 'dra bar mtshan nyid med/ /'on kyang de la dbye yod de/ /rab mtshams nyid dang mtshams mo'i
68b3(rgyud): bar/ /snang ba dang ni snang ba mched/ /de bzhin snang ba thob pa can/ /sems ni rnam pa gsum du bshad/ /de yi gzhi ni bshad par bya/ /phra ba'i gzugs can rlung dang ni/ /ye shes dag ni 'dres gyur pa/ /dbang po lam nas byung nas ni/ /yul rnams la
68b4(rgyud): ni smin par 'gyur/ /gang tsho snang ba ldan 'gyur ba/ /rlung ni bzhon par gyur pa yin/ /de tshe rang bzhin de thams cad/ /ma lus lus pa med par 'byung / /rlung ni gang dang gar gnas pa/ /rang bzhin de dang de rjes spyod/ /ces dgongs pa lung
68b5(rgyud): ston pas so/ /[ ]@##/ /rgya gar skad du/ shrI sa ha dza sid+d+hi nA ma/ bod skad du/ dpal lhan cig skyes pa grub pa zhes bya ba/ dpal rdo rje mkha' 'gro la phyag 'tshal lo/ /sems can rnams la phan gdags phyir/ /lhan
68b6(rgyud): cig skyes grub rab bshad bya/ /sbyin sreg mchod sbyin dka' spyod 'das/ /dang po las can spangs pa rnams/ /lhan cig skyes pa'i dngos rang bzhin/ /de nyid grub pa rtag tu bshad/ /lhan cig skyes 'gyur de yi phyir/ /brjod bral lhan cig skyes par bshad/ /
68b7(rgyud): mkha' dbyings la yang b+ha ga bsam/ /'khor lo sngon 'gro go rims bzhin/ /lha nyid ji ltar 'byung ba dag /dbus su rnam par bsgom par bya/ /mkha' dbyings zhes bya pad+ma la/ /ye shes b+ha gar shes par bya/ /bsgom par zhes bya snyoms 'jug ste/ /de yi
69a1(rgyud): bde ba 'khor lor brjod/ /go rims rang gis rig pa ste/ lha nyid byang chub sems yin no/ /ji ltar 'byung 'gyur dag phyir ro/ /de phyir lhan cig skyes rnam gnyis/ /shes rab bud med dag tu 'gyur/ /skyes bu thabs su shes par bya/ /'di
69a2(rgyud): dag phyis ni don dam dang / /kun rdzob dbye bas rnam gnyis so/ /de la skyes bu'i rnam gnyis te/ /khu ba dang ni yid bde ba'o/ /shes rab la yang skyes bu ltar/ /khu ba dang ni de'i bde ba'o/ /de lta bas na bdag nyid kyang / /rab tu dbye ba rnam bzhi yin/ gang
69a3(rgyud): phyir lhan cig skyes rnam bzhi/ /yang dag rdzogs sangs rgyas kyis gsungs/ /dga' ba cung zhig bde ba ste/ /rab dga' de las lhag pa yin/ /dga' bral dga' ba chags bral te/ /lhan cig skyes dga' lhag ma nyid/ /dang po rig par 'dod pa ste/ /
69a4(rgyud): gnyis pa bde bar 'dod pa yin/ /gsum pa chags pa mnyam nyid phyir/ /bzhi pa der ni bsgom bya yin/ /dang po shes rab dro ba ste/ /gnyis pa du bar ldan pa yin/ /gsum pa me stag 'phro ba ste/ /de bzhin bzhi pa 'bar ba yin/ /lte bar gtum mo
69a5(rgyud): sbyor nas ni/ /de bzhin gshegs pa lnga bsregs shing / /spyan la sogs pa bsregs nas ni/ /bsregs pa'i haM las ri bong 'dzag /snga ma bzhin du byang chub sems/ /rnam pa gnyis su rgyal bas gsungs/ /shes rab rdo rje mnyam sbyor ba/ /de bzhin de las
69a6(rgyud): blta bar bya/ /gzugs sgra de bzhin dri dag dang / /ro dang reg bya nyid de bzhin/ /chos kyi dbyings kyi rang bzhin la/ /ji ltar 'dod par spyod pas na/ /skye mched re re la dga' ba/ /bzhi bzhi dag tu blta bar bya/ /lhan cig skyes gzhan gyis brjod min/ /gang
69a7(rgyud): gis thob par 'gyur ba'ang min/ /bla ma'i bsod nams tshogs bsten las/ /bdag nyid kyis ni shes par 'gyur/ /dpal DoM bi he ru kas mdzad pa'i lhan cig skyes pa grub pa las lhan cig skyes pa bstan pa ste le'u dang po'o// //dman pa bar ma mchog
69b1(rgyud): nyid dang / /gzhan gang yin pa de dag la/ /de rnams thams cad mnyam nyid ces/ /de nyid bsgom pas blta bar bya/ /dman pa'i dngos don phra ba ste/ /dngos po dag ni mchog ces bya/ /gnyis spangs bar ma dag yin te/ /gzhan zhes bya ba dbang po drug /brtan dang
69b2(rgyud): g.yo ba gang de zhes/ /de kun yod min bdag med min/ /mnyam dang mtshungs par g.yo ba rnams/ /de nyid bsgom par mtshungs pa yin/ /mnyam dang mtshungs pa dag tu gsungs/ /de yang ro gcig shes par bya/ /mnyam pa ro gcig bsgom pa ni/ /don
69b3(rgyud): 'di yis ni gsungs pa yin/ /'jig rten rigs rnams bsten pa yin/ /grangs lngar gyur pa byas pa dag /rigs rnams bsten pas 'grub 'gyur te/ /'dod pa thams cad rab stsol mdzad/ /sems can dngos grub rgyu dag gis/ /mi bskyod 'od dpag med
69b4(rgyud): dag dang / /rin chen 'byung ldan rnam snang mdzad/ /de bzhin don yod grub par gsungs/ /mi bskyod rdo rje zhes brjod cing / /'od dpag med ni pad+mar bshad/ /rin chen 'byung ldan rin po che/ /rnam par snang mdzad de bzhin gshegs/ /don yod grub pa
69b5(rgyud): las zhes gsungs/ /rigs rnams de dag mdor bsdus pas/ /rigs bsten pa yis 'grub 'gyur zhes/ /yang dag rdzogs sangs rgyas kyis gsungs/ /ha la sogs pa'i rigs dag la/ /'jig rten mi 'dod skrag par 'gyur/ /rmongs pa rnams
69b6(rgyud): la bstan na yang / /rab tu 'khrugs 'gyur zhi mi 'gyur/ /dad pa'am thos pa yod gyur na/ /dgyes pa rdo rje des shes 'gyur/ /skal ngan kun la sbas pa ste/ /sems can skal ldan dag la bstan/ /bcu yi grangs su byas pa yis/ /dam tshig dag ni
69b7(rgyud): bsten par bya/ /lhan cig skyes pa'i phyir dbye gnyis/ /tha dad tha dad lnga lnga ste/ /dang po'i ga dang thog ma'i ha/ /mtha' yi shwa dang dang po'i shwa/ /dang po'i na ste 'jigs pas kyang / /'jig rten skur pas sba bar bya/ /phyi yi mdog nag dkar po dang / /dmar
70a1(rgyud): dang sngo dang ser po dang / /kha dog dbye ba de lnga yin/ /de dag de bzhin gshegs par shes/ /gang zhig srid gsum 'gyur ba yin/ /'gro kun lhan cig skyes par ldan/ /'gro ba'i rang bzhin gzhan mi snang / /thams cad de nyid kyis khyab yin/ /
70a2(rgyud): de ltar shes nas rnal 'byor pas/ /nges par bdag nyid de 'dra zhes/ /lhan cig skyes pa'i bde ba yin/ /blo chen ldan pas rnam par dpyad/ /bza' dang btung ba de bzhin khrus/ /'gro ba'i rmi lam na yang sems/ /bde ldan mngon par 'dod pas ni/ /rtag pa
70a3(rgyud): nyid ni de las thob/ /dpal DoM bi he ru kas mdzad pa'i lhan cig skyes pa grub pa las dam tshig gi de kho na nyid bstan pa'i le'u ste gnyis pa'o// //gang du phyi rol gang gsungs pa/ /bde ba'i stobs dang ldan pa'i mchog /dgyes pa'i rdo rje ma rgyud las/ /
70a4(rgyud): dang po dpa' bos gsungs pa yin/ /slob sbyong slob sbyong spyod pa dang / /bram ze na yang gtsang sbra nyid/ /rtag tu gtsang sbra spyad par bya/ /sems la gnod par mi bya'o/ /bsod nams ye shes gtsang sbra yin/ /rang gi rig pa'i bde ba yis/ /rang gi bdag nyid dag
70a5(rgyud): par 'gyur/ /gzhan gyis dag par mos mi bya/ /sman pa sman la 'jug pa yi/ /spyod pa bsten par bya zhes gsungs/ /bsten pas sten pa'i spyod pa yis/ /spyad par bya zhes yang dag shes/ /slob ma gang zhig grub rnyed na'ang / /gus par mngon par phyag mi byed/ /
70a6(rgyud): bla ma'i bka' las 'das pa yis/ /skad cig gis ni yang sos 'gyur/ /gang phyir yid kyis ma bsgoms pa/ /'gro ba thams cad bsgoms par 'gyur/ /bsgom pa med pa'i bsgom nyid kyis/ /chos rnams thams cad yongs shes 'gyur/ /brtan dang g.yo ba'i
70a7(rgyud): dngos po gang / /rtswa dang nags la lcug ma sogs/ /bdag gis rang gi ngo bo nyid/ /de nyid mchog ni des bsgom bya/ /de dag rnams las mchog ni med/ /so so rang rig bde chen po/ /gang zhig so so rang rig bsgom/ /rang gi dngos grub 'byung bar 'gyur/ /
70b1(rgyud): so so rang rig las 'di ni/ /gnod pa las 'di skye bar 'gyur/ /rang gi byed po rang rig sdud pa po'o/ /bdag nyid rgyal po bdag nyid gtso bo yin/ /'dod chags zhe sdang de bzhin nges par na/ /gti mug dang ni phrag dog nga rgyal rnams/ /rig pa'i rgyal po bde chen
70b2(rgyud): las/ /nyon mongs lnga po dag tu blta/ /bkres pa dang ni skom pa yis/ /gnod par ma gyur gang de tshe/ /bshang dang gci sogs 'jug pa med/ /de tshe grub pa dag tu bsgrags/ /de phyir bde ldan thob 'gyur zhing / /dpa' bo bde chen thub pa yis/ /don chen bde ba
70b3(rgyud): la brten nas/ /rnam pa kun du dngos grub dag /nye bar rab tu gnas 'gyur zhing / /mngon shes lnga yang 'byung bar 'gyur/ /lha'i mig dang / lha'i rna ba dang / lha'i sna dang / /lha yi ro dag dang / lha'i reg bya dang / yid kyi lus kyis gzhan du gnas pa rnams des
70b4(rgyud): longs spyod par 'gyur ro/ /dpal DoM bi he ru kas mdzad pa'i lhan cig skyes pa grub pa las/ spyod pa'i de kho na nyid bstan pa'i le'u ste gsum pa'o// //dpal dgyes pa'i rdo rje'i rgyud kyi lhan cig skyes pa grub pa las/ lhan cig skyes pa bstan pa slob dpon
70b5(rgyud): chen po dpal DoM bi he ru ka'i zhal snga nas mdzad pa rdzogs so/ /[ ]@##/ /rgya gar skad du/ do ha ko Sha gI ti/ bod skad du/ /do ha mdzod kyi glu/ 'jam dpal gzhon nur gyur pa la phyag 'tshal lo/ /dug sbrul lta bu'i skal med ni/ /nges par skye bo dam
70b6(rgyud): pa la/ /skyon gyi dri mas dgod pa'i phyir/ /mthong ba tsam gyis 'jigs par byos/ /de nyid mi shes bram ze ni/ /gyi na rigs byed gzhi dag 'don/ /sa chu ku sha dag byed dang / /khyim na gnas shing me la bsreg /don med sbyin sreg byed pa ni/ /du bas mig
70b7(rgyud): la gnod par bas/ /dbyu gu dbyug gsum legs ldan gzugs/ /tha dad pa dang dad pas bstan pa dag /chos dang chos min shes par mi mnyam zhing / /'gro ba rnams ni brdzun pa nyid du gol/ /e ra'i thal bas lus la byugs nas su/ /mgo la ral pa'i
71a1(rgyud): khur bu khur bar byed/ /khyim du mar me btang nas gnas/ /mtshams su 'dug nas dril bu 'khrol/ /skyil krung bcas nas mig btsums te/ /rna bar shub shub skye bo slu bar byed/ /khyo med skra med 'di 'dra gzhan la ston/ /dbang rnams bskur
71a2(rgyud): zhing bla ma'i yon rnams len/ /sen mo ring zhing lus la dri mas g.yogs/ /gos dang bral zhing skra ni 'bal bar byed/ /nam mkha'i yid can gnod byed lam gyi gzugs/ /thar pa'i ched du bdag nyid 'gro byed slu/ /gcer bus gal te grol 'gyur na/ /khyi dang wa
71a3(rgyud): sogs cis mi grol/ /spu btogs pas ni grol 'gyur na/ /bud med spu btogs grol bar 'gyur/ /mjug spu bslang bas grol 'gyur na/ /rma bya g.yag sogs grol bar 'gyur/ /langs te za bas grol 'gyur na/ /rta dang glang po ci phyir min/ /mda' bsnun na re
71a4(rgyud): nam mkha'i yid can la/ /thar pa nam yang yod pa ma yin zer/ /bde ba'i de nyid dang ni bral gyur zhing / /lus kyi dka' thub 'ba' zhig tsam ldan pas/ /dge tshul dge slong gnas brtan zhes bya bas/ /ban+de rnams ni de ltar rab byung nas/ /kha cig mdo sde
71a5(rgyud): 'chad par byed cing 'jug / la la ro gcig sems kyi tshul 'dzin mthong / /kha cig theg chen de la rgyug byed cing / /de ni gzhung lugs tshad ma'i bstan bcos yin/ /gzhan yang dkyil 'khor 'khor lo ma lus bsgom/ /kha cig bzhi pa'i don 'chad pa la
71a6(rgyud): zhugs/ /la la nam mkha'i khams la rtog par snang / /gzhan yang stong nyid ldan par byed pa de/ /phal cher mi mthun phyogs la zhugs pa yin/ /lhan cig skyes bral gzhan gang gis/ /mya ngan 'das gang sgom byed pa/ /de dag 'gas kyang don dam ni/ /cig shos 'grub
71a7(rgyud): par mi 'gyur ro/ /gang zhig gang la mos par gyur pa des/ /bsam gtan gnas pas thar pa thob bam ci/ /mar me ci dgos lha bshos de ci dgos/ /de la ci bya gsang sngags bstan pa ci zhig dgos/ /'bab stegs 'gro dang dka' thub mi dgos te/ /chu la zhugs pas thar pa thob
71b1(rgyud): bam ci/ /snying rje dang bral stong pa nyid zhugs gang / /des ni lam mchog rnyed pa ma yin no/ /'on te snying rje 'ba' zhig bsgoms na yang / /'khor ba 'dir gnas thar pa thob mi 'gyur/ /gang yang gnyis po sbyor bar nus pa des/ /'khor bar mi gnas mya ngan 'das mi gnas/ /kye lags gang smras
71b2(rgyud): brdzun zhing log pa de bor la/ /gang la zhen pa yod pa de yang thong / /rtogs par gyur na thams cad de yin te/ de la gzhan pa sus kyang shes mi 'gyur/ /klog pa de yin 'dzin dang sgom pa de yin te/ /bstan bcos snying la 'chad pa'ang de yin no/ /de mi mtshon pa'i lta ba yod min te/ /
71b3(rgyud): 'on kyang gcig pu bla ma'i zhal la ltos pa yin/ /bla ma'i smras pa gang gi snying zhugs pa/ /lag pa'i mthil du gnas pa'i gter mthong 'dra/ /gnyug ma'i rang bzhin byis pas ma mthong bar/ /'khrul pas byis ba bslus zhes mda' bsnun smra/ /bsam gtan med cing rab tu
71b4(rgyud): 'byung ba med/ /khyim na gnas shing chung ma dag dang lhan cig tu/ /gang zhig yul gyi dga' bas bcings las mi grol na/ /mda' bsnun da ni de nyid shes pa yin zhes smra/ /gal te mngon du gyur na bsam gtan ci/ /gal te lkog tu gyur na mun pa 'jal/ /lhan cig
71b5(rgyud): skyes pa'i rang bzhin de nyid ni/ /dngos dang dngos po med pa ma yin te/ /mda' bsnun 'o dod rtag tu 'bod par byed/ /gang zhig blangs nas skye shi gnas gyur pa/ /de nyid blangs nas bde chen mchog grub ces/ /skad gsang mthon pos mda' bsnun smra byed kyang / /byol song
71b6(rgyud): 'jig rten mi go ji ltar bya/ /bsam gtan bral bas ci zhig bsam byar yod/ /brjod du med gang ji ltar bshad du yod/ /srid pa'i phyag rgyas 'gro ba ma lus bslus/ /rang bzhin gnyug ma sus kyang blangs pa med/ /rgyud med sngags med bsam bya bsam gtan med/ /de kun rang yid
71b7(rgyud): 'khrul bar byed pa'i rgyu/ /rang bzhin dag pa'i sems la bsam gtan dag gis mi bslad da/ /bdag gi de nyid bde la gnas shing gdung bar ma byed cig /za zhing 'thung la gnyid sprod kyis dga' zhing / /rtag tu yang dang yang du 'khor lo 'gengs/ /chos 'di lta bus
72a1(rgyud): 'jig rten pha rol 'grub 'gyur te/ /rmongs pa 'jig rten mgon por rdog pas mnan nas song / /gang du rlung dang sems ni mi rgyu zhing / /nyi ma zla ba 'jug pa med gyur pa/ /mi shes pa dag gnas de dbugs phyung cig /mda' bsnun gyis ni man ngag thams cad
72a2(rgyud): bstan nas song / /gnyis su mi bya gcig tu bya ba ste/ /rigs la bye brag dag tu ma 'byed par/ /khams gsum ma lus 'di dag thams cad ni/ /'dod chags chen po gcig tu kha dog sgyur cig dang / /der ni thog ma dbus mtha' med/ /ji srid mya ngan 'das pa
72a3(rgyud): min/ /bde ba chen po mchog 'di la/ /bdag dang gzhan du yod ma yin/ /mdun dang rgyab dang phyogs bcu ru/ /gang gang mthong ba de de nyid/ /de ring nyid du mgon po da ltar 'khrul pa chad/ /da ni su la'ang dri bar mi bya'o/ /dbang po gang du nub gyur cing / /
72a4(rgyud): rang gi ngo bor nyams par 'gyur/ /grogs dag de ni lhan cig skyed pa'i lus/ /bla ma'i zhal las gsal bar bris/ /yid ni gar 'ching rlung gar dengs/ /sa steng 'di na yan lag gnas/ /de ni rmongs pas mtshams su yongs shes bya/ /gti mug rgya mtsho 'chad pa gang
72a5(rgyud): shes pa/ /'di ni bde chen mchog yin te/ /sa ra ha yis bstan nas 'gro/ /kye ho 'di ni rang rig yin pa ste/ /'di la 'khrul pa ma byed cig /dngos dang dngos med bde bar gshegs pa'i 'ching ba ste/ /srid dang mnyam nyid tha dad ma 'byed par/ /gnyug ma'i
72a6(rgyud): yid ni gcig tu gtod dang rnal 'byor pa/ /chul chu bzhag bzhin du shes par byos/ /bsam gtan brdzun pas thar pa rnyed min no/ /sgyu lus dra bas ji ltar pang du 'khyud/ /bla ma dam pa'i bka' yis bde bar yid ches par/ /nga yis brjod du yod min zhes ni
72a7(rgyud): mda' bsnun smra/ /gdod nas dag pa nam mkha'i rang bzhin la/ /bltas shing bltas shing mthong ba 'gag par 'gyur/ /de lta bu nyid dus su 'gog par 'gyur/ /gnyug ma nyid la skyon gyis byis pa bslus/ /skye bo ma lus lhag par sun 'byin cing / /nga rgyal skyon
72b1(rgyud): gyis de nyid mtshon mi nus/ /'jig rten ma lus bsam gtan gyis rmongs 'gyur/ /gnyug ma'i rang bzhin sus kyang mtshon du med/ /sems kyi rtsa ba min mtshon te/ /lhan cig skyes pa rnam gsum gyi/ /gang las de skyes gang du nub/ /gang du gnas 'gyur
72b2(rgyud): gsal bar mi shes so/ /rtsa ba bral ba'i de nyid gang sems pa/ /bla ma'i man ngag mthong ba de yis chog /khro ba'i rang bzhin sems kyi ngo bo nyid yin zhes/ /rmongs rnams mda' bsnun gyis smras tse ne shes par byos/ /gnyug ma'i rang bzhin tshig gis mi brjod
72b3(rgyud): kyang / /slob dpon man ngag mig gis mthong bar 'gyur/ /chos dang chos min mnyes nas zos pa yis/ /'di la nyes pa rdul tsam yod ma lags/ /gnyug ma'i yid ni gang tshe sbyangs gyur pa/ /de tshe bla ma'i yon tan snying la 'jug par 'gyur/ /'di ltar rtogs
72b4(rgyud): nas mda' bsnun glu len te/ sngags dang rgyud rnams gcig kyang ma mthong ngo / /'gro rnams las kyis so sor bcings gyur te/ /las las grol na yid ni thar pa yin/ /rang rgyud grol na nges par gzhan med de/ /mchog gi mya ngan 'das pa thob par 'gyur/ /
72b5(rgyud): sems nyid gcig pu kun gyi sa bon te/ /gang la srid dang mya ngan 'das 'phro ba/ /'dod pa'i 'bras bu ster bar byed pa yi/ /yid bzhin nor 'dra'i sems la phyag 'tshal lo/ /sems bcings pas ni 'chings 'gyur te/ /de nyid grol na the tshom med/ /blun po
72b6(rgyud): gang gis 'ching 'gyur ba/ /mkhas rnams de yis myur du grol/ /sems ni nam mkha' 'dra bar gzung bya ste/ /nam mkha'i rang bzhin nyid du sems gzung bya/ /yid de yid ma yin par byed 'gyur na/ /des ni bla med byang chub thob par 'gyur/ /mkhas 'drar
72b7(rgyud): byas na rlung ni rnam par 'ching / /mnyam nyid yongs su shes pas rab tu thim/ /mda' bsnun gyis smras nam zhig nus ldan na/ /mi rtag g.yo ba myur du spong par 'gyur/ /rlung dang me dang dbang chen 'gags pa na/ /bdud rtsi rgyu ba'i dus su rlung ni sems la 'jug /nam
73a1(rgyud): zhig sbyor bzhi gnas gcig la ni zhugs pa na/ /bde chen mchog ni nam mkha'i khams su mi shong ngo / /khyim dang khyim na de yis gtam smra yang / /bde chen gnas ni yongs su shes pa med/ /'gro kun bsam pas sun
73a2(rgyud): 'byin mda' bsnun smra/ /bsam gyis mi khyab grub pa 'ga' yang med/ /srog chags thams cad kun la yang / /de nyid yod de rtogs pa med/ /thams cad ro mnyam rang bzhin pas/ /bsam pas ye shes bla med pa'o/ /kha sang de
73a3(rgyud): ring de bzhin sang dang gzhan/ /don rnams phun sum tshogs par skye bo 'dod/ /kye ho bzhin bzangs snyim pa chus bkang ba/ /'dzags pa bzhin du nyams pa ma tshor ro/ /bya ba byed dang bya ba min byed pa/ /nges par rtogs na 'ching dang grol ba med/ /
73a4(rgyud): yi ge med las 'chad par yod 'dod pa/ /gang zhig rnal 'byor brgya la 'ga' yis mtshon/ /'jur bus bcings pa'i sems 'di ni/ /glod na grol bar the tshom med/ /dngos po gang gi rmongs pas 'chings/ /mkhas rnams de yis rnam par grol/ /
73a5(rgyud): bcings pa dag ni phyogs bcur 'gro ba rtsom/ /mthong bar gyur na mi g.yo brtan par gnas/ /go bzlog rnga mo lta bur bdag gis rtogs/ /bu khyod rnams kyang rang la cher te ltos/ /kye lags dbang po ltos shig dang / /'di las ngas ni ma gtogs so/ /
73a6(rgyud): las zin pa yi skyes bu yi/ /drung du sems thag gcad par byos/ /rlung bcings pa la rang nyid ma sems skye/ /shing gi rnal 'byor sna rtser ma 'dug cig /e ma'o ma yin lhan cig skyes pa mchog chags byos/ /srid pa'i sna rtser 'ching ba yang dag spang / /
73a7(rgyud): 'di ni yid 'dus pa la rlung gi rlabs/ /g.yo zhing 'phyar la shin tu mi srun 'gyur/ /lhan cig skyes pa'i rang bzhin rtogs gyur na/ /de yis bdag nyid brten par gyur pa yin/ /gang tshe yid ni nye bar 'gags gyur na/ /lus kyi 'ching ba rnam par 'chad
73b1(rgyud): par 'gyur/ /gang tshe lhan cig skyes dang ro mnyam pa/ /de tshe dman pa'i rigs dang bram ze med/ /'di ni zla ba rgya mtsho nyid dang ni/ /'di ni gang+gA'i rgya mtsho nyid dang ni/ /bA rA Na sI sra ya g+ha ya ti/ /'di ni zla ba gsal byed nyid/ /zhing kun gnas dang nye ba'i
73b2(rgyud): gnas sogs pa/ /phyin te bltas pa'i rtogs pa gang smra ba/ /lus dang 'dra ba'i mu gnas gzhan na med/ /dge ba nga yis nges par yang dag mthong / /'dab ldan pad+ma'i sdong po ge sar gyi dbus na/ /shin tu phra ba'i rnal ma dri dang kha dog ldan/ /bye brag
73b3(rgyud): 'ongs shing rmongs pa mya ngan gyis/ /gdungs pa'i 'bras bu med par ma byed cig/ /gang tshe tshangs pa khyab 'jug mig gsum dang / /'jig rten ma lus thams cad gzhir gyur pa/ /rigs med de la mchod na las kyi yang / /mtha' yi tshogs
73b4(rgyud): ni yang dag zad par 'gyur/ /kye ho bu nyon rtsod pa'i ro ni dag par yang dag gnas shes pa/ /'gro ba 'chad cing 'don la sogs pas de ni shes par nus ma yin/ /kye ho bu nyon de nyid sna tshogs kyis/ /ro 'di bstan par nus pa ma yin te/ /bde ba'i
73b5(rgyud): gnas mchog rtog spangs te/ /'gro ba nye bar skye ba nyid bzhin no/ /blo ni rnam 'gags yid ni pham gyur pa/ /gang du mngon pa'i nga rgyal chad pa'o/ /de nyid sgyu ma'i rang bzhin mchog tu rtog pa ste/ /de la bsam gtan 'ching ba des ni ci byar yod/ /dngos por skyes pa mkha'i ltar rang bzhin
73b6(rgyud): na/ /dngos po rnam spangs phyi nas ci zhig skye/ /gdod nas skye med rang bzhin yin pa la/ /de ring dpal ldan bla ma bstan pas rtogs/ /mthong dang thos dang rig dang dran pa dang / /za snom 'khyam dang 'gro dang 'dug pa dang / /cal col gtam dang lan smra gyur pa la/ /sems so zhe na
73b7(rgyud): gcig gi rnam pa la mi bskyod/ /gang zhig bla ma'i man ngag bdud rtsi'i chu/ /gdung sel bsil ba ngo mas par mi 'thung bar/ /de ni bstan bcos don mang mya ngam gyi/ /thang la skom pas gdungs te 'chi bar zad/ /bla mas bstan pa brjod min na/ /slob mas go ba ma yin te/ /lhan cig
74a1(rgyud): skyes pa bdud rtsi'i ro/ /gang gis ji ltar bsten par bya/ /tshad mar 'dzin pa'i dbang gis su/ /blun pos bye brag rnyed pa ste/ /de tshe rdol pa'i khyim du rol/ /'on kyang dri mas mi gos so/ /gang tshe slong na srang kha'i kham phor gyis spyod de/ /bdag ni rgyal po
74a2(rgyud): yin na slar yang ci byar yod/ /dbye ba rnam par spangs nas de nyid gnas pa la/ /rang bzhin mi g.yo btang snyoms lhun gyis grub/ /mya ngan 'das pa la gnas srid par mdzes/ /nad gzhan dag la sman gzhan gtang mi bya/ /bsam dang bsam bya rab tu spangs nas su/ /ji ltar
74a3(rgyud): bu chung tshul du gnas par bya/ /bla ma'i lung la bsgrims te rab 'bad na/ /lhan cig skyes pa 'byung bar the tshom med/ /kha dog yon tan yi ge dpe bral ba/ /smra ru mi btung de ni bdag gis gyin mtshon/ /gzhon nu ma yi bde ba snying la zhen pa bzhin/ /dbang phyug dam pa de ni su la bstan nus sam/ /
74a4(rgyud): dngos dang dngos med yongs su bcad pa dang / /der ni 'gro ba ma lus rab tu thim par 'gyur/ /gang tshe yid ni mi g.yo rang gnas brtan pa ste/ /de tshe 'khor ba'i dngos po las ni rang grol 'gyur/ /gang tshe bdag gzhan yongs su shes med ni/ /de tshe bla med lus ni thob par 'gyur/ /de
74a5(rgyud): ltar bstan pa nyid las nges par ma 'khrul par/ /rang gis rang la legs par shes par byas nas ni/ /rdul min rdul bral ma yin sems kyang min/ /dngos po de dag gdod nas zhen pa med/ /mda' bsnun gyis smras de tsam zhig tu zad/ /kye ho ma lus dri med don dam shes par
74a6(rgyud): byos/ /khyim na gnas pa phyi rol song nas tshol/ /khyim bdag mthong nas khyim tshes dag la dri/ /mda' bsnun gyis smras bdag nyid shes par byos/ /blun pos bsam gtan bsam bya bzlas brjod min/ /gang tshe bla mas bstan cing thams cad shes byas kyang / /bdag
74a7(rgyud): gis yongs su brtags pas thar pa thob bam ci/ /yul rnams bgrod cing gdung bas nyen byas kyang / /lhan cig skyes pa mi rnyed sdig pas 'dzin/ /yul rnams bsten pas yul gyis mi gos so/ /ut+pal 'dab ma chu yis ma reg bzhin/ /gang ltar rtsa ba rnal 'byor
74b1(rgyud): skyabs su 'gro/ /dug gi sngags can dug gis ga la tshugs/ /lha la mchod pa khri phrag byin nas kyang / /bdag nyid de yis 'ching 'gyur ci zhig bya/ /de 'dras 'khor ba 'di ni 'chad min te/ /gnyug ma'i rang bzhin ma rtogs rgal mi nus/ /mig ni mi 'dzums
74b2(rgyud): sems kyang mi 'gog dang / /rlung 'gog pa ni dpal ldan bla mas rtogs/ /gang tshe rlung rgyud de ni mi g.yo ste/ /'ching ba'i tshe na rnal 'byor pas ci bya/ /ji srid dbang po yul gyi grong la lhung / /de srid rang nyid las med rab tu rgyas/ /khyed cag da ltar ci
74b3(rgyud): byed sam dang kye/ /de ni shin tu dka' ba'i dgongs pa 'jug /gang zhig gang la gnas pa ni/ /de ni de ru mi mthong ste/ /mkhas pa thams cad bstan bcos 'chad pa yis/ /lus la sangs rgyas yod par ma rtogs so/ /glang chen lo bas nas sems
74b4(rgyud): tshags chud pas na/ /der ni 'gro 'ong chad nas ngal ba ste/ /'di ltar rtogs na gang du 'ang dri sa med/ /mkhas pa ngo tsha med pas de ma rtogs/ /gson pa gang zhig rnam par ma gyur pa/ /de ni rgas shing 'chi bar 'gyur ram ci/ /bla mas bstan pa dri med blo
74b5(rgyud): gros ni/ /de nyid gter yin gzhan pa gang zhig lo/ /yul nyid rnam par dag ste bstan bya min/ /stong pa 'ba' zhig gis ni spyad par bya/ /ji ltar gzings las 'phur ba'i bya rog bzhin/ /skor zhing skor zhing slar yang de ru 'bab/ /thag pa nag po'i dug sbrul bzhin/ /
74b6(rgyud): mthong btsam gyis sngang bar 'gyur/ /grogs dag skye bo dam pa ni/ /yul gnyis skyon gyis bcing bar 'gyur/ /yul la zhen pas 'ching bar ma byed cig /kye ho rmongs pa mda' bsnun gyis smras pa/ /nya dang phye leb glang chen bung ba dang / /'di ni
74b7(rgyud): ri dwags bzhin du bya bar byos/ /gang zhig sems las rnam 'phros pa/ /de srid mgon po'i rang bzhin te/ /chu dang rlabs dag gzhan yin nam/ /srid dang mnyam zhing nam mkha'i rang bzhin no/ /gang zhig bstan te gang thos pa/ /dgongs pa gang
75a1(rgyud): yin dam par skyol ba na/ /nyi zer lkugs pa sa yi rdul bzhin brlag /snying ga nyid du nub par gyur pa yin/ /ji ltar chu la chu bzhag na/ /de rnyed chu ru ro mnyam 'gyur/ /skyon dang yon tan mnyam ldan sems/ /mgon po sus kyang mthong mi 'gyur/ /
75a2(rgyud): rmongs pa dag la gnyen po gang yang med/ /nags la mched pa'i me lce bzhin/ /gdong du bab pa'i 'di ltar snang ba kun/ /sems kyi rtsa ba stong pa nyid du lhan cig byos/ /gal te yid du 'ong ngam snyam pa'i sems/ /snying la bab pa gces par byas na ni/ /til gyi shun pa
75a3(rgyud): tsam gyi zug rngus kyang / /nams kyang sdug bsngal 'ba' zhig byed par zad/ /de ltar yin te de ltar ma yin no/ /grogs po phag dang glang chen ltos/ /ji ltar yid bzhin nor bu'i dgos pa bzhin/ /'khrul pa zhig pa'i mkhas pa ngo mtshar che/ /rang la rang rig bde ba chen
75a4(rgyud): po'i bag chags gzugs/ /thams cad de tshe mkha' mnyam byed par 'gyur/ /ka la ku Ta smos su ci rung ste/ /rang bzhin mkha' mnyam yid kyis 'dzin pa yin/ /yid de yid ma yin par byed 'gyur na/ /rang bzhin lhan cig skyes pa mchog tu mdzes/ /khyim dang
75a5(rgyud): khyim na de ni brjod min te/ /bde chen gnas ni yongs su shes pa min/ /'gro kun sems khral khur ba mda' bsnun 'dra/ /de ni bsam med sus kyang rtogs ma yin/ /bde gsang yan lag yongs su spangs pa na/ /bsgom dang mi sgom dbyer med bdag gis mthong / /
75a6(rgyud): yul gyis mtshon pas gzhan dag bsam par byed/ /de nyid bsam pas ma rtogs rang gzhan 'gags par 'gyur/ /gal te sems kyis sems ni mtshon du 'gro/ /rnam rtog dang ni mi g.yo brtan par gnas/ /ji ltar lan tshwa chu la thim pa ltar/ /de ltar sems ni rang
75a7(rgyud): bzhin la thim 'gyur/ /de tshe bdag dang gzhan ni mnyam par mthong / /'bad de bsam gtan byas pas ci byar yod/ /lhan cig la ni lung rnams ma lus mthong / /rang gi 'dod pa mang po gsal bar snang / /mgon po bdag nyid gcig pu gzhan rnams 'gal/ /
75b1(rgyud): khyim dang khyim na grub mtha' de grub po/ /gcig zos pas ni thams cad tshig /phyi rol song nas khyim bdag tshol/ /'ongs kyang ma mthong phyin kyang med/ /'dug par gyur kyang ngo ma shes/ /dba' rlabs med pa'i dbang phyug mchog/ /rnyog pa med pa'i bsam gtan
75b2(rgyud): 'gyur/ /chu dang mar me rang gsal gcig tu zhog/ /'gro 'ong nga yis mi len mi 'dor ro/ /gang yang snga na med pa'i sgeg mo dang phrad nas/ /nyal ba'i sems ni gzhi med pa la brten/ /rang gi gzugs dang tha dad ma lta cig /de ltar sangs rgyas lag tu gtod pa
75b3(rgyud): yin/ /gang tshe lus dang ngag yid dbyer med pa/ /lhan cig skyes pa'i rang bzhin de tshe mdzes/ /khyim bdag zos nas khyim bdag mo longs spyod/ /yul ni gang zag mthong ste spyad par bya/ /nga yis rtsed mo byas pa la/ /bus pa rnams ni a thang chad/ /a ma
75b4(rgyud): bzhag nas bu de skye mi 'gyur/ /des ni rnal 'byor spyod pa dpe dang bral/ /bdag po za zhing rang bzhin mdzes/ /chags pa'i spyod des gang ba'i sems de nyid/ /chags dang chags bral spangs nas dbu mar zhugs/ /sems nyams pas na rnal 'byor ngas ma mthong / /
75b5(rgyud): za zhing 'thung la bsam du med par gyur/ /grogs mo 'di ni sems la gang snang ba/ /phyi rol sems la mtshon med bdag gis 'dzin/ /sgyu ma'i rnal 'byor pa ni dpe dang bral ba ste/ /sa gsum du yang dri med mi gnas mi 'byung ste/ /me ni spra ba nyid la rkyen gyis
75b6(rgyud): 'bar/ /zla ba chu 'dzag nor bu rang dbang med/ /thabs kyis rgyal srid kun la dbang bsgyur ba/ /sems nyid de nyid grub pa'i rnal 'byor ma'o/ /lhan cig skyes pa'i sdom par shes par bya/ /yi ge 'gro ba ma lus pa/ /yi ge med pa gcig kyang med/ /ji srid
75b7(rgyud): yi ge med gyur pa/ /de srid yi ge rab tu shes/ /snag tsha mnyes pas klag tu med/ /rig byed don med 'don pas nyams/ /dam pa sems dang cig shos mi shes na/ /gang nas shar cing gang du nub/ /ji ltar phyi rol de bzhin nang / /bcu bzhi pa yi
76a1(rgyud): sa la rgyun du gnas/ /lus med lus la sbas pa ste/ /de shes de yis grol par 'gyur/ /sgrub yig bzhi las dang po bdag gis ston/ /khu ba 'thungs pas nga ni brjed par gyur/ /gang gis yi ge gcig shes pa/ /de yis ming ni mi shes so/ /
76a2(rgyud): rkyen bral gsum ni yi ge gcig /zag med gsum gyi dbus na lha/ /gang zhig gsum po zag pa ni/ /gdol pa rig byed de bzhin no/ /ma lus rang bzhin mi shes pas/ /kun du ru yi skabs su bde chen sgrub pa ni/ /ji ltar sgom pas smig rgyu'i chu snyegs
76a3(rgyud): bzhin/ /skom nas 'chi yang nam mkha'i chu rnyed dam/ /rdo rje pad+ma gnyis kyi bar gnas pa/ /bde ba gang gis rnam par rol pa yin/ /ci ste de bden nus pa med pas na/ /sa gsum re ba gang gis rdzogs par 'gyur/ /yang na thabs kyi bde ba skad cig
76a4(rgyud): ma/ /yang na de nyid gnyis su 'gyur ba ste/ /bla ma'i drin gyis slar yang ni/ /brgya la 'ga' yis shes par 'gyur/ /grogs dag zab pa dang ni rgya che ba/ /gzhan med bdag nyid ma yin no/ /lhan cig skyes dga' bzhi pa'i dus/ /gnyug ma nyams su
76a5(rgyud): myong bar shes/ /mun nag chen por zla ba nor bu ni/ /ji ltar 'char bar byed pa bzhin/ /mchog tu bde chen skad cig gcig la ni/ /bsam pa'i sdig pa ma lus phan par byed pa'o/ /sdug bsngal snang byed nub pa na/ /skar ma'i bdag po
76a6(rgyud): gza' dang mnyam du shar/ /'di ltar gnas pas sprul par sprul/ /de ni dkyil 'khor 'khor lo dam pa'o/ /kye ho rmongs pa'i sems kyis sems la brtags na ni/ /lta ba ngan pa thams cad las ni rang grol 'gyur/ /mchog tu bde ba chen po'i dbang gis ni/ /de
76a7(rgyud): la gnas na dngos grub dam pa'o/ /sems kyi glang po yan du chug /de ni bdag nyid dris la gcig /nam mkha'i ri bo chu 'thung dang / /de yi 'gram du zhog cig rang dga' bar/ /yul gyi glang po'i dbang po lag pas blangs nas su/ /ji ltar gsod par rang dbang
76b1(rgyud): snang bar 'gyur/ /rnal 'byor ba ni glang po skyong ba bzhin/ /de nyid nas ni ldog par 'gyur ba yin/ /gang zhig 'khor ba de ni mya ngan 'das par nges/ /dbye ba gzhan du sems pa ma yin te/ /rang bzhin gcig gis dbye ba rnam par spangs/ /dri ma med pa nga yis rab tu
76b2(rgyud): rtogs/ /yid kyis de nyid dmigs dang bcas/ /dmigs pa stong pa nyid yin la/ /gnyis la skyon ni yod pa ste/ /rnal 'byor gang gis sgom pa min/ /sgom pa dmigs bcas dmigs med de/ /sgom dang mi sgom tha snyad med/ /bde ba'i rnam pa'i rang bzhin no/ /rab
76b3(rgyud): tu bla med rang 'byung ba/ /bla ma'i dus thabs bsten pas shes/ /nags su ma 'gro khyim du ma 'dug par/ /gang yang de ru yid kyis yongs shes nas/ /ma lus rgyun du byang chub rtag par gnas/ /'khor ba gang yin mya ngan 'das pa gang / /yid kyi dri ma dag la
76b4(rgyud): lhan cig skyes pa ste/ /de tshe mi mthun phyogs kyis 'jug pa med/ /ji ltar rgya mtsho dang bar gyur pa la/ /chu bur chu nyid yin te de nyid thim par 'gyur/ /nags dang khyim na byang chub gnas pa med/ /de ltar byed pa yongs su shes nas su/ /dri ma med pa'i sems kyi
76b5(rgyud): rang bzhin gyis/ /ma lus mi rtog pa ru brten par 'os/ /de ni bdag yin gzhan yang de bzhin no/ /gang bsgom yongs su bsgom pa gang / /dbye ba de nyid 'ching dang bral bar bya/ /'on kyang bdag nyid rnam par grol ba'o/ /bdag dang gzhan du 'khrul pa ma byed dang / /
76b6(rgyud): ma lus rgyun du gnas pa'i sangs rgyas te/ /sems ni ngo bo nyid kyis dag pa na/ /de nyid dri med mchog gi go 'phang ngo / /gnyis med sems kyi sdong po dam pa ni/ /khams gsum ma lus kun du khyab par song / /snying rje'i me tog gzhan phan 'bras bu 'dzin/ /ming ni
76b7(rgyud): mchog tu gzhan la phan pa'o/ /stong pa'i sdong po dam pa me tog rgyas/ /snying rje dam pa sna tshogs du mar ldan/ /lhun gyis grub pa phyi ma'i 'bras bu ste/ /bde ba 'di ni gzhan pa'i sems min no/ /stong pa'i sdong po dam pa'i snying rje min/ /gang la slar yang rtsa ba me tog
77a1(rgyud): lo 'dab med/ /de la dmigs par byed pa gang yin pa/ /der lhung bas ni yan lag med par 'gyur/ /sa bon gcig la sdong po gnyis/ /rgyu mtshan de las 'bras bu gcig /de yang dbyer med gang sems pa/ /de ni 'khor dang mya ngan 'das rnams grol/ /
77a2(rgyud): gang zhig 'dod pa can gyi skye bo 'ongs pa'i tshe/ /de ni re ba med na gal te 'gro ba ni/ /phyi sgor bor ba'i kham phor blangs nas su/ /de bas khyim thab bor nas bsdad pa rung / /gzhan la phan pa'i don ni mi byed pa/ /'dod pa po la sbyin pa mi ster ba/ /'di ni 'khor ba'i 'bras bu
77a3(rgyud): gang yin lo/ /de bas bdag nyid bor bar byas na rung / /rnal 'byor gyi dbang phyug chen po dpal sa ra ha chen po'i zhal snga nas mdzad pa do ha mdzod ces bya ba de kho na nyid rnal du mtshon pa don dam pa'i yi ge rdzogs so/ / @##/ /rgya gar skad du/ tsa
77a4(rgyud): turmu drA nish+tsA ya/ bod skad du/ phyag rgya bzhi gtan la dbab pa/ bcom ldan 'das 'jam dpal gzhon nur gyur pa la phyag 'tshal lo/ /rnam dag ye shes de bdag nyid/ /rdo rje sems dpa' phyag byas nas/ /phyag rgya dgod pa mdor bsdus pa/ /bdag nyid go bya'i don du
77a5(rgyud): bri/ /'di na phyag rgya dgod pa la yid rnam par 'khrul cing rmongs pas srid pa'i rgya mtshor sdug bsngal zhing 'khyams pa de dag gis bde blag tu phyag rgya bzhi'i don khong du chud par bya ba'i phyir rgyud kyi rjes su 'brangs nas/ /bde ba chen po'i sgrub pa'i thabs rab tu bsgrub par bya'o/ /
77a6(rgyud): phyag rgya bzhi zhes bya ba ni las kyi phyag rgya dang / chos kyi phyag rgya dang / phyag rgya chen po dang / dam tshig gi phyag rgya'o/ /de la las kyi phyag rgya brtag par bya ste/ las kyi lus dang / ngag dang yid kyi bsam pa ste gtso bo'o/ /phyag rgya ni brtags pa'i rang bzhin no/ /las kyi
77a7(rgyud): phyag rgya de las skad cig ma'i dbye bas phye bas dga' ba dag skye bar 'gyur ro/ /skad cig shes pa'i de yi shes/ /e waM la ni rab tu gnas/ /dga' ba bzhi ni dga' ba dang / mchog tu dga' ba dang / lhan cig skyes pa'i dga' ba dang / dga' bral lo/ /gzhan du na/
77b1(rgyud): mchog dang dga' bral dag gi dbus/ /mtshon byar brtags pas bstan par bya/ /zhes gsungs pa de 'thad par mi 'gyur ro/ /skad cig ma bzhi ni rnam pa sna tshogs pa dang / rnam par smin pa dang / mtshan nyid bral ba dang / rnam par nyed pa'o/ /mtshan nyid dang
77b2(rgyud): bral ba dbus su bstan pa ni dbang las shes par bya'o/ /dbang btsan thabs kyi sbyor ba ni mtshan nyid dang bral ba dang / lhan cig skyes pa tha mar gnas par rtogs so/ /bcom ldan 'das kyis dbang btsan thabs kyi sbyor bas bstan to/ /de thams cad ni lhan cig skyes pa
77b3(rgyud): ste/ lhan cig skyes pa'i grib ma'i rjes su byed pa la lhan cig skyes pa zhes bya'o/ /lhan cig skyes pa'i grib ma ni lhan cig skyes pa'i rgyu mthun pa'i ye shes khong du chud par byed pas/ shes rab ye shes ni lhan cig skyes pa'o/ /de'i phyir nges par shes rab ye shes
77b4(rgyud): las/ /lhan cig skyes pa 'byung ba ma yin te/ gang gi phyir lhan cig skyes pa zhes bya ba'i rang bzhin ni chos thams cad ma bcos pa'i rang gi mtshan nyid ces bya ba'i bar du'o/ /de'i phyir las kyi phyag rgya la brten nas rgyu mthun 'bras bu thob par byed do/ /rgyu mthun pa ni rgyu dang 'dra
77b5(rgyud): bar 'byung bas na rgyu mthun pa ste/ ji ltar me long dang bzhin la brten nas byad bzhin gyi gzugs brnyan 'byung ba ni gzhan nyid ma yin te/ sngon du grub pa ma yin la da ltar yang grub pa ma yin pa'i phyir ro/ /de ni nges par gzhan gyi gzugs brnyan rgyu mthun tsam mthong ba la 'on
77b6(rgyud): kyang 'jig rten pa rnams rang bzhin mthong zhes 'khrul pas dga' bar 'gyur ro/ /de bzhin slob dpon blo gros dman pa rnams kyang / shes rab ye shes bsgrubs na lhan cig skyes pa'i rang bzhin nyams su myong zhes brjod cing dga' ba skye bar 'gyur ro/ /de la
77b7(rgyud): dga' zhing mgu bas ni chos kyi phyag rgya'i gtam yang mi shes so/ /chos kyi phyag rgya ma shes pas las kyi phyag rgya bcos ma 'ba' zhig las lhan cig skyes pa'i rang bzhin bcos ma ma yin pa ji ltar 'gyur zhing skye bar 'gyur/ rigs mthun pa'i rgyu las rigs mthun
78a1(rgyud): pa'i 'bras bu skye bar 'gyur gyi/ /rigs mi mthun pa las ni ma yin no/ /ji ltar sA lu'i sa bon las sA lu'i myu gu skye bar 'gyur gyi/ drug cu pa las ma yin no/ /de bzhin du ma bcos pa'i chos kyi phyag rgya'i rang bzhin las ma bcos pa'i lhan cig skyes pa 'byung
78a2(rgyud): ngo / /de'i phyir chos kyi phyag rgya'i rgyu nyid la dbyer med par spyod pas phyag rgya chen po'i rgyur 'gyur ro/ /de ltar na gang gi phyir bcom ldan 'das kyis gsungs pa/ e yi cha byad bzang po la/ /dbus su waM gis rnam par brgyan/ /bde ba thams cad kyi ni gnas/ /sangs rgyas
78a3(rgyud): rin chen za ma tog / ces pa ni sangs rgyas kyi grib ma'i rjes su byed pa'i phyir ro/ /za ma tog ni gnas sam gzhi'o/ /de'i phyir las kyi phyag rgya yan lag can las dga' ba yid du 'ong ba ni rin chen 'byung gnas dang mtsho skyes kyis te/ de ni rdo rje dang pad+ma bsrub cing bsrubs
78a4(rgyud): pa'i yang dag pa'i sbyor bas/ kun rdzob byang sems a ba d+hU tI nas ji srid nor bu'i nang du song ba de ni de'i skad cig ma zhes bya ba ste/ de lhan cig skyes pa zhes bya ba'i ye shes/ skad cig tsam skye bar 'gyur gyi/ de lhan cig skyes pa ni ma yin te/ rgyu mi mthun pa'o/ /de'i rang
78a5(rgyud): bzhin shes rab ye shes kyi dga' ba gsum dang / skad cig ma bzhi dang ldan pa'o/ /dbang btsan thabs kyi sbyor ba las ni las kyi phyag rgya'i rgyu mthun pa'i 'bras bur gsungs so/ /las kyi phyag rgya'i dbang nges par bstan pa ste dang pa'o// //oM chos kyi phyag rgya ni
78a6(rgyud): chos kyi dbyings kyi rang bzhin te/ spros pa dang bral ba rnam par mi rtog pa ma bcos pa/ skye ba dang bral ba/ snying rje'i rang bzhin mchog tu dga' bas gcig tu mdzes pa'i thabs su 'gyur ba/ rgyun gyis rtag pa lhan cig skyes pa'i rang bzhin gyi shes rab dang lhan cig skyes pa
78a7(rgyud): las 'byung ba/ dbyer med pa gang yin pa de ni chos kyi phyag rgyar rig par bya'o/ /gzhan yang de'i mtshan nyid ni dper na mun pas kun du 'khrugs pa la/ nyi ma'i 'od zer dang 'dra bar bla ma'i man ngag nyid kyis mi shes pa'i mun pas kun nas 'khrugs pa'i 'khrul pa rtswa rdul tsam
78b1(rgyud): gyi zug rngu rnam par spangs nas rtogs pa'o/ /sa dang chu dang me dang rlung ste khams bzhi'i nus pas bcings pa'i 'jig rten gsum po ma lus pa gcig gi rang bzhin dba' rlabs med pa'i stong pa nyid dang snying rje dbyer med pa shes par bya'o/ /bcom ldan 'das kyis kyang gsungs
78b2(rgyud): pa/ mdzes ma shes rab rang bzhin la/ /ro ma thabs kyis yang dag gnas/ /sdig spangs ma ni dbus nyid du/ /gzung dang 'dzin pa rnam par spangs/ /de ltar rab tu 'bad pas kyang / /de bzhin nyid kyi rnam pa nye ba'i rgyur gyur pa de ni lam du shes par bya'o/ /lam du
78b3(rgyud): shes pas gus pas rgyun mi 'chad pa ni lam mo/ /'gog pa ni lhan cig skyes pa'i rang bzhin mngon du byed par gyur pa'o/ /de bzhin du gsungs pa/ 'di la bsal bya ci yang med/ /gzhag par bya ba cung zad med/ /yang dag nyid la yang dag lta/ /yang dag mthong nas
78b4(rgyud): rnam par grol/ mdzes ma ro ma dag gi dbus su gnas pa ni sdig spangs ma'o/ /de nyid la lhag par mos pas lhan cig skyes pa'i rang bzhin gyi don go 'phang ma lus par sems rtse gcig pa dang / bla ma dam pa'i man ngag gis rtogs par 'gyur ro/ /chos kyi
78b5(rgyud): phyag rgya ni phyag rgya chen po dbyer med pa'i rgyur gyur pa'o/ /chos kyi phyag rgya rnam par smin pa'i 'bras bur nges par bstan pa ste gnyis pa'o// //AHphyag rgya chen po zhes bya ba ni phyag rgya yang yin la chen po yang yin pas phyag rgya chen po ste/ rang bzhin med pa nyid
78b6(rgyud): shes bya la sogs pa'i sgrib pa spangs pa/ ston ka'i nyi ma phyed kyi nam mkha' ltar dri ma med pa/ phun sum tshogs pa mtha' dag gi gzhir gyur pa/ 'khor ba dang mya ngan gyi mtha' las 'das pa gcig pa'i rang bzhin/ dmigs pa med pa snying rje'i lus bde ba
78b7(rgyud): chen po'i rang bzhin no/ /de bzhin du yid la byed pa med pa'i chos dge ba'o/ /yid la byed pa'i chos mi dge ba'i zhes gsungs pa dang / kun du rtogs pas ma brtags pa/ /rab tu mi gnas pa yi yid/ /dran pa med cing yid byed min/ /dmigs pa med la phyag 'tshal
79a1(rgyud): 'dud/ ces bya ba gang yin pa de phyag rgya chen po yin par rig par bya'o/ /de'i phyir phyag rgya chen po bsam gyis mi khyab pa'i rang bzhin las/ dam tshig gi phyag rgya mchog gi 'bras bu skye bar 'gyur ro/ /phyag rgya chen po dri ma med pa'i 'bras bu nges par
79a2(rgyud): bstan pa ste gsum pa'o/ / // hUM dam tshig gi phyag rgya zhes bya ba ni longs spyod rdzogs pa dang sprul pa'i sku'i rnam pa'i rang bzhin dang po'i ngo bo nyid sems can gyi don gyi phyir rdo rje 'dzin pa he ru ka'i rnam par spros pa/ de ni dam tshig gi phyag rgyar 'dod do/ /dam tshig gi phyag
79a3(rgyud): rgya blangs te zhes bya ba ni 'khor lo'i rnam pa ye shes lnga'i cho ga yongs su brtag pa ni me long lta bu dang mnyam pa nyid dang / so sor rtog pa dang / bya ba nan tan dang / chos kyi dbyings shin tu rnam par dag pa rnams dang / sbyor ba dang po dang / dkyil 'khor rgyal mchog dang / las
79a4(rgyud): rgyal mchog dang / thig le'i rnal 'byor dang / phra mo'i rnal 'byor gyis dam tshig gi phyag rgya'i 'khor lo bsgom pa'i slob dpon des ni bsod nams byas par 'gyur ro/ /des kyang chos kyi phyag rgya'i 'bras bu thob par mi 'gyur te/ nges pa'i don gyi rgyu las nges pa'i 'bras bu
79a5(rgyud): de nyid skye bar 'gyur ro zhes bya ba'i tha tshig go/ /de'i phyir brtan pa dang g.yo ba'i dngos po gang byis pas kun du brtags pa de dag lhan cig skyes pa'i ros phug na de byang chub kyi gser du 'gyur ro/ /'dis ni 'jig rten gsum gyi 'khor lo yang dag par bsgoms par 'gyur te/
79a6(rgyud): de skad du/ sngags bzlas med cing dka' thub med de sbyin sreg med/ /dkyil 'khor med de dkyil 'khor pa yang yod ma yin/ /de ni sngags bzlas de ni dka' thub sbyin sreg de'o/ /de ni dkyil 'khor yin te dkyil 'khor pa yang de'o/ /mdor bsdus na ni sems su 'dus
79a7(rgyud): pa'i tshul can no zhes bcom ldan 'das kyis gsungs pa'o / /mdor bsdus pa ni chos thams cad gcig gi rnam pa ste gang zhe na bde ba chen po'i rang bzhin no/ /sems ni byang chub kyi sems so/ /'dus pa'i tshul ni chos kyi phyag rgya dang / /phyag rgya chen po'i dbang
79b1(rgyud): gis ni / /ye shes gang yin pa de nyid 'dus pa'i tshul mngon par brjod do/ / dam tshig gi phyag rgya skyes bu byed pa'i 'bras bu nges par bstan pa ste bzhi pa'o/ / phyag rgya bzhi gtan la dbab pa slob dpon chen po klu sgrub snying pos mdzad pa rdzogs so// //bla ma d+hi ri shrI dz+nyA
79b2(rgyud): na'i zhabs dang / bod kyi lo tsA ba rma ban chos 'bar gyis bsgyur cing zhus te gtan la phab pa'o/ / @##/ /rgya gar skad du/ pradz+nyA dz+nyA na pra kA saM/ bod skad du/ shes rab ye shes gsal ba/ bla ma dam pa la phyag 'tshal lo/ /
79b3(rgyud): gang zhig nyi ma'i 'od zer shar bas pad+ma zum pa'i nags rnams 'byed par byed pa bzhin/ /thams cad mkhyen pa'i bde ba ma lus 'dzin pa'i mdzes pa'i go 'phang skad cig nyid tsam gyis/ /skye ba nying mtshams sbyor ba'i 'ching ba gcod cing 'gro ba'i long tog skyon rnams sel bar
79b4(rgyud): byed pa gang / /rgyal ba'i bka' lung dge ba'i bshes gnyen las 'ongs de yis rgyal ba'i 'gro ba rtag tu zhi bar shog /'jam pa'i rdo rje la sogs rgyal ba'i sras rnams kyis/ /shes rab phun tshogs rtogs pa'i lam ni su la yod/ /so so skye bo dman pa bdag 'dra'i blo gros
79b5(rgyud): la/ /ji srid dran par brjod pa 'di la bzod par 'os/ /ston pa dpal ldan ri khrod dbang phyug nyi ma 'char ka'i ri las rnyed de 'ongs pa'i lam/ /'di ni gsal byed rgyal ba can gyis bdag la mngon sum nyid du bstan/ /de ni dri ma med pa'i yid kyis 'di ru bshad kyis skye
79b6(rgyud): bo dad par byos/ /'dir ni gang yang lung dang rigs pas mi 'thad pa de mkhas pa rnams kyis spang bar gyis/ /phung po khams dang skye mched rnams/ /de dag yod med brtag pas stong / /shes rab ye shes nyid de bzhin/ /des na shes rab ye shes bshad/ /
79b7(rgyud): 'di ni bcom ldan 'das phul du byung ba dmigs pa med pa'i snying rje chen pos rnam pa thams cad kyi mchog dang ldan pa'i de bzhin nyid bla na med pa zhes bya ba/ gzhan gyi ming can rang bzhin med pa yin yang / sngon gyi smon lam gyi shugs kyis nus pas 'bad pa med par
80a1(rgyud): zung du 'jug pa/ sems can thams cad la gcig tu phan pa'i sku legs par 'dzin pas bde ba chen po'i 'byor pa zab pa dang rgya chen po bstan yang / srid pa 'khrul pas 'khyams pa'i sems can mtha' yas pa la phan 'dogs pa'i bsam pas/ sems
80a2(rgyud): can mang po sgrol ba'i thabs sna tshogs dang ldan pa rnam pa sna tshogs pa'i bkas nyan thos dang rang sangs rgyas dang / theg pa chen po mtshungs par mdzad pas/ shin tu dang bas bla ma dang / sangs rgyas dang byang chub sems dpa' la bsnyen bkur byed pa'i tshangs par spyod pa can
80a3(rgyud): blo shin tu dag pa'i shes rab can/ mdo sde dang / chos mngon pa dang / 'dul ba dang / skyes pa'i rabs rtogs pa legs par bcos pa'i blo gros can/ sbyangs shing dul bas mi dge ba'i las spangs pa/ dge ba'i las la gnas shing snying rje 'jug pa'i yid can/
80a4(rgyud): 'khor ba la zhen pa la rgyab kyis phyogs pa'i slob pa'i phyir/ /dge ba'i bshes gnyen dam pa la brten pa'i rang bzhin gyis myur du bla na med pa yang dag par rdzogs pa'i byang chub thob par bya ba'i phyir dkyil 'khor du 'jug pa nas chu dang dbu rgyan la sogs pa sngon
80a5(rgyud): du 'gro bas/ mchog tu gyur pa'i shes rab ye shes ston par mdzad do/ /'o na ci'i phyir 'di ston te/ 'dod chags la sogs pa 'khor bar yun ring du ngan 'gror 'khyam pa'i rgyu yin la/ de yang sems can rnams yun ring du zhen nas ya nga bar skye ba rmongs par
80a6(rgyud): gyur nas chags te sdang bar byed pa'i sdig pa mi dge ba'i las byed par gyur nas/ dud 'gro dang / yi dwags dang / dmyal ba la sogs par sdug bsngal chen po nyams su myong bar 'gyur zhing / 'dod chags la sogs pa la sbyor ba de lta bu dug 'dzin pa dag la 'o ma blud pa bzhin
80a7(rgyud): du dug 'phel bar mthong ba ma yin nam zhe na/ 'di ni bden te dge ba'i bshes gnyen dang bral ba rnams 'dod chags la sogs pa de dag chags pa dang bcas nas gcig tu sdug bsngal bar 'gyur ro/ /de nyid kyi phyir na/ nyan thos dang rang sangs rgyas kyi theg pa la sogs pa mang po
80b1(rgyud): bstan pa yin no/ /gzhan yang shin tu 'dod chags dang bral ba rnams 'dod chags la sngangs pas de shin tu sdug bsngal bar byed de/ de dag gi don du 'dod chags par ma ston no/ /de yang / gang gis 'dod chags dang chags pa/ /slar yang the tshom za bar 'gyur/ /de
80b2(rgyud): dag 'dod chags spangs pa'i phyir/ /'dod chags bral yang reg mi bya/ /zhes gsungs pa dang / 'dod chags bral ba lta bu'i sdig /khams gsum na ni gzhan med do/ /de phyir 'dod la chags bral ba/ /khyod kyis nam yang mi bya'o/ /zhes bcom ldan 'das kyis
80b3(rgyud): gsungs so/ /gang la 'dod chags bral ba ma yin pa de dag la 'dod chags chen po bstan te/ de skad du yang / 'dod chags dga' zhig spyod de yul/ /'dod chags bral bas dga' spangs te/ /dri med blo yis rnal 'byor pas/ /mi len spang bar ru mi byed/ /ces
80b4(rgyud): gsungs so/ /dpal mda' bsnun gyi zhal snga nas kyang / kha cig yul rnams 'dor byed cing / /kha cig yul gyis 'ching bar byed/ /la la yul de nyid kyis ni/ /mi mchog byang chub thob par byed/ /ces gsungs so/ /de bas na 'dod chags can gyi sems can
80b5(rgyud): rnams 'dod chags bral ba la 'dzud/ 'dod chags bral ba rnams 'dod chags bar ma la'o/ /'dod chags bar ma rnams 'dod chags chen po la dgod do/ /de bas na sems can mchog tu gyur pa'i dbang du mdzad nas/ bla na med pa shin tu zab mo'i shes rab ye shes
80b6(rgyud): 'di bstan to/ /'dir yang bcom ldan 'das kyis/ dug gi dum bu gang zhig gis/ /skye bo thams cad 'ching 'gyur ba/ /dug gi de nyid shes gyur na/ /dug gis de nyid sel bar byed/ /ces gsungs so/ /gzhan nas kyang 'dod chags ni byang chub kyi yan
80b7(rgyud): lag go/ /zhe sdang ni byang chub kyi yan lag go zhes bya ba la sogs pa 'byung ngo / /ye shes grub pa las kyang / dper na bcud kyis phug pa'i zangs/ /mdzes pa'i gser du 'gyur ba bzhin/ /ye shes bcud kyis phug pas na/ /nyon mongs dge bar byed pa yin/ /
81a1(rgyud): zhes gsungs so/ /des na phung po lnga ste/ gzugs dang / tshor ba dang / 'du shes dang / 'du byed dang / rnam par shes pa zhes bya ba yin la/ rnam par snang mdzad dang / rin chen 'byung ldan dang / snang ba mtha' yas dang / don yod grub pa dang /
81a2(rgyud): mi bskyod pa rnam par dag pa'o/ /skye mched bcu gnyis ni/ dbang po drug dang / yul drug go/ /khams bco brgyad ni/ mig gi khams dang / mig gi rnam par shes pa'i khams dang / de bzhin du rna ba'i rnam par shes pa'i khams la sogs pa yang shes par
81a3(rgyud): bya'o/ /'byung ba chen po bzhi ni/ sa'i khams dang / chu'i khams dang / me'i khams dang / rlung gi khams te rang gi mtshan nyid 'dzin pa'i phyir khams so/ /yod pa dang med pa'i rtogs pas stong pa'i phyir/ mtha' bzhi dang bral ba ste/ ma skyes pa dang / mi
81a4(rgyud): 'dzin pa dang / rang bzhin med pa shes pa la shes rab ces brjod do/ /de yang / gang zhig rkyen las skyes pa de ma skyes/ /de la skye ba'i rang bzhin yod ma yin/ /rkyen la rag las gang de stong pa nyid/ /gang gis stong nyid shes de bag yod yin/ /zhes
81a5(rgyud): gsungs pa dang / de kho na nyid la 'jug pa las kyang / gang zhig spros bcas kun gyi yul min pas/ /de ni ngag gi yul yang ma yin no/ /rdo rje 'dzin pas rigs pa de nyid la/ /shes rab ces byar yongs su bsgrags pa yin/ /zhes gsungs so/ /de nyid kyi phyir
81a6(rgyud): rten cing 'brel par 'byung ba'i sems sna tshogs pa bde ba chen po rang rig pa tsam ste/ dmigs pa med pa'i snying rje chen po zhes bya ba ming gzhan pa can gyi ye shes yin no/ /shes rab kyang de yin la/ ye shes kyang de yin pas tshig bsdus pa'o/ /bla ma dam pa'i zhal snga nas kyang /
81a7(rgyud): mkhas pa kun rtog spangs nas ni/ /rnam kun bde ba'i de nyid min/ /stong nyid bde ba'i de nyid min/ /bsam mi khyab min bde ba min/ /zhes gsungs pa dang / rnam pa mngon sum byang chub ste/ /bsam pa med pa'i blo chen po/ /gzhan yin na ni long bar 'gyur/ /gzhan ma yin na bems por 'gyur/ /
81b1(rgyud): zhes gsungs so/ /bcom ldan 'das kyis kyang / /'byung ba che las byung bde ba/ /bde ba de nyid kho na min/ /zhes gsungs pa dang / gzhan yang / bde ba dkar po bde bar gnas/ /kun du ru skyes bde ba dran/ /bde ba dngos po dngos med pa'o/ /zhes bya ba la
81b2(rgyud): sogs pa rgyas par gsungs so/ /de nyid rnam pa thams cad kyi mchog dang ldan pa'i stong pa dang / bcom ldan 'das ma shes rab kyi pha rol tu phyin pa ste/ lam gyi yan lag ma'i gzugs kyis thams cad du gnas pa yin no/ /de skad du yang / kun du thar pa 'dod
81b3(rgyud): pa yis/ /don dam dag la gang gnas pa/ /kun rdzob kyi ni lus 'dzin pa'i/ /shes rab pha rol phyin pa'o/ /zhes gsungs pa dang / e yi cha byad bzang po gang / /dbus su waM gis rnam par brgyan/ /bde ba kun gyi gnas yin te/ /sangs rgyas dkon mchog
81b4(rgyud): zam tog / ces bcom ldan 'das kyis gsungs pa'i phyir/ 'di ni yang dag rdzogs pa'i byang chub kyi sgrub pa'i thabs dam pa dang por bya ba yin pas dogs pa med pa'i yid kyis 'gro ba thams cad 'don pa'i bsam pas snying rje chen po'i ros chags pa bde ba yang dag pa'i
81b5(rgyud): dbang bskur zhing rjes su gnas pa dang / ji skad gsungs pa'i shes rab dam tshig can man ngag ji lta ba bzhin brtan par bya'o/ /de skad du yang / thabs gzhan gyis ni sangs rgyas min/ /'gro ba gsum ni dag par nyid/ /de phyir yid kyis bral ba ru/ /khyod kyis nam
81b6(rgyud): yang mi bya'o/ /zhes gsungs pa dang / 'di de sangs rgyas thams cad kyi/ /rig pa'i brtul zhugs bla na med/ /rmongs pa gang zhig 'da' byed na/ /de la mchog gi dngos grub med/ /ces gsungs so/ /'o na 'di ji ltar 'thad par 'gyur te/ /las kyi phyag rgya khro rgyu
81b7(rgyud): can/ /sdig ldan g.yon ma 'jigs rung ma/ /thag ring yongs su spang bar bya/ /gzhan yang a ra li las kyang / /mi yi bud med 'jigs tshul can/ /de yi ye shes 'jig par nges/ /zhes gsungs pa dang / ye shes grub pa las kyang / dbang gnyis
82a1(rgyud): byung ba'i bde ba ni/ /de nyid yin zhes skye ngan smra/ /de yang bde ba chen po ru/ /rgyal ba mchog gis ma gsungs so/ /zhes bya ba la sogs pa gsungs pas/ las kyi phyag rgya ni lhan cig skyes pa'i rang bzhin ma yin pas spang bar bya ba'i phyir ro zhe na/
82a2(rgyud): bden te las kyi phyag rgya bcos ma yin pa'i phyir ro/ /'di ltar las ni bya ba ste lus dang ngag dang sems kyi bsam pa'i mtshan nyid can te/ des mtshon pa'i phyag rgya brtag pa'i phyir ngo bo nyid la las kyi phyag rgya zhes brjod de/ chos kyi phyag rgya ni bcos pa ma yin pa'i phyir/ mtshan
82a3(rgyud): nyid tha mi dad pas tha dad pa ma yin no/ /phyag rgya chen po rang bzhin med par rtogs pa'i mtshan nyid can te de ni ma bcos pa'o/ /de ni bcos ma'i shes rab ye shes tsam gyis chu rgyun bzhin du rgyun mi 'chad pa'i bde ba chen po'i ngo bo nyid rnam pa thams cad du bla na med pa'i de
82a4(rgyud): bzhin nyid kyi de kho na nyid 'jig pa med pa thams cad mkhyen pa'i ye shes skye ba ma yin pa kho na'o/ /de nyid kyi phyir klu sgrub kyi zhal snga nas kyang / rgyu mthun pa'i 'bras bur bstan to/ /lhan cig skyes pa bstan pa yang lhan cig skyes pa'i grib ma'i rjes su byed pa'i phyir ro/ /
82a5(rgyud): de yang kho bo'i bla ma'i zhal snga nas kyang / phyag rgya chen po mi shes par/ /las kyi phyag rgya gcig sgrub pa/ /de nyid brgyud pa las nyams nas/ /rnal 'byor pa de du 'bod 'gro/ /zhes gsungs so/ /'o na ji ltar/ thabs gzhan gyis ni 'tshang mi rgya/ /zhes las kyi phyag
82a6(rgyud): rgya 'di nyid las gdon mi za bar sangs rgyas dkon mchog gi za ma tog tu bstan zhe na/ de ni mi 'thad pa ma yin te/ chags pa chen po zhes bya ba ni/ phyag rgya chen po bde ba mtha' yas pa'i rang bzhin dngos po thams cad kyi ngo bo nyid chags pa chen po ste/ stong pa dang snying rje gnyis zung
82a7(rgyud): du 'jug pa'i ngo bo nyid 'dod chags nyid la 'dod chags nyid gsal ba rab kyi mthar thug pa nyid la bde zhing chags pa ste/ de yang las kyi phyag rgya ma gtogs par nyams su mi myong bas mngon sum bstan par mi nus la/ chen po rab kyi mthar phyin pa yang goms pa dang / bla ma
82b1(rgyud): dam pa'i man ngag gis thob par 'gyur ba'i phyir/ dang po las kyi phyag rgya bstan pa la 'gal ba med do/ /bla ma dam pa'i man ngag 'di yang / las kyi phyag rgya legs bsgrubs nas/ /chos kyi phyag rgya rnam par bsgom/ /de'i steng phyag rgya chen po ste/ /gang las dam tshig 'byung
82b2(rgyud): ba'o/ /zhes gsungs so/ /dga' ba tsam pa de la rgyu mthun pa'i 'bras bu dang / de ltar slob dpon gyis phyag rgya bzhir gang zhig gsungs pa dang / rnam par smin pa dang dri ma med pa'i 'bras bu dang / de nas rim gyis skyes bu byed par 'gyur ro/ /bla ma dam pas kyang /
82b3(rgyud): las kyi phyag rgya rnams sna tshogs/ /rnam smin las byung chos phyag rgya/ /mtshan nyid bral ba phyag rgya che/ /rnam nyid dam tshig phyag rgya yin/ /zhes bya ba gsungs so/ /de la phyag rgya chen po ma gtogs pa'i phyag rgya re re la dga' ba bzhi bzhi 'byung ba'i phyir/ las
82b4(rgyud): kyi phyag rgya yan lag ma dang dga' ba bzhi dang / skad cig ma bzhi'i grangs gzhan man ngag gis rtogs par bya'o/ /sna tshogs pas ni mgrin sna tshogs/ /nor bu'i nang du bde smin pa/ /bla mar de nyid shes par bya'o/ /dga' bral rnam pa nyed pa'o/ /zhes
82b5(rgyud): gsungs pa dang / gsung rab las kyang / 'khyud dang 'o byed la sogs pa/ /rnam pa sna tshogs du ma brjod/ /rnam smin de las bzlog pa ste/ /bde ba'i ye shes spyod pa'o/ /bdag ni bde ba spyod do zhes/ /rnam par nyed pa spyod
82b6(rgyud): par bshad/ /ces gsungs so/ /de lta bas na mchog dga' dang dga' bral gyi dbus na gnas pa/ btsan thabs pa'i dbang dang log pa'i dbang spangs pa/ 'dod chags dang 'dod chags bral bas dben pa'i stong pa nyid dang / snying rje dbyer med pa'i lhan cig skyes pa de bla ma
82b7(rgyud): dam pa'i zhal nas nyams su myong ba bas khong du chud par bya'o/ /de lta bu las gzhan du su zhig gis rtogs par nus te/ 'di ltar chos thams cad rang bzhin med par ni grub par bya'o/ /de yang gzugs stong pa'o/ /stong pa nyid gzugs so/ /de bzhin du tshor ba dang
83a1(rgyud): zhes bya ba la sogs pa'i lung dang / /gang zhig rten cing 'brel 'byung ba/ /de yis rang bzhin skye ba med/ /gang zhig ngo bo ma skyes pa/ /de la skyes zhes ji ltar bya/ /zhes bya ba la sogs pa dang / tshad ma'i tshig gsungs pa ni/ gang dang gang ci 'byung ba'i shes
83a2(rgyud): pa de ni rang bzhin med pa'o/ /de lta bas na chos thams cad ngo bo nyid kyis yongs su dag pa yin gyi/ las kyi phyag rgya 'ba' zhig ni ma yin no/ /de ni de bzhin gshegs pa'i dag pa sngon du 'gro ba shes rab kyi yan lag ma'i ye shes bstan pas cho ga tshig tu ma spros pas ci dgos/ de
83a3(rgyud): nas yang pha rol tu phyin pa'i theg pa pa rnams kyi grub mtha' ni 'di yin te/ gang dag bskal pa grangs med pas rdzogs pa'i sangs rgyas su 'gyur ro/ /sngags kyi tshul gyis ni tshe 'di la sangs rgyas sam rdo rje sems dpar 'gyur ro zhes rtogs pa rnams yan lag bdun dang ldan
83a4(rgyud): pa'i bsgrub byar 'dod de/ longs spyod rdzogs la kha sbyor bde chen rang bzhin med pa dang / /snying rje des gang rgyun mi 'chad dang 'gog pa med pa ste/ /yan lag bdun dang ldan pa 'di ni bdag gis bsgrub byar 'dod/ /tshad mar blo sbyongs pa yis 'di dag rab tu bsngags pa
83a5(rgyud): yin/ /zhes gsungs pa yin no/ /de yang las kyi phyag rgya yan lag med par nyams su myong bar shes par nus pa ma yin no zhe na/ 'di yang mdzes pa ma yin te/ phyi rol gyi phyag rgya ni rgyu mthun pa'i 'bras bur brjod kyi/ de ni de kho na nyid ma yin no/ /yan lag bdun
83a6(rgyud): dang ldan pa stong pa nyid dang / snying rje dbyer med pa'i ye shes la 'thad par 'gyur te/ 'di ltar longs spyod rdzogs pa ste nyams su myong ba rten cing 'brel bar 'byang ba las rnam pa thams cad du snang ba yin no/ /kha sbyor ni stong pa nyid dang snying rje dbyer med par yang dag par sbyor
83a7(rgyud): ba'i phyir ro/ /bde ba chen po ni yod pa dang med pa la sogs pa'i rtog pa thams cad spangs pa'i phyir ro/ /rang bzhin med pa ni skye ba med pa'o/ /snying rjes nges pa gang ni snying rje chen po'i bdag nyid yin pa'i phyir ro/ /rgyun mi 'chad pa ni rgyun gyi rtag pa yin pa'i phyir ro/ /
83b1(rgyud): 'gag pa med pa ni chad pa med pa'i phyir ro/ /las kyi yan lag ma'i ye shes la ni khyad par can du gyur pa de dag yod pa ma yin no/ /gang yang tshe 'di nyid kyis sangs rgyas nyid dam rdo rje 'chang nyid du 'gyur ro zhes gsungs pa gang yin pa de yang bus pa'i tshig bzhin du snang
83b2(rgyud): bar 'gyur te/ 'di ltar bsnyems pas kho bo ni rdo rje sems dpa'o zhes smras pa 'di rang nyid kyis rang la sems dang ldan pa rnams ci ste smod par byed/ dper na shin tu blun po dag kho bo ni rgyal po'o zhes smra ba bzhin/ rgyal po ma yin pa gcig pur ma zad kyi rlung can du
83b3(rgyud): yang smras pa ma yin nam/ de'i phyir pha rol tu phyin pa'i theg pa las sngags la khyad par ma mthong ngo / /'di skad du brjod pa de yang ma yin te/ don gcig na yang ma rmongs dang / /thabs mong dka' ba med pa dang / /dbang po rnon po'i dbang byas pas/ /sngags
83b4(rgyud): kyi bstan bcos khyad par 'phags/ /zhes gsungs pa de yang / chos rnams thams cad nyid kyi ni/ /dag pa de bzhin nyid du 'dod/ /ces sngags kyi theg pa las gsungs pa'i phyir/ gnyis kas de bzhin sgrub par byed pas don gcig pa ni bden pa kho na
83b5(rgyud): ste ma rmongs pa'i gtan tshigs pha rol tu phyin pa la yang mtshungs pa'i phyir khyad par ci yod/ /'dir rmongs pa'i skyes bu'i skyon yin nam/ 'on te theg pa 'di'i skyon yin/ de la re zhig rang bzhin med par byed pa'i mtshan nyid can gyis theg pa la ni rmongs pa yod
83b6(rgyud): pa ma yin te gnyis ka la thal bar mtshungs pa'i phyir ro/ /skyes bu don la mos pa'i rmongs pa yin no zhe na/ de ltar 'dra mod kyi sngags kyi theg pa la yang skyes bu'i rmongs pa snang ba yin no/ /thabs mang ba nyid kyang 'khor gsum mi dmigs pa'i sbyin pa'i pha rol
83b7(rgyud): tu phyin pa la sogs pa'i thabs dang / kun brtags dang / gzhan dbang dang / yongs su grub pa ste/ mtshan nyid gsum bsgom pas kyang de bzhin nyid mthong bar 'gyur ba'i phyir ro/ /dga' ba la sogs pa'i thabs khyad par kho na yod pas na chags pa la
84a1(rgyud): 'jug pa tsam gyis ni rigs pa ma yin te/ shes rab kyi pha rol tu phyin pa'i thabs mkhas pas zin pa'i byang chub sems dpa' sems dpa' chen po rnams myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur
84a2(rgyud): ro zhes gsungs pa'i phyir ro/ /dka' ba med pa yang gnyi ga la mtshungs te/ 'di ltar yang gang dag sngon po dang ser po la sogs pa'i dngos po thams cad ngo bo nyid kyis rnam par dag pa rtogs pa'i phyir/ /de dag la dka' ba zhes bya ba ci zhig yod/ dbang po rnon bos dbang
84a3(rgyud): byas pa yang mtshungs pa nyid do/ /gang gi phyir chos thams cad rkyen las skyes pa ni ngo bo nyid kyis ma skyes shing mi 'gag pa'i phyir ro/ /dbang po rnon po nyid kyis mos pa byed kyi/ dman pa dag gis ni ma yin no/ /gzhan yang rang rang gi ngo bo nyid las rnam par dpyad na
84a4(rgyud): pha rol tu phyin pa'i bstan bcos kho na nges pa'i don yin pa'i phyir lhag par 'gyur ba ste/ drang ba'i don ni gzhan dag yin no/ /dper na gtsub stan dang / gtsub shing la sogs pa las me byung ba'am/ pi wang las sgra byung ba bzhin du gzugs rnam par snang mdzad
84a5(rgyud): de/ de yang mi bskyod pa'i ming can gyi rnam par shes pas rgyas btab pa'i ngo bo nyid yin pa'i phyir spros pa tsam ste/ yang dag par sna tshogs nyams su myong ba tsam gzod ma nas 'od gsal bsgrub par bya'o/ /'di ha cang spros pa la dga' bas bsdus pas chog gi/ /
84a6(rgyud): bkrus pa nyid bkru dgos pa'i las kyi phyag rgya nyid dgos pa med par 'gyur te/ de yang / mgon pos 'dir ni brjod med dam/ /rgyab ces bya ba su yis bstan/ /dbu gtsug g.yas su 'khyil pa yang / /lag pa bkyigs pas ston byed dam/ /zhes gsungs pa lta bu'o/ /
84a7(rgyud): gzhan yang gang las kyi phyag rgya'i bde ba 'dod pa de dag ni nyi tshe ba'i rnam par dag pa ste/ phung po dang khams dang skye mched kyi rang bzhin can gyi shes rab kyis sbyang bar bya'o/ /de dngos su dngos po thams cad rnam par dag pa nyid ci'i phyir goms par mi byed/ 'on te 'dod chags
84b1(rgyud): chen po'i theg pa 'dir/ 'dod pa'i yon tan lnga la longs spyod pas zag pa med pa'i bde ba'i rnam pa rdzogs pa'i sangs rgyas 'grub par 'gyur te/ dbang po gnyis kyi sbyor ba yis/ /bde ba chen po rab sgrub phyir/ /sangs rgyas byang chub go 'phang mchog /bla med 'di ni 'grub
84b2(rgyud): par 'gyur/ /zhes gsungs na/ pha rol tu phyin pa'i theg pa las kyang shin tu 'jigs pa'i tshul gyis 'dod pa lnga la longs spyad par bya'o zhes gsungs pa'i phyir ro/ /'jigs shing skrag pa'i bde bas byang chub 'thob par byed pa ma yin no zhe na de yang mdzes pa ma yin te/ sems
84b3(rgyud): can ni dman pa dang / 'bring dang rab kyi dbye ba rnam pa gsum yin no/ /de la dman pa dang 'bring la 'di dag bstan pa yin gyi/ rab dmigs pa med pa la spyod pa rnams kyis ni 'phags pa chos 'phags bzhin bag tsha ba med par bud med stong phrag drug cu rtsa brgyad dang lhan cig
84b4(rgyud): tu 'dod pa'i longs spyod lnga rnams la rol pas 'dod pa'i yon tan lnga la longs spyod pas spangs pa ma yin pa'i phyir ro/ /gzhan yang de bzhin gshegs pa'i sku ni chos kyi dbyings la yang dag par byung bar bstan la/ de yang / 'dod chags dang bral bar 'gyur ba ma yin
84b5(rgyud): zhing / /bde ba dang sdug bsngal zhes bya ba ni/ ma rig pas yid bslad ba rnams 'di ltar mngon par zhen pa/ de ltar yang skad cig gam thang cig gis bya ba myur du nyams par 'gyur te/ gsal bar byed pa'i zla bas bde ba byed pa de dag kyang skar mdas kyang gdung bar byed pa
84b6(rgyud): bzhin du kho bo cag ni bred pa yang med la dga' ba yang med de/ de bas gnyis ka nyams par 'gyur bas grang ba yang med cing dro ba yang med do/ /don dam pa kun du rtog pa med pa'i phyir ro/ /'o na bsgrub bya'i rang bzhin gang yin zhe na/ dbang po gnyis kyi sbyor ba ni/
84b7(rgyud): 'dod chags can 'dul ba'i don du bcom ldan 'das kyis bstan te/ de bas na pha rol tu phyin pa ni theg pa nyid kyi don du gzung bar bya'o/ /las kyi phyag rgya dang bral na/ /phyag rgya chen po yod ma yin/ /rang gi tshig la nyams dga' ba/ /rtog ldan gus par mi 'os te/ /las kyi
85a1(rgyud): phyag rgya la sogs kyang / /med na phyag rgya chen po min/ /zhes gsungs so/ /de bas na las kyi phyag la sogs pa'i sgom pa yang gzod ma nas dag pa nyid de rgyu dang 'bras bu'i bye brag de sems can 'jug pa'i phyir brjod kyi/ phyag rgya chen po'i bye brag gis/ /
85a2(rgyud): las kyi phyag rgya la sogs gnas/ /phyag rgya chen po ma gtogs par/ /nam yang las la sogs pa med/ /de kho na nyid la 'jug pa las kyang / las kyi phyag rgya sogs bsgom pa/ /phyi ma phyi ma mchog yin te/ /de phyir snga ma spang bar bya/ /bla ma dam pa 'di ltar
85a3(rgyud): gnas/ /zhes bstan pa dang / de kho na dam pa zhes bshad do/ /chad pa ma yin nam zhe na/ /de dag ni rig pa ma yin te/ rkyen las skyes pa rten 'brel nyid ni skye ba med pa ste/ de yang / gang zhig rten cing 'brel 'byung ba/ /de nyid rang bzhin med par 'dod/ /de lta bu
85a4(rgyud): ni dam chos te/ /de bzhin gshegs pa de dang mtshungs/ /zhes gsungs pa dang / gzhan yang gang zhig rten cing 'brel pa mthong ba de ni chos mthong ba ste/ gang gi chos mthong ba de bla na med pa'i sangs rgyas kyi sku mthong bar 'gyur ro zhes gsungs pa dang / tshangs pa khyad
85a5(rgyud): par sems kyis zhus pa theg pa chen po'i mdo las kyang / gang gis rten cing 'byung ba shes/ /des ni chos nyid 'di rtogs la/ /gang gis chos nyid shes pa ni/ /de yis stong nyid de rtogs so/ /gang gis stong par shes gyur pa/ /de dag 'dren par mthong ba yin/ /zhes
85a6(rgyud): gsungs so/ /rten cing 'brel pa de yang nyams su myong ba ste/ /mtha' yas bde ba'i rang bzhin gyi/ /bde ba chen po'i bdag nyid do/ /de yang yan lag med pa'i rdo rje'i zhal snga nas kyang / mtha' yas bde ba'i ngo bo'i phyir/ /dpal ldan bde mchog ces
85a7(rgyud): bya'o/ /zhes gsungs so/ /sngon po dang ser po la sogs pa'i rnam pa ma lus pa rnam pa sna tshogs pa ni/ rmi lam dang dri za'i grong khyer bzhin snang ba yin gyi rtag pa ni ma yin te/ dngos po med pa'i phyir ro/ /de skad du yang / rten cing 'brel par 'byung ba nyid/ /
85b1(rgyud): dri za'i grong khyer bzhin du gsal/ /sna tshogs rang bzhin gyis mi gnas/ /nam mkha'i me tog lta bu'ang min/ /zhes gsungs so/ /de lta bas na lhun gyis grub pa zung du 'jug pa gnyis su med pa'i rgyu ni rten cing 'brel par 'byung ba sna tshogs pa ni/ bde ba chen po nyams
85b2(rgyud): su myong ba ste/ gzod ma nyid nas rang bzhin med pa nyid du bsgrub par bya'o/ /de nyid kyi phyir/ gang yang rten cing 'brel 'byung ba/ /sna tshogs sems ni gnyis su med/ /tha dad stong la sems sna tshogs/ /chos dang longs spyod sprul pa nyid/ /ces gsungs so/ /de la gang
85b3(rgyud): zhig gis stong pa nyid 'ba' zhig gam/ chad pa'i rang bzhin nam/ rten cing 'brel par 'byung ba dang stong ba tha mi dad pa'am/ rnam pa med pa'am/ rnam bcas sam/ btang snyoms kyi rnam pa can gyis sgom par byed ba de dag gis ni nam yang bde ba chen po'i ngo bo nyid grub pa ma
85b4(rgyud): yin te/ dbang po gnyis snyoms par 'jug pa med par bde ba'i rnam pa can nyid mi rtogs pa'i phyir ro/ /de med par ni bde ba chen po'i ngo bo nyid can gyi longs spyod pa'i sku 'grub par mi 'gyur ba nyid de/ /'di ltar gang rgya mtsho'i chu rlabs bzhin du phung po dang / khams dang skye
85b5(rgyud): mched kyi bye brag thabs dang shes rab bsgom pa rtog pa med pa'i bdag nyid chen po'i bde ba'i ye shes rtogs pas de bsgom par bya ste/ sgom pa rab kyi mthar phyin na dngos po thams cad kyi ngo bo nyid du gyur pa'i bde ba chen por 'gyur gyi/ gnyen po bsgoms pas ni ma yin no/ /
85b6(rgyud): de'i phyir las kyi phyag rgya la sogs pa'i ye shes bsgoms pas bde ba chen po'i ngo bo nyid kyi yang dag par rdzogs pa'i sangs rgyas 'grub par 'gyur gyi/ rtog pa thams cad spangs pas bde ba cung zad tsam yang nyams su myong ba ma yin no/ /de bas na rgyu dang mthun pa'i 'bras bu
85b7(rgyud): mthong ba'i phyir ro/ /gzhan yang bde ba'i ngo bo nyid yin du chug na yang / rnam par mi rtog pa ni 'dod pa'i yon tan lnga la bag tsha bas gnyen po dang / de kho na nyid dang 'bras bu'i rgyu mtshan rtogs pa ji ltar 'grub par 'gyur/ de yang / gnyen po'i phyogs la mi gnas shing / /
86a1(rgyud): de nyid la yang ma zhen gang / /'bras bu la ni srid min par/ /phyag rgya chen po de yis mthong / /zhes gsungs pas/ de ni gdon mi za bar yid brtan pa'am/ g.yo bar 'gyur yang 'dod pa'i yon tan lnga la dogs pa med par brten par bya ste/ de nas nyon
86a2(rgyud): mongs pa yang ngo bo nyid kyis yongs su dag pa'o snyam du sems pas/ nyon mongs pa'i 'ching ba'i 'jigs pa med do/ /'di ltar/ byang chub nyon mongs las gzhan min/ /nyon mongs byang chub las mi 'byung / /'khrul pas nyon mongs rtogs pa ste/ /
86a3(rgyud): 'khrul pas ngo bo dri ma med/ /ces gsungs pa dang / de lta bu la ni nyon mongs pa'i glags skabs med de/ rnal 'byor gyi kun rdzob kyis so so'i skye bo'i kun rdzob la gnod pa'i phyir ro/ /dge ba ni rtag tu goms pas sems can gyi don du byang chub sems bskyed pa nyid
86a4(rgyud): kyis yid bzhin du sems can thams cad kyi mngon par 'dod pa'i don la 'jug par byed pas na nyams par mi 'gyur ro/ /gzhan yang rang bzhin med pa la mos kyang / gal te 'jigs shing bag tsha ba 'byung na yang / de'i tshe ji bzhin pa'i don rtogs par mi bya ste/ de yang /
86a5(rgyud): nyan thos rnal 'byor skom pas gdungs/ /rkyen rtog lus la zon dang ldan/ /theg pa chen po 'jigs shing skrag /nyon mongs lnga dag sngags kyi tshul/ /zhes gsungs so/ /de'i phyir pha rol tu phyin pa'i lugs la de lta de ltar brjod na yang / las kyi phyag rgya la sogs pa
86a6(rgyud): med par de lta bur gyur pa rtog pa dang bral ba/ yan lag bdun dang ldan pa'i sangs rgyas mngon sum du byed pa ma yin no/ /gzhan yang e ma'o skye bo 'di dag ni phyin ci log gis bcom pas rang gi bdag nyid mya ngan las 'das pa'i ngo bo nyid kyi lha'i rang bzhin ma rtogs pa dang /
86a7(rgyud): rab rib can bzhin mngon pa'i nga rgyal can dang / ji bzhin pa'i lha'i nga rgyal can shing thun rnams dang brtsad par mi rigs kyi snying rje bar 'os so/ /de nyid kyi phyir byang chub sems dpa' rnams ni/ sems can gti mug chen po'i rab rib kyis bcom pa rnams la rnam par gzigs nas
86b1(rgyud): snying rje chen po'i thugs skyes te/ /stong pa sna tshogs gzugs 'di ni/ /sems can don ni byed pa'o/ /rang gi lus ni lha rnams yin/ /'di lta bu ni cis mi 'dod/ /'gro rnams rgyal ba'i bdag nyid ma yin nam/ /rang nyid ngo bo nyid kyis dri ma med pa ste/ /'on kyang shin tu byis pa'i
86b2(rgyud): tshul can te/ /'dir seng ge phru gu dogs pa chung bas rang gi mthu stobs mi shes na yang / gzhan pha rol gzhom pa'i nus pa yod pa bzhin/ skye bo zhal gcig la lag pa gnyis dang ldan pa la sogs pa'i tshul gyi/ so so'i skye bo thang chad pa ma yin te/ phyag gnyis pa rdo rje
86b3(rgyud): can yang ma yin no/ /blang zhing dor ba cung zad ma yin te/ /byad kyi rang bzhin legs mthong byang chub yin/ /de ltar bskyed pa'i rim pa dang mi 'gal bar rang byin gyis brlab pa bsgoms nas/ sna tshogs nyid lha'i bdag nyid kyi dkyil 'khor 'khor los lhan cig skyes pa
86b4(rgyud): grub pa yin/ de skad du yang / klu sgrub kyi zhal snga nas kyang / 'di ni gzhal yas khang yin khams gsum po min yul min dbang po 'byung ba bas min/ /gzugs la sogs pa ma yin srog chags min zhing mi min 'di ni rgyal ba ste/ /'khor lo gtso bo chos nyid bdag nyid
86b5(rgyud): yin te des ni dkyil 'khor ma yin la/ /khams gsum po 'di sna tshogs 'khor lor shes na sems ni ci ste 'khrul par byed/ /ces gsungs la/ dgyes pa'i rdo rje las kyang / sngags bzlas med cing dka' thub med de sbyin sreg med/ /dkyil 'khor pa med
86b6(rgyud): dkyil 'khor nyid kyang med/ /de ni sngags bzlas dka' thub sbyin sreg de/ /de nyid dkyil 'khor ba dang dkyil 'khor nyid/ /mdor bsdus sems su 'dus pa'i tshul can no/ /zhes gsungs pa dang / gzhan nas kyang / yan lag kun bsgom las 'das shing / /
86b7(rgyud): rtog dang brtag pa rnam par spangs/ /gug skyed thig le las 'das pa/ /'di ni dkyil 'khor dam pa yin/ /zhes gsungs so/ /de nyid bsgom pa yis ni gang 'di 'bad pa med par rten cing 'brel par 'byung ba la sogs par bya ste/ mnyam par bzhag pa dang mnyam par ma
87a1(rgyud): bzhag pa las langs pa las kyang 'gro ba shin tu rnam par dag pa phyin ci ma log par lta ba yin no/ /de yang yan lag med pa'i rdo rje'i zhal snga nas/ gang la sgom pa po med cing / rnam par bsgom pa ci yang med/ /bsgom bya nyid kyang yod min
87a2(rgyud): pa/ /de ni de nyid bsgom par bshad/ /ces gsungs so/ /bcom ldan 'das kyis lang kar gshegs pa las kyang / sems pa bsam gtan bsam bya dang / /spro dang bden pa mthong ba dang / /'di dag rtog pa tsam nyid de/ /gang gis shes pa de grol 'gyur/ /
87a3(rgyud): zhes gsungs pa dang / dpal gsang ba 'dus pa'i rgyud las kyang / sgom du med pa bsgom pa des/ /sgom pa nyid ni sgom pa min/ /de ltar dngos po dngos med pas/ /sgom pa dmigs su med pa'o/ /zhes gsungs so/ /de bas na/ dgos med
87a4(rgyud): spyod pa bsam gtan te/ /yod dang med ces mi brjod do/ /rtag tu shar ba'i ro de bzhin/ /rten cing 'brel bar 'byung ba'i phyir/ /zhes gsungs so/ /de nyid tshor bas yod pa ru/ /'du shes can la bsam gtan brjod/ /goms pa las gzhan bsam
87a5(rgyud): gtan med/ /de phyir bsam gtan 'bad par bya/ /des na las kyi phyag rgya ma gtogs par skye ba med par mngon sum du byed pa gtan med pa zhig ste/ de'i rgyu mthun par bstan pa yang mi nus pa'i phyir/ pha rol tu phyin pa'i theg pa nye bar bstan pas de ltar brjod kyang bsam pa rdzogs
87a6(rgyud): par mi 'gyur ro/ /'di ltar mngon du de mthong dang / mthong dang thos dang de bzhin du/ /smra ba'i tshul la khyad med kyang / /snga ma'i 'dod pa zad pa yin/ /de kho na nyid de yang rgyal ba'i dbang pos pha rol tu phyin pa'i tshul du lung dang / rigs pa dag gis gsungs pa'i
87a7(rgyud): phyir ro/ /'o na rang rig pa'i sgrub pa'i thabs kyi de kho na nyid ni/ sngags kyi tshul las mngon du byed pa ma yin nam/ de nyid kyi phyir don gcig yin na yang bcom ldan 'das kyis rgyu'i bstan bcos zhes pha rol tu phyin pa'i theg pa logs su bstan to/ /rdo rje theg pa 'di ni 'bras
87b1(rgyud): bu'i bstan bcos te 'bras bu ston pa'i phyir ro/ /smra mkhas pas gnyi ga la rmongs pa 'byung ngo zhes zer ba de yang / gang gi phyir dug gi de nyid shes pas dug dang bsres te bza' ba dang / sbrul gyi rgyan cha byed pa dang kha cig dug gis mi tshugs pa bzhin no/ /don dam pa de
87b2(rgyud): rtogs pa las gzhan med do snyam pa'i yid can rmongs par mi 'gyur ro/ /de bzhin du lung dang rigs pa dag gis dug ces bya ba 'di ni ci yang med pa yin yang don ma yin pa'i som nyi yod pa'i phyir 'jug par mi 'gyur ro/ /ma rig pa'i dug zhi bar byed pa'i sngags dang
87b3(rgyud): bcas pa'i gnyen po med pas/ dug gi rdul myang nas de las gzhan du 'joms par mi byed do zhes brjod par mi nus so/ /gang yang pha rol tu phyin pa goms pa la kun du brtags pa dang / gzhan gyi dbang dang / yongs su grub pa ste/ mtshan nyid gsum sgom
87b4(rgyud): pa'i thabs kyis thabs mang po mtshungs so zer ba yang brtags na tshul ngan pa nyid de/ dper na dmus long la gzugs dmigs pa'i nyams su myong bas stong pa la/ mig dang ldan pas phan par bstan par 'dod nas gzugs de'i rang bzhin 'di lta bu zhes blo bzod de/ thos
87b5(rgyud): pa la sogs pa'i sgo nas mos pas bsgoms kyang myur du gzugs mngon du mi byed do/ /de bzhin du pha rol tu phyin pas kyang gang dag rnam pa sna tshogs pa la sogs pa'i skad cig ma bzhi dang ldan pa'i dga' ba bzhi nyams su myong ba dang bral ba'i phyir/ mtshan nyid dang
87b6(rgyud): bral ba'i skad cig ma mngon du ma gyur pas/ lhan cig skyes pa'i ngo bo nyid ma shes par mngon par byang chub pa chen po mngon sum du byed par mi nus kyi/ sngags kyi theg pa ni de bzhin gshegs pa'i rnam par dag pas so so skye bo'i bag chags dang bral ba'i phyir ro/ /lha'i
87b7(rgyud): nga rgyal dang ldan pa'i rnal 'byor dam tshig thams cad la spyad pas ro mnyam pa mngon du byas nas/ phyag rgya bzhi la sogs pa'i sgrub thabs kyi yan lag bdun dang ldan pa'i yang dag par rdzogs pa'i sangs rgyas rang rig pa'i mngon sum du tshe 'di nyid la mngon du byed pa'i
88a1(rgyud): phyir/ las kyi phyag rgya la sogs pa'i bdag byin gyis brlab pa ni thabs mang ba'o/ /bcom ldan 'das kyis kyang / thabs gzhan gyis ni sangs mi rgya/ /zhes gsungs so/ /gsang ba'i mdzod kyi mdo las kyang / /rdo rje sems dpa' nyon cig dang / /
88a2(rgyud): gsang sngags kyi theg pa mchog gis dbang bskur ba gsang ba chen po 'dis sangs rgyas thob par nus kyi/ theg pa gzhan gyis ni bskal pa grangs med pa bye bas kyang sangs rgyas thob par mi 'gyur ro zhes gsungs so/ /sangs rgyas thams cad mnyam par sbyor ba'i rgyud
88a3(rgyud): las kyang / bskal pa bye ba grangs med kyis/ /sangs rgyas kun dngos mi thob ste/ /phyag rgya 'di yi cho ga yis/ /tshe 'di nyid la thob par 'gyur/ /zhes gsungs te/ de'i dgongs pa ni 'di yin te/ gzhan gang gis kyang sangs rgyas tsam las yang dag par
88a4(rgyud): rdzogs pa'i sangs rgyas thob pa ma yin te/ phyag rgya chen po bde ba'i ngo bo nyid kyi kha sbyor med pa'i phyir te/ 'jam dpal la sogs pa'i byang chub sems dpa' chen po rnams ye shes kyi ros longs spyod rdzogs par 'gyur ba'i longs spyod rdzogs pa'i sku mi 'thad pa'i
88a5(rgyud): phyir ro/ /stong pa nyid dang snying rje sbyor ba ni kha sbyor ma yin gyis/ bskyed pa'i rim pa tsam gyis sam/ /de lta bu la sogs pa yis/ rang rig pas stong pa nyid du bde ba'i rnam pa can gyi ye shes dbang po gnyis snyoms par 'jug pa las skyed pa bzhin du gang las
88a6(rgyud): kyang myong bar mi 'gyur ba'i phyir ro/ /de'i phyir na goms pa med pa'i de kho na nyid kyis bde ba chen po'i bdag nyid rdo rje sems dpa'i go 'phang mi 'thob pa'o/ /des na 'dod chags chen po'i tshul 'dir rdo rje sems dpa' grub par bya ba'i phyir kha sbyor bstan pa yin no/ /de nyid
88a7(rgyud): kyi phyir sangs rgyas nyid 'dir khyad par yod pa'i phyir rdo rje 'chang zhes bya'o/ /'o na pha rol tu phyin pa'i tshul la yang longs spyod rdzogs pa'i sku grub pa ste/ 'phags pa mgon po byams pas de gsungs pa/ mtshan mchog sum cu rtsa gnyis dang / /dpe byad bzang po'i bdag
88b1(rgyud): nyid 'di/ /theg chen nye bar longs spyod phyir/ /thub pa'i longs spyod rdzogs skur bzhed/ /ces bya ba'ang gsungs pa 'di yod pa la ci ste zhe na/ kho bo ni longs spyod rdzogs pa'i sku 'gegs pa ni ma yin gyi/ yang dag par rdzogs pa'i sangs rgyas med pa yang ma yin te/ gang
88b2(rgyud): yang 'gro ba 'di dag sangs rgyas rgyu/ /'di ni snod dang mi ldan gang yang med/ /ces gsungs pa'i phyir ro/ /gzhan yang 'khor gsum mi dmigs pa'i sbyin pa'i pha rol tu phyin pa la sogs pa rnams la goms pas sa thob nas bskal pa grangs med pa gsum gyis sa bcu'i
88b3(rgyud): bar bsgrubs nas rang bzhin med pa mngon sum du byas te/ bsod nams dang ye shes kyi tshogs bsags nas rtsed mo tsam du sangs rgyas kyi dngos po bstan te/ yang dag par rdzogs pa'i byang chub thob pa'i phyir dus mi ring bar nus par 'gyur ro/ /de bzhin gshegs
88b4(rgyud): pa thams cad byon nas rjes su 'dzin par mthong nas de dag la sngags kyi tshul gyis nye bar bstan pa thob ste/ se gol gtogs pa'i yud tsam gyis yang dag par rdzogs pa'i sangs rgyas mngon du byed pa yin no/ /sngags kyi theg pa ni mtshams med pa lnga byed pa yang
88b5(rgyud): rigs la sogs pa'i rkyen dang ldan na de yis dge ba'i bshes gnyen dam pa bsten pa las/ las kyi phyag rgya'i thabs kyis ji bzhin pa'i don bsgrubs nas/ ji bzhin pa'i man ngag can sdig pa mi dge ba'i las spangs pa des/ dge ba'i spyod pa dang thabs la mkhas pa'i
88b6(rgyud): khyad par gyis se gol gtogs pa tsam gyis sbyin pa la sogs pa bla na med pa'i bsod nams kyi tshogs rdzogs te tshe 'di nyid la sangs rgyas rdo rje 'chang nyid thob par 'gyur ba ni khyud par ro/ /de skad du dgyes pa'i rdo rje'i rgyud las kyang / mtshams med lnga po byed pa
88b7(rgyud): dang / /srog chags gsod la dga' ba dang / /gzhan yang skye ba dman pa dang / /khro zhing rmongs pa'i skye ba gang / /gzugs ngan yan lag ma tshang ba/ /des kyang bsgoms na skye bar 'gyur/ /zhes gsungs pa dang / rdo rje a ra li las kyang / /'dod chags
89a1(rgyud): zhe sdang gti mug kyang / /theg pa che la longs spyod 'gyur/ /zhes gsungs so/ /yang de nyid las theg pa chen po 'di ni 'di lta bu ste/ rgyu dang 'bras bu'i dngos po pha rol tu phyin pa'i theg pa dang sngags kyi theg pa gnyis bstan to zhes gsungs pa ste/ theg
89a2(rgyud): pa gnyis ka de kho na nyid la spyod do zhes bya bar dgongs so/ /sbyin pas sa dang po rab tu dga' ba la gnas so zhes bya ba la sogs pa bstan pa'i phyir ro/ /pha rol tu phyin pa drug goms pas de dang de thob par gyur nas phyir mi ldog pa thob par 'gyur te/ /myur du bla na med
89a3(rgyud): pa yang dag par rdzogs pa'i sangs rgyas 'grub par 'gyur ba nyid do/ /dang po sa ni mchog tu grub/ /zhes gsungs pas/ pha rol tu phyin pa'i theg par bstan pa'i phyir/ pha rol tu phyin pa'i theg pa chen po pa 'grub par ci'i phyir mi 'gyur zhe na/ de lta na ni ma yin te/
89a4(rgyud): yin du chug kyang de lta bu yun ring por 'gyur la/ de ltar mi 'gyur ba yang srid pa ste/ las kyi phyag rgya la sogs pa bde ba chen po sgrub pa'i thabs dang bral ba'i phyir dang / de dag gis sa thob pa yang theg pa dman par ltung ba srid pa'i phyir ro/ /de lta na yang
89a5(rgyud): bcom ldan 'das kyis/ rgyal ba'i sras kyi sa thob kyang / /blo brtan pa ni ma yin te/ /ji srid sa brgyad pa yi bar/ /de dag theg pa dman pas 'jigs/ /gsang ba'i 'khor lo chen po 'dir/ /bzhugs pa'i rgyal ba'i bdag nyid gang / /theg pa chen
89a6(rgyud): po la zhon nas/ /dbugs phyin pa ru gyur pa yin/ /zhes gsungs so/ /de'i phyir gtso bo ma yin par 'gyur ba'i thabs cung zad tsam gyi las kyi phyag rgya la sogs pa khyad par can gyi thabs dang bral nas/ thabs mang la gnyi ga la mtshungs pa ma yin no/ /de kho na
89a7(rgyud): dka' ba med par gang 'di 'dod pa'i yon tan lnga la longs spyod pa nyid kyis yun mi ring bar rdo rje 'chang gi ngo bo nyid 'bras bu chen po thob par 'gyur ba'i phyir ro/ /dka' thub brtul zhugs kyis brtul bas/ /sdug bsngal gyur nas lus bskams shing / /sdug
89b1(rgyud): bsngal nyid kyis sems g.yengs te/ /g.yeng bas byang chub gzhan du 'gyur/ /zhes gsungs pa dang / gzhan nas kyang / dka' thub dka' spyod drag po yis/ /bsten na 'grub par mi 'gyur te/ /'dod pa lnga la longs spyod cing / /bsten na myur du 'grub par
89b2(rgyud): 'gyur/ /zhes gsungs pa dang / pha rol phyin pa'i tshul la yun ring dka' bas 'bras bu smin/ /sngags tshul dka' ba med par myur du byang chub thob par 'gyur/ /zhes bstan pas so/ /chos thams cad ngo bo nyid kyi rnam par dag pa'o snyam du rtog pa de yang rang rig
89b3(rgyud): ma gtogs par med pa la/ rang rig pa yang bde ba chen po'o zhes bya zhing / de yang sngags kyi bstan bcos kyi nye bar bsten pa ma gtogs par nam yang 'byung bar mi 'os te shin tu spros pas chog go/ /dbang po rnon po ni sngags kyi theg pa 'di la so so'i skye bo nyid kyis
89b4(rgyud): kyang sngags kyi de kho na nyid rtogs par nus te/ dgyes pa'i rdo rje dang 'jam pa'i rdo rje la sogs pa'i nga rgyal la gnas pas slob bzhin pa'i gnas skabs su yang / de lta bu la bsten par 'gyur ba srid pa'i phyir/ rgyu dang 'bras bu 'dus par byas nas phyir mi ldog pa thob par 'gyur ro/ /
89b5(rgyud): gang gi phyir pha rol tu phyin pa'i theg pa'i rjes su 'brang ba rnams ni sa brgyad pa nyid la ni phyir mi ldog pa ste/ de skad du/ phyi nas sa brgyad pa la ni/ /dogs pa ldog par 'gyur ba yin/ /zhes gsungs so/ /pha rol tu phyin pa'i theg pa la ni/ de lta bu'i gyur pa nyid
89b6(rgyud): yin no zhes zer kyang / de lta bu nyams su myong ba med pa'i phyir/ so so'i skye bor 'gyur ba la phyir mi ldog par zhes brjod par mi nus te/ 'di ni ji srid du sa brgyad pa mthar thug pa'i dbugs phyin pa ma yin no zhes bstan pa'i phyir ro/ /grogs dag nyon cig theg pa
89b7(rgyud): chen po bas/ gal te yul la spyod kyang mod la skrag /e ma'o 'khor ba 'di dag kun/ /yul gyi ngo bo rtogs pa nyid kyis su/ /de bzhin nyid kyis de dag rnam dag pa/ /yin nam snyam du de dag dran byed kyang / /spre'u na dza yi phung po la reg bzhin/ /'jigs pas nyug
90a1(rgyud): par byed cing bsnyems pa yin/ gang yang chos thams cad skye ba med pa dang 'gag pa med par mos pa'i dbang po rnon po yod do zhe na de ma yin te/ rdo rje theg pa'i man ngag med na mi rung ba'i phyir shin tu rgyas pa 'dis chog go/ /gang yang 'phags pa chos 'phags sa
90a2(rgyud): bcu thob pa la 'dod pa nye bar longs spyod pa bag tsha ba med par smra ba 'di ni rigs pa kho na yin te/ 'dir ni de bzhin du khyad par can gyi thabs yod pa'i dbang gis slob bzhin pa khyad par du 'gyur ro/ /gzhan slob pa'i dbang du byas nas lam stobs can dang stobs med pa spyod
90a3(rgyud): pa'i skabs su byang chub sems dpa' sa bcu pa'i dbang phyug dper byed pa ni rigs pa med pa kho na'o/ /gzhan yang de bzhin nyid tsam la brten nas theg pa chen po'i don gang smras pa de ni rigs pa med pa ste/ sngags kyi de kho na nyid khong du chud pa ma gtogs pa de mngon par byed
90a4(rgyud): pa med pa'i phyir ro/ /de yang dngos po thams cad stong pa nyid du mi 'dod pa su zhig yod/ dngos po kun gyi ngo bo 'di/ /so sor rtogs par dka' ba yin/ /zhes gsungs so/ /gang yang bde ba dang sdug bsngal ba'i rtog pa dang bral ba zhes zer ba de ni bden te/ kho bo cag
90a5(rgyud): ni mchog dang dga' bral dag gi dbus su rang gi rig pa grub pa la/ sdug bsngal lam bde bar rtogs pa ma yin no/ /bcom ldan 'das kyis kyang / /'dod chags ma yin chags bral min/ /dbu mar dmigs pa mi 'gyur te/ /gsum po spangs pa de nyid ni/ /lhan cig
90a6(rgyud): skyes pa'i byang chub 'dod/ /ces gsungs so/ /'on kyang kun du rtog pa med pas rang gi rten cing 'brel bar 'byung ba grub pa yang med do zhes gang smras pa de mngon sum du 'gal ba ste chad par smra bar thal bar 'gyur ba'i phyir ro/ /de skad du yang / rang rig mi rtog
90a7(rgyud): ye shes su/ /gal te spyod par byed na ni/ /sangs rgyas ye shes dag pa min/ /de dag mkhas pas spang bar bya/ /zhes gsungs so/ /dpal mda' bsnun gyi zhal snga nas kyang / /rtog pa zhi bas blo de'ang zhi bar 'gyur/ /blo gros dman pa kha cig smra zhes grags/ /blo
90b1(rgyud): bzang nyid ni blangs na ci yang rung / /mkha' las lhag par ci ste mi 'gyur ro/ /rtog pa thams cad bcos par gyur pa'i blo/ /gang yin de ni bde ba dam par gsal/ /de ni bya ba byas pa mkhas pa ste/ /gzhan pa gang de rkang gnyis phyugs yin no/ /zhes gsungs
90b2(rgyud): so/ /gzhan dag 'dod chags kyis 'dul ba gang yin pa'i don du 'di bstan gyi de kho na nyid ma yin no zhe na/ de ni sangs rgyas pa'i tshig ma yin no/ /'dod chags can 'dul ba'i don du ni 'dod chags chen po bstan par mi rigs te/ de dag gis 'dod chags zhi bar
90b3(rgyud): bya ba'i phyir mi sdug pa bstan pa ma yin nam zhe na/ 'dod can 'dod pa zhi ba'i phyir/ /gtso bo mnyam par dgod par mdzad/ /chags bral chags pa bar ma la/ /'dod chags chen pos 'joms pa yin/ /de'i theg pa ni gcig nyid de/ /gang 'di theg pa chen
90b4(rgyud): pa'o/ /bstan pa yang ni gcig pu ste/ /gang 'di 'dod chags chen po bstan/ /zhes pa'o/ /de skad du yang bcom ldan 'das kyis/ /gang phyir theg pa gcig cing tshul yang gcig /'dren pas bstan pa 'di yang gcig pa ste/ /gang yang theg pa gsum du bstan
90b5(rgyud): pa ni/ nga yi thabs la mkhas pa'i rang bzhin nyid/ /ces gsungs pa dang / gzhan yang / ji srid sems ni 'jug pa'i bar/ /theg pa'i mtha' la thug pa med/ /sems ni yongs su gyur pa ni/ theg pa med cing 'gro ba'ang med/ /ces gsungs so/ /gzhan
90b6(rgyud): yang nor bu dang sngags dang sman gyi mthu bsam gyis mi khyab ste/ mtshams med pa lnga'i las byed pa yang gang zhig thob nas tshe 'di nyid la mchog gi dngos grub thob par 'gyur te bde ba'i lha bzhin du 'gyur ro/ /lam 'di ring du bgrod pa ste/ /rtog ge skam po'i bya dag gis/ /
90b7(rgyud): blo yi rgya mtsho'i pha rol 'gram/ /mtha' yas mthong nas song ba ldog /blo yi yul min de kho na/ /skye ba med pa rkyen las skyes/ /sna tshogs de ni rang rig ste/ /bla ma dam pa med par min/ /gsang sngags theg pa 'di la ni/ /bla ma dam pa skya ba 'dzin/ /de ltar kho bos
91a1(rgyud): skye bo dag / nyon mongs rgya mtsho rgal bar mthong / /de la sngags kyi theg pa chen po bstan pa ni gnyis te/ bskyed pa'i rim pa dang rdzogs pa'i rim pa'o/ /bskyed pa'i rim pa la rnam pa gnyis te/ phyi rol bskyed pa'i rim pa dang zab mo bskyed pa'i rim
91a2(rgyud): pa'o/ /rdzogs pa'i rim pa la gsum ste/ rdzogs pa dang / yongs su grub pa dang / ngo bo nyid kyi rim pa'o/ /rnam pa lnga po de dag ni rim pa gnyis su so sor mngon par sbyar ro/ /de la bskyed pa'i rim pa ni bdag med ma gsal ba las bstan pa ste/ ji skad du
91a3(rgyud): gsungs pa'i bdag med ma'i 'khor lo bsgom pa yang bla ma dam pa'i zhal snga nas kyi bka' drin las khong du chud par bya'o/ /de yang gzhung mangs kyis dogs pas ma bris so/ /rdzogs pa'i rim pa gang zhe na/ de yang bcom ldan 'das kyis 'dod pa na spyod pa'i
91a4(rgyud): lha rnams kyi don du/ dgod pa dag la slob dpon te/ /de bzhin lta ba gsang ba nyid/ /lag bcangs pas ni shes rab ste/ /de yang gnyis 'khyud rgyu yin no/ /zhes gsungs pa gang yin pa dang / gzhan nas kyang dbang bskur ba drug ni de bzhin gshegs pas
91a5(rgyud): dbugs dbyung ba'o zhes gsungs pas phyi rol bskyed pa'i rim pa'o/ /zab mo'i rim pa ni/ las kyi phyag rgya ma'i ye shes ni rdo rje 'dzin pa'i dbugs dbyung ba'o/ /rdzogs pa'i rim pa ni chos kyi phyag rgya ste/ ngo bo nyid kyi bde ba gang thob pa de nyid 'di yin zhes pas
91a6(rgyud): mthong ba gang yin pa'o/ /skad cig la dmigs pa med pa'i snying rje chen pos mngon sum du byed pa'i phyir gzung ba dang 'dzin pa nyams na mchog tu bde ba nyid du brjod do/ /sngon po la sogs pa'i rnam pa can gyi chos rnams thams cad kyi phyag rgya ni sdom pa ste ro gcig pa'o/ /
91a7(rgyud): ngo bo nyid ma yin pa yang ngo bo nyid kyi rang bzhin yin pas/ chos kyi phyag rgya zhes brjod do/ /dga' bal sogs pa'i rnam par gzhag pa yang / 'dir dge ba'i bshes gnyen dam pa bsten pa las shes par bya ste/ bla ma dam pa'i zhal snga nas kyang / las kyi phyag rgya
91b1(rgyud): rnam pa sna tshogs zhes bya ba la sogs pas bstan to/ /dam tshig gi phyag rgya ni yongs su grub pa'i rim pa ste/ sems can gyi don bya ba'i phyir shes rab dang thabs kyi bdag nyid mtshan sum cu rtsa gnyis la sogs pa'i yon tan thams cad dang ldan pa'i dgyes pa'i rdo rje dang /
91b2(rgyud): 'jam pa'i rdo rje la sogs pa'i rnam pa can gyi longs spyod rdzogs pa dang / sprul pa'i sku dang / dkyil 'khor 'khor lo'i rang bzhin du gsal ba gang yin pa de ni dam tshig gi phyag rgya ste/ dga' ba la sogs pa ni las kyi phyag rgya bzhin bla ma dam pa'i man ngag las rtogs par bya'o/ /de
91b3(rgyud): yang / las kyi phyag rgya nyid bzhin du/ /zhes bya ba la sogs pa gsungs so/ /ngo bo nyid kyi rim pa yang gang kun du bzang por gyur pa ste/ bsam gyis mi khyab pa'i bsod nams dang ye shes kyi khyad par las/ bla ma dam pa'i man ngag gis 'bad pa med par skad cig ma gcig
91b4(rgyud): la mngon par byang chub pa'i rnam pa thams cad mkhyen pa nyid do/ /'di phyag rgya chen po zhes brjod do/ /chen po yang yin zhing phyag rgya thams cad la rgyas 'debs pa'i phyir ro/ /de nyid kyi phyir phyag rgya 'dis rgyas btab pas thams cad kyis kyang phyag rgya chen po'i go 'phang
91b5(rgyud): 'thob pa yin no/ /bcom ldan 'das kyis kyang gsungs pa/ lhan cig skyes pa brjod du med/ /ces gsungs so/ /phyag rgya chen po ni brtag tu med pa'i ngo bo nyid yin gyi/ lung bstan par sla ba ni ma yin pas 'dir dpyad par mi bya'o/ /blo yis dpyad na de 'di'o/ /zhes
91b6(rgyud): shes rab rgyal bas kyang mi dpyod do/ /'on kyang de yi bdag nyid ni/ /de nyid 'di yin snyam du gsal/ /blang dang dor bas stong pa'i phyir/ /bdag cag lta bu mi brtan pas/ /bskal pa bye ba brgyar brtags kyang / /mi rtogs ji ltar rnam rtog pa/ /byang chub nye ba ring bar
91b7(rgyud): 'gyur/ /dpyod pa min pa'i ngo bo nyid/ /chos nyid de bzhin nyid sna tshogs/ /rnam pa kun gyi mchog ldan pa/ /snying rje bdag nyid blangs pa ni/ /stong nyid snying rje dbyer med pa/ /byang chub bla ma bsten pa las/ /de phyir bla ma dam pa'i zhabs/ /pad+ma nyid las 'bad
92a1(rgyud): brten dang / /dngos por 'khrul pa'i mun pa ni/ /nyi ma brgya yi 'od bzhin 'joms/ /dge ba'i bshes gnyen dam pa'i zhabs kyi ni/ /pad+ma'i rdul gyi bka' drin nyid thob pas/ /mngon sum pa yi lam son ji lta bzhin/ /thos pa'i lam las gnas
92a2(rgyud): pa gang yin pa/ /srid dang zhi ba ro mnyam par rig stong nyid de la 'dud/ /ma 'ongs pa yi de bzhin gshegs pa nyid ni bdag gis bya ba'i phyir/ /gang gis sems nyid glog gi 'od bzhin gsal gyur pa/ /dge ba'i lus can bsten bya de yi zhabs kyi pad+ma gnyis/ /rab tu
92a3(rgyud): gus pas thang cig tsam yang spyi bos len pa yin/ /bla ma'i zhabs kyi rdul nas rin chen 'od 'bar ba/ /yid kyi mun pa 'joms par skad cig tsam gyis byed/ /rnam pa thams cad kyis brgyan de bzhin nyid 'di ni/ /'jig rten 'di dag kun gyis mthong gyur cig /theg pa chen po'i
92a4(rgyud): gsang sngags thams cad dang 'brel pa/ /bla ma dam pas bstan pa nyams su myong ba ni/ /gang zhig bdag gis bstan pa'i dge ba bsags pa des/ /'gro ba thams cad rgyal ba mchog gi go 'phang thob par shog /shes rab ye shes gsal ba 'di/ /sems can kun la
92a5(rgyud): phan don du/ /dam pa'i lam ni thob bya'i phyir/ /mkhas pa pad+ma rdo rjes byas/ /shes rab ye shes gsal ba zhes bya ba/ mkhas pa chen po de ba tsan+d+ra'i zhal snga nas mdzad pa rdzogs so// //paN+Di ta badzra pA Ni dang / lo tsA ba d+harma kI rtis bsgyur ba'o/ /
92a6(rgyud): @##/ /rgya gar skad du/ /s+thi ti sa muts+tshA ya/ bod skad du/ gnas pa bsdus ba/ bcom ldan 'das dpal 'jam pa'i rdo rje la phyag 'tshal lo/ /rdo rje bye drag smra rnam rig /dbu ma'i rim bzhin gsal ba yi/ /chos dang gang zag bdag med la/ /btud
92a7(rgyud): de de nyid bshad par bya/ /kha cig gang zag ces bya smra/ /rtag min mi rtag ma yin zer/ /nam mkha' dang ni 'gogs pa gnyis/ /'dus ma byas gsum rtag pa yin/ /'dus byas thams cad mi rtag ste/ /'gro ba phung po lnga bdag nyid/ /srid pa sdug bsngal
92b1(rgyud): bden pa ste/ /de ni 'bras bu shes par bya/ /rgyu ni kun 'byung bden pa ste/ /las dang nyon mongs bdag nyid do/ /bden pa de gnyis zag bcas te/ /phyi ma gnyis ni zag pa med/ /las dang nyon mongs yongs zad nas/ /shin tu 'ang 'gogs par gyur pa na/ /
92b2(rgyud): dam pa'i rnam thar mngon sum don/ /zhi ba sdug bsngal zad pa yin/ /'phags lam yan lag brgyad de ni/ /goms pas nges par 'byin pa'i mchog /yang dag bstan pa la sogs zhes/ /yan lag brgyad lam thub pas gsungs/ /de nyid nyan thos mya ngan 'das/ /
92b3(rgyud): rang sangs rgyas kyi bsgom pa yang / /lung bstan pa la mi ltos par/ /rang gi sngon gyi smon lam gyis/ /don mngon byas nas mya ngan 'das/ /lhag mar bcas pa'i lus kyis su/ /bdag nyid chen po de kun nas/ /bdag dang gzhan don nus pa nyid/ /rang gi 'dod
92b4(rgyud): pa bsten nas su/ /mar me ltar yongs mya ngan 'das/ /'di ni 'bring po'i sangs rgyas te/ /bye brag smra ba'i gnas pa'o/ /phung po khams dang skye mched rnams/ /'dus byas thams cad skad cig ma/ /de dag bdag med pa ru ni/ /yang dag shes pa'i yul du
92b5(rgyud): byas/ /dam pa'i shes pa gnyis kyis tshul/ /mngon sum dang ni rjes dpag ste/ /yul gyi rang gi mtshan nyid la/ /mngon sum lkog tu gyur pa'o/ /yul dang dus ni nyi tshe ba/ /phra rab rdul dang skad cig mas/ /don gyi bya ba nus pa'i phyir/ /de nyid don dam
92b6(rgyud): dngos po yin/ /nam mkha' la sogs lta zhog gi/ /bya ba'i don kun 'dod pa yis/ /tshad ma'i yul du byas nas su/ /de nyid 'dir ni yongs su brtag /'di ltar bum pa la sogs gzugs/ /rtag tu don gyi bya byed pa/ /so so'i skad cig de nyid la/ /rang gi
92b7(rgyud): dngos po nyid byed pa'o/ /bya ba'i don gcig byas nas ni/ /de nyid byed pa ma yin la/ /byed pa byed par mi sbyor te/ /byas na de nyid gzhan du 'gyur/ /snga ma'i rang bzhin rnam kun du/ /skad cig gzhan gyi rjes mi 'jug /skad cig ma yi rgyun 'dra bas/ /mngon
93a1(rgyud): shes la sogs so sor gnas/ /da ltar mngon sum gyur pa'i don/ /yongs su gcod pa de bzhin yang / /de ni rnam par gcod pa ste/ /mngon sum las byung bsgom pa yin/ /snang ba rnam par nyams nas ni/ /rgyud gzhan dgod pa ma yin te/ /bskyed pa
93a2(rgyud): gzhan ni 'jigs pas ni/ /rang rig rgyu yis nyams par 'gyur/ /phra rab rdul ni 'dus pa las/ /rags pa'i gzugs su mthong ba yi/ /lus la shing dang sa la sogs/ /rags pa cung zad gcig pa min/ /ji ltar de bzhin bde dang sdug /bum pa la sogs
93a3(rgyud): so sor ro/ /gcig la bskyod dang dmar bas su/ /kun bskyod pa dang dmar por 'gyur/ /gcig la g.yo bar gyur pa yis/ /lus kun khyab 'gyur de bzhin no/ /'on kyang cha shas bskyod sogs pas/ /yan lag can la min zhe na/ /yan lag can nyid mi
93a4(rgyud): bskyod na/ /ji ltar yul gzhan thob par 'gyur/ /rdul phran 'dus pas phyi rol gyi/ /snang ba skad cig gang yin pa/ /shes pa rang gi rnam pa ni/ /skyes pas yul nyid thob par 'gyur/ /de nyid tsam gyi spyod yul gyis/ /thams cad mkhyen pa thob min te/ /
93a5(rgyud): tshogs pa gcig la rag las pas/ /rgyu ni dbang po dang mnyam 'gyur/ /phyed dang ma phyed rnam brtags pas/ /shes pa'i bye brag skyes don med/ /bems po bems min rnam brtags pas/ /kun nas skye ba yod ma yin/ /'phags pa'i bden pa bzhi po yang / /'di
93a6(rgyud): la blo dang ldan pas bsgom/ /yang dag rdzogs pa'i byang chub sems/ /tshogs ma rdzogs na yod ma yin/ /mngon du byed pa mi bya ste/ /byas na theg pa dman par gyur/ /zab mo'i rim la goms pa yis/ /byang chub rtsa ba snying rje yin/ /snying rje rtsa ba rab sbyor
93a7(rgyud): bas/ /bye brag smra ba'ang de bzhin te/ /theg chen rim pas goms pa yis/ /rdzogs pa'i byang chub cis mi 'gyur/ /gzhan du mdo sde pas rtogs pa'i/ /blo de ji ltar theg chen yin/ /gang phyir dbu ma dang bral bas/ /de la'ang sangs rgyas yod ma yin/ /
93b1(rgyud): gnas pa tsam gyi bye brag gis/ /theg pa nges pa med pa'i phyir/ /shes rab 'ba' zhig dgra bcom dang / /dbu ma pas kyang mthong ba'o/ /theg chen snying rje sbyor ba las/ /sbyin sogs lam ni lhag par 'gyur/ /sdug bsngal la sogs bden pa rnams/ /gnas
93b2(rgyud): pa'i dbye ba gzhan du 'gyur/ /gal te chung ngu 'bring sogs pa'i/ /dbye ba phye ste rab brtags nas/ /de ni so so rnam pa dgu/ /de ni theg pa gnas par phye/ /mdo sde pa yi gnas pa bsdus/ /rdul phran cha shas med pa'i phyir/ /phan tshun yang dag sbyor ba
93b3(rgyud): med/ /thams cad 'bral med bdag nyid pas/ /rags pa cung zad tsam yang med/ /dbang po las 'das rang rgyud pas/ /'dus pa yang ni de bzhin no/ /gal te rags pa'i chos kyi don/ /shes pa ji ltar dngos med 'gyur/ /phye dang ma phye rab brtags pas/ /
93b4(rgyud): don gyi chos de med pa ste/ /phra mo'i dbye bas bye ba ni/ /rdzas de ji ltar rags pa yin/ /dngos dang dngos med 'gal bas na/ /phye dang ma phye gcig pa med/ /'gul dang mi 'gul sogs skyon pas/ /gcig la'ang cha shas yod ma yin/ /phyogs dang snam sogs
93b5(rgyud): bye brag gis/ /sgrub pa'i don la nges pa med/ /gang phyir 'di don dngos med de/ /rmi lam gzugs brnyan la sogs bzhin/ /sngon po la sogs don med phyir/ /rnam par shes pa 'thad ma yin/ /sna tshogs rnam par snang bas na/ /ji srid sngo sogs gcig pa
93b6(rgyud): min/ /phan tshun 'thad pa ma yin pas/ /rnam shes sna tshogs ma yin no/ /bag chags stobs kyis gzung ba dang / /'dzin pa lta bur phye ba'i phyir/ /snang ba'i bye brag sngon po sogs/ /bden min 'khrul pas rnam pa med/ /'gro ba rnam rig tsam du ni/ /de
93b7(rgyud): bzhin bcom ldan 'das kyis gsungs/ /de ltar bus pas rnam brtags pa'i/ /phyi rol don ni yod ma yin/ /bag chags kyis ni dkrugs pa'i sems/ /don du rab tu snang bar 'jug /rnam pa med par mos pa yis/ /gsum po dmigs pa med pa
94a1(rgyud): ste/ /sbyin dang tshul khrims bzod brtson 'grus/ /so sor 'khor gsum rtse gcig bya/ /thos dang bsams pa las byung dang / /bsgoms pa las skyes shes rab ni/ /bsam gtan las skyes rnal 'byor gyis/ /zhi gnas dang ni lhag mthong
94a2(rgyud): ngo / /bcom ldan 'das kyis de gsungs pa/ /sems tsam la ni brten nas su/ /pha rol don du mi brtag go/ /de bzhin nyid la gnas bcas nas/ /sems can las kyang 'brang bar bya/ /sems tsam nyid la 'das nas su/ /snang ba med las 'da' bar bya/ /
94a3(rgyud): snang med gnas pa'i rnal 'byor pa/ /des ni theg pa chen po mthong / /'jug pa lhun gyis grub cing zhi/ /smon lam rnam par dag nas ni/ /ye shes dam pa bdag med pa/ /snang ba med pa mthong ba yin/ /zhes gsungs so/ /sna tshogs gsal ba de nyid kun du
94a4(rgyud): brtags pa sdug bsngal te/ /kun 'byung gi ni bag chags gzhan gyi dbang gis rang bzhin no/ /sbyin pa la sogs lam nyid yongs su rdzogs pa 'gog pa ste/ /rdzogs par yongs su grub pa rnam med rnam par rig pa tsam/ /rnal 'byor spyod pa'i lam rnam pa med
94a5(rgyud): pa'i gnas pa bsdus pa'o/ / //gang gang cung zad snang ba ni/ /de de sems la shin tu gsal/ /ji ltar de bzhin rmi lam sems/ /gzugs la sogs pa so sor snang / /ji ltar so sor snang ba'i sems/ bag chags la ni rnam gnas pa/ /ci ste don
94a6(rgyud): med rnam shes ni/ /ji ltar gzhan las shes par 'gyur/ /don gyi snang ba'i phyi rol na/ /bse ru lta bur thub pas gsungs/ /gzung dang 'dzin pa stong par ni/ /snang med pa dag 'dod pa yin/ /rnam shes so sor snang bas na/ /sngon po la sogs don med de/ /
94a7(rgyud): de phyir kun gyis rnam pa bsgom/ /mi rtog snying rje chen po yin/ /kun 'byung bag chags bstan pa ni/ /sbyin pa la sogs bag chags spang / /sdug bsngal thams cad 'gog pa yang / /sna tshogs gnyis su med pas mthong / /rnam pa kun gyi mchog ldan pa'i/ /
94b1(rgyud): gzung dang 'dzin pa stong pa nyid/ /gsal bar byed pa'i chos sku las/ /longs spyod rdzogs dang sprul pa 'phro/ /gzung ba la sogs med pa'i dngos/ /snang ba'i bag chags yod ma yin/ /de bzhin gnyis ka yod ma yin/ /gzugs las gzhan du mi rtog go/ /mtha'
94b2(rgyud): bzhi las ni rnam grol ba'i/ /dngos po 'di ni med pa min/ /rnam par mi rtog rang bzhin yang / /ye shes rang rig nyams myong yin/ /rnal 'byor spyod pa'i las rnam pa dang bcas pa'i gnas pa bsdus pa'o// //mu stegs sangs rgyas par ma btus/ /
94b3(rgyud): gsum ni med par mi 'dod pas/ /legs shing mdzes pa dam pa'i chos/ /med par gnas pa'i sdig pa yin/ /dbu ma chen po'i rang bzhin nyid/ /gnas pa thams cad rnam spangs pa/ /btud de gnas pa zad byed nyid/ /lung dang rigs pas bshad par
94b4(rgyud): bya/ /khams rnams nyid las grub pa gang / /rkyen las skyes pa skad cig ma/ /gcig dang du ma dang bral bas/ /de nyid dngos po med pa yin/ /de yang lus la rkang lag dang / /mgo dang rgyab sogs phye ba las/ /lag pa la sogs gcig kyang med/ /so sor
94b5(rgyud): phye bas byung ba yin/ /ji srid de yi cha phye ste/ /rdul phran rnam par dpyad pa ni/ /lus po nyid ni bshad pa las/ /rten dang brten pa la sogs shes/ /gcig gi dngos po bgag pas na/ /du ma'ang yod pa ma yin no/ /rmi lam dang ni mnyam gnas par/ /
94b6(rgyud): sngon du bkag pa nyid kyis min/ /shes pa'i rang bzhin med pa'i phyir/ /rig pa nyid dang 'gal ba min/ /gang phyir spyi yi gtan tshigs kyis/ /brjod pa dam pa'i tshul yin no/ /kun rdzob don byed nus pa yi/ /sna tshogs 'di ni rang bzhin med/ /de ni shes dang shes
94b7(rgyud): bya nyid/ /kho bos ci zhig yongs su brtag /gzugs sogs so sor snang ba ni/ /de nyid rnam par shes pa la/ /de ltar sgrub thabs lta bu ste/ /blo ldan rigs pas mi 'grub med/ /kun rdzob tu ni skye ba dang / de ni skye ba med pa'i don/ /de phyir skye ba med pa'i
95a1(rgyud): sems/ /rang bzhin med pa'i phyir bzhin no/ /skye ba grub pas yod pa yin/ /yod pa yin pas med pa'ang med/ /rgyu yi dngos po med pas na/ /rang bzhin gzhan las skye ba min/ /ji ltar gzugs brnyan 'byung ba ltar/ /bden
95a2(rgyud): min brdzun pa ma yin gzugs/ /de nyid chos rnams thams cad de/ /rang bzhin rig pa rnams kyi lugs/ /'dus pa mkhar dang gos la sogs/ /brtsams pa kun rdzob dngos po ste/ /'di ni rang bzhin ma skyes pas/ /'dus pa nyid kyang de bzhin no/ /de phyir bcom
95a3(rgyud): ldan 'das nyid kyis/ /'gro ba 'di dag ming tsam gsungs/ /gzhan gyis smras pa 'di dag kun/ /bdag gis legs par brjod pa yin/ /phyogs ni snga mar brjod pa dag /'di ni blo gros rnam par gsal/ /tUde yi blo gros bsal nas su/ /rang gi phyogs ni
95a4(rgyud): bdag gis bshad/ /ji ltar me long la gzugs brnyan/ /gcig dang gzhan nyid spangs pa ltar/ /snang las gzhan na yod min te/ /de ltar dngos po'i rang bzhin no/ /'jig rten sgyu ma rmi lam bzhin/ /rgyu dang rkyen ni rnam par spangs/ /rtag tu rgyun med par snang
95a5(rgyud): bas/ /rnam par rtog pa mi 'jug go/ /gang la dngos po yod min pas/ /sems tsam du ni rtogs par bya/ /ji ltar dngos po med pa'i sems/ /sems tsam du ni rigs pa min/ /gzung dang 'dzin pa'i bye brag gis/ /gal te sems ni 'jug pa na/ /'jig rten
95a6(rgyud): pa yi sems 'di dag / sems tsam du ni mi rigs so/ /lus dang longs spyod dbang po ni/ /gal te rmi lam ltar skyes na/ /sems ni gnyis su 'gyur ba ste/ /sems kyi mtshan nyid gnyis min no/ /gang phyir ji ltar ral gri'i so/ /ji ltar rang gi mdzub rtse yis/ /
95a7(rgyud): mi chod pa dang mi reg pa/ /de bzhin sems nyid rang snang ba'o/ /gzugs brnyan bzhin du snang ba'i sems/ /sngon du goms par gyur pa'i blos/ /ji ltar 'byung ba rnam par mthong / /don gyi rnam pa don yod min/ /gang zag rgyu dang phung po dang / /de
95b1(rgyud): bzhin rkyen dang rdul phran dang / /gtso bo dbang phyug byed pa po/ /sems tsam po la rnam par brtags/ /phyi rol don mthong log pa ste/ /don gzhan med pa'i sems nyid do/ /rigs pas yid la brtags nas ni/ /gzung dang 'dzin pa 'gog pa'o/ /blo
95b2(rgyud): yis rnam par gzhig na ni/ /rang bzhin nges par gzung du med/ /de ni brjod du med pa'i phyir/ /dngos po med par bstan pa yin/ /yid la blo yis rnam brtags na/ /gzhan dbang med cing kun brtags med/ /yongs su grub pa'i dngos med na/ /ji ltar blo
95b3(rgyud): yis rnam par dpyad/ /rang bzhin med cing rig byed med/ /dngos med gzhi yang yod ma yin/ /nus pa ro dang mtshungs pa'i phyir/ /rtog ge ngan pas 'di dag brtags/ /dngos po mtshan ma rnam rig go/ /yid log g.yo ba gang yin las/ /nga yi lus
95b4(rgyud): rnams 'das nas su/ /rnam par mi rtog pa yis spyod/ /de bzhin nyid dang stong nyid mtha'/ /mya ngan 'das dang chos kyi dbyings/ /skye ba med pa'i chos rnams ni/ /dam pa'i don gyi rang bzhin no/ /phyi rol dngos dang dngos med de/ /sems kyis yongs su
95b5(rgyud): gzung ba med/ /lta ba thams cad spangs pa gang / /skye ba med pa'i mtshan nyid do/ /gang phyir tshogs pa'i rkyen yod na/ /'jug pa dang ni ldog par 'gyur/ /tshogs pa so sor gyur na ni/ /skye ba med cing 'gag pa med/ /yod med dngos
95b6(rgyud): po skye ba med/ /sems ni yod min med pa min/ /gang phyir las gzhan 'dus pa las/ /'jug pa dang ni ldog pa min/ /gang tshe 'jig rten 'di dag kun/ /'dus pa nyid ni mthong ba ste/ /tshogs pa tsam po 'di nyid ni/ /de tshe sems la mnyam par gnas/ /
95b7(rgyud): gang la cung zad skye med pas/ /dgag pa cung zad yod ma yin/ /de ni yod dang med min te/ /'gro 'di brjod du med par blta'o/ /zung du 'jug pa yongs shes na/ /byang chub sems dpa' snying rje che/ /mkhas pas kun rdzob de nyid kyang / /mi spang par ni spyad
96a1(rgyud): par bya/ /gang phyir kun rdzob log na ni/ /de phyir de nyid ci yang med/ /kun rdzob nyid kyis skye ba gang / /de nyid skye ba med pa'i don/ /'di ni zung 'jug mtshan nyid de/ /rkyen las skyes pa'i mtshan nyid do/ /de bzhin nyid dang chos kyi dbyings/ /
96a2(rgyud): shes rab pha rol phyin pa'i mchog /yang dag mtha' dang skye ba med/ /mi dmigs pa dang mya ngan 'das/ /stong nyid mtshan ma med pa dang / /smon pa med dang 'dus ma byas/ /rmi lam sgyu ma la sogs dpe/ /de nyid rgyal ba rnams kyis bsgrubs/ /theg chen 'di ni
96a3(rgyud): mchog yin te/ /nges don mdo sder bsdus pa yi/ /mdo sde lta zhing nyan pa la/ /'di ltar 'bad pas bsam par bya/ /snying rje sems can la bskyed de/ /byang chub sems ni brtson byas nas/ /byang chub sdom gnas brtson chen pos/ /rang bzhin med pa bsgom par bya/ /
96a4(rgyud): 'phags pa'i lam brgyad la gnas te/ /sbyin dang tshul khrims sogs la 'bad/ /mkhas rnams gang phyir bden gnyis gnyis med 'dis/ /ji ltar de nyid don de chad pa lta bur ni/ /mngon sum grub pa skye dang 'gag pa'i snod yin te/ /gal te don skyes rnam par
96a5(rgyud): nyams pa'i skyon yin no/ /gang phyir ji ltar me long nang du gzugs brnyan mthong / /rigs pas brtags pa'i stobs kyis de med de mthong med/ /phyi yi don med 'di yang med de rnam pa sna tshogs sems/ /'on kyang rten 'brel dag la rigs pas 'gal ba med/ /
96a6(rgyud): 'di ni dbu ma'i gnas su bsdus pa'o/ /de ltar mtha' bzhi rnam spangs pa/ /brtags te brtan par byas nas su/ /skye ba med cing gnas pa med/ /'gag pa med cing mtshan nyid med/ /rang rig rkyen las skyes pa ste/ /de nyid pha rol phyin pa'i tshul/ /phyag rgya
96a7(rgyud): bzhi yi rang bzhin lung / /sngags kyi tshul la bsten nas su/ /bla ma'i khyad par myong pa yin/ /ma brtags par yang som nyi med/ /stong pa nyid ni rang rig ste/ /thabs dang shes rab bde chen po/ /'bras gnas bzhin du rtsod pa med/ /byang chub sems
96b1(rgyud): ni rnam par bsgom/ /de skad du yang / gsang sngags tshul de shes pa yis/ /sngags kyi lugs kyi khyad par gsungs/ /don gcig na yang ma rmongs dang / /thabs mang dka' ba med pa dang / /dbang po rnon po'i dbang byas nas/ /sngags kyi bstan bcos khyad
96b2(rgyud): par 'phags/ /gang phyir stong pa rig pa nyid/ /ye shes rang bzhin skad cig ma/ /gang phyir rdo rje sems dpar nges/ /phung po de bzhin gshegs par rtogs/ /rigs pa'i stobs kyis gzhag pa gang / /ma brtags pa ru sbyor ba don/ /ci ste yongs
96b3(rgyud): su brtag bral ba/ /sngags kyis tshul dang bral na ni/ /rnam pa kun du dpe med na/ /zag pa med pa'i bde ba che/ /lha yi nga rgyal blta byas pa/ /ji ltar stong nyid nyams su myong / /las kyi phyag rgya legs grub nas/ /chos kyi phyag rgya rab phye bas/ /phan tshun
96b4(rgyud): re ba med na ni/ /dam tshig 'bras bu ji ltar yin/ /thabs ni mang po rnams kyis su/ /nyams su myong ba'i khyad par dang / /las dang chos dang phyag rgya che/ /dbye ba gzhan du ji ltar yin/ /shin tu dbang po rnon po yis/ /stong nyid nyams su myong ba yang / /bde
96b5(rgyud): chen mngon par byang chub la/ /'dod pa kun la longs spyod pas/ /der ni shin tu bde ba nyid/ /de ltar thabs kyi dngos po yis/ /dang po'i dus la goms pa las/ /gzhan du ji ltar dka' ba min/ /pha rol phyin pa kun bdag nyid/ /bsgom pa'i stobs ni rdzogs
96b6(rgyud): pa na/ /rdzogs pa'i byang chub grub pa la/ /dbang po rnon pos cis mi 'grub/ /lhan cig skyes dga' rtogs pa'o/ /e baM las ni phyag byas nas/ /phyag rgya'i rang bzhin mdor bsdus pa/ /sngags kyi theg pa bshad par bya/ /shes rab sprul pa'i gzugs can
96b7(rgyud): ma/ /las kyi phyag rgya bdag med nyid/ /lus dang ngag dang sems kyi las/ /ye shes gtso bo'i rang bzhin no/ /gang phyir de las shes pa gang / /dga' ba la sogs rim skyes pa/ /dbus su rnam par shes pa ste/ /de ni shes rab ye shes brjod/ /rnam
97a1(rgyud): bcas dang ni rnam pa med/ /de bzhin dbu ma'i rtog pa'o/ /ji ltar mos pa'i ye shes ni/ /man ngag gis ni thob par 'gyur/ /gsum pa'i lhan cig skyes par rtogs/ /btsan thabs dbang gis bzhi pa ste/ /rlung gi bkod pas sna rtsel/ /mi
97a2(rgyud): 'gyur ba yi sbyor ba yin/ /ji lta ji ltar bde ye shes/ /thabs kyis rab tu bsgrub pa yin/ /de lta de ltar rtogs pa ste/ /rtog pa lhan cig skyes pa mchog/ /gang phyir 'bras bu 'dra ba'i dbang / /btsan thabs lhan cig skyes par 'dod/ /yun ring dus su 'bral med
97a3(rgyud): gnas/ /ma bcos pa yi tshogs yin no/ /de gsungs pa/ dga' ba khu ba 'bab pa ste/ /gtsug tor smin phrag pad+ma'i tshal/ /mgrin pa snying gar mchog dga' ste/ /de nas dga' ba bral bar 'gyur/ /sna tshogs rol mos lte ba nas/ /ji srid gsang ba'i
97a4(rgyud): pad+mar son/ /de srid gsang ba'i nor bu nas/ /ma 'phros bar du lhan cig skyes/ /mi gnas pa yi mya ngan 'das/ /'dod chags chen po'i khyab bdag gtso/ /ma 'phros bde ba chags bral te/ /'di ni mya ngan 'das par gnas/ /chags bral las ni
97a5(rgyud): sdig pa med/ /bde ba mchog las bsod nams med/ /de phyir mi 'gyur bde ba'i sems/ /rtag tu der gnas mos par bya/ /'pho ba las ni chags bral 'byung / /chags bral las ni sdug bsngal 'byung / /sdug bsngal bas ni khams zad de/ /khams zad
97a6(rgyud): pas ni 'chi bar 'gyur/ /shi nas de dag bzhin du 'ang 'byung / /srid par 'ching zhing skye ba ste/ /de phyir 'bad pas thams cad kyis/ /chags pa dor ba rnam par spangs/ /chags bral 'dod ldan ma yin te/ /'dod pa'i sbyor thabs 'di 'dod na/ /nga yis bstan pa
97a7(rgyud): rgyun du yang / /ci ste rnal 'byor sdug bsngal bskyed/ /bde ba mi 'gyur rang bzhin gyis/ /mi 'gyur mchog ni bsgrub par bya/ /rten ni shor bar gyur pa yis/ /rten pa chags dang bral ba yin/ /spyi bor rgyas pa'i thig le ni/ /shes rab chags las zhu bar
97b1(rgyud): 'gyur/ /gang bar gnas pa'i go 'phang ni/ /bcings pa dam pa'i don yin no/ /ji ltar zla ba 'char ba'i rim/ /'phel ba'i dus kyis rdzogs par 'gyur/ /de bzhin sems bskyed rim pa ni/ /'phel ba'i dus kyis rdzogs pa yin/ /de ni gtsug nas
97b2(rgyud): byung nas su/ /rdo rje nor bu gang bar 'gyur/ /de ni chags dang bral na nyams/ /rdo rje rtse mor rab rgyas 'gyur/ /bde chen rang bzhin 'di nyid ni/ /rdzogs pa'i sgra yis bstan pa yin/ /rdzogs pa mi bskyod gyur pa yin/ /skad cig gcig mngon rdzogs byang chub/ /ji ltar chu yi chu sna tshogs/ /
97b3(rgyud): rgya mtsho chen por ro mnyam 'gyur/ /de bzhin dngos po sna tshogs kyang / /mi 'gyur ba der nyams par 'gyur/ /ji ltar khams rnams 'dus pa nyid/ /gang zhig dngul chus phug pa ltar/ /dngos po sna tshogs
97b4(rgyud): 'di dag kyang / /mi 'gyur mchog gis za ba yin/ /mi 'gyur mchog gi bdag nyid kyis/ /rnam pa kun gyi rang bzhin 'dzin/ /stong pa las skyes dngos po rgyu/ /mi 'gyur las skyes bde 'bras bu/ /rgyu la 'bras bu bde rgyas btab/ /'bras bu la yang rgyus btab/ /
97b5(rgyud): stong nyid dngos po 'dzin pa'i rgyu/ /mi 'gyur snying rje 'dzin pas 'bras/ /byang chub sems de ma 'phos na/ /stong nyid snying rje dbyer med pa/ /ngo bo nyid kyis ma skyes pas/ /'byung ba zad par mi 'gyur te/ /sna tshogs 'di ni rang bzhin
97b6(rgyud): med/ /dngos dang dngos med mtshan nyid gcig /yul dang dbang po'i sgo yis su/ /sems ni rdzogs pa'i rang bzhin te/ /gzhan du sbrul gyis zos pa yi/ /sdug bsngal tshor ba rig pa min/ /ji ltar lcags kyi phyogs gcig na/ /gang phyir gser 'gyur rtsi gnas
97b7(rgyud): pa/ /'bar ba'i me yis bsregs na ni/ /thams cad gser du 'gyur ba yin/ /de bzhin sems kyi phyogs gcig tu 'ang / /mi 'gyur bde la legs gnas pa/ /'dod pa'i me yis rab bsregs nas/ /thams cad bde bar gyur pa yin/ /ji ltar lcags ni gser
98a1(rgyud): gyur na/ /nam yang nag por 'gyur ba min/ /de bzhin sems nyid rtogs pa yang / /nam yang bag chags 'gyur ba min/ /gang phyir me yis sbyangs ba'i gser/ /lcags su gyur pa ma yin no/ /de bzhin phyir zhing phyir zhing sems/ /'dod
98a2(rgyud): chags me yis dri ma med/ /'dir mang smra ba ci zhig dgos/ /'jig rten kun rdzob bden pa la/ /lcags ni 'gyur bar byed pa yi/ /rtsi yi rang bzhin bsam mi khyab/ /don dam par ni rab brtags na/ /glo bur dri mas gos pa yi/ /sems nyid rtogs par gyur pa na/ /ye
98a3(rgyud): shes rang bzhin smos ci dgos/ /ji ltar rtsi yis bsgyur ba'i lcags/ /lcags kyi rjes su 'gro ba min/ /de bzhin bde bas bsgyur ba'i sems/ /sdug bsngal nyid du 'gyur ba min/ /zhes so/ /yang gsungs pa/ rdo rje dbyings phyug ma yi rtsa/ /b+ha ga'i dbus na
98a4(rgyud): rnam par gnas/ /'bad pas nye bar thob nas su/ /bla ma'i bka' la goms pa yis/ /mdzub mo cung zad bskyod pa yis/ /phyi nang lce dang rdo rje yis/ /rtsa de rgyas par gyur pa las/ /mchog tu bde ba rab tu 'bab/ /pha rol phyin bcu rdzogs pa ste/ /stobs dang dbang
98a5(rgyud): po rnams dang ldan/ /sa bcu las ni 'das nas su/ /de la rtags su gyur pa med/ /ces so/ /yang gsungs pa/ gang tshe ye shes mthong ba ni/ /rnal 'byor pa ni bde bar gnas/ /'gyur med thun nas zhag gcig gam/ /zla phyed zla ba lo gcig gam/ /bskal
98a6(rgyud): pa'am bskal pa stong du 'am/ /ye shes mngon par sbyor bas gnas/ /yang gsungs pa/ /ji srid rnal 'byor byang chub sems/ /gtong par byed pa ma yin pas/ /de srid rgyun mi 'chad pa 'thob/ /dga' ba las skyes bde ba yi/ /byang chub sems de lhung gyur na/ /
98a7(rgyud): dngos grub kun gyi gter yin pas/ /rnam shes phung po brgyal 'gyur nas/ /dngos grub ma smad ga la yod/ /ces gsungs so/ /las dang dam tshig phyag rgya yi/ /dus su lhan cig skyes pa rtogs/ /chos kyi phyag rgya phyag rgya che/ /gnyis ni lhan cig skyes pa
98b1(rgyud): mchog / byang sems bral na bde ba yin/ /brgya lam na yang mi 'thob po/ /bde chen nyid ni ma gtogs pa/ /nam yang gsang sngags theg pa med/ /shes rab ye shes thob pas na/ /las kyi phyag rgya lhan cig skyes/ /tha ma 'bring sogs dbye ba yis/ /de nyid rang
98b2(rgyud): bzhin dkyil 'khor bsgom/ /las kyi phyag rgya snyoms 'jug pas/ /dam tshig dkyil 'khor bsgom par bya/ /tha mas bskyed pa bsgom pa ste/ /las kyi yan lag dang bral 'bring / /rab kyis kyang ni bsam bya ba/ /myur du rdzogs pa'i dkyil 'khor ro/ /chos kyi
98b3(rgyud): phyag rgya bsgom pa ni/ /tha mas rtsa dang yi ge rim/ /gtum mo'i bye brag 'bring gis so/ /mi shigs pa ni rab kyis te/ /thig le phra sogs rnal 'byor pas/ /bsdus pa rig par 'dod pa yin/ /rab kyi tha mas bsgom bya na/ /khams gsum po ni gzhal yas
98b4(rgyud): khang / /sems can rnams ni dkyil 'khor ba/ /rnal 'byor pa ni dkyil 'khor bdag /de bshad pa/ /'di ni gnas gsum ma yin gzhal yas khang pa yin/ /srog chags ma yin 'di ni rgyal ba yin/ /'khor lo'i bdag po nga yin dbang po ma yin te/ /
98b5(rgyud): sa la sogs pa'ang ma yin gzugs la sogs pa'ang min/ /chos nyid bdag nyid de nyid des na dkyil 'khor pa yang yin/ /sna tshogs dkyil 'khor 'khor lor shes na ci ste 'khrul par byed/ /ces bstan to/ /khams bzhi dang ni phung po dag /lha mo ye shes he ru
98b6(rgyud): kas/ /'khor lo rgyas btab de bzhin nyid/ /rab kyi 'bring po'i bsgom bya ba/ /sna tshogs bdag med de bzhin nyid/ /thabs dang shes rab stobs kyis su/ /zung 'jug lhun gyis grub pa ste/ /dkyil 'khor snying po bsdus pa nyid/ /sems ni rtog med sbyor bas
98b7(rgyud): kyang / /sems de nyid ni brtag mi bya/ /kun nas thams cad mchog yin te/ /rnam med dbang po'i yul las 'das/ /dngos dang dngos med rang bzhin nyid/ /dngos dang dngos med rnam par spangs/ /mtha' bzhi las ni rnam grol zhing / /mtha' bzhi dag ni mnyam par
99a1(rgyud): brten/ /sna tshogs sgro btags gnas pa med/ /chags med bde ba chen po nyid/ /'bras bu de nyid mi mthun phyogs/ /brtags pa de nyid ma brtags pa'o/ /de rkyen thob pas skye ba ste/ /skye ba med pa'i rang bzhin te/ /bems po med de
99a2(rgyud): rang rig pas/ /mi shes pa dang ma mthong ba/ /brtags pas nam mkha' dngos med de/ /de ni mi 'gyur brtan pa'o/ /chad pa min pas dngos med min/ /skye ba med pas rang bzhin nyid/ /kun rdzob las skyes dngos po ste/ /chos rnams thams cad lhan
99a3(rgyud): cig skyes/ /gnyug ma'i dga' ba'i rang bzhin nyid/ /bdag byin brlabs pas rang byung ste/ mi nyams pas na mi shigs pa'o/ /chos kyi phyag rgya phyag rgya che/ /gnyis med mos pas ldan pa'o/ /dbang po mchog gi rnal 'byor pa/ /rab kyi yang ni rab yin no/ /rgyu
99a4(rgyud): dang 'bras bu dbyer med pas/ /sgom pa'i rig pa bdag la med/ /ji ltar bskyed pas nyams myong bas/ /dran dang dran pa nyams pa nyid/ /ma skyes pa yi ro tshor bas/ /de bzhin bsgom pa'ang rtogs pa'o/ /gang phyir shes rab bsgom pa yis/ /stong nyid
99a5(rgyud): so sor rtogs pa yin/ /dpal ldan dgyes rdor sogs rgyud du/ /bcom ldan 'das kyis gsal bar gsungs/ /chos rnams thams cad yongs shes na/ /bsgom pa nyid ni bsgom pa min/ /gang phyir bdag byin brlab rim des/ /zung 'jug rim pa'ang de bzhin
99a6(rgyud): no/ /bde chen mngon par rdzogs byang chub/ /de bzhin phyag rgya chen po mchog /chos kyi de nyid rig pa yis/ /ngal bar gyur pa ma yin te/ /chos kyi de nyid la bzhugs phyir/ /de yis 'byed par rab tu bstan/ /bla ma dam pa'i man ngag gis/ /gsal bar
99a7(rgyud): gyur gyi gzhan du min/ /'di la gzhan gyis bstan pa yis/ /don rtogs pa ni ma yin no/ /chos 'byung las skyes ye shes ni/ /ji bzhin 'di la rtogs par gsungs/ /rang gi mos pas tshig gi don/ /gzung ba dngos nyid ma yin no/ /de bzhin bzhi po thams
99b1(rgyud): cad kyang / /'di la sogs pa gsungs pa ni/ /ji ltar de bzhin sku bzhi pa'o/ /bla ma dam pa'i thabs kyis gsal/ /stong nyid bde ba dngos po ste/ /bde ba bde ba chen por 'dod/ /bde ba ro mnyam bde ba nyid/ /lhan cig skyes pa chos kyi sku/ /de nyid bde ba'i
99b2(rgyud): don byed pas/ /longs spyod rdzogs dang sprul pa yang / /rnam pa lnga yi ro de nyid/ /thams cad gnyug mar bye brag med/ /ces pa dang / sangs rgyas sku lnga'i bdag nyid can/ /zhes pa la sogs gsungs pa yang / /sku lnga thob par gyur pa ni/ /de nyid ro gcig
99b3(rgyud): pa yi tshul/ /sku bzhi ru ni rnam phye ba/ /dbyer med pas na rnam lnga ba'o/ /de nyid tsam du gcig pa 'di/ /sku yang de ltar 'dod pa yin/ /ji ltar 'di ni bdag gi blos/ /so sor rig pa mnyam par 'jug /dam chos yul la shes rab kyis/ /ji ltar blo gros
99b4(rgyud): kyis thob ltar/ /'di ni cung zad brjod pa las/ /ji ltar 'byung ba'i don rtogs pa/ /'gro rnams de yi snod du shog /gnas pa bsdu pa rdzogs so// //slob dpon chen po dpal lhan cig skyes pa'i rdo rjes mdzad pa bla ma d+ha ri shrI dz+nyA na'i zhal snga nas dang / bod
99b5(rgyud): kyi lo tsA ba rma ban chos 'bar gyis bsgyur ba'o/ /phyis bar ston gyis zhus nas bla ma rgya gar ba dang / mchur lo tsA bas dpe phyi mo la gtugs te gtan la phab pa'o//[ ]@##/ /rgya gar skad du/
99b6(rgyud): a tsin+ta kra ma u pa de sha nA ma/ bod skad du/ bsam gyis mi khyab pa'i rim pa'i man ngan ces bya ba/ dpal rdo rje sems dpa' la phyag 'tshal lo/ /bcom ldan 'das 'jig rten dbang phyug la phyag 'tshal lo/ /shes rab mchog gi mngal nas byung / /gdod nas gnyis med gnas pa la/ /phyag 'tshal bzang po'i zhal snga yi/ /
99b7(rgyud): yang dag rim 'ong bri bar bya/ /thabs dang shes rab gsang ba che/ /snying rje bsam mi khyab mtshan nyid/ /ngag gi spyod yul bsam las 'das/ /ye shes rang las 'char bar 'gyur/ /rang bzhin bde ba'i 'byung gnas nyid/ /rang byung gnyis su med pa'i mchog /de ni dngos
100a1(rgyud): po'i rang bzhin du/ /bltas te bsgom pa dmigs su med/ /byang sems rdo rje can bcas pas/ /dngos po med pas gzigs mi 'gyur/ /rtag dang chad pa'i bye brag dag /don dam du ni gnyis med gzigs/ /dngos bo dang ni stong pa nyid/ /gnyis su med par
100a2(rgyud): mnyam par bsgom/ /gnyis po 'di dag yod min pas/ /rnam pa thams cad gnyis su med/ /gnyis po dag ni rnam dpyad na/ /gnyis med ye shes 'char bar 'gyur/ /mnyam pa ro mnyam rnam pa ste/ /bsam gyis mi khyab ye shes mchog /rtog dang brtag pa'i sbyor ba
100a3(rgyud): yis/ /gnyis med mchog ni bsgom pa min/ /bde ba'i rdo rje mi rtog pa/ /bsam gyis mi khyab kyis thob 'gyur/ /bskyed pa rnam par rtog pa'i rgyu/ /mi skye ba yang de bzhin no/ /gnyis kyi rnam pa dang bral bas/ /bag chags bag chags ldan par spangs/ /ye shes bag
100a4(rgyud): chags dang bral bas/ /bzang po'i zhabs kyi rim gyis 'ong / /rang byung khrem gnyer med pa ni/ /rtog pa thams cad yang dag spangs/ /dngos dang dngos med rang bzhin gyis/ /gnyis kyi bag chags 'ching ba nyid/ /mi rtog pa yi rang bzhin gyis/ /bsam mi khyab pa nyid kyis
100a5(rgyud): dpyod/ /rtog pa'i dri ma 'dra ba yis/ /rin chen sems ni dri can byas/ /gnyis su med pa'i ye shes nyid/ /dri ma bral phyir sangs rgyas brjod/ /thams cad rtog med bdag nyid du/ /rnal 'byor pa yis rtag tu blta/ /ting 'dzin bsgom pa 'di nyid ni/ /bzang po'i zhal snga nas
100a6(rgyud): kyis bstan/ /rang gi rang bzhin ma skyes la/ /'jig pa nyid ni yod ma yin/ /ye shes de ni gnyis med min/ /rtog pa thams cad rnam par spangs/ /dpal ldan bde chen rdo rje can/ /mi rtog don skyed byed pa po/ /phyi rol nang gi rnam rtog gis/ /'jig rten thams cad yang
100a7(rgyud): dag bstan/ /sangs rgyas rdo rje 'dzin sogs kyis/ /rtog pa phyi rol nyid du bstan/ /gnyis med gnyis las rnam grol ba/ /ye shes rang nyid skye bar 'gyur/ /dngos po med par bsgom pa min/ /dngos por yang ni bsgom pa min/ /'jig pa med pa'i bde bsams na/ /
100b1(rgyud): bsam gyis mi khyab gnyis med gnas/ /sems can kun gyi bsam pa gang / /shes rab mngal na rnam par gnas/ /snying rje sad pa'i mda' yis ni/ /bde ba chen po'i 'ben la 'bigs/ /dogs pa kun las rnam par grol/ /gnyis su med cing mchog tu zhi/ /mkha' mnyam rnam rtog
100b2(rgyud): las grol ba/ /de nyid gnyis su med par brjod/ /bsam gyis mi khyab rnal 'byor gyis/ /dngos po thams cad rnam par bsgom/ /chos kyi zhal snga'i rim 'ong ni/ /bzang po'i zhal snga nas kyis gsungs/ /rnam pa'i dbye ba gnyis med la/ /dpal ldan mgon po bde ba che/ /
100b3(rgyud): gcig tu gyur pa'i rang bzhin las/ /'gro ba rnams ni rnam par sprul/ /stong pa dmigs pa smra ba yis/ /brdzun du smra bas bslus pa rnams/ /rnam rtog rmongs pa'i 'ching ba yis/ /bde ba dam pa gnyis mi rtogs/ /thabs dang shes rab rnam dag las/ /phyi rol rtog
100b4(rgyud): pa ngan pa'i rtags/ /gnyis med ye shes rnal 'byor che/ /bde ba chen po gcig nyid du/ /brtan dang g.yo ba'i dngos po kun/ /gnyis su med pa'i rnam par gnas/ /de rnams rang bzhin rnam dag cing / /mkha' ltar dri med gnyis med la/ /nga rgyal gyis ni tha snyad brtags/ /
100b5(rgyud): tha snyad de yang yod ma yin/ /tshor dang tshor po mtshon bya bral/ /gnyis med bde ba chen po nyid/ /gang yang bsam med rang bzhin phyir/ /sangs rgyas blo yi spyod yul min/ /thams cad de yi rang bzhin nyid/ /rang byung bsam pa rnams las 'das/ /sa steng srog chags
100b6(rgyud): thams cad ni/ /rtog pa'i dra bas nyams par 'gyur/ /ye shes gcig pu gnyis med pa/ /rnam par rtog pa rnam spangs pa/ /rtag dang chad pa ji snyed pa'i/ /phung po gnyis ni yod min pas/ dbu mar yang ni mi dmigs pa'i/ /gnyis su med pa'i ye shes mchog/ /
100b7(rgyud): gnyis dang gnyis med rnam rtog ste/ /thabs dang shes rab rnal 'byor che/ /ro gcig gnyis su med par brjod/ /'dod chags 'dod chags bral ba spangs/ /dbu mar dmigs par mi 'gyur ro/ /rang rig pa yi bde ba nyid/ /de nyid gnyis su med par brjod/ /
101a1(rgyud): mtshan bzhi mtshan nyid rnam par grol/ /rig pa po dang rig bya spangs/ /bdag med so sor rtog pa yis/ /rin chen sems ni rab rtogs byas/ /dngos po rang bzhin med pa'i phyir/ /dngos med nyid kyang mthong mi 'gyur/ /dbang po'i shes pas rtogs pa
101a2(rgyud): yis/ /gnyis med ye shes ngo mtshar che/ /spros pa thams cad rnam bral zhing / /nam mkha' lta bur dri ma med/ /rtog pa'i dra ba rnam gcod cing / /bsam gyis mi khyab gnyis med mchog /gnyis med bcud kyis phug pas na/ /rdo dang shing yang de yi dngos/ /lha yi rnam par
101a3(rgyud): 'gyur ba ni/ /bzang po'i zhal snga nas kyis gsungs/ /thabs dang shes rab snying rje che/ /gcig tu ro gcig rnam pa nyid/ /der ni ye shes skye bar 'gyur/ /gnyis med bde ba chen po nyid/ /gzugs dang sgra dang ro las 'das/ /dri dang reg bya la sogs spangs/ /chos
101a4(rgyud): dbyings rang bzhin rnam par dge/ /gnyis su med pa'i ye shes mchog /dogs pa kun las rnam par grol/ /gzung dang 'dzin pa rnam par spangs/ /rang bzhin rnam dag ma gos pa/ /gnyis med don ni dam pa'o/ /ma skyes pa dang mi 'jigs pa/ /mi 'gyur ba dang
101a5(rgyud): mi gnas pa/ /gnyis su med pa'i ye shes mchog /'di ni phyag rgya chen po nyid/ /yon tan rnams dang skyon rnams ni/ /sems kyi rnam par brjod pa ste/ /de la dmigs pa ye shes mchog /khrem gnyer med pa'i rang bzhin can/ /ye shes rang las skye bar 'gyur/ /
101a6(rgyud): cung zad kyang ni bsgom pa med/ /gang phyir bsam med chos 'di nyid/ /gnyis med sangs rgyas rnams kyi gnas/ /shin tu dri med ches dag cing / /sgom pa po dang bsgom bya spangs/ /dpal ldan bde ba'i 'byung gnas kun/ /rnam rtog med pas nges mthong 'gyur/ /lha yi
101a7(rgyud): gzugs ni du ma dang / /rdo rje sems dpa' la sogs sku/ /sangs rgyas gzugs brnyan thams cad dang / /rnal 'byor pa yi dkyil 'khor tshogs/ /khro bo'i rgyal po thams cad dang / /de bzhin rig pa'i lha mo nyid/ /dkyil 'khor 'khor lo bzang po ru/ /snang
101b1(rgyud): pa'i rnam pa dri med nyid/ /de bzhin mdo sde'i sde snod dang / /gzhan yang pha rol phyin rim dang / /sngags dang phyag rgya rig pa dang / /de bzhin snying nyid bskul ba dang / /sngags kyi smra ba ma lus pa/ /dkyil 'khor dang ni sbyin sreg dang / /bzlas dang mchod pa'i cho ga rnams/ /
101b2(rgyud): gnyis med las ni rang nyid skyes/ /zhi ba nyi ma lta ba dang / /de bzhin mchod 'os khyab 'jug pa/ /rig byed tshad mar smra ba dang / /gzhan yang rang bzhin skye bar 'gyur/ /kun mkhyen gnas kyi sbyor ba 'di/ /bsam gyis mi khyab mi rtog pa/ /kun du bzang po zhes
101b3(rgyud): bya'i lha/ /yid bzhin nor bu bzhin du 'byung / /sa 'og ral gri ril bu dang / /shing lha bum pa gnod sbyin mo/ /bcud dang mig sman bzang po yang / /rang nyid 'grub ste gzhan du min/ /sngags pas dngos po bsgom bya min/ /dngos med nyid kyang bsgom bya min/ /rnam
101b4(rgyud): par mi rtog mos pa yis/ /thams cad rang nyid skye bar 'gyur/ /sangs rgyas nyid kyang 'grub 'gyur na/ /zhi ba khyab 'jug sogs ci smos/ /de la tha snyad yod ma yin/ /gzugs dang kha dog mtshan nyid med/ /sgyu ma'i rnam 'dzin bzang mo nyid/ /dang po'i rang
101b5(rgyud): bzhin dri ma med/ /rang bzhin 'od gsal rnam dag ste/ /rtag tu dga' bde'i 'byung gnas nyid/ /sku dang gsung dang thugs dang bral/ /me long me lce 'bar ba 'dra/ /mchog dga'i bde ba rnam pa ste/ /rtag tu bde chen 'byung ba'o/ /yi ge dang ni ming brjod pa/ /
101b6(rgyud): sbyor ba'i tshig tu rab tu bstan/ /gzhan du ngag gi lam 'das phyir/ /smra ba nyid de mi nus so/ /bya ba'i tshul la zhugs pa yin/ /'dod pa'i don la rol ba yi/ /mchod pa mchog gi dus su ni/ /bzang po'i zhal snga nas kyis bstan/ /shes rab gnyis su med pas
101b7(rgyud): ni/ /gcig pu'i rnam pa'i rang bzhin las/ /bag chags zad par gyur pas na/ /sangs rgyas nyid ni nges par 'thob/ /sna tshogs rigs kyi mthu yis ni/ /lta ba sna tshogs sbyor ba las/ /bag chags dri ma bsags pas ni/ /gnyis med nyid ni rtogs pa min/ /
102a1(rgyud): thog mtha' dbus dang mtha' ma bral/ /bskyed pa dang ni rdzogs pa spangs/ /bsam dang sems pa dang bral ba/ /gnyis su med pa'i ye shes mchog /gnyis med ces bya sangs rgyas su/ /bzang po'i zhal snga nas kyis gsungs/ /de phyir sangs rgyas rtogs
102a2(rgyud): pa las/ /sgrub po dam pa sangs rgyas 'gyur/ /tshig gi sbyor ba bstan pas na/ /sangs rgyas dang ni gnyis med brtags/ /don dam tha dad med tshul gyis/ /gnyis med sangs rgyas gnyis su med/ /bstan pa'i ye shes 'char bas na/ /rtogs ba'i rtog pa ring spangs te/ /
102a3(rgyud): dngos po la sogs rtog pa kun/ /de nyid las ni lkog tu gyur/ /bzang po'i zhal snga'i bka' drin gyis/ /nyams pa gso ba'i sbyor ba las/ /gnyis med ming du gzung ba la/ /bdag ma 'byor ba bye bzod par mdzod/ /mkhas pas rab tu 'bad pas kyang / /bag chags
102a4(rgyud): rnams ni zad par byas/ /gzhan du bskal pa grangs med du/ /bye ba sangs rgyas nyid ma yin/ /ye shes gnyis med mgon pos ni/ /bag chags rnams ni zad par byed/ /bag chags zad par gyur pa na/ /gnyis su med pa'i sangs rgyas brjod/ /bag chags bral ba'i gnas
102a5(rgyud): skabs na/ /skyes bu tha ma 'bring po dag /gang gi phyogs ni yod min pas/ /de ni sangs rgyas brjod par bya/ /rang bzhin med pa'i rang bzhin gyis/ /shes rab cha ni yang dag gnas/ /thabs ni dngos po bskyed pa po/ /bzang po'i zhal snga nas kyis bstan/ /de dag 'dus
102a6(rgyud): pa'i bdag nyid can/ /ro gcig rnam par sbyor ba las/ /'di ni gnyis su med pa'i mchog /bzang po'i zhal snga nas kyis gsungs/ /bsam dang sgom pa por bstan med/ /mchog tu dga' ba'i gzugs can ma/ /sangs rgyas nyid ni thob bya'i phyir/ /bzang pos bzang
102a7(rgyud): po gsungs pa nyid/ /dpe ni chos rnams thams cad la/ /bzhag pa nyid du de mi nus/ /mig sogs yid kyi rnam shes kyi/ /dpe yi dngos po rnam par spangs/ /gcig nyid thog ma med pa dang / /mtha' med rnam par yang dag gnas/ /bla ma'i zhal snga'i bka' drin las/
102b1(rgyud): mchog gcig gis ni shes par 'gyur/ /rnal 'byor skyes bur bshad pa ste/ /rjes su rnal 'byor rig pa'i mchog /gnyis 'das shin tu rnal 'byor te/ /gnyis med ye shes rnal 'byor che/ /rnal 'byor pa nyid sangs rgyas 'gyur/ /nyi zla gza' yis zin pa na/ /shes
102b2(rgyud): rab rdo rje'i sbyor ba las/ /zhu bas gnyis med ye shes kyis/ /skye ba 'dir ni sangs rgyas nyid/ /don dam dga' ba'i rang bzhin te/ /gzung dang 'dzin pa rnam par spangs/ /grub pa'i gzugs su the tshom med/ /snying rje gnyis su med pa'i mchog /gzugs kyi thog ma 'bring
102b3(rgyud): po ni/ /gang yang mig gis mthong gyur pa/ /don dam don gyi rang bzhin gyis/ /gnyis med dam par blta bar bya/ /gang yang rna bas thos 'gyur ba'i/ /sgra dang sgra ngan rnam phye ba/ /sgra las 'das pa ye shes gtso/ /thos pa gnyis su med pa'i mchog /gang yang
102b4(rgyud): lce yis myong 'gyur ba'i/ /ro mchog ro ni ngan pa yi/ /ro drug gcig tu gyur pa yi/ /gnyis med mchog ni rtogs par bya/ /sna yis dri ni snam shes pa'i/ /ri dwags lte ba la sogs dri/ /gcig tu gyur pa'i rang bzhin gyis/ /gnyis med mchog ni shes par bya/ /lus
102b5(rgyud): kyi reg bya'i rang bzhin rnams/ /rigs bzang rigs ngan rnam phye ba/ /thabs dang shes rab sbyor ba yis/ /snyoms 'jug gnyis su med pa'i mchog /mtha' med thams cad khyab pa po/ /ye shes snang ba'i 'od zer las/ /rang byung mchog tu dga' ba nyid/ /
102b6(rgyud): gnyis med sangs rgyas dam pa ste/ /'du byed tshor ba 'du shes dang / /gzugs dang rnam par shes pa nyid/ /ye shes lnga yi rang bzhin sku/ /lnga med gnyis su med pa'i bdag /rtag pa mi bskyod rin chen dang / /tshe dpag med dang don yod bdag /lnga bdag gyur pa'i
102b7(rgyud): ril po ni/ /drug pa bde ba chen po nyid/ /sa dang chu dang de bzhin me/ /rlung dang nam mkha'i nyid deng ni/ /'byung lnga lhan cig skyes pa ni/ /byang chub gnyis su med par 'gyur/ /me long mnyam nyid bya nan tan/ /so sor rtog pa chos dbyings rnams/ /rnam par rtog
103a1(rgyud): brkyen gyis brtags/ /rang byung gcig pu gnyis su med/ /sems can bsam pa'i dbang gis ni/ /lta ba la sogs rnam par phye/ /zhi sogs khyab 'jug tshangs pa dang / /kun mkhyen gcig pu gnyis su med/ /mig las byung sogs ma lus dang / /yid
103a2(rgyud): kyi spyod yul las 'das pa/ /don dam gnyis med ces bya ba/ /ngag gi spros pa kun rdzob kyi/ /gnyis su med la kun du brtags/ /don dam gnas skabs dbyer med pa/ /gnyis su med la sangs rgyas med/ /rtog pas nam mkhar sbyor ba ni/ /ngag gis spros pa bstan
103a3(rgyud): pa yin/ /bstan bcos rim pas tshig tu ni/ /rnam par phye ste bshad pa yin/ /gnyis med las gzhan sangs rgyas ni/ /smra ba nyid du mi nus so/ /stong pa bcu drug bshad pa dang / /shes rab bcur ni brtags pa dang / /sangs rgyas lngar yang bshad pa dang / /rnam rig dag ni
103a4(rgyud): gnyis su med/ /me long snang ba'i gzugs brnyan ni/ /ji ltar kun du snang 'gyur ba/ /de bzhin gnyis med ye shes 'dir/ /sangs rgyas byang chub bsam mi khyab/ /khams gsum dag ni thams cad du/ /skye dang gnas pa'i rgyu rnams kyi/ /de kun gnyis med ye shes
103a5(rgyud): las/ /skye bo thams cad 'byung bar 'gyur/ /rgya mtsho ri dang shing dang ni/ /rtswa lcug gel ba la sogs pa/ /gnyis med ye shes las byung ba/ /'di la the tshom yod ma yin/ /pha dang ma yang gcig pa ste/ /'di la gnyis yod ma yin no/ /gnyis med ye shes rang bzhin
103a6(rgyud): las/ /gzhan yang thams cad skye bar 'gyur/ /'di ltar thabs dang sbyor ba yis/ /shes rab gnyis med rang bzhin las/ /skye ba 'dir ni rnal 'byor pas/ /sangs rgyas nyid ni 'phral du rnyed/ /ye shes dag gi rang bzhin mchog /bla ma brgyud pa rim pa'i gzhung / /
103a7(rgyud): snyan nas snyan dang zhal nas zhal/ /bzang po'i zhal snga nas kyis gsungs/ /bzang po'i zhal snga'i bka' drin las/ /bsam med sgom pa'i rnal 'byor pa/ /rdzogs pa'i rnal 'byor 'di yis ni/ /sangs rgyas nyid ni nges par 'thob/ /rta mchog pa yi zhal snga nas/ /
103b1(rgyud): in+d+ra b+hU ti legs smrar bcas/ /sgeg pa'i rdo rje gun di ri/ /slob dpon pad+ma snying rje che/ /chos kyi zhal snga'i rim pa las/ /bzang po'i zhal sngar phrad pa nyid/ /gnyis su med pa'i ye shes mchog /thams cad kyi ni dgongs pa gcig /sngags kyi smra ba ma lus dang / /de bzhin
103b2(rgyud): pha rol phyin pa'i lugs/ /mdo sde sde snod la sogs pa/ /'dir gcig gnyis med bde chen pos/ /mchod 'os zhi ba nyi ma sogs/ /so so'i grub pa'i mtha' nyid dang / /khyab 'jug dang ni shes bu'i chos/ /gnyis su med par bstan pa'o/ /gnyis med phyi rol yod
103b3(rgyud): min pas/ /lha dang lha min tha ma ni/ /thams cad gnyis med ye shes las/ /so sor snang ba gsal bar 'gyur/ /stong pa'i bye brag tu phye ba/ /snying rje dang ni gnyis med 'dres/ /thabs dang shes rab mnyam par ldan/ /sangs rgyas rang bzhin kun bla ma/ /'di ni
103b4(rgyud): bzang po'i zhal snga'i gzhung / /ye shes rgya mtsho dam pa nyid/ /'o ma'i rgya mtsho bsrubs pa las/ /dam pa thams cad skye 'gyur zhing / /tshangs pa khyab 'jug dbang phyug che/ /gang yang sangs rgyas sogs grags dang / /nyi zla gza' skar bcas ba yang / /ye shes rgya mtsho
103b5(rgyud): las byung zhing / /legs smin dang ni dbyangs can nyid/ /ro yi mchog ni myang ba dang / /tshangs bcas lha min mi rnams ni/ /bdud rtsi las ni thams cad long / /rdo rje 'dzin pa'i sa dge ba/ /bcu gsum du yang rnam bshad pa/ /gru gsum rnam par 'byung ba ni/ /'di ni chos kyi
103b6(rgyud): 'byung gnas brjod/ /nyi zla chu yis gang ba yis/ /shes rab gzugs ni cher 'bar ba/ /bde las bde ba chen po kun/ /sangs rgyas nyid ni 'thob byed ma/ /bad chen 'dab ma bye ba nyid/ /de yi dbus na rnam par gnas/ /rtag tu ge sar bcas pa'i nang / /A li kA li yang dag
103b7(rgyud): ldan/ /zla ba nyi ma'i gos kyis bkab/ /shes rab dgu dang yang dag ldan/ /'dzag cing 'bar ba'i rnam pa nyid/ /thig le zla ba 'char ba'i mchog /dga' ba skyed byed bzang mo ste/ /ma lus don gyi 'bras ster ma/ /dang ba'i bdud rtsi shin tu gang / /nor bu rin chen mnyam
104a1(rgyud): par ldan/ /yon tan mtha' yas sa yi gzhi/ /bde dpal rdo rje can gyi gnas/ /thams cad tshim par byed pa mo/ /'byin byed skyed par byed pa mo/ /lha yi gzugs ni du ma dag /gnyis med rgya mtsho las ni 'byung / /chos dang longs spyod rdzogs gzugs dang / /
104a2(rgyud): sprul pa yi ni sku nyid kyis/ /sems can du ma kun gyi don/ /phyogs bcu'i 'jig rten khams rnams kyi/ /mtha' yas mthar thug thams cad du/ /chos kyi 'khor lo bskor ba po/ /stobs bcu yi ni ye shes ldan/ /shes rab gtso bo dam pa nyid/ /mkha' 'gro pad+ma nges par rig /
104a3(rgyud): lam mchog bzang po'i rim las 'ongs/ /snying ga lte ba'i pad+ma dang / /de bzhin lkog ma'i pad+ma nyid/ /dril can skye gnas pad+ma yi/ /dngos su 'dzag pas rnam par gnas/ /bshang gci khu ba 'pho ba dang / /lta dang snom dang nyan pa dang / /ro mchog rnams ni rig par 'gyur/ /sgo
104a4(rgyud): dgu dag nas rgyu ba yi/ /sa bon pad bsnol rnam pa mtshungs/ /'og dang steng du rnam par gnas/ /'di ni shes rab ces bshad pa/ /sangs rgyas kun gyi yul nyid do/ /de yi dbus na gnas pa'i lha/ /mchog gi dbang phyug gnyis med pa/ /pad+ma gsum du rol bar 'gyur/ /thams
104a5(rgyud): cad mkhyen pa'i bde chen po/ /me dang chu dang dbang chen dang / /rlung gis rnam par brgyan pa nyid/ /dal bus 'khor ba'i sbyor ba yis/ /bye brag gsum du 'dren par byed/ /dril can bu ga'i lam gyis ni/ /sna yi rtse mor sbyor ba las/ /srol gong rdo rje'i bu ga ru/ /sangs rgyas phreng ba
104a6(rgyud): gnyis su med/ /'khor bas yongs su nyon mongs na/ /dril can rtse mor ngal so nas/ /rdo rje lce yis rab sbyor bas/ /bdud rtsi btung bar bya ba nyid/ /de nas lus ni rnam dag pa/ /rang bzhin dri ma med par 'gyur/ /shes rab bzang zhing yid gzhungs pa/ /rga dang 'chi ba nyams
104a7(rgyud): par byas/ /bzang po'i zhal snga'i rnal 'byor gyis/ /bdag la rnam par rol par gsungs/ /ting 'dzin bdud rtsi zhes bya ba/ /bde ba'i mchog de bzhin du min/ /sna nas rngub pa'i bye brag gis/ /haM gi rnam pa mi shigs pa/ /dril can bu ga'i lam du ni/ /rtsa rnams
104b1(rgyud): sum cu rtsa gnyis gnas/ /so ni sum cu rtsa gnyis brjod/ /cha dang cha min gnyis su med/ /sna yis rngub pa'i bye brag gis/ /haM gi rnam pa mi shigs pa/ /dril can bu ga'i lam gyis ni/ /nges par 'dren pa lam gyi mchog /de la sgo ru ngal so zhing / /dag pa'i rnam pa
104b2(rgyud): 'od gsal ba/ /thog ma med nyid ces bya ba/ /bde dpal rnam par yang dag gnas/ /de nas rlung gis phul ba dang / /dbang chen yang ni gsal bar 'gyur/ /nges pa'i lam yang gsal 'gyur ba/ /mchog gi dbang phyug mi shigs pa/ /sa ni bcu gsum dbang phyug
104b3(rgyud): mchog / thog ma med par grub pa'i gzugs/ /chos kyi 'khor lo bskor bas so/ /bzang po'i zhal lnga'i man ngag ste/ /snying po brgyud pa'i rim pa yi/ /gang yang thos pa kun bzung nas/ /de thos bsam pas bsgom pa yin/ /bzang po'i zhal snga'i bka' drin gyis/ /nyan
104b4(rgyud): pa goms pa'i sbyor ba las/ /dge can tog rtse zhes bya bas/ /gzhung 'di dag ni yang dag bsdus/ /bdag ni bzang po'i zhal snga dang / /slob dpon gzhan dang rnal 'byor pa/ /sems can rnams ni ma lus pa'i/ /bran du skye dang skye gyur cig /bsam pa 'di yi sgo nas
104b5(rgyud): ni/ /gal te bdag ni sangs rgyas 'gyur/ /'on te dmyal bar 'gro srid na/ /dmyal nyid bde ba can du shog /bsam med gnyis med rdzogs pa yi/ /rim pa'i man ngag mkhyen pa bla/ /lha yi rang bzhin ma lus sngags gzhung rnal 'byor mchog /rnal 'byor rgyas pa
104b6(rgyud): mtha' yas bla ma las byung dri med 'di/ /glen pa blo zhan bdag nyid dran pa tsam phyir bris pa yin/ /bsam gyis mi khyab pa zhes bya ba phyag rgya chen po thob pa'i slob dpon tog rtse zhabs kyis mdzad pa rdzogs so/ /bde ba'i myu gu dang 'gos kyis bsgyur ba'o// //
104b7(rgyud): @##/ /rgya gar skad du/ ku dr-iSh+Ti ni rga ta nA ma/ bod skad du/ lta ba ngan pa sel ba zhes bya ba/ 'jam dpal gzhon nur gyur pa la phyag 'tshal lo/ /sangs rgyas la phyag 'tshal lo/ /gang zhig 'di la gnas gyur na/ /rgyal ba'i go 'phang thob 'gyur ba/ /dang po las
105a1(rgyud): pa'i cho ga nyid/ /lta ngan sel ba bshad bar bya/ /'dir ni sems can ni rnam pa gnyis te/ slob pa dang / mi slob pa'o/ /de la lhag pa'i bsam pas mos pa'i sbyor ba dang / sa la zhugs pa'i sbyor ba dang / lnga la dbang thob par mthar thug pa'i bar du rgyu'i gnas
105a2(rgyud): skabs la gnas pa'i slob pa rnams shin tu rnam par dag pa'i las dang po'i cho gas tshogs gnyis bsags nas yang dag par rdzogs pa'i byang chub yang dag par 'thob bo/ /mi slob pa yang de kho na nyid dang / 'bras bu rnam par rtog pa ni gnyen po'i phyogs kyis gsal la/ shAkya
105a3(rgyud): thub pa ltar sngon gyi smon lam gyi shugs kyi nus pas zung du 'jug pa nyid du 'bad pa med par sems can gyi don byed pa ni/ /mtshan nyid rgyun mi 'chad par dang po'i las la 'jug go zhes bya bar gnas so/ /de yang / mgon po sems dpa' mi mnga' zhing / /rnam rtog g.yo ba mi mnga'
105a4(rgyud): yang / /khyod nyid ngang gis 'jig rten la/ /sangs rgyas mdzad pa 'jug par 'gyur/ /gzhan don phun tshogs sangs rgyas kyi/ /'bras bu gtso bo gzhan ma yin/ /des na sangs rgyas 'bras bur brjod/ /kun rtog rlung dmar thams cad kyis/ /dpag bsam shing ltar mi bskyod
105a5(rgyud): pa/ /de ltar sems can thams cad kyi/ /bsam pa ma lus yongs rdzogs byed/ /'bras bu de nyid mi mthun phyogs/ /blang dang dor ba rnam spangs nas/ /blo ldan rdzogs pa'i byang chub rtogs/ /dang po las pa 'bad pas sam/ /zhes bstan pa yin no/ /'on te las dang po pas
105a6(rgyud): ni slob pa'i cho ga nyid rigs na'ang mi slob rang bzhin med pa bsgom par gyur pa rnams la las dang po ba'i rtsom pa yod pa ji lta bu/ dper na 'dir yang gser gyi sgrog gis bcings pa lta bu nyid do zhe na bden te/ shes rab kyi pha rol tu phyin pa rtogs pa dang ma bral ba'i phyir ro/ /shes
105a7(rgyud): rab kyi pha rol tu phyin pa lnga'i bdag nyid do/ /de lta bas na rnam pa thams cad kyi mchog dang ldan pa'i stong pa nyid do zhes bstan pa yin no/ /de yang bcom ldan 'das shes rab kyi pha rol tu phyin pa dang bral ba'i pha rol tu phyin pa lngas ni pha rol tu phyin pa'i ming mi thob bo zhes gsungs
105b1(rgyud): pa dang / 'phags pa dri ma med par grags pas bstan pa zhes bya ba theg pa chen po'i mdo las kyang / shes rab dang bral ba'i thabs ni 'ching ba'o/ /thabs dang bral ba'i shes rab kyang 'ching ba'o/ /shes rab dang bcas pa'i thabs ni thar ba'o/ /thabs dang bcas pa'i shes rab kyang
105b2(rgyud): thar pa'o zhes gsungs so/ /'di dag ni 'di'i bdag nyid bla ma dam pa'i man ngag nyid las sgron ma dang snang ba bzhin du lhan cig skyes pa grub pa bzhin du rtogs par bya'o/ /de lta bas na/ stong nyid snying rje dbyer med pa/ /sangs rgyas ye shes 'dod pa gang / /rnal 'byor pa kun bya ba
105b3(rgyud): nyid/ /dang po'i las can bstan pa gang / /pha rol phyin lngar gang bstan pa/ /dang po'i las can zhes bya ba/ /shes rab pha rol phyin pa yi/ /ngo bo nyid ni dpyad mi bya/ /de bzhin du/ sbyin dang tshul khrims bzod brtson 'grus/ /bsam gtan shes rab la gus pas/ /rtag tu blo
105b4(rgyud): ldan gyis bsten na/ /bde bar shes rab 'byung bar 'gyur/ /longs spyod rdzogs dang sprul pa'i sku/ /sbyin dang tshul khrims bzod pa gsum/ /bsam gtan shes rab chos kyi'o/ /brtson 'grus gnyis kar 'dod pa yin/ /zhes bstan pas na/ byang chub sems dpa' las
105b5(rgyud): dang po pas/ shin tu rnam par dag pas gnas par bya'o/ /zlog pa ni med par smra bar thal bar 'gyur ro/ /de yang / dge dang mi dge gang phyir dngos med kyang / /de ltar dge ba nyid bya mi dge min/ /'jig rten kun rdzob chu yi zla 'dra yang / /de las yid 'ong sdug bsngal yid mi
105b6(rgyud): bde/ /zhes bstan pa yin na/ de ltar na slob pas smyon pa'i brtul zhugs la gnas nas/ rnam par mi rtog pa myong bar 'dod pas las dang po pa la 'jug pa ji lta bu zhe na/ lus sbyin par gtong ba dang ldan pa'i spyod pa ste/ /lus ni sbyin par btang byas la/ /phyin nas
105b7(rgyud): spyod pa brtsam par bya/ /zhes bya ba'i tha tshig go/ /lus gtong ba'i sbyin pa dang lus dang ngag dang yid kyis sems can thams cad kyi don mdzad pa'i tshul khrims dang / grang ba dang / tsha ba dang / sog les gshag pa la bzod pa'i bzod pa dang / 'jig rten gyi chos brgyad kyi
106a1(rgyud): gnod pa las mnyam pa nyid kyi brtson 'grus dang / dngos po thams cad kyi rjes su zhugs pa'i 'bad pa med pa'i rang gi ngang gis 'byung ba'i bsam gtan dang / chos thams cad mi dmigs par rjes su brtag pa'i mtshan nyid kyi shes rab ste/ 'bad pa med
106a2(rgyud): par ro gcig pa'i ngang gis thams cad du ro gcig par 'dod pa'i pha rol tu phyin pa thams cad kyi mchog go/ /de lta bas na/ smyon pa'i brtul zhugs la gnas pa yang dang po las la 'jug pa nyid yin no/ /tshu rol mthong bar grags pa nyams pa 'jig rten pha rol slu ba thams
106a3(rgyud): cad du rigs pa tsam ma yin pa smra ba ltar ni ma yin no/ /de la slob ma brtul zhugs can byang chub sems dpa' la ni/ dang por gso sbyong sbyin par bya/ /phyin nas bslab pa sbyin par bya/ /zhes dgyes pa'i rdo rje las gsungs so/ /dang por gso sbyong sbyin pa ni/ /btsun
106a4(rgyud): pa'am slob dpon dgongs su gsol/ /bdag dge bsnyen ming 'di zhes bya ba/ byang chub kyi snying po la mchis kyi bar du/ sangs rgyas dang chos dang dge 'dun la skyabs su mchi'o/ /de ltar lan gnyis lan gsum gyi bar du bya'o/ /bdag gsum la skyabs su song bar
106a5(rgyud): btsun pas gzung du gsol/ /slob dpon dgongs su gsol/ bdag dge bsnyen ming 'di zhes bgyi ba/ dus 'di nas nye bar bzung nas nyi ma ma shar gyi bar du srog chags gsod pa dang / gzhan gyi nor rku ba dang / mi tshangs par spyod pa dang / brdzun du smra ba dang /
106a6(rgyud): de bzhin du myos par 'gyur ba'i btung ba 'thung ba dang / dus ma yin par za ba dang / phreng ba dang / kha dog dang / glu dang gar dang / rtse 'jo dang / khri stan dang / khri stan chen po las ldog par bgyi'o/ /bdag yon tan brgyad kyis dgra bcom pa'i tshul du gnas
106a7(rgyud): par gyi'o zhes bya ba ni gso sbyong sbyin pa'i tshig ste/ byang chub sems dpa' khyim pa dkon mchog gsum la skyabs su 'gro bas/ srog gcod pa dang / ma byin par len pa dang / 'dod pas log par g.yem pa la spyod pa dang / brdzun du smra ba dang / rang bzhin gyi
106b1(rgyud): kha na ma tho ba dang bcas pas myos par 'gyur ba'i btung ba chang 'thung ba dang lnga las log par bgyi'o/ /mos pa dang spyod pa dang ldan pa'i byang chub sems dpa' khyim pa'i mi dge bcu yongs su shes par byas la/ yang mi bya bar yongs su bsdam par bya zhing / dge ba'i las
106b2(rgyud): rnams ni bya'o/ /tho rangs kyi thun la langs la gdong bkru ba la sogs byas nas/ dkon mchog gsum rjes su dran pas/ oM AHhUM zhes pas/ bdag dang / gnas dang / rnal 'byor srung bar byas la/ rtog pa ji lta ba bzhin du bsam gtan dang bzlas pa dang bstod pa
106b3(rgyud): la sogs pa bya ba'o/ /mtshan yang dag par brjod pa yang lan gsum du brjod par bya'o/ /de yi rjes la/ oM dzam+b+ha la dza len+d+ra ye swA hA/ zhes pa brgya rtsa brgyad bzlas pa'i chu khyor ba brgya rtsa brgyad dpal gnod gnas la dbul bar bya'o/ /de nas na maHsa man+ta bud+d+hA nAM sarba
106b4(rgyud): ta thA ga ta a ba lo ki te/ oM sam+b+har sam+b+ha ra hUM phaT swAhA/ zhes bya ba'i gtor ma'i sngags lan bdun bzlas shing / lag pa g.yas pa'i sor mo lnga brkyang pa las/ bdud rtsi lngas sgo drung na 'dug pa'i gtor ma'i zas chu dang bcas pa zan 'bru gcig gi kyang yul ma gad+hI bre bo
106b5(rgyud): che re re 'byung bar gyur par bsams la/ yi dwags kyi tshogs ma lus pa la se gol lan gsum gtogs pas sbyin par bya'o/ /da ni sems can thams cad la bu gcig pa'i rnam pa ltar blta ba'i byams pa dang / sdug bsngal dang sdug bsngal gyi rgyu 'khor ba'i rgya mtsho las 'byin
106b6(rgyud): par bsam pa'i ngo bo nyid kyi snying rje'i bsam pa dang / dkon mchog gsum la skyabs su 'gro ba spros par 'gyur ba'i yid las byung ba'i dga' ba dang / mi bden pa la chags pa yongs su spong ba'i mtshan nyid kyi btang snyoms bsgom la/ sems can thams cad kyi don la
106b7(rgyud): spro ba'i sems kyis ba'i lci ba gtsang ma blangs la chu gtsang ma dang bsres la/ oM badzra re khe hUM zhes bya bas dkyil 'khor byin gyis brlabs la/ sa'i cha gru bzhi pa la sogs pa gang yang rung bar 'dod pa'i maN+Dal byas la/ de'i steng du sna tshogs pad+ma 'dab ma brgyad pa'i lte bar
107a1(rgyud): zla ba dang / nyi ma'i dkyil 'khor gyi steng du/ hUM sngon po yongs su rdzogs pa'i mi bskyod pas gnon gyi phyag rgya 'dzin pa sku mdog sngon po'o/ /de'i rjes la shar phyogs kyi 'dab ma la/ yi ge oM dkar po las rdzogs pa'i byang chub mchog gi phyag rgya 'dzin pa'i rnam
107a2(rgyud): par snang mdzad dang / de nas lho phyogs kyi 'dab ma la yi ge traM ser po las yang dag par byung ba'i sku mdog ser po mchog sbyin gyi phyag rgya 'dzin pa'i rin chen 'byung ldan no/ /de nas nub phyogs kyi 'dab ma la/ yi ge hri dmar po las yang dag par byung ba'i ting nge 'dzin gyi phyag rgya
107a3(rgyud): 'dzin pa'i snang ba mtha' yas sku mdog dmar ba'o/ /de nas byang phyogs kyi 'dab ma la yi ge khaM ljang gu las byung ba'i mdog ljang gu mi 'jigs pa'i phyag rgya 'dzin pa'i don yod grub pa bsgoms la/ oM badzra puSh+pe hUM zhes pa la sogs pa mngon par zhen pa'i sngags pas
107a4(rgyud): 'dod pa thams cad kyi mchog tu gyur pa dbul bar bya'o/ /de bzhin gshegs pa lnga po 'di dag ni/ na bza' dur smrig bsnams pa/ gtsug tor dang bcas pa'o/ /nyi ma'i dkyil 'khor dang bcas pa ste rnam par snang mdzad ni zla ba'i dkyil 'khor la'o/ /de la bzhi po ni
107a5(rgyud): mi bskyod pa la phyogs pa'o/ /mi bskyod pa ni sgrub pa po la phyogs pa'o/ /de dag gi mdun na gsum la skyabs su 'gro ba'i tshigs su bcad pa rtogs pa'i don ji lta ba bzhin du mngon du byas nas gdon par bya'o/ /de la gsum la skyabs su 'gro ba'i tshigs su bcad
107a6(rgyud): pa ni 'di yin te/ sangs rgyas gtso la phyag 'tshal lo/ /skyob pa'i chos la phyag 'tshal lo/ /dge 'dun che la phyag 'tshal lo/ /gsum la rtag tu phyag 'tshal lo/ /dkon mchog gsum la skyabs su mchi/ /sdig pa thams cad so sor bshags/ /'gro ba'i dge la
107a7(rgyud): rjes yi rang / /sangs rgyas byang chub yid kyis bzung / /sangs rgyas chos dang tshogs kyi mchog rnams la/ /byang chub bar du bdag ni skyabs su mchi/ /bdag dang gzhan don rab tu bsgrub pa'i phyir/ /bdag gis byang chub mchog tu sems bskyed cing / /sems
107b1(rgyud): can 'di dag thams cad mgron gnyer nas/ /byang chub spyod mchog yid 'ong spyad par bgyi/ /'gro la phan phyir sangs rgyas 'grub par shog /sdig pa thams cad bshags par bgyi/ /bsod nams kun la rjes yi rang / /gso sbyong 'phags pa'i yan lag brgyad/ /bsnyung bar
107b2(rgyud): bya ba spyad par bya/ /zhes bya'o/ /de nas/ tshul khrims tsan+dan lus la byugs/ /bsam gtan gyi ni gos kyis g.yogs/ /byang chub yan lag me tog brgyan/ /ji ltar bde ba nyid du gnas/ /zhes brjod nas/ oM badzra maN+Dal hUM muHzhes bya bas gshegs su gsol lo/ /de bzhin
107b3(rgyud): du 'jam dpal sogs pa yang man ngag ji lta ba bzhin mchod par bya'o/ /dkyil 'khor gyi cho ga'o/ /lci ba chu dang bcas pa sbyin pa ste/ /legs par byugs pa tshul khrims bzod pa ni/ /srog chags phra mo sel bar byed pa yin/ /brtson 'grus bya ba dag la 'jug pa'o/ /bsam
107b4(rgyud): gtan de dus rtse gcig byed pa'i sems/ /shes rab tshogs sogs legs par mdzes pa yin/ /thub pa rnams kyi dkyil 'khor byas pa yis/ /pha rol phyin pa drug ni des thob shog /nad kun las grol gser gyi mdog tu 'gyur/ /lha dang mi'i chos zla ba bzhin par mdangs/ /
107b5(rgyud): nor dang gser phyug rgyal po'i rgyud skye bar/ /bde gshegs gnas mchog lus kyis byas par 'gyur/ /zhes bya ba ni/ dkyil 'khor gyi phan yon gyi tshigs su bcad pa'o/ /lci ba chu dang me tog gis/ /rtag tu dkyil 'khor byas nas ni/ /cung zad phul nas bla ma la/ /dus
107b6(rgyud): gsum du ni gus phyag bya/ /gzhan dag gi ni sems mgu zhing / /rang gi sems kyang 'phel bar byed/ /bde zhing tshad med nor dang ldan/ /bde ba can du skye bar 'gyur/ /pha rol phyin drug rdzogs par 'gyur/ /sangs rgyas sogs kyis byin gyis brlabs/ /dkyil 'khor rab tu byed pa po/ /
107b7(rgyud): dpag med yon tan rdzogs par 'gyur/ /zhes bya ba la sogs pa phan yon rgyas par 'byung ba yin no/ /dkyil 'khor la sogs cho ga yis/ /yang dag shes rab pha rol phyin/ /rtag tu mchod cing bklag par bya/ /de yi don yang rtogs par bya/ /tshigs bcad gcig dang tshigs
108a1(rgyud): bcad bzhi/ /tshigs bcad gnyis dang sgo drug pa'i/ /gzungs dang bzang po spyod pa dang / /phung po gsum pa dus gsum du/ /yi ge gcig nas nyer bzung nas/ /gsum gyi bar du mnyam gzhag pas/ /yi dam nyams pa med pa yis/ /blo ldan ji
108a2(rgyud): ltar rnyed pa bklag / sangs rgyas dang byang chub sems dpa'i ras ris dang / glegs bam dang / lugs ma la sogs pa mchod par bya'o/ /ras ris dang glegs bam dang sku gzugs la sogs pa mchod pa'i cho ga'o/ /da ni dkyil 'khor chen po bkod pa'i rjes su
108a3(rgyud): 'brangs nas tsha tsha gdab pa'i cho ga bshad par bya ste/ na ma s+sa man+ta bud+d+hA nAM/ oM badzra A yu She swA hA/ 'jim pa blang ba'i sngags so/ /oM badzrod b+ha bA ya swA hA/ 'bi 'bi bya ba'i sngags so/ /oM a ra dze bi ra dze swA hA/ snum bsku ba'i sngags so/ /oM d+harma d+hA tu garbe
108a4(rgyud): swA hA/ rgyar gzhug pa'i sngags so/ /oM badzra mung+ga ra A ko Ta ya swAhA/ gdab pa'i sngags so/ /oM d+harma A yu She swA hA/ spyan drang ba'i sngags so/ /oM su pra tiSh+Tha badzrA ya swA hA/ bzhugs su gsol ba'i sngags so/ /oM sarba ta thA ga ta ma Ni sha ta dI pa te dz+wa la dz+wa la
108a5(rgyud): d+harma d+hA tu gar+b+he swA hA/ rab tu gnas pa'i sngags so/ /oM swa b+hA ba bI shud+d+he a ha ra a ha ra A gats+tsha A gats+tsha d+harma d+hA tu gar+b+he swA hA/ gshegs su gsol ba'i sngags so/ /oM A kA sha d+harma d+hA tu gar+b+he swA hA/ bzod par gsol ba'i sngags so/ /de lta bu ni tsha tsha gdab
108a6(rgyud): pa'i cho ga'o/ /na mo b+ha ga ba te bai ro tsa na/ pra b+ha rA dzA ya/ ta thA ga tA ya/ aR+ha te samyak+shi bud+d+hA ya/ tad+ya thA/ oM su k+Sh+me su k+Sh+me/ sa ma ye pras ma ye/ shAn+te ngAn+te/ sa ma ro pe/ a na lam+b+he/ ta ram+phe ya sho ba ti ma hA te dza ni rku le/ nirbA na/ sarba bud+d+hA d+hiSh+ThA na a d+hiSh+Thi te swA hA/
108a7(rgyud): zhes bya ba'i gzungs 'di 'jim pa'am/ bye ma la lan nyi shu rtsa gcig gi bar du bzlas te/ mchod rten byas na/ de la rdul phra rab ji snyed yod pa de snyed kyi bye ma snyed kyi 'gyur gyi mchod rten byas pa'i bsod nams thob par 'gyur ro/ /sa bcu'i dbang phyug tu 'gyur ro/ /
108b1(rgyud): myur du bla na med pa yang dag par rdzogs pa'i byang chub tu 'gyur ro zhes bcom ldan 'das rnam par snang mdzad kyis gsungs te/ gzungs 'di ni phan yon dpag tu med do/ /ye d+harmA he tu pra b+ha bA he tun+te ShAn+ta thA ga to h+ya ba data/ te ShAny+tsa yo ni ro d+ha e baM bA dI ma hA shra ma NaHtshigs su bcad
108b2(rgyud): pas rab gnas byas la/ na mo b+ha ga ba te rat+na ke tu rA dzA ya/ ta thA ga ta yAR+ha te samyak+saM bud+d+hA ya/ tad+ya thA/ oM rat+ne ma hA rat+ne rat+na bo d+hi swAhA/ zhes bya ba'i gzungs la sogs pa 'di brjod cing mchod rten la phyag 'tshal ba la sogs pa byas nas/ mchod rten gcig la phyag byas
108b3(rgyud): pas/ mchod rten bye ba la phyag la sogs pa byas par 'gyur ro/ /'jim pa la sogs pa la mchod rten bya ba'i cho ga'o/ /'di dag thams cad khyad par can du yongs su bsngo ba las ni khyad par can gyi 'bras bu skye zhing 'byung bar 'gyur ro zhes bya ba shes rab kyi pha rol tu phyin pa
108b4(rgyud): las gsungs pa'i yongs su bsngo ba chen pos yongs su bsngo bar bya'o/ /de yang 'di ltar bya ste/ ji ltar de bzhin gshegs pa dgra bcom pa yang dag par rdzogs pa'i sangs rgyas rnams kyis sangs rgyas kyi ye shes dang / sangs rgyas kyi spyan gyis mkhyen cing
108b5(rgyud): gzigs pa'i dge ba'i rtsa ba 'dis rigs gang yin pa dang / sde gang yin pa dang / mtshan nyid ji lta ba dang / rang bzhin gang yin pa dang / chos nyid gang yin pas yang dag par gnas pa de dag gis ji lta ba mkhyen pa de ltar bdag kyang rjes su yi rang ngo / /de dag
108b6(rgyud): gis ni dge ba'i rtsa ba bla na med pa yang dag par rdzogs pa'i byang chub tu bsdos pa ltar/ bdag gis kyang yongs su bsngo bar bgyi'o zhes brjod do/ /gzhan yang / dge ba'i las 'di bdag gis byas pa yis/ /ring por mi thogs 'jig rten sangs rgyas nas/ /'gro la
108b7(rgyud): phan phyir chos ni ston byed cing / /sdug bsngal mang pos mnar ba'i sems can grol gyur cig /bsod nams la rjes su yi rang ba dang / yongs su bsngo ba'i cho ga'o/ /gang dang gang gis gang 'tsho ba/ /'tsho ba dag pa de rgyal ba/ /bkres dang skom sogs zhi
109a1(rgyud): bya'i phyir/ /sman bzhin du ni bsam par bya/ /zhes bya ba'i de'i rjes la ji ltar rnyed pa'i zas la/ oM a kA ro mu khaM sarba d+harmA NAM Ad+ya nut+pan na rwA ta/ oM AHhUM phaT swA hA/ zhes bya bas gtor ma sbyin par bya'o/ /de'i rjes la/ oM AHsarba bud+d+ha bo d+hi satwa
109a2(rgyud): b+h+yo badzra nai bi d+yai hUM zhes bya bas bshos gtsang dbul lo/ /oM ha ri ti ma hA yak+Shi ni ha ra ha ra sarba pA paM na k+Sha na swA hA/ zhes brjod la zan chang bu gnyis sbyin par bya'o/ /oM a gra pa Ni TA si b+h+yaHswA hA/ zhes bya bas ni zan gyi chang bu gsum pa sbyin par bya'o/ /de'i rjes la/ A+oM AH
109a3(rgyud): hUM zhes bya bas/ rang gi snod kyi zan byin gyis brlab cing dug la sogs pa rnams zhi bar gyur gyi bar du dang po mthe bong dang srin lag gis bza' bar bya'o/ /de'i rjes la ji ltar bde bar bzod pa'i zas lhag ma la/ oM uts+tshiT ban+di a si b+h+yaHswA hA/ zhes bya bas lhag
109a4(rgyud): ma'i chang bu sbyin par bya'o/ /lhag ma gzhan byin gyis ma brlabs pa ni yongs su dor bar bya'o/ /de yang / gtor ma btang zhing bshos gtsang dbul/ /'phrog ma dang po chang bu dang / /lnga po lhag ma gtang ba ste/ /'bras bu longs spyod chen por 'gyur/ /zhes bstan
109a5(rgyud): pas so/ /de'i rjes la/ 'thor 'thung la sogs pa byas la/ /blo bde ba yongs su dag cing khyad par can gyi bde ba dang ldan pas/ sems can thams cad la phan pa dang bde bar bya ba'i phyir/ lan gsum gyi bar du 'di brjod par bya ste/ rgyal po dang ni yon bdag dang / /
109a6(rgyud): sems can phung po gzhan dag kyang / /tshe dang nad med phun sum tshogs/ /rtag tu bde ba thob gyur cig/ /ces bya'o/ /de'i rjes la/ /yongs su dag pa'i lus dang ngag dang yid kyi las ji ltar 'dod pas gnas par bya'o/ /de'i rjes la/ dge ba'i bshes gnyen bsten
109a7(rgyud): nas lhan cig spyod pa dang / skyes pa'i rabs sam/ gtam rgyud dam/ gleng gzhi 'am/ rtogs pa brjod pa'i gtam gyis nyin dang mtshan du yid shin tu gnas pas gnas par bya'o/ /de nas phyi dro'i dus su yang bzlas pa dang bstod pa la sogs pa ji lta ba bzhin du skye ba med
109b1(rgyud): pa'i yid kyis byas la/ yi ge a la sogs pas gtor ma byin la rnal 'byor gyi gnyid kyis nyal bar bya'o/ /u sangs rgyas chos la rtag tu 'jug /nye bar zhi ba'i dge bsnyen te/ /sems can rnams la nye bar phan/ /thams cad nye bar phan gyur pas/ /rtag tu sdig pa spong bar
109b2(rgyud): byed/ /sdig pa can dang 'grogs pa spang / /skyes bu sdig pa spong bar byed/ /kun du sdig pa bshags byed pa'o/ /sgro btags thams cad u0f85rnam par grol/ /ting nge 'dzin la legs mnyam 'jog /kun du mchog tu dga' ba yis/ /mkhas pas rdzogs pa'i byang chub b
109b3(rgyud): sgrub/ /dus kun du ni 'bad med pas/ /snying rjes yongs su skyong ba nyid/ /sdug bsngal gyur kyang mi 'dod min/ /phan pa mchog ni byed par 'gyur/ /zhes bya ba'i tshig gis yi ge bzhi pa'i don dang ldan pa'i tshig gis bsnyen no/ /dge ba'i las ni yongs su byas/ /
109b4(rgyud): bsod nams tshogs ni nye bar bsags/ /goms pa'i dbang gis sad pa bzhin/ /dge ba rmi lam nyid na 'ang byed/ /'gro ba thams cad dri med pa'i/ /gzugs brnyan gzhan du mthong 'gyur na/ /thams cad smra ba'i skyes bu ltar/ /rjes su mi dmigs bzhin du
109b5(rgyud): byed/ /de lta bas na phyir mi ldog/ /zhes brjod do/ /de ltar nyin dang mtshan du rgyun mi 'chad par bsod nams kyi tshogs nye bar bsags pa byang chub kyi snying po'i bar du sems can la phan pa dang / bde bas yang dag par gnas so zhes bya ba yin no/ /dbu ma'i don la mchog gzhol ba/ /
109b6(rgyud): nam mkha' snying po zhes bya bas/ /dang po las la mnyam 'jog cing / /yi dam nyid du 'di byed pa/ /rdo rje gdan nas 'ongs 'gyur te/ /bram ze'i rigs la zhi ba'i sems/ /nam mkha'i snying por gsol btab bdag gis dang po'i las/ /cho ga'i tshig 'ga' tsam
109b7(rgyud): zhig bstan par byas pa 'dis/ /byang chub goms par byas nas myur du nyon mongs pa'i/ /sdig pa'i blo yi dri ma'i rab rib 'dis sel shog /dang po las pa'i chog 'dis/ /bdag gis bsod nams gang thob pa/ /dang po'i las can de dag dang / /'gro ba gnyis
110a1(rgyud): med thob par shog / slob dpon mkhas pa chen po nges par sbyangs pa gnyis su med pa'i rdo rjes mdzad pa lta ba ngan pa sel bzhes bya ba rdzogs so// //rgya gar gyi mkhan po bla ma badzra pA Ni'i zhal snga nas dang / bod kyi lo tsA ba mtshur ston ye shes
110a2(rgyud): 'byung gnas kyis bsgyur ba'o/ /[ ]@##/ /rgya gar skad du/ mad+h+ya ma sha ta/ bod skad du/ dbu ma drug pa/ sangs rgyas la phyag 'tshal lo/ /mtha' bzhi las ni rnam grol ba'i/ /shes pa skad cig ma yod de/ /rtog pas stong zhing dmigs
110a3(rgyud): pa med/ /rnam bcas smra bar shes par bya/ /chad pa ma yin rang rig ni/ /sngon po la sogs par snang ba/ /de ni mtshan nyid kyis ma skyes/ /dbu ma pa yi lam du 'dod/ /mtha' bzhi las ni rnam grol ba'i/ /gsal ba brdzun pa'i mtshan nyid de/ /de ni sgyu ma ltar gnyis med/ /
110a4(rgyud): tshad mar ldan pa'i grub mtha'o/ /dngos po stong par rig pa gang / /snang ba med cing sgrib g.yogs med/ /de nyid dbu ma pa yi lam/ /rjes thob dag pa'i kun rdzob yin/ /gsal ba 'am ni mi gsal ba/ /de nyid la ni dmigs su med/ /rnam kun ma skyes pa rang bzhin/ /
110a5(rgyud): gzhan dag dbu ma pa ru 'dod/ /mtha' bzhi las ni rnam grol ba'i/ /gsal ba lha yi bdag nyid can/ /gnyis med mchog tu bde ba'i dngos/ /rten cing 'brel 'byung tsam bdag nyid/ /dbu ma drug pa zhes bya ba/ /slob dpon mkhas pa mai tris mdzad pa rdzogs so// //
110a6(rgyud): bla ma badzra pA Ni dang / nags tshos bsgyur ba'o/[ ]@##/ /rgya gar skad du/ ku dr-iSh+Ti ni rga ta TI kA/ bod skad du/ lta ba ngan pa sel ba'i dka' 'grel/ rdo rje 'dzin pa la phyag 'tshal lo/ /de la gnas skabs ni rnam pa gsum ste/ rgyu'i gnas skabs dang / /
110a7(rgyud): 'bras bu'i gnas skabs dang / sems can gyi don byed pa'i gnas skabs so/ /de la slob pa ni rgyu'i gnas skabs so/ /'bras bu'i gnas skabs dang / sems can gyi don byed pa'i gnas skabs ni de bzhin gshegs pa'o/ /de la yang rgyu'i gnas skabs zhes
110b1(rgyud): bya ba ni/ byang chub kyi mchog tu sems bskyed pa nas bzung nas byang chub kyi snying po la gnas kyi bar ro/ /'bras bu'i gnas skabs zhes bya ba ni/ yang dag par rdzogs pa'i byang chub kyi ye shes bskyed pa dang / nyon mongs pa thams cad spang pa yon tan thob pa'i gnas
110b2(rgyud): skabs so/ /sems can gyi don byed pa'i gnas skabs zhes bya ba ni/ dang po chos kyi 'khor lo bskor ba nas bzung ste/ /bstan pa ma nub kyi bar ro/ /de la rgyu'i gnas skabs ni gsum ste/ bsam pa'i gnas skabs dang / sbyor ba'i gnas skabs dang / dbang gi
110b3(rgyud): gnas skabs so/ /de la bsam pa'i gnas skabs ni/ sems can thams cad nges par thar pa'i smon lam mo/ /de'i nye ba'i dka' ba bzhi ni 'di lta ste/ gzhan gyi sdug bsngal nye bar bsal ba la so sor rtag pa dang / dgos pa la so sor rtog pa dang / grogs la so sor
110b4(rgyud): rtog pa dang / longs spyod la so sor rtog pa'o/ /de la thabs su 'gro ba byang chub tu smon pa ste/ de'i rjes su tshol ba bzhi ni 'di lta ste/ rigs dang bshes gnyen dam pa dang snying rje dang sdug bsngal la ji mi snyam pa'i bzod pa dang / rkyen bzhi bzhi rnams las byang chub kyi
110b5(rgyud): sems skye bar 'gyur te zhes bya ba'i tshig bcu pa 'di dag gis ston te/ lhag pa'i bsam pa'i gnas skabs so/ /lhag par mos pa sbyor bas sbyor lam pha rol tu phyin pa bcu dang / sa thob pa'i pha rol tu phyin pa bdun no/ /de la lhag par mos pa'i pha rol tu phyin pa bcu ni/ sbyin
110b6(rgyud): pa dang / tshul khrims dang / bzod pa dang / brtson 'grus dang / bsam gtan dang / shes rab dang / thabs dang / smon lam dang / stobs dang ye shes te/ de dag ni pha rol tu phyin pa bcu'o/ /sa thob pa'i phun sum tshogs pa bzhi ni/ bsam pa dang / sbyor ba dang /
110b7(rgyud): yongs su 'dzin pa dang / sbyin pa phun sum tshogs pa ste/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / thabs te/ de dag ni pha rol tu phyin pa bdun no/ /lhag par mos pa'i sbyor bas pha rol tu phyin pa dag bye brag
111a1(rgyud): tu 'gyur ro/ /rnam pa gnyis po 'di dag ni sbyor ba'i gnas skabs so/ /de la dbang lnga ni/ 'di lta ste/ nyon mongs pa dang / skye ba dang / las dang / thabs dang / sems can yongs su smin pa la dbang ba rnams so/ /de la rgyu'i gnas skabs la gnas pa las
111a2(rgyud): dang po pa rnams kyis thams cad bya'o/ /de la 'bras bu'i gnas skabs dang / sems can gyi don byed pa'i gnas skabs la gnas pa rnams kyis/ shAkya thub pa ltar 'bad pa med par las dang po pa la rab tu 'jug go/ /'di dag gis ni lta ba ngan pa sel ba rgyas par shes par bya'o/ /
111a3(rgyud): lta ba ngan pa sel ba'i dka' 'grel dpal ldan nges par sbyangs pa gnyis su med pas mdzad pa rdzogs so// //badzra pA Ni dang mtshur gyis bsgyur ba yin no//[ ]@##/ /rgya gar skad du/ sa ha dza Sha Ta ka /bod skad du/ lhan cig skyes pa drug pa/ rdo rje
111a4(rgyud): 'dzin pa la phyag 'tshal lo/ /rtag dang chad las nges grol ba/ /de nyid bde gshegs rnams kyis bzhed/ /rang bzhin las skyes chos rnams la/ /sgrub dang sel bar phyag ni brjod/ /yod par smra ba la brjod pa/ /thams cad rnam par dpyad na med/ /med par smra ba la brjod pa/ /
111a5(rgyud): rnam par dpyad na thams cad yod/ /ji lta ji ltar sgro btags pa/ /de nyid rnal 'byor pa rnams skye/ /de lta de ltar sgro btags pa/ /rnal 'byor de nyid kyis ni 'joms/ /gang phyir lhan cig skyes ma bcos/ /de phyir dogs med lhan cig skyes/ /bde bas lhan cig skyes
111a6(rgyud): gzhan min/ /bde ba dogs pa med mtshan nyid/ /shes phyir dogs pa med pa'i bdag /dbyer med rtogs pa dam pa bde/ /sna tshogs rang rig rtogs byas pas/ /lhan cig skyes pa'i rgya mtshor nub/ sngags kyi de nyid rnal 'byor pas/ /dogs med don la rab
111a7(rgyud): tu gnas/ /srid pa yang 'di bla mar byas/ /dogs pa med pa'i yul gyis ston/ /lhan cig skyes pa drug pa bla ma mai tri pas mdzad pa rdzogs so// //bla ma badzra pA Ni dang / mtshur gyis bsgyur ba'o/[ ]@##/ /rgya gar skad du/ swap+na nir de sha/ bod skad du/ rmi lam
111b1(rgyud): nges par bstan pa/ sangs rgyas la phyag 'tshal lo/ /'dul ba dang ni chos mngon dang / /mdo las rgyal ba skyes mchog gis/ /rmi lam lta bur chos gsungs pa/ /gsal bar 'di ni bstan pa yin/ /rmi lam bden nam brdzun pa'am/ /sna tshogs sems sam rnam med sems/ /
111b2(rgyud): sgyu ma'am yang na mi gnas las/ /dam pa ltar ni gang zhig 'dod/ /ma rtogs pa ni rmi lam bden/ /rtogs na de ni brdzun 'gyur te/ /dang por rtag par shes bya ste/ /gnyis pa chad par gyur pa yin/ /rab tu sad pas rtog pa sel/ /nyams su myong ba sel ma
111b3(rgyud): yin/ /sems bcas sna tshogs sel bdag nyid/ /gang zhig nyams su cher myong ba/ /skad cig 'jug pa kun gzhig rtsa/ /sna tshogs snang ba 'jug pa rnams/ /de dang der ni rnam par gnas/ /sems 'di nyid ni de ltar 'dod/ /gal te rmi lam rmi lam nyid/ /
111b4(rgyud): sems dngos sna tshogs de tshe brdzun/ /yod dang med pa 'jug med pa/ /gsal ba la ni chad pa med/ /ci ste ming med la ming btags/ /ming ni sgyu ma nyid du dogs/ /ming la ming ni rigs ma yin/ /ming ni mi gnas pa yin no/ /'dir ni drug las gnyis der
111b5(rgyud): byos/ /gzhi ni rtogs par bya ba'o/ /sna tshogs 'di dag rmi lam mtshungs/ /de ltar rgyal ba mchog gis gsungs/ /mi gnas gzhung ni rtogs bya ste/ /sangs rgyas pa kun nor yin pas/ /rang rig dang ni bla ma'i bka'/ /lung gi khyad par gyis shes so/ /rmi lam
111b6(rgyud): nges par bstan pa/ slob dpon gnyis med rdo rjes mdzad pa rdzogs so// //bla ma badzra pA Ni dang / dge slong tshul khrims rgyal bas bsgyur ba'o//[ ]@##/ /rgya gar skad du/ mA yA ni ruk+ti nA ma/ bod skad du/ sgyu ma nges par bstan pa zhes bya ba/ 'jam
111b7(rgyud): dpal gzhon nur gyur pa la phyag 'tshal lo/ /'gro rnams sgyu ma ji bzhin du/ /dngos med tshe na dngos sangs rgyas/ /mkhas pas bde ba'i bsam pa yis/ /'gro 'di ci phyir grol ma byas/ /sgyu ma mkhan byas sgyu ma ni/ /khyim ni rab tu 'bar ba la/ /kha cig la ni bden
112a1(rgyud): par snang / /sgyu ma mkhan bzhin mkhas pas rig /sgyu mar mthong bas 'bad med par/ /'dod pa gang de rang 'ang 'gyur/ /'di la thams cad sgyu ma spyod/ /gang kun sgyu mar rtogs pa'i phyir/ /khyod kyis brdzun par ma rtog par/ /sgyu ma rtag par smra bar
112a2(rgyud): gyis/ /chos dbyings ma skyes pa yi phyir/ /chad par thal bar mi 'gyur ro/ /chos rnams ma skyes mi 'gag phyir/ /bems por gyur pa ma yin no/ /chos rnams stong nyid la bskyed pa'i/ /stong las chos nyid gzhan ma yin/ /de yi phyir na kun mkhyen gyis/ /sangs rgyas
112a3(rgyud): nyams par mi mdzad do/ /'bad med dbang gis thams cad du/ /chos kyi 'khor lo bskor ba'ang 'jug /rkang pa brkyang ba spangs nas ni/ /nga rgyal la sogs btang nas kyang / /gnas med gnas la legs gnas te/ /rnal 'byor pa yis chos la spyod/ /bza' dang btung ba'i
112a4(rgyud): ro rnyed nas/ /dag pa nyid kyi gtam smra zhing / /gang zhig spyad pa mi spyod pa/ /rdzogs pa'i byang chub spyod 'di min/ /skye bo de nyid gtam smra zhing / /spyod pa 'di la yi rang byed/ /rigs pa bsgrub pa nyams len pa'i/ /'byor pa'i skye bo rnyed par dka'/ /sa yi lam la
112a5(rgyud): phyogs kyi gos/ /slong mo'i zas ni za ba dang / /skye med chos la bzod pa dang / /'bad med rtse ba 'jug pa'o/ /chos gang skye bo las rgyal ba/ /de la rgyal ba de spyod pa/ /de yi 'bras bu tshe 'dir ltos/ /bla med 'bras bu smos ci dgos/ /sgyu ma bstan pa'i bsod
112a6(rgyud): nams gang / /dge ba'i sems kyis gang thob des/ /gnyis med 'jig rten las 'das pa/ /go 'phang 'jig rten gyis thob shog /sgyu ma nges par bstan pa slob dpon gnyis med rdo rjes mdzad pa rdzogs so// //rgya gar gyi mkhan po badzra pA Ni dang / lo tsA ba
112a7(rgyud): dge slong tshul khrims rgyal bas bsgyur ba'o/ /[ ]@##/ /rgya gar skad du/ a pra sa ha pra ka sa nA ma/ bod skad du/ rab tu mi gnas pa gsal bar ston pa zhes bya ba/ 'jam dpal gzhon nur gyur pa la phyag 'tshal lo/ /shes pa rab tu mi gnas pa/ /
112b1(rgyud): sangs rgyas pha nor thams cad 'dod/ /'on kyang 'bad med sbyor ba yis/ /gang tshe sems can don byed na'o/ /gang phyir gzhan sel sgrub las skyes/ /de ni rtag dang chad la gnas/ /rtag tu ma skyes mi 'gag nyid/ /skye dang 'gag pa byol song tshig /gal te rang rig
112b2(rgyud): tshad ma ni/ /rig de sems can 'dod ma yin/ /snang ba thams cad spang ba'i phyir/ /sems can bden pa ma yin no/ /rjes la sems can 'dod ce na/ /de tshe sems can rdzas yod min/ /dam bcas gcod pa gnod pa'i don/ /rjes su rtag pa zhes brjod do/ /dngos
112b3(rgyud): gzhi la yang rig pa yod/ /rjes la de ltar snang ba'i phyir/ /dang po mi rtog par 'gyur gyis/ /de las 'dzin pa'i shes pa'o/ /'das dang ma 'ongs la sogs pa'o/ /sems ni gnas pa yod ma yin/ /des na de dag med par ni/ /'gro la 'gro ba'i mgon pos
112b4(rgyud): bstan/ /chos rnams kyi ni skye ba nyid/ /rang nyid gnyug ma bsam mi khyab/ /de nyid stong pa nyid ces brjod/ /chad pa'i rjes 'gro ma yin no/ /rab tu mi gnas sa bon las/ /'bras bu rab tu mi gnas 'byung / /skyob pa de nyid dam pa ste/ /bcos ma'i bcos ma de
112b5(rgyud): bzhin no/ /de bzhin bsam gtan yod med ces/ /chags med spyod la brjod du med/ /gang phyir rten nas 'byung ba rnams/ /nyams myong ji bzhin rtag tu skye/ /rten nas 'byung ba gang dang gang / /de de gnyis med sna tshogs sems/ /stong dang sna tshogs sems dbye
112b6(rgyud): bas/ /chos dang longs spyod sprul pa nyid/ /bdag gis mi gnas brjod pa las/ /bde ba bsags pa gang yod des/ /nye bar spyod pa thams cad dang / /'gro rnams mi gnas thob par shog /rab tu mi gnas pa gsal bar bstan pa/ slob dpon gnyis med rdo rjes mdzad pa
112b7(rgyud): rdzogs so/ / //badzra pA Ni dang / nags tshos bsgyur ba'o//[ ]@##/ /rgya gar skad du/ tat+tad sha ka nA ma/ bod skad du/ de kho na nyid bcu pa zhes bya ba/ 'jam dpal gzhon nur gyur pa la phyag 'tshal lo/ /yod dang med pa'i sbyor bas kyang / /spangs pa
113a1(rgyud): gang zhig dri med pa/ /byang chub rang bzhin rtogs pa gang / /de bzhin nyid de phyag 'tshal 'dud/ /de bzhin nyid ni shes 'dod pas/ /rnam bcas ma yin rnam med min/ /bla ma'i ngag gis ma brgyan pa'i/ /dbu ma'ang 'bring po tsam nyid do/ /dngos po 'di ni
113a2(rgyud): byang chub 'gyur/ /chags pa spangs pa'i rang bzhin nyid/ /'khrul pa las ni chags med 'gyur/ /'khrul pa'ang gnas pa med par 'dod/ /de nyid ci na dngos rang bzhin/ /dngos po dngos med gang yin pa'o/ /dngos po med pa'ang dngos por 'gyur/ /rgyu dang 'bras
113a3(rgyud): bu'i rang bzhin gyis/ /de ltar chos rnams ro gcig ste/ /thog ma med cing gnas med par/ /ji lta ba yi ting 'dzin gyis/ /'di dag thams cad 'od gsal te/ /ji lta ba yi ting 'dzin yang / /rab tu 'jug pa'i sems nyid kyis/ /gang phyir de yang gnas rig pas/ /
113a4(rgyud): de nyid rgyun mi 'chad las skyes/ /shes dang shes bya rnam bral ba'i/ /'gro ba nyid ni gnyis med 'dod/ /gnyis dang bral bar rlom pa yang / /de ltar 'od gsal ba nyid do/ /de lta'i de nyid nges rtogs na/ /ji lta de ltar gang de na/ /rnal 'byor mig ni rgyas 'gyur bas/ /
113a5(rgyud): kun du seng ge ji bzhin no/ /'jig rten chos la rnam log 'dis/ /smyon pa'i spyod pa la brten nas/ /bdag byin brlab pas rnam brgyan nas/ /dmigs pa med par thams cad byed/ /dri med de nyid gang bstan cing / /gnyis su med pa gang smras pa/ /mnyam dang mi mnyam 'di
113a6(rgyud): spangs nas/ /blo chen rnams kyis rtogs bya'i rigs/ /de kho na nyid bcu pa/ slob dpon gnyis su med pa'i rdo rjes mdzad pa rdzogs so// //bla ma phyag na dang / mtshur gyis bsgyur ba'o/ //phyis lo tsA ba tshul khrims rgyal bas bsgyur ro//[ ]@##/ /rgya gar
113a7(rgyud): skad du/ yu ga na da pra kA sa nA ma/ bod skad du/ zung du 'jug pa rab tu gsal ba bstan pa zhes bya ba/ 'jam dpal gzhon nur gyur pa la phyag 'tshal lo/ /gang dang gang snang de dag par/ /rtogs par gyur na mi 'gyur nyid/ /rkyen las skyes pa de 'gyur ba/ /
113b1(rgyud): de yang rkyen las de ma skyes/ /gzugs las gzugs ni yod ma yin/ /mig la yang ni yod ma yin/ /de skyes rnam shes la yang min/ /ji ltar gtsub shing mi bsten bzhin/ /gtsub shing dang ni gtsub gtan dang / /skyes bu'i lag pa ma bsten par/ /
113b2(rgyud): mngon du me ni grub pa med/ /de ni 'di dag bsten nas 'byung / /bdag gis bu bas sngar rmongs sam/ /'on te bu las rmongs par 'gyur/ /bu nyid la ni sngar zhen pa/ /de ni rdzas su yod ma yin/ /de ltar rkyen nyid 'ba' zhig phyir/ /chos rnams rang bzhin
113b3(rgyud): med pa nyid/ /de la gnas pa'i rnal 'byor pas/ /bde mchog las ni nyams mi 'gyur/ /thams cad blang dang dor med kyang / /tha snyad du ni 'jug par 'gyur/ /'di dag sgyu ma bzhin dngos med/ /rkyen las byung bar rtogs pa'i phyir/ /ma skyes phyir na rang
113b4(rgyud): bzhin med/ /rkyen las byung ba mi 'gag nyid/ /dngos dang dngos med nyams pas na/ /zung du 'jug pa snang bar 'gyur/ /stong pa snying rje gcig gyur pa/ /rang gi rtog pas byas pa min/ /stong pa nyid dang rab gsal ba/ /rang bzhin zung du 'jug pa nyid/ /rnam
113b5(rgyud): pa kun mchog rgyas ldan pa'i/ /zab mo gnyug ma'i snying po nyid/ /mngon sum rig pa sangs rgyas kyis/ /mchod pa legs sbyor byed pa yin/ /lus dang ngag dang sems kyi ni/ /rtag tu blo bzang rab gnas na/ /spyod pa byed dang mi byed kyang / /de la spyod pa byed ces
113b6(rgyud): brjod/ /zung du 'jug pa rab tu gsal ba bstan pa zhes bya ba/ slob dpon a ba d+hU tIs mdzad pa rdzogs so// //badzra pA Ni dang / nags tshos bsgyur ba'o/ /[{Da}]@##/ /rgya gar skad du/ pri Na pany+tsa ka /bod skad du/ dga' gcugs lnga pa/ sangs rgyas la
113b7(rgyud): phyag 'tshal lo/ /snang ba mchog tu gcugs pa ni/ /rten cing 'brel 'byung tsam nyid do/ /med par gyur na stong pa nyid/ /'dod pa mo dngos 'ching bar 'gyur/ /stong nyid shin tu mchog gyur pa'i/ /mdza' bo dpe med gzugs ldan gang / /de dang brgya la byed na ni/ /
114a1(rgyud): dga' bde'i gtso bo brlag par 'gyur/ /de phyir dogs pas khyo shug gnyis/ /bla ma dam pa'i spyan sngar gnas/ de yis de dag sngon bzhin du/ /dga' bas lhan cig gcugs par mdzod/ /e ma'o bla ma mchog mkhas ni/ /'di lta bu la mkhas pa
114a2(rgyud): mtshar/ /rang bzhin gnyis med dmigs pa med/ /bla na med par gnyis ka skyes/ /mtshan nyid thams cad yang dag rdzogs/ /mtha' gnyis rnam par spangs pa ste/ /dngos po kun gyi ngo bo nyid/ /rang bzhin med par rtag tu shar/ /dga' gcugs lnga
114a3(rgyud): pa slob dpon mai tri pas mdzad pa rdzogs so/ / //bla ma phyag na'i zhal snga nas dang / lo tsA ba rma ban gyis bsgyur ba'o//[ ]@##/ /rgya gar skad du/ nir b+he da pany+tsa ka /bod skad du/ mi phyed pa lnga pa/ sangs rgyas la phyag 'tshal lo/ /sangs rgyas
114a4(rgyud): rtogs na 'gro ba dag / sangs rgyas rtogs pa can rtsa lag /e ma'o sangs rgyas gzod nas dag /sangs rgyas bstan pa ji ltar rtogs/ /'dis ni gnyen po dang de kho na nyid dang / 'bras bu la rnam par rtog pa bzlog pa ni/ /
114a5(rgyud): rang bzhin gyis dbyer med pa can te/ ngo bo nyid bstan pa'o/ /ye shes rnyog med stong pa ste/ /lhun grub snying rje'i bdag nyid can/ /de yang rkyen las skyes pa ste/ /dngos dang dngos med rnam par spangs/ /'dir ni dbyer med rtogs pa'i rang bzhin bstan pa'o/ /chos
114a6(rgyud): rnams stong pa ya mtshan che/ /snying rje shin tu ngo mtshar che/ /'khor lo sdom pa'i nus pa mtshar/ /kun rdzob dag pa shin tu mtshar/ 'dis ni shin tu dbyer med pa lhan cig skyes pa'i mthu bshad pa'o/ /ha ci brjod pa ji ltar bshad/ /bshad na skye bo
114a7(rgyud): su yis go/ /rtogs par gyur na mi 'gyur nyid/ /lhun gyis grub pa nyid du snang / /'dis ni snying rjes rab tu mi gnas pa'i chos zab mo'i tshul la mos pa'i skyes bu rnyed pa dka' bar bstan pa nyid do/ /rang gi las kyi sa bon sku/ /gnad gcod pa yi 'bras bu gang / /
114b1(rgyud): bdag gis gzhan la mi gtse ste/ /e ma'o de nyid kyis ni bzod/ /'dis ni rang gi las kyi skud pa'i mdud pas dkris pa'i blo dang ldan pa'i sems can thams cad byang chub sems dpa' yongs su 'dzin par byed cing thugs la dgongs pa'o/ /mi phyed pa lnga pa slob dpon mai tri
114b2(rgyud): bas mdzad pa rdzogs so/ / //rgya gar gyi mkhan po badzra pA Ni dang / lo tsA ba rma ban gyis bsgyur ba'o//[ ]@##/ /rgya gar skad du/ ma hA su kha pra ka sa/ bod skad du/ bde ba chen po gsal ba/ sangs rgyas la phyag 'tshal lo/ /thabs shes ngo bo nyid can gyi/ /
114b3(rgyud): rdo rje sems dpa' la btud nas/ /dngos po de nyid mdor bsdus pa/ /bde ba chen po bdag gis bshad/ /bskyed rim bsgom pa gcig yin te/ /gnyis pa rdzogs rim bsgom pa'o/ /de phyir gnyi ga bsgom pa ni/ /de ni bdag gis 'dir brjod bya/ /chos rnams rkyen med pa
114b4(rgyud): ru ni/ /skye ba med par nges pa ste/ /rten cing 'brel 'byung rang bzhin phyir/ /hUM skyes mo skyes des ci min/ /stong nyid byang chub las sa bon/ /sa bon las ni gzugs skyes 'gyur/ /gzugs la'ang dgod dang de dgod bya/ /de phyir thams cad rkyen las skyes/ /phyi rol
114b5(rgyud): gnyis ni snyoms 'jug pa/ /thub pa yis ni nyer bstan gang / /de ni nang gi rtogs don du/ /rgyud du gsal bar shes par bya/ /bde ba ngo bo nyid 'dod gang / /bde ba med na byang chub min/ /yod na'ang chags pa chen po ste/ /'khor bar skye ba'i rgyu nyid do/ /rten
114b6(rgyud): cing 'brel 'byung bde ba gang / /gzod nas zhi ba'i bde bar rtogs/ /de phyir dngos po med par brjod/ /bde ba yod min med pa'ang min/ /re zhig de ni ma skyes pa/ /chos rnams kyi ni don dam nyid/ /bde ba brdzun par gsal ba ni/ /dag pa'i kun rdzob tu shes
114b7(rgyud): pas/ /bden pa nyid ni rnam par dag /kun rdzob stong nyid rnal 'byor pa/ /gnyis po gnyis med bsgrub bya ste/ /don dam rnam par spangs byas so/ /sngags dang dbyibs kyi sbyor bdag nyid/ /blo ldan bde ba der song nas/ /de nas sna tshogs sgyu ma bzhin/ /gnyis su
115a1(rgyud): med par de ltar mthong / /de nas yang dag mthar 'jug cing / /zung 'jug go 'phang rtogs par 'gyur/ /zung 'jug la gnas rnal 'byor pa/ /sems can don la gcig tu brtson/ /bde sems lha yi rnal 'byor pa/ /sna tshogs 'khor lo thabs yin
115a2(rgyud): te/ /shes rab stong pa nyid du brjod/ /de ni bdag nyid bsgrub byar 'dod/ /phyi nang dag pa de nyid ni/ /shes rab thabs kyi bdag nyid de/ /bde ba gnas med rnal 'byor pas/ /mdor bsdus 'di ltar shes par bya/ /rten cing 'brel 'byung tsam nyid phyir/ /yod pa ma
115a3(rgyud): yin stong nyid min/ /rang bzhin med pa'i rang bzhin can/ /snang ba lha yi rnal 'byor yin/ /ji lta ji ltar snang gyur pa/ /de lta de ni stong nyid bdag /gnyis dang gnyis med shes pa gang / /de ni de yi bag chags bral/ /rnal 'byor he ru'i nga rgyal byed/ /he
115a4(rgyud): ru ka don la rab gnas/ /dngos 'di bla mar byas nas su/ /seng ge lta bur sa steng rgyu/ /gang zhig rgyal ba rnams kyi dag pa sna tshogs 'di dag kun nas rtag tu snang / /gzod nas ma skyes mi 'jig bskal pa bye bar rang dang gzhan du rtog pa spangs pa yi/ /bden
115a5(rgyud): pa brdzun par snang ba srid dang zhi bar mnyam pa nyid du gnyis med rang bzhin phyir/ /'di ni 'khor lo'i bdag po rgyal ba'i yon tan thub dbang rdo rje mkha' 'gro nges par 'gyur/ /bde ba chen po gsal ba slob dpon a wa d+hU tI pa dpal gnyis su med pa'i
115a6(rgyud): rdo rjes mdzad pa rdzogs so/ / //bla ma badzra pA Ni dang / rma ban gyis bsgyur ba'o//[ ]@##/ /rgya gar skad du/ tat+t+wa rat+na a ba li nA ma/ bod skad du/ de kho na nyid rin po che'i phreng ba zhes bya ba/ 'jam dpal gzhon nur gyur pa la phyag
115a7(rgyud): 'tshal lo/ /ston ka'i zla ba dri med 'od/ /rdo rje sems dpa'i zhabs gnyis kyi/ /chu skyes la ni phyag 'tshal nas/ /de nyid rin chen brjod par bya/ /brgyud pa'i gzhung lugs las nyams shing / /rab rib kyis ni mig bkab pa'i/ /skyes bu rnams la yang dag pa'i/ /
115b1(rgyud): de nyid rin chen rnam bshad bya/ /de la theg pa ni gsum ste/ nyan thos kyi theg pa dang / rang sangs rgyas kyi theg pa dang / theg pa chen po zhes bya'o/ /gnas pa ni bzhi dag ste/ bye brag tu smra ba dang / mdo sde pa dang / rnal 'byor spyod pa dang / dbu ma pa'i dbye bas so/ /
115b2(rgyud): de la bye brag tu smra ba'i gnas pa ni/ /nyan thos kyi theg pa dang / rang sangs rgyas kyi theg pa zhes bya'o/ /theg pa chen po yang rnam pa gnyis te/ /pha rol tu phyin pa'i theg pa dang / /gsang sngags kyi theg pa zhes bya'o/ /de la pha rol tu phyin pa'i theg pa la yang gsum ste/
115b3(rgyud): mdo sde pa dang / rnal 'byor spyod pa dang / dbu ma la gnas par spyad par bya'o/ /gsang sngags kyi tshul la yang gnyis te/ rnal 'byor pa dang / dbu ma la gnas pa'o/ /rnal 'byor spyod pa la yang rnam pa gnyis te/ rnam pa dang bcas pa dang / rnam pa med pa'i dbye
115b4(rgyud): bas so/ /de bzhin du dbu ma yang rnam pa gnyis te/ sgyu ma lta bur gnyis su med par smra ba dang / chos thams cad rab tu mi gnas par smra ba'i dbye bas so/ /de la nyan thos kyang rnam pa gsum ste/ tha ma dang / 'bring dang / mchog gi dbye bas so/ /de la tha ma dang 'bring
115b5(rgyud): ni bye brag tu smra ba'i phyi ma'o/ /mchog ni kha che bye brag tu smra ba'o/ /de la nyan thos tha ma'i dpyad par bya ba ni/ sngon po dang / ser po la sogs pa'i phyi'i don khas len pa sngon du 'gro bas/ gang zag ni rtag pa dang / mi rtag pa nyid dang bral ba'o zhes rnam par dpyad pa'o/ /de
115b6(rgyud): yang sngon po la sogs yod par ni/ /dngos 'dzin gdon gyis zin pa rnams/ /zab mo'i lus kyi 'jigs pa yis/ /'gro ba shin tu rmongs pa la'o/ /zhes bya ba dang / khur khur ba'i gang zag kyang yod de/ /rtag pa zhes kyang mi brjod de/ /mi rtag zhes kyang mi brjod do/ /
115b7(rgyud): gang zag 'dod chags dang bcas pa ni 'khor bar 'gyur bas/ 'dod chags rab tu spang ba'i phyir/ /mi sdug pa'i bsam gtan bsgom par bya'o/ /mi sdug pa bsgom pa yang lus kyi bshang ba dang / gci ba dang khu ba dang / khrag dang / ngar snabs dang / rgyu ma dang /
116a1(rgyud): zhag dang / glo ba dang / snying dang / mkhal ma dang / mcher pa dang / pho ba la sogs pa tshogs pa la nges par dpyod do/ /de yang gsungs pa/ re zhig pags pa'i kha sbyor 'di/ /rang gi blo yis tha dad dbye/ /sha dang rus pa'i dra ba las/ /shes rab mtshon
116a2(rgyud): gyis dbye bar bya/ /rus pa rnams kyang dbye byas nas/ /rkang gi bar du dbye byas na/ /'di la snying po ci yod ces/ /bdag nyid kyis ni brtag par bgyi/ /zhes bstan pa'o/ /gang zag gis rtag par lta ba sngon du song ba ni ting nge 'dzin gyi dri ma'o/ /ji srid 'tsho'i bar du
116a3(rgyud): sangs rgyas dang chos dang / dge 'dun la skyabs su mchi'o/ /bde bar gshegs pa dang / rgan po gnyis la phyag bgyi'o/ /dge ba'i rtsa ba ci bsags pas/ bdag nyid gcig pu dul bar bgyi'o/ /bdag nyid gcig pu zhi bar bgyi'o zhes bya ba ni lta ba'o/ /'bring
116a4(rgyud): po'i lta ba dang / dpyod pa ni snga ma bzhin no/ /'di ni gzhan gyi don cung zad byed par 'dod pa'o/ /dbugs dbyung ba dang / dbugs rngub pa'i ting nge 'dzin gyis/ rtag pa dang mi rtag pa nyid dang bral ba'i gang zag la lta ba'i bsam gtan dang / rlung gi bum pa'i sems
116a5(rgyud): med pa'i rang bzhin ni ting nge 'dzin gyi dri ma'o/ /bems por gyur pa'i phyir ro/ /mchog ni phyi'i don khas len cing / /lus la bdag med pa nyid du rnam par 'jig cing dpyad pa'o/ /'phags pa'i bden pa bzhi yongs su shes pas/ stong pa nyid du lta ba ni bsam
116a6(rgyud): gtan no/ /'dir sdug bsngal ni phung po lnga'i rang bzhin te shes par bya'o/ /kun 'byung ni rnam par rtog pa ste spang bar bya'o/ /'gog pa ni lhag mthong ste mngon du'o/ /lam ni stong pa nyid de bsgom par bya'o/ /stong pa nyid kyang rtag tu zhi ba'i rnam pa nyid du sgro btags
116a7(rgyud): pa ni bsam gtan gyi dri ma'o/ /yang 'di'i lta ba ni gzhan gyi don byed pa'i khyad par ro/ /yang 'dir nyan thos tha ma ni rigs nges pa nyid kyi phyir dang / snying rje dang bral ba'i phyir nyan thos kyi byang chub nyid du 'gyur ro zhes kha cig 'dod do/ /gzhan dag ni/ thams cad
116b1(rgyud): sangs rgyas nyid du 'gyur/ /'di na skal med 'ga' yang med/ /ces bya bas/ bdag gis yang dag par rdzogs pa'i byang chub bsgrub pa la sgyid lug par mi bya'o snyam sems shid/ nyan thos tha ma yang yang dag par rdzogs pa'i sangs rgyas su 'gyur ro zhes zer ro/ /rigs
116b2(rgyud): des pa yang sangs rgyas 'ga' zhig la brten nas 'gyur ro snyam sems so/ /'bring po ni rang sangs rgyas nyid du 'gyur ba'o/ /mchog ni bskal pa grangs med pa bzhis sangs rgyas nyid du 'gyur ro zhes zer ro/ /rang sangs rgyas rnams dpyad pa ni/ nyan thos mchog rnams
116b3(rgyud): kyi bzhin no/ /'di la zhugs pa'i gang zag ni stong pa nyid dang / bsam du med pa'i mtshan nyid dang / slob dpon med pa dang / rang byung gi ye shes dang / lhag mthong dang / zhi gnas so/ /de la lhag mthong ni dbang po rnams 'gog pa dang / gang zag mi dmigs pa'o/ /zhi
116b4(rgyud): gnas ni lus dang ngag dang yid yang dag par sdom pa ste/ 'di ni 'di'i bsam gtan no/ /'di la gnyis kyis sems bsdus pa'i bde ba'i gnas skabs kyi sems kyi bsam gtan dang / sems las byung ba shin tu 'gags pa'i gnas skabs ni bsam gtan gyi dri ma'o/ /de la snga ma
116b5(rgyud): ni nyi ma'i gzhung la rjes su zhugs pa rnams kyis te/ de'ang 'ongs par 'gyur ba'i gnyid dag ni/ phyi yi spyod yul nyams pa na/ /yid kyi spyod yul gang gyur pa/ /de ni 'bad la bsgom par bya/ /zhes bya ba dang / gzhan yang bye brag pa'i gzhung gi rjes su 'brang ba rnams
116b6(rgyud): kyis kyang / klu sgrub kyi zhal snga nas/ shes pa med pa'i ye shes gang / /gnyid kyi dpe yis bsgrub pa ni/ /dbang po 'gag pa'i shes pa ste/ /bye brag pa yi 'dod pa yin/ /zhes bstan pa yin no/ /bcom ldan 'das kyi gsung rab las kyang / rgyal byed tshal ni mnyam
116b7(rgyud): dga' bar/ /bdag nyid wa ru gyur kyang bla'i/ /bye brag pa yi thar pa ni/ /nam yang go tam ma 'tshal lo/ /zhes bstan pa yin no/ /'di yang bskal pa grangs med pa bzhi 'das nas sangs rgyas su 'gyur ba'o/ /nyan thos dang / rkyen rtogs 'di dag gi snying rje
117a1(rgyud): yang sems can la dmigs pa ste/ sdug bsngal gyi sdug bsngal nyid dang / /'gyur ba'i sdug bsngal dag la nyin re zhing / sems can la dmigs nas snying rje gang skye ba de ni/ sems can la dmigs pa'i snying rje'o/ /nyan thos ni dag gis ston pa'o/ /rkyen
117a2(rgyud): rtogs ni lus kyis ston pa'o/ /de yang / rdzogs sangs rgyas rnams mi 'byung zhing / /nyan thos rnams kyang zad pa na/ /rang sangs rgyas kyi ye shes ni/ /rtog pa med par rab tu 'byung / /zhes bstan pa'o/ /da ni pha rol tu phyin pa'i rnal 'byor ba rnams kyi brjod par bya'o/ /
117a3(rgyud): de la chung ngu ni mdo sde pa'o/ /yang 'di'i don du rdul phra rab bsags pa'i ngo bo rnam pa dang bcas pa'i shes pa skyes par byed pa'i ngo bo'o/ /de yang 'di'i ngo bo nyid ni/ gang gi phyir rnam pa dang bcas pa'i shes pa skyes pa nyid ces bya'o/ /de yang tha dad dus su ji ltar gzung zhe na/ mkhas
117a4(rgyud): pas gzung bar bya ba nyid/ /rig pa'i shes par gtan tshigs nyid/ /shes pa rnam pa len bzod pa'o/ /zhes bya ba ni brtags pa'o/ /dbang po yul gyi grong las yongs su ldog pa'i bsam gyis mi khyab pa ni bsam gtan no/ /de 'ang 'di ni goms par bya ba'i dus yin gyi/
117a5(rgyud): mngon sum du bya ba'i dus ni ma yin no zhes gsungs pas/ de'i phyir goms par bya ba kho na'o/ /goms par bya ba'ang / sems kyi sems med rtog pa yis/ /gang tshe goms par byed pa na/ /gang nas gang du song gyur pa/ /de tshe sems mthong mi 'gyur ro/ /
117a6(rgyud): skad cig skad cig la bsten nas/ /rdo rje skyil krung bcas nas ni/ /sna rtser g.yo ba'i yid gtad la/ khyim par gyur kyang bsgom par bya/ /ting nge 'dzin 'di'i dri ma ni snga ma bzhin no/ /'khor gsum mi dmigs pas shes rab kyi pha rol tu phyin pa lnga la kun du spyod cing
117a7(rgyud): 'bras bul re ba med par sems can yongs su smin par byed pa ni lta ba'o/ /'bring po ni rnal 'byor spyod pa'o/ /de la rnam pa dang bcas pa'i shes pa dang smra ba ni/ drug gis cig car sbyar ba na/ /phra rab cha shas drug tu 'gyur/ /zhes bya ba la sogs pa'i
117b1(rgyud): rigs pas/ rdul phra rab kyang dmigs par mi 'gyur gyis/ 'di dag thams cad ni sems tsam ste/ sems nyid gzung ba dang / 'dzin pa'i rnam pa'i ngo bo dang bral ba/ gsal ba nyid gsal ba rab tu ston pa'o zhes rab tu rtogs pa'o/ /'di yang kye rgyal ba'i sras dag
117b2(rgyud): khams gsum po 'di dag ni sems tsam mo zhes gsungs pa dang / de bzhin du chos kyi grags pa'i zhal snga nas kyang / sdo sogs ngo bo blo nyid na/ /phyi yi don gyi rgyu ci zhig /blo nyid sngo sogs ma yin na'ang / /phyi yi don gyi rgyu ci zhig /ces bstan pa yin no/ /gzhan
117b3(rgyud): dag nas kyang / dbang po'i don gyi ngo bo nyid/ /sems las gzhan yod ma yin te/ /gzugs la sogs par snang ba ni/ /sems nyid rab tu snang ba'o/ /zhes bstan pas/ de'i phyir sems kho na sna tshogs kyi rnam par gzhag pa gzhan la mi ltos pas rab tu gsal ba nyid do
117b4(rgyud): zhes bya ba ni/ rnam pa dang bcas pa'i shes pa smra ba'i rnal 'byor spyod pa'i rnam par brtags pa yin no/ /rnam pa med pa'i smra ba'i rnal 'byor spyod pa ni yang / 'di dag thams cad sems nyid de/ /rnam pa med pa'i rang rig pa'i ngo bo nyid sems zhes bya'o/ /de yang /
117b5(rgyud): ji ltar byis pas rnam brtags pa'i/ /phyi rol don ni yod ma yin/ /bag chags kyis ni dkrugs pa'i sems/ /don du snang ba rab tu 'byung / /gang zhig ji srid snang gyur pa'i/ /de srid sgyu ma bzhin du snang / /snang ba med pa'i de nyid ni/ /nam mkha' mtha' med
117b6(rgyud): dag pa bzhin/ /thub pa chen po chos sku ni/ /spros pa med cing snang ba med/ /de la byung ba'i gzugs kyi sku/ /rjes la sgyu ma bzhin du gnas/ /zhes bstan pa ni rnam par brtags pa'o/ /rnam pa dang bcas pa'i bsam gtan ni/ rnam par rtog pa ma lus spangs
117b7(rgyud): shing / sna tshogs dang bcas pa gnyis su med par mngon sum du byed pa'o/ /de yang / shes bya gang dang gang dag la/ /yid kyis 'gro ba der sbyar na/ /gang du 'gro zhing g.yo bar 'gyur/ /thams cad de yi rang bzhin no/ /zhes bstan pa yin no/ /rnam pa med par smra ba'i
118a1(rgyud): bsam gtan ni/ bden pa gnyis su med cing bsam gyis mi khyab pa/ spros pa med pa/ snang ba med pa'i ye shes ni mngon sum du byed pa'o/ /de yang / 'di yi ngo bo gsal bar 'dod/ /rnam pa med cing ma gos pa/ /'di ni mkhas pa ma yin pas/ /nam yang shes
118a2(rgyud): par mi nus so/ /'di dag thams cad sems tsam zhes/ /'di snyam du yang dmigs nas su/ /ci yang rung ste mdun 'jog na/ /de nyid tsam la mi gnas so/ /gang tshe shes pas dmigs pa rnams/ /nye bar mi dmigs pa yi tshe/ /sems tsam la ni gnas pa ste/ /gzung
118a3(rgyud): ba med pas der 'dzin med/ /ces bstan pas so/ /rnam pa dang bcas pa smra ba'i ting nge 'dzin gyi dri ma ni don dam par rtogs par 'dod pa ste/ bcom ldan 'das kyi gzhung la gnas nas rig byed pa'i rjes su 'jug pa ste/ de yang don dam par rtag pa rang gi sems kyi ngo bo la/
118a4(rgyud): tshangs pa las gzhan ma yin pa yongs su gyur pa'i ngo bor 'gro ba rnams 'dod do/ /de yang / cung zhig gang dang gang mthong ba/ /de dang de ni tshangs par brtag /sems ni de las gzhan pa med/ /tshangs pa nyid la nges par gnas/ /zhes bya ba ni/ rnam pa bcas pa'i
118a5(rgyud): ting nge 'dzin gyi dri ma'o/ /de bzhin du rnam pa med par smra ba'i bsgom pa yang rtags pa snang ba med pa'i spros pa rang rig pa'i shes pa ste/ nyi ma'i gzhung gi rjes su zhugs par thal bar 'gyur te/ de yang ming dang gzugs ma lus pa dang bral ba/ spros pa'i 'khrul pa ma lus pa
118a6(rgyud): rnam par dag pa rab tu gsal ba mtha' med pa/ bar mtshams med pa/ rtag pa'i tshangs par khas len par byed do/ /de yang bdag rtog rgya mtsho dang sa pa la/ /sna tshogs chu bur gsog 'di 'byung bar 'gyur/ /'char ba dang ni nub par 'gyur ba yang / /rnam par rtog pas kun tu ma rtog pa'o/ /
118a7(rgyud): zhes bya ba ni rnam pa med par smra ba'i ting nge 'dzin gyi dri ma'o/ /'di'i lta ba yang snga ma bzhin no/ /rab ni dbu ma pa'o/ /de la sgyu ma lta bu gnyis su med par smra ba'i dpyad pa ni/ yod min med min yod med min/ /gnyis kyi min pa'ang ma yin pa/ /mtha' bzhi las ni rnam grol ba/ /
118b1(rgyud): de gnyis dbu ma pa yi rigs/ /'di'i don ni 'di yin te/ /yod pa ma yin pa ni sbyor bas gnod pas so/ /med pa ma yin pa yang bag chags kyi dbang gis mi bden par snang ba'o/ /gnyi ga la yang skyon gnyis yod pas ma yin na/ /gzhan yang sngon dang da ltar dpyad pa med par sna tshogs
118b2(rgyud): su ji ltar snang ba de ltar rjes su bden pa ci zhig gang du thal bar 'gyur/ /de ni sgyu ma lta bu gnyis su med pa'o zhes brtags pa'o/ /'di nyid ni sgyu ma lta bu gnyis su med pa'i bsam gtan no/ /'di la'ang chad pa la mngon par zhen pa ni bsam gtan gyi dri ma'o/ /sgyu ma lta bu
118b3(rgyud): gnyis su med par lhag par mos pa dang pha rol tu phyin pa drug yongs su rdzogs par byed pa ni lta ba'o/ /chos thams cad rab tu mi gnas par smra ba'i rtag pa ni 'di yin te/ sna tshogs brtags pa ma yin te/ /chad par yang ni khas mi len/ /rtag dang chad pa gnyi
118b4(rgyud): ga dang / /gnyi ga min pa'ang ma yin no/ /'di ni thams cad mi gnas pas/ /dngos po'i de nyid mkhas pas rig /des na/ 'di lta bu yi rnam rtog gis/ /sems ni sems kyis rig ma yin/ /ji srid sgro btags thams cad ni/ /de kun thams cad du med
118b5(rgyud): pas/ /dbu ma'i don la sgro btags med/ /des na dgag dang sgrub pa med/ /shes pa gang zhig lhun grub pa/ /de la bsam mi khyab ces brjod/ /bsam bzhin du ni mi sems pa/ /de la bsam mi khyab mi brjod/ /bdag gis 'gro ba ma skyes zhes/ /blo ni dag
118b6(rgyud): pas rtogs pa nyid/ /'gro ba'i gnyug ma bden pa nyid/ /blo dang ldan pas 'bad pa med/ /de yang / sgro btags kun las nges grol ba/ /bdag gis de nyid du brjod do/ /stong pa la sogs mngon brjod dang / /de la sgro 'dogs gcod pa'o/ /zhes bstan pa yin no/ /
118b7(rgyud): btags pa 'di'i don ni/ /sgro ma btags pa'i don gyi rang bzhin la/ /mngon par zhen pa med par mngon du byed pa med pa ni bsam gtan no/ /don thams cad chad par lta ba dang / be+ems po'i rang bzhin du 'gyur ba ni ting nge 'dzin gyi dri ma'o/ /sgro 'dogs pa med par pha rol tu phyin
119a1(rgyud): pa drug yongs su rdzogs par byed pa ni lta ba'o/ /'dir dman pa dang 'bring po'i snying rje ni chos la dmigs pa ste/ chos rnams kyi mi rtag pa nyid kyi rlung gis bskyod pa'i chos thams cad la dmigs nas skye bar 'gyur bar rtogs par bya'o/ /rab ni
119a2(rgyud): dmigs pa med pa ste/ rang bzhin med pa'i chos yid la byed pas mngon par rtogs pa ni dmigs pa med pa'i snying rje'o/ /'dir sku gsum rnam par gzhag pa ni mgon po byams pas gsungs so/ /de yang / gang gis srid pa ji srid par/ /'gro la phan pa
119a3(rgyud): sna tshogs dag / mnyam nyid mdzad pa'i sku de ni/ /thub pa'i sprul sku rgyun mi chad/ /mtshan ni sum cu rtsa gnyis dang / /dpe byad brgyad cu'i bdag nyid 'di/ /theg chen nye bar longs spyod phyir/ /thub pa'i longs spyod rdzogs skur 'dod/ /zag med chos
119a4(rgyud): rnams rnam kun du/ /rnam par dag gyur gang dag yin/ /'di dag rang bzhin mtshan nyid can/ /thub pa'i ngo bo nyid sku yin/ /zhes bstan pa yin no/ /'dir kho bos gsang sngags kyi gzhung ni ma bshad do/ /shin tu zab pa'i phyir dang / zab mo'i theg pa lhag par
119a5(rgyud): mos pa'i skyes bu'i spyod yul yin pa'i phyir dang / phyag rgya bzhi la sogs pa'i sgrub pa rab tu bstan pa rgyas pa'i phyir ro/ /de yang / don gcig na'ang ma rmongs dang / /thabs mang dka' ba med pa dang / /dbang po rnon pos dbang byas pas/ sngags kyi bstan bcos
119a6(rgyud): khyad par 'phags/ /zhes bstan pas so/ /de'ang kho bos dbang nges par bstan pa zhes bya ba nas bstan to/ /gal te theg pa chen po nas don 'di nges par bstan na don dam pa la goms par bya ba'i phyir/ nyan thos dang rang sangs rgyas kyi theg pa bcom ldan 'das
119a7(rgyud): kyis ci'i phyir bstan zhe na/ de blo dman pa yin te/ thob par bya ba'i theg pa chen po rtogs par bya ba'i phyir/ /'di dag skas kyi rim pa lta bur bstan pa yin no/ /de yang / sems can dang po'i las can rnams/ /dam pa'i don la 'jug pa la/ /thabs 'di rdzogs
119b1(rgyud): pa'i sangs rgyas kyis/ /skas kyi rim pa lta bur gsungs/ /zhes bstan pa dang / dam pa'i chos pad+ma dkar po las kyang / /theg pa gcig cing lugs kyang gcig /gtso bos bstan pa 'di yang gcig /gang yang theg pa gsum bstan pa/ /nga yis thabs la mkhas pa'i dngos/ /
119b2(rgyud): zhes gsungs pa dang / klu sgrub kyi zhal snga nas kyang / chos kyi dbyings la dbyer med phyir/ /gtso bos theg dbyer ma mchis kyang / /khyod kyis theg pa gsum gsungs pa/ /sems can gzhug pa'i ched du lags/ /zhes bstan pa dang / gzhan dag nas kyang / stong pa nyid
119b3(rgyud): kyis grol bar 'gyur/ /de ma shes pas 'ching bar 'gyur/ /bsgom pa lhag ma de don yin/ /zhes bstan pa yin no/ /de lta bu'i theg pa gsum rab tu bstan pa yang / /bcom ldan 'das kyis spyi dang bye brag gi rtog pa'i khyad par gyis sems can gyi don du rtogs
119b4(rgyud): par 'gyur ba'i phyir ro/ /de yang / gtso bo khyod kyi 'ga' zhig tu/ /yi ge gcig kyang ma gsungs so/ /gdul bya'i 'gro ba ma lus la/ /chos kyi char gyis tshim par mdzad/ /ces pa dang / kun du rtog pa ma lus pas/ /yid bzhin nor ltar ma g.yos kyang / /de
119b5(rgyud): ltar sems can thams cad kyi/ /bsam pa ma lus yongs rdzogs byed/ /'khor lo bskor ba'i sbyor ba yis/ /mi rtogs bzhin du skyob pa ni/ /tshogs kyi dbye ba nus pa yis/ /bstan pa rab tu 'jug par 'gyur/ /ji srid sems ni 'jug par du/ /theg pa
119b6(rgyud): mtha' la thug pa med/ /sems nyid yongs su gyur pa na/ /theg pa med cing 'gro ba med/ /dam chos las grub rin po che/ /dri med dag gi skud pas brgyus/ /dga' ba skyed byed rin chen phreng / /bstan pas snying gar gdags par bgyi/ /bdag ni snying po la mes
119b7(rgyud): pas/ /rgyas par bstan pa ma lags pa/ /rgyas la dgyes pa'i mkhas pa rnams/ /bdag la thams cad bzod par mdzod/ /skal ldan gyis ni gsol btab bdag gis ni/ /'bad pas bla med don ldan 'di brtsams pas/ /bdag gis bsod nams thob par gyur
120a1(rgyud): pa des/ /ma 'ongs sems can de bzhin gshegs par shog/ /de kho na nyid rin po che'i phreng ba zhes bya ba/ slob dpon a wa d+hU tI pa gnyis su med pa'i rdo rjes mdzad pa rdzogs so// //nag tsho tshul khrims rgyal bas bsgyur ba'o//[ ]@##/ /rgya gar skad du/
120a2(rgyud): tat+t+wa pra kas nA ma/ bod skad du/ de kho na nyid rab tu bstan pa zhes bya ba/ 'jam dpal gzhon nur gyur pa la phyag 'tshal lo/ /sangs rgyas sku gsum ngo bo can/ /gang gi mthu las skyes gyur pa/ /srid dang mya ngan 'das pa mchog /shes rab thabs bdag la phyag 'tshal/ /skye bo
120a3(rgyud): rab rib can dag la/ /mkha' la skra shad snang ba ltar/ /de bzhin ma rig mun bsgribs pa'i/ /byis pa rnams ni 'gro snyam sems/ /'khrul pas mkha' la mtshon pa yi/ skra la dag pa'i mig gis lta/ /mthong ba dag pa'i rnal 'byor pas/ /srid pa thams cad de ltar rtogs/ /kye
120a4(rgyud): lags nam mkha'i dkyil ltos dang / /skra shad 'dzings pa bdag gis mthong / /dag pa'i mig can des smras pa/ /yod min khyod kyi blo gros 'khrul/ /rab rib kyis 'khrul bsal ba'i phyir/ /phyi nas yod min zhes brjod kyi/ /gsal dang mi gsal stong pa'i phyir/ /de nyid du ni
120a5(rgyud): dgag grub med/ /de bzhin zag pa med chos rnams/ /longs spyod sprul pa'i sku dag gi/ /rten 'brel smon lam dag gis ni/ /sems can don du rab tu 'jug /de dag de las tha dad min/ /de dag de yi rang bzhin phyir/ /de dag rang bzhin ma bcos grub/ /de dbyes sems kyi dogs
120a6(rgyud): pa sel/ /gal te skye med mi 'dod na/ /ldog pas dngos la tha dad pas/ /rnal 'byor spyod gzhung las gzhan pa'i/ /dbu ma'i don du ltar 'gyur/ /gal te mtha' bzhi rnam spangs pas/ /dbu ma'i don ni khyad 'phags na/ /rnam rig la yang thal bar 'gyur/ /de yang 'di
120a7(rgyud): dag rnam spang phyir/ /mtha' bzhi las ni rnam grol ba'i/ /shes pa gnyis med rdzas bden pa/ /brtags pas stong zhing gnyis su med/ /rnam rig smra ba'i mkhas pas rig /yang dag mtha' las sna tshogs 'di/ /rten cing 'brel las 'byung bar 'gyur/ /de ni ma skyes
120b1(rgyud): rdzas kyis stong / /ma 'dres ming tsam pa nyid do/ /bdag byin brlab dang 'od gsal ba'i/ /dbye ba kun mkhyen gyis gsungs pa/ /gang tshe de dag gcig bstan pa/ /des ni chad par lta ba spangs/ /'bras bu de nyid mi mthun phyogs/ /gang la chags pa yod min pa/ /'bad med sbyor ba de yis
120b2(rgyud): ni/ /sangs rgyas go 'phang des rdzogs byed/ /de bzhin gshegs pas lung bstan pa'i/ /'phags pa klu sgrub kyis bzhed pa/ /sangs rgyas chos kyi rjes 'brangs nyid/ /chos kyi de nyid ma skyes pa'o/ /de nyid rab tu bstan byas las/ /bdag gis bsod nams gang thob pa/ /des ni 'jig rten ma
120b3(rgyud): lus pa/ /zung du 'jug pa'i snod gyur cig /de kho na nyid rab tu bstan pa zhes bya ba/ /slob dpon gnyis med rdo rjes mdzad pa rdzogs so/ /[ ]@##/ /rgya gar skad du/ ta thA ga ta pany+tsa mu drA bi pa ra/ bod skad du/ de bzhin gshegs pa lnga'i phyag rgya rnam par bshad pa/ rdo rje
120b4(rgyud): sems dpa' la phyag 'tshal lo/ /rkyen las skyes pa kun rtag stong pa ste/ /rang bzhin stong pas dngos po yod ma yin/ /chad min sna tshogs gcig pa'i sems rang bzhin/ /gzugs sogs rgyal ba lnga ru rgyal gyur cig /phung po lnga ni de bzhin gshegs pa lnga'o/ /de la gzhi ni rnam par shes pa
120b5(rgyud): tsam du rtogs par bya ba'i phyir/ /mi bskyod pas rgyas btab pa'o/ /de ltar na phyi rol gyi rnam pa ni sems tsam yin pas/ gzung ba'i dngos po med la/ 'dzin pa yang stong pa ste/ gzung ba dang ni 'dzin pa spangs pa'i don dam pa yod pa mchog tu nyams su myong ba tsam gyis rnam par rig par
120b6(rgyud): gnas so/ /de nyid ston ka'i nam mkha' rnam par dag pa'i dkyil ltar rnam pa med par smra bas dngos gzhi rnam par shes par smra bar grub bo/ /de yang gsungs pa/ rtag pas stong pa'i rang bzhin ni/ /snang ba med cing rnam pa med/ /bden pa rang rig bde ba tsam/ /rjes thob rnam pa'i tshogs
120b7(rgyud): 'khrul pa'o/ /zhes gsungs pa dang / de yang phyin sa gzugs kyi sku gnyis thob bo zhes gsungs pa dang / 'di ltar/ spros pa med cing snang ba med/ /thub pa chen po chos kyi sku/ /de las gzugs sku gnyis 'byung ba/ /rjes thob sgyu ma bzhin du gnas/ /zhes gsungs so/ /ci ste mi bskyod pa'i
121a1(rgyud): phyag rgya nyid kyis grub pa yin na/ 'on ci'i phyir mi bskyod pa la rdo rje sems dpa'i phyag rgyas btab bo zhes gsungs pa'i lung ni ji srid du rtogs pa'i rnam pas stong par byed de zhe na/ ma yin te dang po phyag rgya nyid kyis grub pa'i phyir ro/ /de bas na mi bskyod pa'i phyag rgya ye shes kyi dngos gzhi rang
121a2(rgyud): rig las rjes thob gzhan yin la/ de bzhin du rdo rje sems dpa'i phyag rgya rnam par shes pa ni rjes thob ste/ rdo rje ni dngos gzhir 'gyur ro/ /rdo rje rtse mo las kyang gsungs pa/ snying po brtan zhing khong stong med/ /mi chod mi phyed mtshan nyid de/ /mi shigs pa dang mi nyams dang / /stong nyid
121a3(rgyud): rdo rje zhes brjod do/ /zhes gsungs so/ /dngos gzhi ye shes mi bskyod rgyas/ /gzugs sogs rjes thob yin na ni/ /de ni rdo rje'i phyag rgya yis/ /rjes thob sems dpa' cis mi 'thob/ /'o na snying rje dngos med pa'i/ /chad par smra ba thal bar 'gyur/ /zhe na de yang 'dod de/ rdo rje
121a4(rgyud): stong pa nyid du brjod/ /sems dpa' ye shes tsam nyid de/ /de dag bdag nyid grub pa 'dis/ /rdo rje sems dpa'i rang bzhin no/ /stong nyid snying rje dbye ba ni/ /mar me dang ni snang ba bzhin/ /stong nyid snying rje gcig pa yang / /mar me snang ba ji bzhin no/ /dngos nyid stong nyid gzhan med de/ /
121a5(rgyud): de dang bral na dngos yod min/ /mi phyed dngos po nges pa ste/ /byas pa mi rtag pa bzhin no/ /med na mi 'byung nges phyir ro/ /ji ltar de nyid ston pa la/ /ma chad pa nyid kun rdzob ste/ /kun rdzob dang ni bral ba la/ /de kho na nyid dmigs med 'gyur/ zhes bya ba la sogs pa rgyas par gsungs so/ /
121a6(rgyud): de ltar na mi bskyod pa dang / /rdo rje sems dpa' gcig par 'gyur ro zhe na/ 'o na ni rnam par shes pas gzugs la sogs pa yongs su ma btang bas/ sna tshogs gnyis su med pa'i mchog tu 'gyur ro/ /de gsungs pa/ sna tshogs dang bcas sems tsam ma lus rtogs pa yis/ /stong pa'i
121a7(rgyud): dngos po rnam bcas pa yi gzhung gis 'dod/ /'gro tshe rtswa la reg pa bzhin du mnyam pa ste/ /dbu ma'i don du skyes bus rab tu smra ba'o/ /sna tshogs gnyis su med par smra ba yang / /don dam pa yi bden pa zhes zer te/ /rnam par shes pa yod par 'dod pas mdzes pa ma yin no/ /gzung ba dang 'dzin
121b1(rgyud): pas stong pa sna tshogs gnyis su med pa nyid mi bskyod pa'i rang bzhin gyi rang rig pa las/ rdo rje sems dpas rgyas btab pas dngos po'i bden pa gsal to/ /de gsungs pa/ gzugs sogs rtogs pas stong pa yi/ /ye shes mi bskyod phyag rgya la/ /der ni rdor sems rgyas btab pas/ /dngos po yod
121b2(rgyud): pa bkag pa yin/ /rnam par rig pa tsam gyis ni/ /rdo rje sems dpa' mi bya ste/ /dang po nyid nas mi gnas pas/ /rtag pa thams cad stong pa nyid/ /de ltar na don dam pa yod pa'i zug rngu spangs pa ste/ thams cad du mi gnas pa'i rang bzhin/ lhun gyis grub pa'i zung du 'jug pa gnyis su med pa'i
121b3(rgyud): rgyu rang rig par grub pa ni/ dbu ma'i grub pa'i mtha' phul du phyung ba'o/ /'di yang bla ma dam pa'i zhal snga nas kyi bka' drin las rtogs par bya'o/ /ci ste zhes rang rig pas grub na ni sgyu ma lta bu gnyis su med par smra bar thal bar 'gyur te/ thams cad du rab tu mi gnas pas ni ma yin no zhe na/ 'di
121b4(rgyud): ni ma yin te/ ji ltar rten cing 'brel 'byung ba/ /de yi rang bzhin ma skyes pas/ /ngo bo nyid kyis ma skyes gang / /de la skye zhes ji ltar bya/ /zhes pas so/ /nyams su myong ba yang / rkyen las skyes pa ste/ de'i phyir/ nyams su myong ba mi gnas pas/ /ma skyes pa yi go 'phang ngo / /
121b5(rgyud): de ltar yang / nyams su myong ba ma skyes pa/ /dngos po yod pa 'ang de bzhin no/ /rdo rje sems dpa'i rang bzhin du/ /'gro ba nyid ni thub pas gsungs/ /yang 'di ltar 'jam dpal la de bzhin gshegs pas dris pa/ 'di bsam gyis mi khyab pa'i dbyings gang yin/ 'jam dpal gyis gsol
121b6(rgyud): pa/ khams gang bsam du med pa'i sems de brjod du med pa dang / sems kyi gzhal bya ma yin pa dang / sems kyis sems pa med pa/ rab tu bsam par bya ste/ 'di ni bsam gyis mi khyab pa'i dbyings zhes bya'o/ /de ltar na bcom ldan 'das sems nyid bsam gyis mi khyab pa'i dbyings
121b7(rgyud): so/ /ci'i phyir zhe na/ bsam gyis mi khyab pa'i dbyings la sems yod pa ma yin te/ gang gi phyir sems ni bsam du med la/ don ji lta ba bzhin du rtogs pa'i sems so/ /'on kyang bcom ldan 'das rnam pa thams cad bsam gyis mi khyab pa'i dbyings so/ /gzhan du yang gsungs pa/ kun du rtog
122a1(rgyud): pas ma brtags pa/ /rab tu mi gnas pa yi yid/ /dran pa med cing yid byed med/ /dmigs pa med la phyag 'tshal 'dud/ /ces so/ /zla ba sgron ma las kyang / gang zhig rkyen las skyes pa de ma skyes/ /de la skye ba'i rang bzhin yod ma yin/ /rkyen las rag las gang
122a2(rgyud): de stong pa yin/ /gang zhig stong nyid shes te bag yod yin/ /zhes pa dang 'phags pa lang kar gshegs pa las kyang / gang phyir 'khrul pa kun spangs nas/ /gal te mtshan ma skyes na ni/ /de nyid 'khrul par 'gyur ba ste/ /rab rib ma dag pa bzhin no/ /zhes gsungs
122a3(rgyud): so/ /de bzhin du yang / rnam rig la gnas ma gyur cig /de phyir 'jigs las thub pa yis/ /chos rnams phye ste bstan pa ni/ /stong pa nyid du yang dag bstan/ /zhes pa dang / dgyes pa'i rdo rje las kyang / /ngo bo nyid kyis ma skyes pa/ /bden pa ma yin brdzun pa min/ /zhes
122a4(rgyud): gsungs so/ /gang yang / thams cad mnyam pa nyid du bzhag nas su/ /blo ldan phra bas lta ba'i grub pa'i mtha'/ /sangs rgyas pa dang phyi rol dbye ba byas/ /gang tshe 'dir gcig stong pa nyid du brjod/ 'di dag gis ni stong pa nyid/ /chad pa bsal bar bya ba'i phyir/ /gang mthong de ni
122a5(rgyud): de bzhin nyid/ /dbu ma'i don gyi rjes 'brangs nas/ /de nyid rig pa de nor ldan/ /gang tshe mngon sum rtogs pa'o/ /mkha' 'gro ma dra ba'i sdom pa las kyang / stong nyid snying rje dbyer med pa/ /sems gang gis ni rtogs gyur na/ /gang phyir de sangs rgyas dang chos/ /dge 'dun du
122a6(rgyud): yang bstan pa'o/ /zhes gsungs so/ /de'i phyir ni phung po lnga ni rten cing 'brel par 'byung ba ste/ de bzhin gshegs pa lnga'i rang bzhin yin pa'i phyir/ /ngo bo nyid kyis stong pa dang snying rje dbyer med pas 'gro ba rnams stong pa dang / snying rje dbyer med par gnas so/ /de dag nyid
122a7(rgyud): bla ma'i man ngag gis rgyun mi 'chad par bsam gtan bya ste/ chu rlabs 'bab pa'i gzhung dang ni/ /mar me 'bar ba'i rgyun bzhin du/ /sngags kyi de nyid rjes 'brangs nas/ /rgyun mi 'chad pa'i bsam gtan thob/ /de bzhin du klu sgrub snying po'i zhal snga nas gsungs pa/ 'di ni
122b1(rgyud): gzhal yas khang min yul min dbang po min te 'byung ba la sogs min/ /gzugs la sogs pa ma yin srog chags min zhing mi min 'di dag rgyal ba'o/ /'khor lo'i gtso bo 'di ni chos nyid yin te des na dkyil 'khor pa yin la/ /khams gsum 'di dag sna tshogs 'khor lor
122b2(rgyud): shes na sems ni ci ste 'khrul bar byed/ /ces so/ /rkyen las byung ba'i lha rnams ni dri za'i grong khyer lta bur gsal ba/ spros pa sna tshogs rang bzhin gyis gnas pa med de nam mkha'i me tog bzhin du gtan med pa ni ma yin no/ /de yang dgyes pa'i rdo rje las gsungs pa/ chos 'di dag ni
122b3(rgyud): mya ngan 'das/ /gti mug las ni 'khor ba'i chos/ /zhes gsungs so/ /de bzhin gshegs pa lnga'i phyag rgya rnam par bshad pa/ slob dpon gnyis med rdo rjes mdzad pa rdzogs so// //rgya gar gyi mkhan po phyag na rdo rje dang / lo tsA ba rma ban chos 'bar gyis bsgyur ba'o/ /
122b4(rgyud): @##/ /rgya gar skad du/ She ka tA kA R+YaM saM graha/ bod skad du/ dbang gi dgos pa mdor bsdus pa/ sangs rgyas la phyag 'tshal lo/ /'jam dpal gzhon nur gyur pa la phyag 'tshal lo/ /dag pa'i bshes gnyen bka' ni rtogs dka' bas/ /tshig gi lam ma yin pa gang yin pa'i/ /de nyid
122b5(rgyud): log pa'i lam du ston pa bzhin/ /che ba'i bdag nyid gang yin de ni rgyal gyur cig /rdo rje slob dpon chog shes pas/ /dbang bskur dgos pa mdor bsdus pa/ /dbang bskur gzhung ni du ma las/ /ji ltar rtogs pa bzhin du bya/ /bum pa'i dbang ni dang po ste/ /gsang ba mchog ni gnyis pa
122b6(rgyud): yin/ /shes rab ye shes gsum pa ste/ de ltar de bzhin bzhi pa yang / /zhes bya ba'i don ni 'di yin te/ /bum pa'i dbang ni dang po ste/ /zhes bya ba ni chu dang cod pan dang / rdo rje dang / dril bu dang / ming dang slob dpon mtshan nyid can dang / drug po 'di dag ni bum pa'i dbang ngo / /phyi rol
122b7(rgyud): gyi chus ni phyi rol gyi dri ma 'khrud pa ltar ma rig pa'i dri ma 'khrud pa'i phyir dang / dag par bya ba 'di yis ni dbang bskur ba zhes bya'o/ /de dag nyid la yang phyir mi ldog pa'i dbang zhes kyang bya ste/ de bzhin gshegs pa drug gi ngo bo yin pa'i phyir ro/ /de yang chu'i dbang ni me long lta bu'i
123a1(rgyud): ye shes kyi bdag nyid mi bskyod pa'i ngo bo nyid do/ /cod pan gyi dbang ni mnyam pa nyid kyi ye shes kyi bdag nyid rin chen 'byung ldan gyi ngo bo nyid do/ /rdo rje'i dbang ni so sor rtog pa'i ye shes kyi bdag nyid snang ba mtha' yas kyi ngo bo nyid do/ /bdag po'i dbang ni bya ba nan tan gyi
123a2(rgyud): ye shes kyi bdag nyid don yod grub pa'i ngo bo nyid do/ /ming gi dbang ni ma rig pa 'gog pa'i ye shes kyi rjes su 'gro ba'i chos kyi dbyings shin tu rnam par dag pa'i ye shes kyi bdag nyid rnam par snang mdzad kyi ngo bo nyid do/ /slob dpon gyi dbang ni rdo rje sems dpa'i ngo bo nyid do/ /'di dag
123a3(rgyud): las dbang bskur ba lnga ni rig pa'i dbang bskur ba zhes bya ste/ sangs rgyas spyan la sogs pa rig ma lnga'i bya ba yin pa'i phyir ro/ /'dir ma rig pa'i dri ma 'khrud pa'i phyir/ /rdo rje slob dpon mi bskyod pa'i gzugs su gnas pas/ /slob ma rnam par snang mdzad kyi
123a4(rgyud): gzugs su dmigs pa la chu'i dbang bskur sbyin par bya'o/ /de lta bu'i nga rgyal thams cad du bya'o/ /ma 'ongs pa na sangs rgyas kyi dbu gtsug tor gyi ngo bo sa bon du gyur pa'i cod pan gyi dbang bskur ba'o/ /rten cing 'bral par 'byung ba'i ngo bo yan lag bcu gnyis rnam
123a5(rgyud): par dag pas sor bcu gnyis pa'i tshad tsam gyi rdo rje dbus kyi lte ba zlum po'i nang du bla na med pa'i chos nyid mtshon par byed pa'i yi ge hUM ngo / /'di'i don ni 'di yin te/ ha zhes bya ba ni rgyu dang bral ba'o/ /u zhes bya ba ni rtog pa dang bral ba'o/ /a zhes bya ba ni chos thams
123a6(rgyud): cad rab tu mi gnas pa'o/ /'dir yang srid pa'i mtsho skyes kha nas 'phros pa'i rtse lnga pa'i gzugs can ni phung po lnga'i rnam par dag pa las nges par 'byung ba'i srid pa'i gzugs can no/ /'dir yang phyogs kyi rtse mo rnams dbus kyi rtse mo la phyogs pa ni/ gzugs la sogs pa
123a7(rgyud): thams cad rnam par shes pa'i bdag nyid du mtshon par byed pa yin no/ /de ltar thams cad kyang thams cad kyi bdag nyid du shes par bya ste kun kyang zur bzhi pa nyid do/ /de lta bas na rdo rje chos thams cad rtogs pa'i mkhas pas hUM gi sgra nges par sgrogs pa'i rang gi gzugs kyis rnam par
123b1(rgyud): grol ba sku lnga'i mthar thug pa so sor kun du yang spro bar byed pa'o/ /stong pa nyid dang mtshan ma med pa nyid dang / smon pa med pa nyid du rtogs par bya ba'i phyir/ kun la yang me tog gsum gsum mo/ /de ltar na me long lta bu dang / mnyam pa nyid dang / so sor rtog pa dang / bya ba nan
123b2(rgyud): tan dang / chos kyi dbyings shin tu rnam par dag pa'i mtshan nyid can gyi ye shes lnga'i bdag nyid can du bla ma'i man ngag las shes par bya'o/ /dbyer med pa'i ye shes mtshon pa zhes bya ba ni bsdus pa'i don yin no/ /de yang / snying po brtan zhing khong stong med/ /mi chod mi phyed
123b3(rgyud): mtshan nyid can/ /mi tshig pa dang mi mnyam pa'i/ /stong pa rdo rje zhes brjod do/ /zhes pa dang / dgyes pa'i rdo rje las kyang / mi phyed rdo rje zhes bshad do/ /zhes gsungs pa dang / rdo rje dbang bskur ba'i cho ga 'dis ni dbyer med pa'i ye shes skyes pa'i sa bon gyi gnas dang 'dra ba
123b4(rgyud): nyid ster ba'o/ /de bzhin du dril bu'i yang dgos pa snga ma bzhin sor bcu gnyis kyi tshad tsam ste/ pad+ma yin pas kha thur du bltas pa'o/ /sgra sgrogs pa ni rdo rje dang snyoms par 'jug pa ste/ chos thams cad rang bzhin med par rab tu rtogs par bya ba'i phyir ro/ /dbyer med pa'i
123b5(rgyud): ye shes kyi gnas chos kyi 'byung gnas rtogs par bya ba'i phyir/ steng dang 'og gi cha la rdo rje'i phreng ba zung gis mdzes par byas pa yin no/ /khams gsum pa'i ngo bo nyid kyi gzhal yas khang nyid du bstan par bya ba'i phyir/ dra ba dang dra ba phyed pa'i rnam pa'o/ /de'i phyir de bzhin
123b6(rgyud): gshegs pa lngas mtshan pa'o/ /stong pa nyid dang snying rje dbyer med pa'i ye shes kyi byed pa nyid kyis dbyer med par bstan pa'i phyir/ /steng du shes rab kyi gdong bstan pa yin no/ /de lta bu'i chos kyi dbyings kyi ye shes kyi bdag nyid rnam par snang mdzad la sogs pa de bzhin gshegs pa
123b7(rgyud): lnga'i rang bzhin dang / gzugs la sogs pa phung po lnga'i rang bzhin dang / sa la sogs pa khams lnga'i rang bzhin du bstan pa'i phyir/ /steng rtse mo lngas mdzes par byas pa yin no/ /de yang dbus la phyogs pa'i dgos pa snga ma bzhin no/ /de lta bas na 'di ltar brjod pa'i sgra dang / bla
124a1(rgyud): na med pa'i chos nyid ma lus pa rtogs par byed pa'i rgyur gyur pa'i dril bu'o/ /'di yang gtsor bstan par bya ba'i phyir dang / rgyu nyid du bsgrub pa'i phyir byed par gyur pa yin yang / /dril bu'i dbang bskur bzhag nas/ /dang por rdo rje'i dbang bskur ba sbyin par bya'o/ /chos
124a2(rgyud): thams cad ming med pa nyid du rab tu rtogs par bya ba'i phyir dang / phyis 'byung ba'i thub pa'i dbang po'i ming thob par bya ba'i phyir/ sngar gyi ming bzhag nas rang gi rigs kyi lha nyid kyi rigs dang rjes su mthun pa'i ming gi dbang bskur ro/ /slob dpon gyi dbang bskur ba ni/ rdo rje'i dam
124a3(rgyud): tshig dang / dril bu'i dam tshig dang / phyag rgya'i dam tshig dang / snod du bya ba dang / rjes su gnang ba dang / brtul zhugs dang / lung bstan pa dang / dbugs dbyung ba'i mtshan nyid do/ /legs par lus 'dus byas pa 'di nas bzung nas/ 'dus ma byas pa dbyer med cing zung du 'jug pa
124a4(rgyud): rtogs pa ni khyod kyi dam tshig go zhes rtogs par bya ba ni rdo rje'i dam tshig go/ /chos kyi phung po brgyad khri bzhi stong khyod kyis bsgrag par bya'o zhes rtogs par bya ba ni dril bu'i dam tshig go/ /khyod kyi rang gi 'dod pa'i lha'i ngo bo nyid do zhes rtogs par bya ba ni phyag rgya'i dam tshig go/ /dkyil 'khor
124a5(rgyud): gyi de nyid dang / dkyil 'khor gyi rnam par dag pa'i mtshan nyid dang / lha'i de nyid dang / rnam par dag pa'i mtshan nyid dang / slob dpon gyi mtshan nyid dang / dkyil 'khor gyi sgrub pa'i thabs kyi ye shes dang / sgron ma lnga dang bdud rtsi lnga bza' ba ni snod du bya'o/ /
124a6(rgyud): rdzogs pa'i rim pa'i phyogs la ni de dag gi dngos por med par nges par bya ba'o/ /rjes su gnang ba ni chos kyi 'khor lo bskor bar bya ba'i don to/ /phyi rol gyi brtul zhugs spang bar bya ba'i phyir ni brtul zhugs sbyin pa'o/ /sa la sogs pa'i ngo bo nyid du mtshon par bya ba'i
124a7(rgyud): phyir ni lung bstan pa'o/ /de la b+hur ni sa 'dzin pa la sogs pa'o/ /sa ni rang gi ngo bo ste b+hu ba ste/ b+hur wa swa zhes bya ba 'di'i don yin no/ /sgrib pa kun las nges par grol ba sangs rgyas dang byang chub sems dpa' thams cad kyis khyod la bzhed pa'o/ /'di nas
124b1(rgyud): bzung nas zhes bya ba de ni rtogs par bya ba'i don de dbugs dbyung ba'o/ /shes rab dang dad pa'i zhing du bya ba'i phyir dang / dam tshig bsrung pa'i phyir gnyi gas dus mnyam du bsrung ba'i byang chub kyi sems rab tu sbyin pa ni gsang ba'i dbang bskur ba ste/ thabs dang shes rab kyi gsang ba dag sbyin
124b2(rgyud): par bya'o zhes khyod kyi khong du chud par bya'o/ /shes rab ye shes ni 'dir gnyis su med par shes par bya ste/ shes rab kyi ye shes sam/ shes rab nyid ye shes so/ /de la gzung ba dang / 'dzin pa'i rnam par rtog pa'i blos khams bzhi dang / phung po lnga dang / gzugs la
124b3(rgyud): sogs pa yul drug gi bdag nyid can gyi yan lag dang / nying lag gi ngo bo ni shes rab ste/ de rgyu mtshan du gyur pa las byung ba byang chub kyi sems so zhes khong du chud par bya'o/ /gzhan dag ni de nyid rnam pa gnyis pos stong pa nyid don dam pa'i rnam par shes pas khong du
124b4(rgyud): chud par bya'o zhes zer ro/ /shes rab ye shes kyis mtshon par gyur pa yan lag bdun dang ldan pa'i bsgrub par bya ba bzhi pa'i don yin no zhes gzhan dag 'dod do/ /gzhan dag ni shes rab ye shes nyid goms par byas pa las ston ka'i dri ma med pa'i nam mkha'i dkyil
124b5(rgyud): lta bu ni bzhi pa'i don yin no zhes zer ro/ /yang gzhan dag ni shes rab ye shes kyi rang bzhin gnyug ma'i rnam par gyur pa'i gzugs rten cing 'brel bar 'byung ba'i bdag nyid can gyi zung du 'jug pa 'byung bar shin tu rnam par dag pa'i rang bzhin ni bzhi pa'i don yin no zhes zer ro/ /
124b6(rgyud): phyogs gzhan dang gzhan ni gzhung mangs pa'i 'jigs pas ma brjod do/ /shin tu dbang bskur cho ga bsdus pa las/ /bdag gis bsod nams gang snyed thob pa des/ /'gro ba kun gyis bde bar gshegs pa yi/ /dri med gsal ba'i bzod pa thob par shog /dbang gi
124b7(rgyud): dgos pa mdor bsdus pa mkhas pa chen po nges par sbyangs pa gnyis su med pa'i rdo rjes mdzad pa rdzogs so/ / //rgya gar gyi mkhan po bla ma badzra pA Ni'i zhal snga nas dang / lo tsA ba mtshur ston gyis bsgyur ba'o//[ ]@##/ /rgya gar skad du/ saM k+Ship+ta She ka pra kri ya/
125a1(rgyud): bod skad du/ dbang gi bya ba mdor bsdus pa/ dpal rdo rje sems dpa' la phyag 'tshal lo/ /thub pa'i sku ni bde chen po/ /thog ma med par rtag shar ba'i/ /lhan cig skyes dga' phyag 'tshal te/ /dbang gi chog gsal bar bshad/ /de la go rims ji lta
125a2(rgyud): pa bzhin du dbang bskur zhing gnang ba thob pa'i ting nge 'dzin gsum la mkhas shing / bzlas pa rig pa'i rnal 'byor pas/ /rang gi slob ma legs par brtags pa rjes su gzung bar 'dod pas rgyal po dang rkun ma la sogs pa'i nye bar 'tshe ba rnams dang bral ba'i dkyil 'khor gyi
125a3(rgyud): khang pa la sogs par cho ga ji lta ba bzhin du bris pa'i rdul tshon gyi dkyil 'khor ram/ thang ka'i dkyil 'khor la sogs pa la lnga yis mchod de/ dgongs ka'i dus su bum pa lhag par gnas par bya'o/ /bcu dgu 'am/ dgu 'am/ lnga'am/ gcig la rdo rje sems dpa'
125a4(rgyud): dang / de bzhin gshegs pa dang / rin po che dang / pad+ma dang / las kyi rigs rnams dang / gti mug dang zhe sdang dang 'dod chags dang / rdo rje dga' ma rnams dang / gzugs dang / sgra dang / dri dang / ro dang / reg bya dang / chos kyi rdo rje rnams dang / gshin rje gshed dang / shes rab mthar byed dang /
125a5(rgyud): pad+ma mthar byed dang / bgegs mthar byed rnams kyi go rims ji lta bar thub pa'i mtshan ma bri bar bya'o/ /sna tshogs rdo rje dang rdo rje sngon po rtse lnga ga dengs pa dang / 'khor lo dkar po rtsibs brgyad pa dang / nor bu ma rka ta cha dgu pa dang / pad+ma dmar po dang / ral gri sngon po dang / mig
125a6(rgyud): 'bras sngon po'i spyan dkar po zung dang / rdo rje nag po rtse lnga pa dang / yal ga dang bcas pa'i pad+ma dang / ut+pal sngon po dang / me long dkar po dang / dri za'i pi wang sngon po dang / dung ser po dang / ro'i lhung bzed dmar po dang / gos sna tshogs pa dang / chos 'byung dkar
125a7(rgyud): po dang / rdo rje tho ba nag po dang / dbyung pa dkar po dang / pad+ma dmar po dang / rdo rje sngon po gdengs pa'o/ /rdo rje sems dpa' dang / rnam par snang mdzad dang / lha mo bcu ni sna tshogs pad+ma dang zla ba la'o/ /lhag ma rnams ni sna tshogs pad+ma dang / nyi ma'i gdan la gnas
125b1(rgyud): pa'o/ /las thams cad pa la ni rdo rje sems dpa' 'am/ bdud rtsi 'khyil pa bri bar bya'o/ /de la rnam par rgyal ba'i bum pa ni mchu yo ba med pa rtsa ba nag po med pa/ gsus pa che ba/ mgrin pa ring ba/ mtshan ma legs par bris pa/ gos gtsang mas mgrin pa dkris pa/
125b2(rgyud): bu ta ta ba bal sogs pas kha brgyan pa/ gser dang dngul dang / rA dza brti dang / mu tig dang / byi ru dang / nas dang / gro dang / so ba dang / til dang / ma sha dang / br-i ha ti dang / kaN+Da ka ri dang / shwe ta a pa ra dzi ta dang / daN+Dot+pal dang / ha sa de ba dang / rin chen lnga
125b3(rgyud): dang / 'bru lnga dang / sman lnga bum pa'i nang du blugs la/ dri'i chus yongs su bkang ste/ de la dkyil 'khor bsams te/ mchod yon dang zhabs bsil la sogs pa phul te/ ye shes kyi bdud rtsi zhu ba'i gzugs su gzhug go/ /de'i rjes la me tog gi phreng bas nye bar
125b4(rgyud): mdzes pa'i rdo rje steng du yang dag par bzhag ste/ rang rig lhag pa'i lha'i sngags brgya rtsa brgyad dam/ bdud rtsi 'khyil pa'i sngags kyis mngon par bsngags so/ /bum pa gzhan rnams ni ji lta ba'i rnal 'byor dang / dkyil 'khor pa'i sngags kyis so/ /me tog dang sbos la
125b5(rgyud): sogs pas yang dag par mchod pa dang / gtor ma phul te/ mi bskyod pa ni rdo rje che/ /zhes bya ba la sogs pas bstod/ dri sngon du 'gro bas dril bu dkrol bar bya'o/ /bum pa lhag par gnas pa'i cho ga'o/ /de'i rjes la rdo rje slob mas maN+Dal byas la/ me tog gi phreng ba 'dzin
125b6(rgyud): pas pus mo'i lha ngas la bzhag ste/ sngags kyi theg pa'i skal pa dang ldan pa la/ sngags kyi dngos grub gnyer ba gang / /dkyil 'khor 'dir ni gzhug par bya/ /bsod nams 'dod pas 'di las gzhan/ /gzhan du 'jig rten pha rol gnyer/ /'jig rten pha rol la dmigs te/ /
125b7(rgyud): slar yang dad pa ldan pa yis/ /blo ldan dkyil 'khor 'jug par bya/ /'di yis 'bras bu mi rnyed de/ /'jig rten pha rol 'grub mi 'gyur/ /de bzhin pha rol don du ni/ /'jig rten pha rol don gnyer na/ /'bad med par ni 'bras bu 'grub/ /de'i rjes su dad pa'i
126a1(rgyud): slob ma blos rang gi lus la bcug ste/ rdo rje nas phyung nas rang gi gsang ba'i rig ma'i pad+ma'i nang du gnas pa la de bzhin gshegs pa zhu bas dbang bskur bar bltas te/ dkyil 'khor gyi shar gyi sgor nye bar gnas par gzhag par bya'o/ /dga' chen khyod bdag
126a2(rgyud): ston pa ni/ /mA ma kI dang lhan cig sbyor/ /mgon po chen po bdag 'tshal lo/ /byang chub chen po'i tshul bstan pa'i/ /dam tshig de nyid bdag la stsol/ /byang chub sems kyang bdag la stsol/ /sangs rgyas chos dang dge 'dun te/ skyabs gsum dag kyang bdag la
126a3(rgyud): stsol/ /thar pa chen po'i grong mchog tu/ /mgon pos bdag ni gzhug tu gsol/ /zhes pa ni/ slob ma'i gtso bo gcig gis bya'o/ /bu tshur theg pa chen po la/ /gsang sngags spyod pa'i cho ga'i tshul/ /khyod la yang dag bstan par bya/ khyod ni tshul chen snod yin te/ /
126a4(rgyud): sku gsung thugs kyi rdo rje can/ /dus gsum 'byung ba'i sangs rgyas rnams/ /rdo rje dbang bskur mthu stobs kyis/ /ye shes mnyam pa nyid thob pa/ /gsang sngags sbyor ba mnyam med pas/ /shAkya seng ge mchog sogs kyis/ /drag po chen po bdud kyi sde/ /stobs chen dag kyang
126a5(rgyud): des bcom nas/ /'jig rten mthun par gshegs nas kyang / /'khor lo bskor nas mya ngan 'das/ /de bas kun mkhyen thob bya'i phyir/ /bu yis blo gros 'di gyis shig /ces brjod la/ dkon mchog gsum la bdag skyabs mchi/ /sdig pa thams cad so sor
126a6(rgyud): bshags/ /'gro ba'i dge la rjes yi rang / /sangs rgyas byang chub yid kyis gzung / /zhes pas gsum la skyabs su 'gro ba'i tshigs su bcad pa slob mas bklag par bya'o/ /oM a beg+h+nAn+ta kr-ita hUM zhes pas bdud rtsi 'khyil ba'i sngags kyis bsrung ngo / /de dag gis snying ga dang /
126a7(rgyud): mgrin pa dang / spyi bo la zla ba la gnas pa'i rdo rje dang / pad+ma dang / 'khor lo'i lte ba rnams la/ AHhUM oM bsam par bya'o/ /de la lag pa g.yas pa'i khu tshur gyis 'dzin pa lags te/ slob dpon gyis slob ma rnams kyi snying ga dang / mgrin pa dang / mgo po la reg ste/
126b1(rgyud): hUM AH oM zhes brjod pa ste/ me tog ni mgo bo la'o/ /bdug spos ni mdun du'o/ /de bzhin du dri dang mar me ni snying gar sbyin no/ /de'i rjes su bdud rtsi 'khyil pa'i sngags mngon par bzlas pa'i ma gas pa dang / 'bus ma zos pa'i a shwad+h+wa'i shing la sogs pa sor bcu
126b2(rgyud): gnyis pa'i tshad la/ rtse mor me tog gi phreng bas bcings pa'i so shing slob ma dag la sbyin par bya'o/ /de dag gis kyang rtse mo kha shar ram byang du bltas pas bca' bar bya'o/ /ba lang gi pags pa tsam byugs pa'i sa la dor bar bya'o/ /de la zhi ba la sogs pa'i las bstan te/
126b3(rgyud): gang la mngon par phyogs lhung pa/ /de yi dngos grub mchog tu shes/ /de yang shar phyogs rtse mo ni/ /dngos grub 'bring du rab grags/ /byang du bltas dang de bzhin logs/ /'jig rten pa yi dngos grub bzhed/ /gal te lho ru mngon phyogs pas/ /shin tu drag po de nas
126b4(rgyud): 'gyur/ /nub tu mngon par kha bltas pa/ /phra mo'i dngos grub de la yod/ /de bzhin du ni so shing dor/ /gal te 'og tu kha bltas 'gyur/ /de yis sa 'og dngos grub 'gyur/ /nges par 'di la dpyad pa med/ /de'i rjes su thor 'thung dri'i chu khyor pa gsum gyi btung
126b5(rgyud): ba/ oM hriH bi shud+d+ha sarba d+harma sarba pA pa ni rtsA s+ya saM sho d+ha ya pi kalpa a pa na ya hUM/ /zhes pa 'di'i sngags kyis kha bkru bar bya'o/ /de ltar nye bar gtad de ku sha la bdud rtsi 'khyil pa'i sngags kyis mngon par bsngags te/ de dag stan dang sngas su sbyin par bya'o/ /nges mngon
126b6(rgyud): par bsngags pa'i skud pa sum sgril mdud pa gsum byas la bsrung ba'i don du dbung pa g.yas par bcing bar bya'o chos ston pa brjod de/ 'jig rten du ni kun mkhyen dag /u dum+WA ra'i me tog bzhin/ /brgya lam na ni res 'ga' zhig /'byung 'gyur yang na mi 'byung
126b7(rgyud): srid/ /gsang sngags spyod pa'i tshul 'byung ba/ /de bas kyang ni dkon pa ste/ /gang gis mnyam med sems can don/ /mya ngan mi 'da' byed par nus/ /bskal pa bye ba du ma ru/ /sngon du sdig pa byas pa gang / /dkyil 'khor 'di ni mthong ma thag /de ma thag zad 'gyur
127a1(rgyud): ba yin/ /gang gis spyod pa mchog 'di la/ /blo gros shin tu dri med na/ /sdug bsngal thams cad 'byung ba yi/ /ngan 'gro de yis gcod par 'gyur/ /bdag nyid chen po khyed rnams kyis/ /rnyed pa bla med de ring rnyed/ /gang gis khyod rnams rgyal ba kun/ /
127a2(rgyud): sras bcas 'di yis bstan pa la/ /thams cad kyis ni yongs 'dzin pa'i/ /bdag nyid thams cad 'gro bar 'gyur/ /de phyir khyed rnams theg chen du/ /legs pa nyid du 'gro bar 'gyur/ /theg pa chen po cher 'byung ba'i/ /lam mchog 'di ni dpal dang ldan/ /khyed
127a3(rgyud): rnams der ni dong bas na/ /'jig rten thams cad mkhyen pa yi/ /de bzhin gshegs pa nyid du 'gyur/ /zhes pa'i chos ston pa rnams mnyan par bya'o/ /de ltar bdud rtsi 'khyil pa'i sngags kyis yang dag par bsrungs te/ sdom pa'i khyad par yongs su gzung bar bya'o/ /'khor
127a4(rgyud): lo mi ldog pa yi dbang / /mgon po de dag bdag la stsol/ /'khor lo lha yi de nyid dang / /slob dpon gyi ni las dang yang / sangs rgyas kun gyi dam tshig rnams/ /gsang pa yi ni sdom pa mchog /slob dpon chen po rtag tu ni/ /sems can kun gyi don bya'o/ /de nas slob
127a5(rgyud): ma ku sha bkram pa la nyal bar bya'o/ /gang cung zad rmi lam du mthong ba nang pa rang la sgrogs shig ces brjod do/ /slob ma lhag par gnas pa'i cho ga'o/ /slar dkyil 'khor gyi khang par zhugs te/ slob dpon gyis bsrung ba'i don du bdud rtsi 'khyel pa'i sngags kyi bzlas par bya'o/ /
127a6(rgyud): gtor ma sbyin no/ /tho rangs kyi cho slob ma rnams bkug ste/ dge ba dang mi dge ba'i rmi lam blta'o/ /gal te slob mas mi dge ba'i rmi lam mthong na/ bdud rtsi 'khyil ba'i sngags kyis yang dag par bsrung bar bya'o/ /de'i rjes su bris pa'i dkyil 'khor rgya chen po 'di mchod
127a7(rgyud): bar byas la rang gi lha'i rnal 'byor sngon du 'gro bas/ /rang gi slob ma'i cho ga bzhin du rang 'jug go/ /'jug pa ni 'chad par 'gyur ba'i rjes su gnang ba dang / dbang la thug pa'i bar du bcom ldan 'das bdag po las blos thob par 'gyur ba'o/ /de nas slob ma rnams gzhug par
127b1(rgyud): bya ba'i phyir bden pa brjod par bya'o/ /chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu las de bzhin yang dag 'byung / /de bzhin de nyid nges par 'byung / /bden pa 'di yis dkyil 'khor ni/ /gzugs brnyan gsal bar slob
127b2(rgyud): ma rnams/ /dri med thams cad thob par shog /ces pa la sogs pa brjod pas/ /yol ba'i phyi rol du slob mas yon phul te/ slob ma dbang bskur ba'i skal ba dang ldan pa rnam par snang mdzad kyi gzugs su dmigs pa la/ A khaM bI ra hUM zhes pa'i sngags brjod cing me tog gi
127b3(rgyud): phreng ba dang / gdong g.yogs bcings te bum pa'i chus bsangs te/ dkyil 'khor du 'jug pa'i phyir dri bar bya'o/ /bu khyod ci la dga' zhes pa'o/ /des kyang brjod par bya ba ni/ /bde chen skal bzang bdag lags so zhes 'gyur ro/ /slob ma'i snying gar rdo rje yang dag par bzhag la/
127b4(rgyud): oM badzra yo ga tsit+ta u pA da ya mi/ oM su ra te sa ma ya s+t+waM/ bo d+hi tsit+ta badzra ya thA su khaM zhes pas byang chub tu sems bskyed par bya'o/ /deng khyod de bzhin gshegs pa thams cad kyi phyin gyis rlob par 'gyur gyis/ de bzhin gshegs pa thams cad kyi gsang ba mchog 'di khyod
127b5(rgyud): kyis dkyil 'khor du ma zhugs pa rnams la smra bar mi bya zhing / /ma dad pa rnams la yang ma yin no/ /oM A dzaH hUM zhes pa 'dis bkug ste/ yol ba'i nang du bcug la/ dkyil 'khor gyi shar gyi sgor yang dag par bzhag la/ 'di skad ces brjod par bya ste/ deng khyod
127b6(rgyud): de bzhin gshegs pa thams cad kyi rigs su zhugs kyis/ ye shes gang gis de bzhin gshegs pa thams cad kyi dngos grub kyang thob par 'gyur na/ dngos grub gzhan lta smos kyang ci dgos/ 'di lta bu'i ye shes ngas khyod la bskyed par bya yis/ khyod kyis dkyil 'khor
127b7(rgyud): ma mthong ba rnams kyi mdun du smra bar mi bya'o/ /khyod dam tshig nyams par gyur ta re/ slar mgo bor rdo rje yang dag par bzhag ste/ 'di skad brjod par bya'o/ /dga' pa khyod kyis 'di smras nas/ /dam tshig rdo rje 'di yis ni/ /mgo bo rnam par 'gems 'gyur zhing / /de ma thag
128a1(rgyud): tu dral te gshegs/ /me tog dang bcas pa'i rdo rje yang dag par snying gar bzhag ste/ brjod par bya'o/ /oM rdo rje sems dpa' deng khyod kyi/ /snying la yang dag zhugs pa ni/ /gal te tshul 'di smras gyur na/ /de ma thag tu dral te gshegs/ /'dis ni mna' bsgag
128a2(rgyud): par bya ste/ /bdud rtsi lnga pad+ma'i snod du yang dag par bzhag ste/ yi ge gsum gyis yang dag par byin gyis brlabs la/ oM badzra A mr-i tod ka Tha zhes lan gsum gyi bar du 'di bzlas te/ 'di ni khyod kyi dmyal ba'i chu/ /dam tshig nyams na sreg par byed/ /dam tshig bsrungs na dngos
128a3(rgyud): grub thob/ /'thungs shig rdo rje bdud rtsi'i chu/ /zhes bklags pa ni dam tshig go/ /de nas 'di skad brjod par bya ste/ deng phan chad khyod kyis phyag na rdo rje yin gyis/ /ngas ci gyis shig ces bsgo ba de khyod kyis bya dgos la/ nga la brnyas par yang ma byed cig /byas na yang ba ma spangs par
128a4(rgyud): 'chi ba'i dus byas nas dmyal bar ltung bar gyur ta re zhes bya ba ni dam tshig gi chu sbyin pa'o/ /de nas slob mas 'di skad brjod do/ /de bzhin gshegs pa thams cad dang rdo rje sems dpa'i byin gyi rlabs kyis bdag la byang chub kyi sems phob cig ces bya'o/ /de nas slob ma'i snying gar
128a5(rgyud): la~M ser po las byung ba'i rdo rje rtse gsum pas mtshan pa/ sa'i dkyil 'khor gru bzhi pa la gnas pa'i yi ge hUM do/ /spyi bor baM las byung ba'i bum pas mtshan pa'i chu'i dkyil 'khor zlum po la gnas pa'i yi ge ha'o/ /mgrin par ya~M las skyes pa'i g.yo ba'i ba dan gyis mtshan
128a6(rgyud): ba'i rlung gi dkyil 'khor gzhu'i dbyibs la gnas pa'i yi ge a'o/ /rkang pa'i 'og tu rlung gi dkyil 'khor la 'bar ba raM gyi yi ge las skyes pa'i kha dog dmar po rdo rjes mtshan pa/ 'od zer 'phro ba me'i dkyil 'khor gru gsum pa la gnas pa'i dz+haiM gi yi ge 'od zer dang bcas pa
128a7(rgyud): bsam la/ bsnyems tshul dang bcas pa'i dril bu dkrol bar bya'o/ /A be sha ya s+t+waM b+ha ya ra ra tsa la ya tsa la ya hUM ha a dz+hai zhes brjod do/ /lce la yi ge a dmar po bsgom/ 'od dpag med kyi gzugs su bsgom par bya'o/ /phebs par gyur na smros shig bu yis dge me dge/ /
128b1(rgyud): zhes brjod par bya'o/ /tiSh+Tha badzra zhes brjod pas brtan par bya ste/ mig dag la ci snang zhes dri bar bya'o/ /de nas des dmar po dang / dkar po dang / ser po dang / nag po snang zhes pa'o/ /zhi ba dang / rgyas pa dang / dbang dang / mngon spyod rnams grub pa'i snod du 'gyur ro zhes brjod
128b2(rgyud): do/ /bden pa'i byin gyis brlab par bya'o/ /yang dag dkyil 'khor zhes bya 'dir/ /bdag gis slob ma gzhug par bya/ lha rnams kyi ni rigs ji bzhin/ /ji ltar bsod nams de bzhin shog /'di yis dngos grub 'grub par 'gyur/ /rigs ni gang gis grub pa dang / /gang
128b3(rgyud): 'dir bsod nams rjes 'byung ba/ /dkyil 'khor 'dir ni de bzhin shog /de nas me tog gi phreng ba dkyil 'khor du pra tI ts+tsha badzra ho zhes pa 'dis dor ro/ /de nas me tog ltung bas dman pa dang / 'bring dang mchog gi dngos grub mtshon par bya'o/ /de la gal te sangs rgyas rnams
128b4(rgyud): kyi dbu'am/ mdzod spu'am/ gtsug tor la lhung na phyag rgya chen po'i dngos grub ster ro/ /mchog gi yan lag las ni mchog go/ /'bring gi yan lag las ni 'bring ngo / /mtha' ma'i yan lag las ni mtha'o/ /gzugs brnyan dang ring ba las ni shin tu yun ring ba na'o/ /
128b5(rgyud): nye ba las ni myur ba'i dngos grub po/ /lha rnams kyi rigs ni re'u mig las sogs pa rnam par bcad pa las shes par bya'o/ /gal te lha gnyis po'i bar dag tu lhung na/ de yang gang gi nye ba de'i rigs su 'gyur ro/ /dkyil 'khor gyi pha rol du lhung na dman pa'i dngos grub
128b6(rgyud): bo/ /gal te reg la lhung na slar 'phang ngo / /lan gsum bar du de nyid la lhung na dngos grub med do/ /rdo rje ra ba'i phyi rol du lhung na dngos grub med do/ /snying ga la lhung ba shin tu dka'o zhes pa ni me tog dor ba'i cho ga'o/ /de nas phreng ba bzung ba mgo la bcing ba ni/ /sems can
128b7(rgyud): stobs chen khyod kyis ni/ /'di ni rab tu gzung par gyis/ /zhes brjod do/ /mig gnyis la yang yi ge oM bltas te/ oM rdo rje sems dpa' deng khyod kyi/ /mig 'byed par ni brtson par mdzad/ /phye bas thams cad mthong bar 'gyur/ /rdo rje'i mig ni bla na med/ /ces
129a1(rgyud): brjod la mig ras bsal bar bya'o/ /de nas dkyil 'khor nye bar bstan par bya'o/ /dbus kyi rnam shes phung po ni mi bskyod pa'o/ /shar la sogs pa'i phyogs su ni gzugs rnam par snang mdzad do/ /tshor ba ni rin chen 'byung ldan no/ /'du shes ni 'od dpag tu med pa'o/ /
129a2(rgyud): 'du byed ni don yod grub pa'o me la sogs pa mtshams rnams su ni spyan ma'o/ /chu'i khams ni mA ma ka'i'o/ /me ni gos dkar mo'o/ /rlung ni sgrol ma'o/ /dkyil 'khor pha rol gyi me la sogs pa'i mtshams su shar gyi ngos gnyis su gzugs rdo rje dang / sgra rdo rje/ dri rdo rje/ ro rdo
129a3(rgyud): rje/ reg rdo rje/ chos kyi dbyings kyi rdo rje rnams so/ /gshin rje mthar byed dang / shes rab mthar byed dang / pad+ma mthar byed dang / bgegs mthar byed rnams shar la sogs pa'i sgo rnams su gnas pa'o/ /dkyil 'khor du 'jug pa'i cho ga'o/ /yid ches pa'i dbang brjod par bya
129a4(rgyud): ste/ byang chub rdo rje sangs rgyas rnams/ /mchod chen ji ltar stsal ba ltar/ /bdag la drang ba'i don gyi phyir/ /nam mkha'i rdo rje deng bdag stsol/ /zhes gsol ba 'debs pa dang ldan pa'i slob ma mi bskyod pa'i gzugs su dmigs la/ rig pa'i skyes bu dang bcas
129a5(rgyud): pa'i chu rnams thams cad kyi bum pa'i chu blugs bar bya'o/ /hUM las rdo rjer bltas te/ rdo rje sems dpa'i mthu stobs kyis rdo rje dang bcas khu tshur gyis bum pa'i chu blugs te/ dbang bskur ba ni rdo rje che/ /khams gsum pa yis phyag byas la/ /gsang ba gsum gyi gnas
129a6(rgyud): las byung / /sangs rgyas kun gyis sbyin par bya/ /oM badzra a b+hi Shiny+tsA mi s+t+waM zhes brjod pas/ slob ma 'khor los sgyur ba lta bu la dbang bskur bar bya'o/ /chu'i dbang gi chog me long lta bu'i ye shes so/ /de nas bstan ma thag pa'i rim pas gser ram gos la sogs pa las byas
129a7(rgyud): pa'i cod pan slob ma la byin te/ rin chen 'byung ldan gyi sbyor ba ste/ sangs rgyas kun gyis dkyil 'khor mchod/ /ma hA mu ku TaM pra tIts+tsha badzra ho/ /zhes brjod pas nam mkha'i dkyil 'khor du son pa'i de bzhin gshegs pa thams cad rang gi rigs can gyi cod pan du rnam par
129b1(rgyud): bsam mo zhes pa ni cod pan gyi dbang gi cho ga'o/ /mnyam pa nyid kyi ye shes so/ /de nas rdo rje rtse lnga pa chen po snying gar lag pas bzhag /slob ma 'jig rten dbang phyug tu byas pa la/ rdo rje lag pa g.yas su gtad par bya'o/ /sangs rgyas kun gyi rdo rje'i dbang / /de ring khyod
129b2(rgyud): la bskur bar bya/ /'di de sangs rgyas thams cad de/ /rab tu bsgrub phyir rdo rje zung / /zhes brjod pas rdo rje snying ga la sogs par reg pas/ rdo rje lag pa g.yas par sbyin par bya'o zhes pa ni rdo rje'i dbang bskur ba'i cho ga'o/ /de nas don yod grub pa'i gzugs su dmigs la/ lag
129b3(rgyud): pa g.yon par dril bu sbyin te/ rdo rje dang dril bu dang ldan pa'i slob ma'i lag pa dag mngon par 'khyud pa'i tshul gyis lag par byin la/ oM badzra A d+hi pa ti s+t+waM a b+hi Shiny+tsa mI tiSh+Tha badzra sam ya s+t+waM zhes brjod de zhes pa ni dril bu'i dbang gi cho ga'o/ /bya ba nan tan gyi ye shes so/ /de
129b4(rgyud): nas rnam par snang mdzad du bltas la ming gi dbang bskur bar bya'o/ /mgor rdo rje dang dril bu mnyam par gzhag ste/ oM badzra satwa hUM a b+hi Shiny+tsa mi badzra nA ma a b+hi She ka ta/ kye dpal gti mug rdo rje/ kye dpal 'dod chags rdo rje/ kye dpal phrag dog rdo rje/ kye dpal zhe sdang
129b5(rgyud): rdo rje zhes pa la sogs pa rigs kyi rjes su mthun pa'i ming bya'o zhes pa ni ming gi dbang gi cho ga'o/ /chos kyi dbyings rnam par dag pa'i ye shes so/ /dbang bskur ba 'di rnams kyis rgyud mnyan pa dang / bshad pa dang / sngags sgrub pa'i snod du 'gyur ro/ /dbang po lnga po 'di
129b6(rgyud): dag nyid rig pa'i dbang zhes brjod de/ thams cad la spyan ma la sogs pa rnams kyi bya ba 'jug pa'i phyir ro/ /de'i rjes su/ rdo rje slob dpon dbang bskur ba/ /bdag dang gzhan gyi don gyi phyir/ /thugs rje can gyi bka' drin gyis/ /de ring bdag la stsal du gsol/ /de ltar
129b7(rgyud): gsol ba 'debs pa dang ldan pa'i slob ma rgyan thams cad kyis brgyan pa steng du gdugs dang bla res brgyan pa shar gyi sgor seng ge'i khri la gnas pa rnams/ rnam pa sna tshogs pa'i pad+ma 'dab ma brgyad pa'i steng du rdo rje sems dpa'i gzugs la yi ge hUM las rdo rjer bltas
130a1(rgyud): te/ /thog mtha' med pa'i sems dpa' ni/ /rdo rje sems dpa' dga' ba che/ /kun du bzang po kun bdag nyid/ /rdo rje snyems tshul bdag po'i bdag /bcom ldan 'das dpal mchog dang po'i skyes bu'o zhes bya bas de nyid blang ngo / /de'i rjes su yi ge a las
130a2(rgyud): skyes pa'i dril bu'o/ /'di de sangs rgyas thams cad de/ /shes rab dbyangs kyi rjes 'gror bshad/ /khyod kyis kyang ni rtag tu bcad/ /byang chub mchog tu rgyal ba bzhed/ /srid pa ngo bo nyid kyis dag /ngo bo nyid kyis gnyis med byas/ /rang bzhin dag pa'i sems dpa' ni/ /
130a3(rgyud): srid pa dam pa byed par 'gyur/ /zhes brjod pas slob mas dkrol bar bya'o/ /de'i rjes su/ yid kyi lus ni brtan pa'i phyir/ /phyag rgya dam tshig ces brjod do/ /gang phyir/ yid kyis lus ni brtan pa gang / /de phyir phyag rgyar rab tu grags/ /zhes pa 'dis rang gi 'dod
130a4(rgyud): pa'i lhar dmigs la bdag nyid phyag rgya chen por byin gyis brlabs la khong du chud par bya'o/ /de'i rjes su slob dpon rang gi snying ga'i sa bon las yang dag par byung ba'i lha mo'i tshogs nam mkhar gnas pas dbang bskur bar yud tsam bsam mo/ /dbang bskur ba ni rdo rje che/ /
130a5(rgyud): khams gsum pa yis phyag byas pa/ /gsang ba gsum gyi gnas las byung / /sangs rgyas kun gyis sbyin par bya/ /zhes pas dbang bskur ro/ /'di skad du/ shes rab bcu drug lon pa la/ /lag pa gnyis kyis 'khyud nas ni/ /rdo rje dril bu rab sbyar ba/ /slob dpon
130a6(rgyud): gyi ni dbang du bzhed/ /ces pa'o /de'i rjes su mdor bsdus pa'i dkyil 'khor gyi de kho na nyid dang / dkyil 'khor gyi rnam par dag pa bshad par bya'o/ /pad+ma'i dkyil 'khor zhes su brtan/ /yid kyi dkyil 'khor gyi ni mchog /khang bu brtsegs pa ye shes so/ /sems
130a7(rgyud): ni gzhal yas khang gi dngos/ /phung po lnga la mnyam bsten nas/ /sangs rgyas lngar ni yongs su grags/ /zhes pa la sogs pa'o/ /de nas rnam par snang mdzad la sogs par dmigs pa'i slob ma la rjes su gnang ba sbyin te/ sems can kun la phan pa'i phyir/ /'jig rten
130b1(rgyud): khams ni thams cad du/ /ji ltar 'dul ba sna tshogs pa'i/ /chos kyi 'khor lo rab tu bskor/ /zhes pas chos kyi gnas su rdo rje dang / nor bu dang / pad+ma dang / las kyi sgra bcug ste/ tshigs su bcad pa'i rim pas rjes su gnang ba sbyin no/ /de'i rjes su mi bskyod pa'i
130b2(rgyud): gzugs su dmigs la/ rdo rje brtul zhugs sbyin te/ 'di de sangs rgyas thams cad de/ /rdo rje sems dpa'i phyag na gnas/ /khyod kyis kyang ni rtag tu bcad/ /phyag na rdo rje brtul zhugs brtan/ /zhes pa 'dis yi ge hUM las byung ba'i rdo rje sbyin te/ oM sarba ta thA ga ta sid+d+hi
130b3(rgyud): badzra sa ma ya tiSh+Tha e Sha s+ho d+ha ra ya mi/ hi hi hi hi hUM zhes brjod do/ /slob mas rdo rje bzung ngo / /rdo rje brtul zhugs sbyin pa'o/ /de'i rjes la bdag nyid sangs rgyas kyi gzugs su dmigs la snying gar lag pa g.yon pas chos gos snying gar bzung ba'i tshul du byas la/ g.yas
130b4(rgyud): pas mi 'jigs pa'i phyag rgyas btab la/ slob ma gang gi rigs de'i gzugs su dmigs par byas la/ de la lung bstan par bya ba ni/ oM de ring khyod la ngas lung bstan/ /rdo rje sems dpa' de bzhin gshegs/ /srid pa shin tu dag pas na/ /srid dang ngan 'gro
130b5(rgyud): dag las bton/ /he ma hA mu ka na ma ta thA ga ta/ sid+d+hi sa ma ya s+t+waM/ b+hur b+hu ba swaH zhes pas lung bstan pa gong gi tshigs su bcad pa dang phyag rgya 'di dag gis lung bstan par bya ste/ de bzhin gshegs pa thams cad dang / byang chub sems dpa' 'khor dang bcas pa thams
130b6(rgyud): cad dang dkyil 'khor pa mgrin gcig tu bla na med pa yang dag par rdzogs pa'i byang chub tu lung ston to/ /'di nyid shin tu phyag rgya'i mthus/ /'dis sngags kyi stobs kyis dad par bya/ /zhes slob mar brjod do/ /lung bstan pa'o/ /de'i rjes su ma hA sa ma ya hUM ha na ha na hUM hUM phaT phaT ces brjod
130b7(rgyud): pas dbugs dbyung bar bya ste/ gsang chen mchog gi dkyil 'khor du/ /bcug pa dang ni mthong ba yis/ /sdig pa kun las rnam grol te/ /de ring khyod ni bde bar gnas/ /bde chen theg pa 'di la ni/ /phyin chad 'chi ba yod min bas/ /srid pas shin tu dag pas na/ /srid pa'i
131a1(rgyud): sdug bsngal bton pa'o/ /rdo rje zhes bya'i phyag rgya dang / /byang chub sems ni spang mi bya/ /gang zhig skyes pa tsam gyis ni/ /sangs rgyas nyid du the tshom med/ /dam pa'i chos ni mi spang zhing / /nam yang spang bar mi bya'o/ /mi shes pa'am rmongs pa la/ /de ni
131a2(rgyud): bstan par mi bya'o/ /rdo rje dril bu phyag rgya ni/ /nam yang spang bar mi bya'o/ /sangs rgyas kun dang mnyam pas na/ /slob dpon nam yang smad mi bya/ /rang gi bdag nyid yongs btang nas/ /dka' thub kyis ni gdung mi bya/ /ji ltar bde bas bde ba gzung / /'di ni
131a3(rgyud): ma 'ongs rdzogs sangs rgyas/ /de ring dkyil 'khor slob dpon gyur/ /sngags dang rgyud rnams 'dzin gyur par/ /sangs rgyas byang chub sems dpa' dang / /lha rnams kyang ni bzhed pa yin/ /sems can rnams ni rjes gzung phyir/ /dkyil 'khor cho ga bzhin du ni/ /khyod kyis
131a4(rgyud): nan tan bzhin du bris/ /sgrub pa po rnams rgyud la sbyor/ /dbugs dbyung ba sbyin pa'o/ /'di la rjes su gnang ba sbyin te/ /rig pa'i dbang lnga'i rjes dang slob dpon gyi dbang gi rjes su sbyin par bya'o/ /slob dpon gyi dbang ni phyir mi ldog pa'i dbang zhes bya'o/ /thams cad la
131a5(rgyud): bum pa'i bya ba 'jug pa'i phyir ro/ /dbang bskur ba 'di dag ni rgyun thams cad dang mi 'gal ba'o/ /'di dag ni slob dpon gyi dbang bskur ba'i sku rdo rje rnam par spyod pa'o/ /de'i rjes la sgrib g.yogs la sogs pas dben par byas pa'i phyogs su slob ma dang yid du 'ong ba'i
131a6(rgyud): gzugs dang long tsho dang ldan pa/ /dam tshig dang sdom pa dang ldan pa'i shes rab gsang ba'i dbang bskur ba'i phyir bla ma la phul te/ grol ba'i gnas skabs kyis gsol ba btab par bya'o/ /byang chub rdo rje sangs rgyas rnams/ /mchod chen ji ltar stsal ba ltar/ /bdag kyang
131a7(rgyud): drang ba'i don gyi phyir/ /nam mkha'i rdo rje deng bdag stsol/ /bla mas kyang ting nge 'dzin gsum mngon du byas/ rang rig par byas te nam mkha'i khams nas spros pa'i shes rab kyi pad+ma nas blangs nas/ shes rab gdong ni bcing ba dang / /thabs kyis gdong yang de bzhin
131b1(rgyud): no/ /rgan po dang ni ming med dag/ /gis ni slob ma'i khar lhung bya/ /a ho ma hA su kha zhes pas longs spyod kyi gnas su gzhag par bya'o/ /rnam par snang mdzad bdag nyid do/ /de nas langs nas 'di dag nyid du sbyin no/ /gsang ba'i dbang bskur ba ni ngag gis rdo rje ba'o/ /
131b2(rgyud): gsang ba'i dbang bskur ba'i cho ga'o/ /de'i rjes su phyag rgya gcig gam/ de las tha dad pa gzhan la so so rang gis rig pa'i chos kyi sku rtogs pa'i phyir gang sngar bstan pa'i tshigs su bcad pas gsol ba 'debs pa dang ldan pa'i slob ma la de'i lag par de'i lag pa rab
131b3(rgyud): tu gtad do/ /lan cig de bzhin gshegs pa'i sku'i rdo rje bzhag ste/ bla ma rdo rje 'dzin pas 'di skad brjod do/ /yid du 'ong ba'i gzungs ma 'di/ /bsten par sangs rgyas kun gyis bsngags/ /'khor lo'i rim pa'i sbyor ba yis/ /dam pa'i bde ba nyams su myong / /'gro
131b4(rgyud): gsum de yis dag pa ni/ /thabs gzhan las ni byang chub med/ /de bas khyod kyis nam yang ni/ /'di dang bral bar mi bya'o/ /'di ni sangs rgyas thams cad kyi/ /rig pa'i brtul zhugs bla na med/ /blun po 'ga' zhig 'di spong ba/ /de la mchog gi dngos
131b5(rgyud): grub med/ /ces brjod par sbyin no/ /des kyang gur gum dang tsan+dan dag byugs te dri zhim po dang me tog gi phreng bas mdzes par byas te/ gos dang bral ba'i legs pa'i pad+ma gsal bar bstan te/ 'di skad ces brjod do/ /bshang gci la sogs bza' ba dang / /khrag dang khu ba
131b6(rgyud): de bzhin sha/ /bu khyod ci dgar spro gyur tam/ /bud med mchog la 'di bzhin gus/ /b+ha ga pad+ma'o byed dam/ /bu yi ji ltar bde ba smros/ /zhes pa'o/ /des kyang / lha mo ci phyir bdag mi spro/ /khu ba khrag sogs bza' ba dang / /rtag tu bud med gus par byed/ /
131b7(rgyud): b+ha ga nyid la'o byed do/ /zhes brjod do/ /de nas dga' ba'i bsam pa dang brtse ba'i rnam par blta bas 'khyud bzhin du rnam par bltas te/ legs pa'i pad+ma bstan te/ 'di skad ces brjod do/ /kye ma bdag gi pad+ma 'di/ /bde ba thams cad yang dag ldan/ /gang gis chog
132a1(rgyud): bzhin du bsten/ /nga ni de yi mdun na gnas/ /ji ltar pad+ma'i bya ba gyis/ /rdzogs pa'i sangs rgyas bsnyen bkur lhag /rang nyid bde chen rgyal po ste/ /'di nyid du ni yang dag gnas/ /b+hany+dza hUM mok+Sha ho zhes pa'o/ /des kyang rang gi lha'i rnal 'byor gyi
132a2(rgyud): bdag nyid kyis/ mgo bo dang / /snying ga dang / lte ba dang / gsang ba dang / rkang pa rnams su go rims ji lta bar oM hUM swA A ha zhes pas rigs lnga yang dgod par byas la/ de'i rjes su yi ge hUM las pad+ma dang rdo rje AHdang yi ge oM dag gis ze'u 'bru dag gi nang du yi ge
132a3(rgyud): phaT rnam par bsgom mo/ /rdo rje dbyings kyi dbang phyug ma'i rtsa g.yon gyi ngos na gnas pa sor mos bskyod de cung zad shes pas so/ /'di yang bla ma'i man ngag las so/ /de'i rjes su oM sarba ta thA ga ta a nu rA ga Na badzra swa b+hA ba At+ma kou0f85haM zhes pas dga' ba b
132a4(rgyud): rtsams par bya'o/ /rdo rje pad+mar rab bzhag nas/ /byang chub sems ni shor mi bya/ /dga' ba yis ni dkrugs pa yi/ /sems ni gang bas bsgom par bya/ /byang chub sems ni gshegs gsol bas/ /ji srid rnal 'byor pa mi byed/ /gang yang dga' ba las skyes 'di/ /de
132a5(rgyud): srid rgyun mi 'chad 'thob pa/ /byang chub sems ni lhung ba yis/ /phung po rnam shes brgyal gyur nas/ /ji srid dngos grub smad pa yin/ /mkha' dbyings rdo rje yang dag sbyor/ /reg pa las kyang rmad byung tshe/ /bde ba skye bar 'gyur ba gang / /de ni mchog dga' dam
132a6(rgyud): pa'o/ /dga' bral gyi ni nang dag tu/ /mtshon zhing ltos la brtan par gyis/ /pad+ma'i nam mkhar nor bu'i ze'u 'bru dag /rdo rje skyil mo krung gis mnan pa'i gnas dag tu/ /sems kyi nor bu'i nang du chud pa blta/ /ye shes gang skyes ye shes gzugs kyis brgyan/ /'dod
132a7(rgyud): chags ma yin chags bral min/ /dbu mar dmigs par mi 'gyur ro/ /rnal 'byor ye shes mthong ba gang / /bde bar gnas pa 'pho ba med/ /thun phyed dam ni yang na gcig /nyin dang zla ba zla phyed lo/ /bskal pa bskal pa stong phrag tu/ /ye shes kyis ni rnal 'byor
132b1(rgyud): gnas/ /slob mas snyoms par 'jug bltas la/ /bla ma'i snying gnas 'byung ba'i/ /gti mug dga' ma la sogs bzhi/ /de yis sems nyid la dgod do/ /slob ma'i mtshan nyid legs par gyis/ /pad+ma'i nang du 'byung bar bya/ /de nas bcud kyis len gyi sems/ /byang
132b2(rgyud): chub mngon du 'gro bas blang / /zhes pa ni shes rab ye shes kyi dbang bskur ba'i cho ga'o/ /sems kyi rdo rje rnam par sbyong ba'o/ /shes rab ye shes kyi dbang bskur ba'i cho ga ji skad bshad pa'i cho gas shes rab kyi dbang yongs su 'dzin pa la de bzhin du mngon par
132b3(rgyud): brjod pa bzhi pa 'bras bur gyur pa'i dbang bskur ba rin po che brjod par bya ste/ gzhan du dam tshig la sogs pas 'phags pa gsungs pa/ gzhan du dbang ni ma bskur bar/ /gang zhig rnal 'byor pa nyid 'dod/ nam mkha' khu tshur brdeg pa dang / /smig rgyu'i
132b4(rgyud): chu la 'thung ba mtshungs/ /de'i phyir de kho na nyid kyi dbang cho ga ji lta ba bzhin du byin pas slob ma'i mos pa la yid brtags te/ zab cing rgya che ba la lhags par mos na/ tshig gis dbang bskur pa rin po che sbyin no/ /gzhan du ni ma yin no/ /'o na ji ltar rang bzhin rgya che ba la
132b5(rgyud): mos par rigs she na/ de skad du yang / du ba las ni mer shes te/ /chu skyar las ni chu yin no/ /byang chub sems dpa' blo ldan gyis/ /rigs ni mtshan ma rnams las shes/ /bzhin ni rab tu dang bas ston/ /lus kyis kyang ni pad+ma spro/ /khyod rgyas pa yis de nyid
132b6(rgyud): mthong / gong de slob dpon mkhas pa yis/ /slob ma de ni rjes su gzung / /zhes pa'o/ /ji skad du/ bcom ldan 'das kyis/ /dbang bskur ba ni rnam pa gsum/ /rgyud 'di ru ni rab tu grags/ /slob dpon gsang ba shes rab dang / /de ltar de bzhin bzhi pa yang / /zhes
132b7(rgyud): pa'o/ /dgod dang bltas dang lag bcangs dang / /de ltar slar yang gnyis sprod rgyud/ /dga' ba dang ni mchog dga' dang / /bral ba de bzhin lhan cig skyes/ /rnam pa sna tshogs rnam smin dang / rnam par nyid dang mtshan nyid bral/ /dbang bskur ba yi rim pa kun/ /thams
133a1(rgyud): cad shes rab lus las skyes/ /yang gsungs pa/ e yi cha byad bzang po la/ /dbus su baM gyis rnam par brgyan/ /bde ba thams cad kyi ni gnas/ /sangs rgyas rin chen za ma tog /de la/ dgod pa dag ni slob dpon te/ /lta ba de bzhin gsang ba'o/ /
133a2(rgyud): 'khyud pa dag la shes rab dang / /bzhi pa de bzhin gnyis sprod rgyud/ /dga' ba cung zad bde ba ste/ /mchog tu dga' ba de bas lhag /dga' bral dga' ba chags bral 'gyur/ /lhan cig skyes dga' lhag ma'o/ /dang po rig pa 'dod pa ste/ /gnyis pa bde bar 'dod pa yin/ /
133a3(rgyud): gsum pa 'dod chags 'jig par 'gyur/ /de bas bzhi pa bsgom par bya/ /dga' ba dang po rnam sna tshogs/ /mchog tu dga' ba rnam par smin/ /dga' bral dga' ba rnam nyid dang / /lhan cig skyes dga' mtshan nyid bral/ /rnam pa sna tshogs sna tshogs brjod/ /
133a4(rgyud): 'khyud dang 'o byed la sogs pa/ /rnam par smin pa de las bzlog /bde ba'i ye shes za ba'o/ /rnam par nyed pa spyod par brjod/ /bdag gi bde ba spyod do zhes/ /mtshan bral dga' ba gsum las gzhan/ /chags dang chags bral rnam spangs pa'o/ /de dag nyid
133a5(rgyud): gsungs pa/ 'dod chags ma yin chags bral min/ /dbu mar dmigs par mi 'gyur ro/ /dga' ba gsum po spong ba nyid/ /lhan cig skyes pa zhes brjod do/ /don 'di nyid bcom ldan 'das kyis dpal gsang ba 'dus pa las bstan te/ bsgrub bya sgrub pa'i yang
133a6(rgyud): dag sbyor/ /gang de bsnyen par zhes byar brjod/ /rdo rje pad+ma mnyam par sbyor/ /nye bar sgrub pa zhes bshad do/ /bskyod pa rjod ba ru ni bshad/ /yi ge hUM phaT mnyam par ldan/ /rang bzhin rang gi bde zhi ba/ /sgrub pa chen po zhes bshad do/ /bsgrub bya shes rab sgrub
133a7(rgyud): pa thabs/ /de dag sbyor ba bsnyen pa yin/ /pad+mar rdo rje 'jug pa nye bar sgrub/ /bskyod pa sgrub pa rang bzhin gyis/ /rang gi bde zhi sgrub pa chen por bshad/ /bsgrub bya sgrub par rdo rje gang / /rab 'jug mthar thug dga' ba'o/ /shin tu bskyod pa byang chub kyi/ /mthar
133b1(rgyud): thug mchog tu dga' ba'o/ /'phos pa yis ni dga' bral lo/ /'di dag nang du gnas pa yis/ /bde ba bzhi par gang gsungs pa/ /de ni lhan cig skyes pa'o/ /sgrub pa shes pa'i don to/ /de dag nyid gsungs pa/ /thog ma dbus dang tha ma med/ /srid med mya ngan 'das
133b2(rgyud): pa med/ /'di ni bde chen mchog yin no/ /bdag dang gzhan yang yod ma yin/ /mchog gi srid par bshad pa ste/ /mya ngan 'das pa'ang 'dod chags bral/ /dga' ba gsum po tsam nyid ni/ /lhan skyes dga' ba rnam par spangs/ /sna tshogs spangs pa'i skad cig gis
133b3(rgyud): mchog tu dga' ba yang dag rnyed/ /bla mas bka' stsal sems dpa' che/ /bde ba chen po yang dag gzung / /ji srid byang chub ma thob par/ /sems can don gyis rdo rje 'dzin/ /zhes pa la sogs pa'o/ /ji ltar zhe na/ gang phyir dbye bas gsum bstan pa/ /rgyu la 'bras bu
133b4(rgyud): gzhan med phyir/ /dbye ba gsum ni sngar rab grags/ /bral dang dga' ba nang dag tu/ /rab tu gsal bar byed pa bzhi/ /'o na ji ltar yid dag nang du rab gsal zhes pa ji ltar zhe na/ mchog gi mtha' la bral ba'i dbus/ /stong las stong min rdo rje 'dzin/ /zhes pa la sogs pa'i
133b5(rgyud): tshig go/ /stong las stong min ji ltar zhe na/ /thog ma tha ma med zhi ba/ /dngos dang dngos med khyab pa'i bdag /stong nyid snying rje dbyer med pa/ /byang chub sems dpa' zhes byar brjod/ /ces pa ni grub pa'i mtha'o/ /'di dag gang gis thabs kyis bskyed/ /dkyil 'khor la
133b6(rgyud): sogs thabs kyis dang / /rang byin brlab pa'i rim pas kyang / /zhes pa rgyas par sbyar ro/ /de dag bdag gis ni ma bshad do/ /ci'i phyir zhe na/ gang rang rig pa'i ye shes 'di ni ngag gi spyod yul gyi lam las 'das pa'i phyir/ /byin rlabs goms pas gang de yi/ /thams
133b7(rgyud): cad shes pa de rang bzhin/ /gzhan yang gsungs pa/ /gzhan du lhan cig skyes bshad med/ /gang las kyang ni rnyed mi 'gyur/ /bla ma'i dus thabs bsten pa las/ /rang gi bsod nams kyis shes 'gyur/ /bla ma'i zhabs kyi bka' drin gyis/ /rang gi bsod nams chen por 'gyur/ /
134a1(rgyud): skad cig shes pa'i ye shes gang / /ngag gi spyod yul lam las 'das/ /'di skad ces gsungs pa/ bde chen rgyal po gcig pa shes/ /'gro ba'i rgyud la rtag shes par/ /gang gis kyang ni ston pa'i dus/ /thams cad mkhyen pa'ang tshig phongs 'gyur/ /sa ra ba yis
134a2(rgyud): gsungs pa/ de'i tshig bla mas mi ston pas/ /slob mas go bar ma gyur te/ /grogs dag ma lus 'di dag lhan cig skyes pa yis/ /bdud rtsi'i ro 'gyur su zhig bstan/ /blo yi spyod yul ma yin dag gis rgyu ba med/ /bla ma'i brjod par dngos po las
134a3(rgyud): ring gtam las 'jug / de yang rim gyis snying rje la sogs rim gyis yon tan 'phel/ /dad ldan snying gi gnas su rang nyid ster bar 'gyur/ /'o na byang chub sems kyi mtshan nyid ci yin zer na/ des gsungs pa/ dbang po rnams ni gnyid log dang / /yid ni nang du rnam gnas pa/ /sems
134a4(rgyud): ni nyams pa lta bur snang / /lus ni dam pa'i bde pas rgyas/ /dbang po'i tshogs rnams rnam par nub/ /rnam par rtog nyams 'khor ba'i sa bon med/ /dga' ba'i snang ba 'di ni nam mkha' dang / /mnyam pa'i ngo mtshar bsil ba'i nyams/ /dbang po rnams kyang nub
134a5(rgyud): 'gyur zhing / /rang gi ngo bo yang nyams 'gyur/ /lhan cig skyes dga' mchog 'di ni/ /bla ma'i zhal la gsal bar dris/ /de nyid gsungs pa/ gang zhig nyams pa'i dus su shar bas 'dud/ /yul dang dbang po nyams par nub 'gyur ba/ /gang yang mngon dga'
134a6(rgyud): rgyal bas mdzes pa gcig pa'i lus/ /snying la myur du 'char ba mi ldog mkhas pa yin/ /rnam par rtog pa mtha' dag spangs pa'i blo/ /gang de bde ba dam pa'i stobs su 'gyur/ /de yang bya ba byas pa'i mkhas pa'o/ /gang gzhan phyugs ni rkang gnyis pa zhes
134a7(rgyud): pa'o/ /de'i phyir yang dag pa'i bla ma'i bsnyen bkur slob ma dam pas bya'o/ /sku gsum rjes su 'jug pa'i bde ba chen po'i ngo bo rang gis rig par bya'o/ /dbang bskur ba thob pa'i bya ba byas nas 'di skad brjod par bya ste/ /de ring bdag skyes 'bras bur bcas/ /
134b1(rgyud): bdag gi rtsol ba 'bras bur bcas/ /de ring sangs rgyas rigs su skyes/ /sangs rgyas sras su da gyur to/ /de nas bla ma dam pa dag la dbul/ /de bzhin gshegs pas gsungs mtshan nyid/ /sna tshogs rgyan ni gos la sogs/ /rang gi lus ni khyad par 'phags/ /zhes
134b2(rgyud): so/ /de'i rjes su sbyin sreg byas te/ gtor ma byin la skye bo 'du ba dang bcas pa'i dge 'dun la chos ston de nas bya'o/ /sdug bsngal ba mgon med pa rnams tshim par bya'o/ /dbang gi cho ga mdor bsdus byas pa las/ /gang yang bsod nams las byung gzhal med
134b3(rgyud): pa/ /de yis gnyis med bsam mi khyab pa yi/ /bde ba chen po'i bdag nyid thob par shog /dbang gi cho ga mdor bsdus pa rdzogs so// //dpal gnyis med rdo rjes mdzad pa'o/[ ]@##/ /rgya gar skad du/ pany+tsa swa b+hA ba/
134b4(rgyud): bod skad du/ rang bzhin lnga ma/ dpal rdo rje sems dpa' la phyag 'tshal lo/ /spros pa med cing bla na med/ /rdo rje sems dpa' la phyag 'tshal/ /mdor bsdus slob mas rtogs bya'i phyir/ /rnam pa lnga ni bdag gis bshad/ /oM AHhUM zhes pa
134b5(rgyud): 'dis bdag dang gnas dang rnal 'byor bsrung bar byas la/ dri zhim po la sogs pas byugs pa'i sa'i cha gru bzhi pa la sogs pa'i dkyil 'khor gyi dbus su/ /de bzhin gshegs pa lnga dang / /rnal 'byor ma lnga rnams mchod de/ de la dbus su kha dog sna tshogs pa'i paM
134b6(rgyud): yongs su gyur pa las sna tshogs pad+ma 'dab ma brgyad pa kha bye ba'i lte ba'i steng du raM dmar po yongs su gyur pa las nyi ma'i dkyil 'khor la gnas pa'i hUM sngon po las mi bskyod pa zhal gcig phyag gnyis pas gnon gyi phyag rgya mdzad pa/ rdo rje'i skyil krung bcas pa/ mtshan sum cu rtsa
134b7(rgyud): gnyis dang dpe byad bzang po brgyad cus brgyan pa'i sku stobs bcu dang mi 'jigs pa la sogs pa'i yon tan gyi tshogs kyi gnas bu ga dang sha dang rus pa spangs pa/ rab tu snang ba tsam ste me long gi gzugs brnyan dang mtshungs pa/ bden pa ma yin brdzun pa ma yin pa/ byams
135a1(rgyud): pa chen po'i bdag nyid yin pa'i phyir kha dog nag po/ /rdo rje nag po'i phyag mtshan can chos kyi dbyings rnam par dag pa phung po lnga'i rang bzhin te/ skra dang kha spu bregs pa chos gos gyon pa'i sku/ /spyi bor rdo rje sems dpas mtshan pa/ /rdo rje sems dpa'i rang
135a2(rgyud): bzhin stong pa nyid dang snying rje dbyer med pa'o/ /de nyid rgyu dang 'bras bu'i bdag nyid rnam pa thams cad mchog dang ldan pa'i stong pa nyid kyi mtshan nyid 'dus ma byas shing / de bzhin nyid kyi bdag nyid yin pa'i phyir chos kyi sku'o/ /rab tu snang ba tsam yin pa'i phyir longs
135a3(rgyud): spyod rdzogs pa'i sku'o/ /brtags pa'i rnam par shes pa'i ngo bo yin pa'i phyir sprul pa'i sku'o/ /de skad du gsungs pa/ 'dus ma byas sems chos kyi sku/ /rtag pa longs spyod rdzogs mtshan nyid/ /sna tshogs de nyid sprul pa'o/ /gnyug ma kun gyi rang bzhin no/ /zhes
135a4(rgyud): pa'o/ /rnam par rtog pa la sogs pas mi rig pa'i phyir rdo rje'i rigs can dang / /rdo rje'i rigs de 'jig rten pa rnams kyis mi rig pa'i phyir ro/ /zhe sdang dang / rdo rje chu dang / drang ba dang / nyi ma phyed dang / ro tsha ba dang / thos pa dang / nam mkha' dang / sgra dang tsa'i sde
135a5(rgyud): tshan te/ 'di dag ni mi bskyod pa'i rnam par dag pa/ /phyi rol dang nang gi bdag nyid kyi rnam par gzhag pa'o/ /'dir yang sku bzhi'i rnam par gzhag pa ni snga ma bzhin no/ /oM AHbadzra d+h+r-ika hUM/ 'di ni bzlas pa'i sngags so/ /rdo rje sems dpa' yang hUM las skyes pa
135a6(rgyud): dkar po zhal gcig phyag gnyis pa rdo rje dril bu 'dzin pa yid kyi rang bzhin/ /stong pa'i rgyas btab pa/ ro bska ba'i lus/ ston ka'i dus rnam par dag pa/ ya ra la wa la sogs pa'i bdag nyid nam phyed nas nam langs pa'i bar te/ chos kyi
135a7(rgyud): dbyings zhes bya ba ming gzhan no/ /shar gyi 'dab ma la zla ba'i dkyil 'khor gyi steng du/ oM las skyes pa'i rnam par snang mdzad mdog dkar po 'khor lo dkar po'i phyag mtshan dang / byang chub mchog gi phyag rgya can/ gzugs kyi phung po rang bzhin dang / gti mug gi lus kyi rang bzhin
135b1(rgyud): dang / bshad pa'i rnam par dag pa dang / de bzhin gshegs pa'i rigs can dang / me long lta bu'i ye shes rab tu gnas pa dang / dgun gyi dus rnam par dag pa dang / ro mngar ba'i lus dang / ka'i sde tshan dang / snga dro'i thun gyi bdag nyid dang / lus kyi rang bzhin no/ /oM AHdzi na dzika
135b2(rgyud): hUM zhes bya ba 'di ni sngags so/ /lho'i 'dab ma'i nyi ma'i dkyil 'khor gyi steng du trAM las skyes pa'i rin chen 'byung ldan kha dog ser po rin po che'i phyag mtshan dang / mchog sbyin gyi phyag rgya 'dzin pa/ tshor ba'i phung po'i rang bzhin dang phra ma'i lus dang / khrag gi bdag nyid rin po che'i rigs/
135b3(rgyud): mnyam pa nyid kyi ye shes kyi rang bzhin dang ldan pa/ dpyid kyi dus rnam par dag pa/ lan tshwa'i lus kyi rang bzhin/ Ta'i sde tshan gyis khyab pa thun tshod gsum pa'i bdag nyid do/ /'di'i sngags ni oM AHrat+na d+h+r-ika hUM zhes pa'o/ /de'i nub kyi 'dab ma la nyi ma'i dkyil 'khor gyi steng du hrIHd+mar po
135b4(rgyud): las yang dag par byung ba'i 'od dpag med kha dog dmar po pad+ma'i phyag mtshan dang / ting nge 'dzin gyi phyag rgya 'dzin pa/ /'du shes kyi phung po'i rang bzhin dang / 'dod chags kyi lus dang / khu ba'i bdag nyid dang / pad+ma'i rigs can dang / so sor rtog pa'i ye shes kyi mtshan nyid dang /
135b5(rgyud): sos ka'i dus kyi rang bzhin dang ro skyur ba'i lus/ ta'i sde tshan gyi bdag nyid do/ /nub mo'i thun dang po'o/ /'di'i bzlas pa'i sngags ni/ oM AHa ro li ka hUM zhes pa'o/ /de'i byang gi 'dab ma la nyi ma'i dkyil 'khor gyi steng du khaM ljang gu las skyes pa'i don yod grub pa ljang gu /
135b6(rgyud): sha'i rang bzhin ral gri'i phyag mtshan dang / mi 'jigs pa'i phyag rgya 'dzin pa/ 'du byed kyi phung po'i bdag nyid dang / las kyi rigs dang / phrag dog gi rang bzhin bya ba nan tan gyi ye shes dang / char gyi dus kyi rang bzhin dang / ro bska ba'i rang bzhin/ pa'i sde tshan gyi rnam par dag pa dang / nam
135b7(rgyud): phyed kyi dus bzhin no/ /'di'i bzlas pa'i sngags ni/ oM AHpradz+nyA d+h+r-ika hUM zhes pa'o/ /de dag ni rdo rje'i skyil krung can/ zhal gcig phyag gnyis pa gtsug tor can skra dang kha spu bregs pa/ chos gos gyon pa/ mtshan sum cu rtsa gnyis dang / dpe byad bzang po brgyad cus brgyan
136a1(rgyud): pa/ stobs bcu dang mi 'jigs pa la sogs pa'i yon tan gyi gzhir gyur pa bu ga dang / sha dang / rus pa spangs pa/ me long gi gzugs brnyan lta bu ste/ bden pa dang brdzun pa la sogs pa mtha' dag dang bral ba dri ma med pa rab tu snang ba tsam ste longs spyod rdzogs
136a2(rgyud): pa'i sku'o/ /sku gsum ro gcig pa ngo bo nyid kyi sku'o/ /'dus byas pa'i de bzhin nyid kyi bdag nyid chos kyi sku'o/ /brtags pa'i rnam par shes pa'i sku tha mi dad pa'o/ /gzugs dang tshor ba dang / 'du shes dang / 'du byed kyi phung po'i bdag nyid rnam par snang mdzad dang rin chen
136a3(rgyud): 'byung ldan dang 'od dpag med dang don yod grub pa rnam par shes pa tsam du rtogs par bya ba'i phyir mi bskyod pas rgyas btab pa yin te/ mi bskyod pas dbu la brgyan pa'o/ /rnam par shes pa'i rang bzhin med pa stong pa dang snying rje'i bdag nyid du rtogs par bya ba'i phyir mi bskyod pa las
136a4(rgyud): yang rdo rje sems dpas rgyas btab pa yin te/ de dag gis rgyu dang 'bras bu'i bdag nyid srid pa dang mya ngan las 'das par ro gcig pa tsam du 'gro ba 'di dag rtogs par 'gyur ro/ /de ltar yang / stong nyid snying rje dbyer med pa/ /gang la sems ni rnam bsgoms pa/ /de ni sangs
136a5(rgyud): rgyas dang ni chos/ /dge 'dun du yang bstan pa'o/ /bu ram mngar zhing me tsha ba/ /ji bzhin pa yi rang bzhin te/ /chos rnams thams cad stong pa nyid/ /de bzhin rang bzhin 'dod pa yin/ /de ltar yang / srid pa dag ni yongs shes na/ /mya ngan 'das zhes de la brjod/ /me'i
136a6(rgyud): mtshams kyi 'dab ma la zla ba'i dkyil 'khor gyi steng du laM dkar po las skyes pa'i spyan ma kha dog dkar mo/ /mig gi mtshan ma can sa'i khams kyi rang bzhin/ /de bzhin gshegs pa'i rigs las byung ba/ gti mug dga' ma'o/ /'di'i sa bon dang sngags ni/ oM AHlaM
136a7(rgyud): hUM swA hA zhes pa'o/ /bden bral du zla ba'i dkyil 'khor gyi steng du maM nag po'i sa bon las yang dag par byung ba/ mA ma kI kha dog nag mo rdo rje nag po'i mtshan ma can chu'i khams kyi rang bzhin rdo rje'i rigs zhe sdang la dga' ma'o/ /'di'i sa bon dang sngags ni/ /oM AHmaM
136b1(rgyud): hUM swA hA zhes bya'o/ /rlung gi phyogs su zla ba'i dkyil 'khor gyi steng du paM gyi sa bon las yang dag par byung ba/ gos dkar mo can zhes bya ba'i ming can kha dog dmar po pad+ma'i mtshan ma can me'i khams kyi rang bzhin pad+ma'i rigs 'dod chags la dga' ma'o/ /'di'i sa
136b2(rgyud): bon dang sngags ni/ i AHpaM hUM swA hA zhes pa'o/ /dbang ldan gyi phyogs su zla ba'i dkyil 'khor gyi steng du sngo bsangs tI yongs su gyur ba las sgrol ma kha dog sngo bsangs ut+pal sngon po'i mtshan ma can/ rlung gi khams kyi rang bzhin las kyi rigs phrag dog dga' ma'o/ /
136b3(rgyud): 'di'i sa bon dang sngags ni/ oM AHtAM hUM swA hA zhes pa'o/ /de la lha mo bzhi ni lo bcu drug lon pa thun mong ma yin par mdzes pa/ gzugs dang lang tsho dang ldan pa ji ltar mdzes par yang dag par gnas pa'o/ /sku bzhi'i bdag nyid sngon bzhin yid du 'ong ba rgyal ba'i yon
136b4(rgyud): tan thams cad kyi rang bzhin du gyur pa/ de bzhin gshegs pa lnga'i rang bzhin can de dag gi dbus su A li'i rang bzhin rdo rje sems dpa'i gzugs 'di ni rdo rje dbyings dang po nas grub pa'o/ /gzhung 'di byas pa'i dge ba gang phyir 'bad pa cung zad mdor bsdus slob mas
136b5(rgyud): rtogs bya'i phyir/ /cho ga 'di ni bsdus pas sems can rnams la phan pa yun ring du/ /rgyal ba kun gyi lung dang rigs par ldan pa'i phyir/ /ma lus dge ba 'di ni bdag gis thob pas 'gro ba rnams ni rgyal gyur cig /'di ni rdo rje sems dpa'i rang bzhin lnga pa
136b6(rgyud): dpal gnyis med rdo rjes mdzad pa rdzogs so/ / //a mr-i de bas zhus te gsol ba btab nas brtsams/[ ]@##/ /rgya gar skad du/ pradz+nyo pA ya be ya pany+tsa/ bod skad du/ thabs dang shes rab rtse ba lnga pa/ dpal rdo rje sems dpa' la phyag
136b7(rgyud): 'tshal lo/ /rab tu snang ba'i mchog rtse ba/ /rten cing 'brel par 'byung ba tsam/ /gal te med gyur 'ching 'gyur nyid/ /stong nyid yod pa'i 'dod tsam ma/ /stong nyid shin tu mchog rtse ba'i/ /gang gi lus ni dpe med pa/ /gal te brgyal tha dad gyur/ /rtse ba'i
137a1(rgyud): gtso bo tha dad 'gyur/ /de phyir dogs pa khyo shug gnyis/ /bla ma dam pa'i spyan sngar gnas/ /gnyug ma'i rtse ba de dang de'i/ /lhan cig skyes pa'i rtse bar mdzod/ /e ma'o bla ma dam pa mkhas/ /ngo mtshar 'di 'dra'i thabs mkhas pa/ /gnyug ma
137a2(rgyud): dbyer med dmigs pa med/ /bla na med pa gnyi ga ste/ /mtshan nyid thams cad yang dag rdzogs/ /mtha' gnyis dag ni rnam par spangs/ /dngos po kun gyi rang bzhin ni/ /rang bzhin med pa rtag tu shar/ /thabs dang shes rab rtse ba lnga pa slob dpon a ba d+hU tI pa
137a3(rgyud): gnyis su med pa'i rdo rjes mdzad pa rdzogs so/ / //rgya gar gyi mkhan po badzra pA Ni dang / bod kyi lo tsA ba mtshur dz+nyA na A ka ras bsgyur cing zhus te gtan la phab pa'o/[ ]@##/ /rgya gar skad du/ do ha ti nA ma ta t+t+wa u pa de sha/ bod skad du/
137a4(rgyud): do ha ti zhes bya ba de kho na nyid kyi man ngag /dpal he ru ka la phyag 'tshal lo/ /theg pa gsum ni gnas pa zhes bshad de/ /bye brag smra ba gnyis su shes par bya/ /nyan thos dman dang 'bring po nub phyogs pa/ /mchog dang rang rgyal dag ni kha che ba'o/ /phung po lnga ni kun gyi
137a5(rgyud): grub mtha' yin/ /gang zag brjod med nub phyogs pa gnyis 'dod/ /thams cad ji srid 'tsho bar gsum skyabs 'gro/ /bdag nyid dul ba'i snying rje lhag par 'byung / /theg pa dman pa mi gtsang bam pa de/ /lus gtsang blo de dri mar shes par bya/ /'byung dang 'jug pa
137a6(rgyud): 'bring po'i sgom pa ste/ /de yi dri ma bum par mnyam sbyor yin/ /rab kyi sgom pa bden pa bzhi po ste/ /yan lag rgyas lam gang zag stong pa nyid/ /sdug bsngal 'khor ba kun 'byung chags pa ste/ /'gog pa mya ngan 'das pa zag med lam/ /rtag pa bzhi pa la dmigs
137a7(rgyud): dri ma med/ /rang gi bsam mi khyab sgom rang sangs rgyas/ /mnyam gzhag 'di ni dri ma gnyis shes te/ /myos dang sems med pa ru shes par bya/ /phra ba 'dus pa mdo sde pa yi lugs/ /bsam mi khyab sgom dri ma sngon dang 'dra/ /'di yi lta ba pha rol phyin drug nyid/ /snying
137b1(rgyud): rje'i stobs kyis yongs su bsngo ba'o/ /'gro ba sems tsam yin te rdul phran med/ /rnal 'byor spyod pa rmi lam lta bu ste/ /sngon po ser po la sogs sna tshogs snang / /gang zhig 'dod pa thams cad rang bzhin te/ /thams cad rang gis rig pa'i bsam gtan no/ /rtag par
137b2(rgyud): lta ba sgom pa'i dri mar shes/ /gzhan yang srid pa'i bag chags 'dod pa'o/ /rnam pa thams cad mi mthun phyogs su gnas/ /gnyis su med mnyam bsam yas rnam par dag /snying rje'i rang bzhin rnam med rdzogs sangs rgyas/ /gzugs kyi sa gnyis rtsa ba las 'phros te/ /
137b3(rgyud): bsam gtan lta ba'i dri ma sngon rang bzhin/ /mtha' bzhi spangs nas rang gi rig pa tsam/ /chu zla sgyu ma rmi lam lta bu nyid/ /lta ba 'di yi bsam gtan de gsungs pa'o/ /rang rig spangs pa'i chad pa dri ma yin/ /'gro ba gzhan nas gzhan du gzhan thob 'gyur/ /rnam
137b4(rgyud): pa thams cad rang bzhin dag pa ste/ /'di ni dpe med rab tu mi gnas pa'o/ /bsam gtan lta ba'i dri ma mtha' dag rig /rnam pa de phyir pha rol phyin theg pa'o/ /bde ba'i rang bzhin nyams myong gsang sngags che/ /rdo rje dang ni mtsho skyes sbyor ba'i sems/ /mchog
137b5(rgyud): tu chags pa'i nyi zla yang dag sbyor/ /snying rje'i thabs kyi stobs kyis 'gro ba kun/ /gdod ma'i bde ba der ni de bzhin nyid/ /gang du ro mnyam byang chub sems rang bzhin/ /de ni lhan cig skyes pa'i bde ba'o/ /de tshe gnyis ni sngon du der lhung ba/ /gzhan yang stong dang snying
137b6(rgyud): rje der mnyam gyur/ /'gro kun lhan cig skyes pa'i rnam pa ru/ /bla ma mchog gis bka' stsal ji ltar rtogs/ do ha ti zhes bya ba de kho na nyid kyi man ngag rdzogs so// //a ba d+hU tI pas mdzad pa/ /rje btsun d+hi ri shrI dz+nyA nas bsgyur ba'o// //
137b7(rgyud): @##/ /rgya gar skad du/ ma hA yA na bing sha ti/ /bod skad du/ /theg pa chen po nyi shu pa/ /snying po'i sku la phyag 'tshal lo/ /zung 'jug go 'phang yang dag son/ /rnam pa kun gyi mchog ldan pa/ /mtshan nyid med cing 'dus ma byas/ /gnyug ma'i sku la phyag
138a1(rgyud): 'tshal lo/ /'di ni chos dang longs spyod sbrul/ /snying po de yi rang bzhin pas/ /de la 'di mthong ldan pa yis/ /yang dag rdzogs pa'i byang chub 'grub/ /'di la mthong bar gyur pa yis/ /sgro ma btags pas lhag par mthong / /gsang sngags theg pa'i rjes 'brangs
138a2(rgyud): nas/ /de 'dir da ltar bshad par bya/ /sna tshogs rtog pa'i gzhung ni med/ /chad par sems pa'ang med pa ste/ /rtag dang chad pa'ang gnyis ka med/ /gnyis po med pas gnyis min te/ /mtha' bzhi rnam grol de nyid ni/ /de nyid rig pa mkhas pas shes/ /mtha' bzhi rnam
138a3(rgyud): par dag pa nyid/ /mtha' bzhi la ni rnam par brten/ /nam mkha' dang mnyam zhi ba dang / /thog ma dbus dang tha ma spangs/ /bsam gyis mi khyab sems nyid ni/ /dngos po kun gyi rang bzhin no/ /'gro ba ro gcig par rtogs na/ /rnyog pa med cing 'od gsal ba'o/ /kun du rtog
138a4(rgyud): pas 'jigs med na/ /ji ltar bde ba khyod gnas byos/ /byang chub nyon mongs tha dad med/ /nyon mongs byang chub las mi 'byung / /'khrul pas nyon mongs rtogs pa ste/ /'khrul pa'i ngo bo dri ma med/ /lus kyi las su spyod lam ste/ /ngag gi las ni chos ston te/ /yid
138a5(rgyud): kyi las su yang dag 'dzin/ /rnam par mi rtog blo ldan pa'o/ /'gro ba sgyu ma sgyu ma 'di/ /sgyu mas sgyu ma mi bya ste/ /sgyu ma rmongs pas 'khrul pa che/ /'khrul 'gyur 'khrul pa dam pa'i lugs/ /ji ltar rang bzhin rnam shes na/ /sangs rgyas la sogs bsdus pa ste/ /kun nas
138a6(rgyud): kun du longs spyod na/ /de nyid rig par rab tu 'grub/ /chos kyi phung po stong phrag gis/ /rtog pa zhes bya stong pa nyid/ /rtag pa 'di ni dpyad pas min/ /bla mas dpyad pa min par 'gyur/ /skyes bu rnam rtog bral ba ni/ /rnam kun bde ba'i de nyid do/ /stong nyid bde ba'i de nyid
138a7(rgyud): min/ /bsam mi khyab min bde ba min/ /des na sangs rgyas sgro ma btags/ /de ni don dam mthong ba med/ /gang la spyod pa ji ltar bde/ /de lta rig pa mthong ba med/ /gnyis su med pa gnyis med min/ /byang chub dag pa'i mtshan nyid med/ /re ba med 'di rnal 'byor che/ /
138b1(rgyud): rnam pa thams cad rtogs pa'o/ /ji ltar gsungs pa dang po'i las/ /rnal 'byor kun gyi bya ba yin/ /stong dang snying rje dbyer med pa/ /de ni sangs rgyas ye shes 'dod/ /stong las snying rje gzhan min te/ /snying rje yi ni ming gzhan yin/ /bdag gis 'dus byas su mi brjod/ /
138b2(rgyud): brjod pa zung du 'jug par ro/ /bum pa la sogs 'dzin gang la/ /rnal 'byor kun gyi bsam gtan bya/ /'dis ni sangs rgyas chen por 'gyur/ /rnam pa kun gyi lus gcig pa'o/ /'dus ma byas sems chos yin te/ /rtogs pa'i longs spyod rdzogs mtshan nyid/ /
138b3(rgyud): sna tshogs sems ni sprul pa'o/ /gnyug ma kun gyi rang bzhin no/ /de ltar 'di yis thob pa ni/ /bsod nams ldan pa'i bsod nams kyis/ /de ni 'jig rten ma lus pa/ /sangs rgyas byang chub thob par shog /theg pa chen po nyi shu pa slob dpon gnyis med rdo rjes
138b4(rgyud): mdzad pa rdzogs so/ / //pa ri pa ta pradz+nyA sha ra sa ma d+h+ya na/ rgya gar gyi mkhan po de bA ka ra tsan+d+ra dang / bod kyi lo tsA ba dge slong shAkya brtson 'grus kyis bsgyur cing zhus te gtan la dbab pa'o/[ ]@##/ /rgya gar skad du/ a mA na si ka ra u da ra
138b5(rgyud): nA ma/ bod skad du/ yid la mi byed pa ston pa zhes bya ba/ dpal rdo rje sems dpa' la phyag 'tshal lo/ /yid la mi byed pa zhes bya ba 'di ni phal cher log par rtog pa ste/ de la kha cig 'di skyon can gyi tshig tu smra ste/ sdug pa'i yid la mi byed pa zhes rtog par 'gyur ro/ /de la
138b6(rgyud): brjod par bya ste/ de ni skyes bu byas pa'i la zhes bya ba'i tshig gis bdun pa phyis pa ste/ /la phyis bsdu ba byas pas yid la mi byed pa dang / /yid la mi byed pa ste/ pags pa'i snying po dang / pags pa'i snying po'o/ /g.yul ngo la brtsan pa zhes bya bas de dag gis
138b7(rgyud): gzugs grub pa'o/ /de'i phyir 'di skyon can gyi tshig ma yin no/ /gzhan yang tshig 'di mtshan nyid kyis grub pa yin te/ 'on kyang sangs rgyas pa'i tshig ma yin no/ /de ni ma yin te/ mdo sde du mar mthong ba'i phyir ro/ /'phags pa sangs rgyas thams cad kyi yul la
139a1(rgyud): 'jug pa ye shes snang ba dam pa'i rgyan zhes bya ba theg pa chen po'i mdo las/ yid la mi byed pa'i chos rnams dge ba'o/ /yid la byed pa'i chos rnams mi dge ba'o zhes pa dang / de bzhin du/ kun du rtog pas ma brtags pa/ /rab tu mi gnas pa yi yid/ /dran
139a2(rgyud): pa med cing yid byed med/ /dmigs pa med la phyag 'tshal 'dud/ /de bzhin du rnam par mi rtog pa la 'jug pa'i gzungs las/ byang chub sems dpa' sems dpa' chen po rnam par rtog pa thabs kyi mtshan ma ni snang ba la rtog pa ste/ /yid la mi byed pa'i yongs su
139a3(rgyud): spangs pa'o/ /mdo sde gzhan dang gzhan gyi gzhung mangs kyis dgos pas 'dir ma bris so/ /da ni gzhan brjod pa tshig 'di ni mdo sde pa'i tshig nyid de/ sngags kyi ma yin no/ /ci'i phyir zhe na/ mdo sde rnams las mthong ba'i phyir ro zhes/ de ni ma yin te/ he badzra
139a4(rgyud): las gsungs pa/ /ngo bo nyid kyis sems med cing / /sems byung pa'ang med pa'o/ /de bzhin/ gang phyir yid kyis ma bsgoms na/ /'gro ba thams cad bsgom par bya/ /zhes pa'i don gyis yid la mi byed pa'o zhes rtogs par bya'o/ /gzhan yang brjod pa/
139a5(rgyud): rgyud na'ang yod de med par dgag pa ni med pa'i yul yin pa'i phyir ro/ /dngos po med par brjod par bya'o/ /de ni ma yin te/ yod pa'i dngos po'i dgag pa ni med par dgag pa'o/ /yang na thal ba med pa'i thal bar 'gyur ba 'gog pa'o zhes pa ni med pa dgag
139a6(rgyud): pa'o/ /ji ltar rgyal po'i btsun mo nyi ma mthong ba ni 'di'i don to/ /'di lta bu mi min zer zhes pa yang rgyal po'i chung ma de shin tu sbas pas nyi ma yang mi mthong ba'o/ /'dir bkag pa'i nyi ma med par ma byas pa'o/ /gang zhe na/ rgyal po'i chung ma rnams gang gis nyi ma
139a7(rgyud): mthong ba yod na de 'gog pa ste/ /yid la mi byed pa la yang yid la byed pa gang gzung ba dang 'dzin pa la sogs par yod pa de 'gog pa ste/ yang ni ma yin te/ 'di la skyon med do/ /gang gi tshe las 'di skad 'chad de/ rtag pa dang chad pa'i mtshan nyid ni yid la
139b1(rgyud): mi byed pa'o snyam sems na de'i phyir brjod pa/ rtag pa dang chad pa la sogs par yid la byed pa yid la mi byed na/ de dag gis ni chags pa thams cad la gnod par byed pa ste yid la mi byed pa'i sgra yis so/ /de ltar yang bcom ldan 'das kyis rnam par mi rtog pa la 'jug pa'i gzungs las/
139b2(rgyud): rigs kyi bu rgyu gang gis rnam par mi rtog pa'i dbyings la yid la byed pa zhes brjod/ /rnam par rtog pa thams cad kyi mtshan ma las yang dag par 'das na blang pa'o/ /de dag gis ni rnam par rtog pa thams cad las yang dag par 'das pa bstan par 'gyur te/ yid la byed pa'i sgra
139b3(rgyud): yis so/ /ma yin par brtags pa'i phyogs kyang skyon med de/ bram ze ma yin par khrid la shog ces pas bram ze dang 'dra ba'i rgyal po la sogs pa khrid la shog ces pa gsal gyi/ /rigs mi mthun pa shing rta mkhan la sogs pa ni ma yin no/ /'di la yang rang bzhin med pa'i rig pa
139b4(rgyud): la gnas par byas pa ste/ de dag gis ni sgyu ma lta bur gnyis su med par smra bar gnas par 'gyur ro/ /gang las chad par lta bar thal bar 'gyur/ /'on kyang med pa'i tha snyad tsam ste/ tshig 'di ni gnyis brjod par bya'o/ /sgyu ma'am yang dag par grub pa med pas yod pa
139b5(rgyud): 'gegs pa ni ma yin te/ de med pa yang ma yin no/ /rigs pa 'di yis 'gro ba 'gegs pa'i don ni nyams par 'gyur/ /'dir brjod pa tsam byas pa'o/ /i yig gtso bor gyur pa'i yid la byed pa ni yid la mi byed pa ste/ lo ma'i rgyal po bzhin tshig dbus ma phyis pa'i
139b6(rgyud): bsdus pa'o/ /de gang gis ni yid la byed pa gang yin pa thams cad ni a ste skye ba med pa'i don to/ /bcom ldan 'das kyis gang bstan zhe na/ /skye ba med pa'i zhes bya ba'i tshig gis a yig ces bya ba 'di lta ste/ dgyes pa'i rdo rje'i sngags kyi le'u las kyang / a kA ro mu khaM
139b7(rgyud): sarba d+harmA NAM Ad+ya nut+pan na twata ta zhes pa la sogs pa gsungs te/ 'di'i don yang chos thams cad thog ma nas skye ba med pa'i phyir a'i sgo gtso bor gyur pa ste/ a zhes ma skyes pa'i mtshan nyid du sbyar ro/ /de star yang mtshan yang dag par brjod pa las/ a ni yig 'bru kun gyi
140a1(rgyud): mchog / don chen yi ge dam pa yin/ /khong nas 'byung ba skye ba med/ /tshig tu brjod pa spangs pa ste/ /zhes pa ste/ yang na 'dir a ni bdag med pa'i sa bon no/ /de skad du yang dgyes pa'i rdo rje las/ A li dang po ni bdag med ma'o/ /de dag gis ni yid
140a2(rgyud): la byed pa thams cad bdag med pas rang bzhin med pa zhes brjod par 'gyur ro/ /dang po dbyangs yig rang bzhin te/ /blo zhes pa ni shes rab brtags/ /de nyid bcom ldan 'das shes rab/ /rdzogs pa'i rim pa'i sbyor ba nyid/ /yang na a zhes pa ni 'od gsal ba'i tshig
140a3(rgyud): la/ yid la byed pa ni bdag la byin gyis brlab pa'i tshig ste/ 'di yang a yang yin la yid la byed pa yang yin pas yid la mi byed pa'o/ /'dis ni yid la mi byed pa'i gnas bsam gyis mi khyab pa 'od gsal ba bdag la byin gyis brlab pa'i bdag nyid stong
140a4(rgyud): pa nyid dang / snying rje dbyer med pa zung du 'jug pa gnyis su med pa'i rgyun yang dag par rig pa bskyed par 'gyur ro/ /yid la mi byed pa ston pa bdag med pa gsal ba slob dpon chen po gnyis med rdo rjes mdzad pa rdzogs so// //rgya gar gyi mkhan po badzra pA Ni dang /
140a5(rgyud): bod kyi lo tsA ba gnyan chung gis bcom pa'o/ /[ ]@##/ /rgya gar skad du/ tAt+t+wa ma hA yA na biR+sha ti/ bod skad du/de kho na nyid theg pa chen po nyi shu pa/ rje btsun sangs rgyas la phyag 'tshal lo /shes rab sna tshogs rnam par smin/ /
140a6(rgyud): rnam med dang ni rnam nyed bral/ /'di yi de nyid shes rab 'dod/ /gang phyir 'gro ba khyab pa'i bdag /shes rab srid dang mnyam bdag nyid/ /sku gsum theg pa'i gsum pa 'dis/ /de nyid 'khor lo bde ba'i thabs/ /de ni rnal 'byor bdag dang gzhan/ /'jam
140a7(rgyud): dpal rdo rje sgyu ma che/ /rdo rje mkha' 'gro de bzhin gzhan/ /snang ba'i bye brag shes rab nyid/ /de nyid rgyal ba'i bdag nyid grol/ /bsam gyis mi khyab sems pa nyid/ /gnyis dang gnyis med de bzhin no/ /rnam pa kun gyi mchog ldan pa/ /dngos dang
140b1(rgyud): dngos med gzung dang 'dzin/ /rnam par shes pas bor ba'i sems/ /dmigs pa med cing bla na med/ /dag cing zhi ba snang ba med/ /rig pa shes rab ces su grags/ /'di la zhugs par gyur pa ni/ /gsang sngags chos kyis rnam par gsal/ /gang phyir
140b2(rgyud): sna tshogs pa yi thabs/ /'di la chung 'bring chen po yis/ /las dang dam tshig phyag rgya dang / /'khor lo rdzogs par sgom pa nyid/ /mtha' ma'i byang chub bsam gtan de/ /dag pa'i de nyid kha phyir bltas/ /ye shes phyag rgya snyoms 'jug pas/ /'jam
140b3(rgyud): pa'i rdo rje la sogs gtso/ /bden min brdzun gyi rnam pa min/ /'bring po'i rnal 'byor bdag nyid yin/ /bdag byin brlab pa'i go 'phang shes/ /gang phyir de nyid nus pa med/ /de rnams la ni yang dag bstan/ /rim gyis byang chub grub pa'o/ /lha rnams mngon
140b4(rgyud): par dgod ce na/ /'di la bag chags ci ste med/ /bag chags nyid ni rnam dag na/ /thams cad du yang de bzhin no/ /slar yang rnal 'byor de nyid mthong / /phyag rgya che la mchog tu gzhol/ /dngos po kun gyi rang bzhin gyi/ /dbang po mchog gis gnas par bya/ /
140b5(rgyud): ngo bo nyid kyi bde thob pas/ /rnam par rtog pa thams cad spangs/ /gang phyir 'gro ba de nyid yin/ /de phyir thams cad rtog pa med/ /phyi rol dngos yid kyis gzung la/ /gang la 'khrul pa snang mi 'gyur/ /rmi lam bud med gsal ba nyid/ /sems can don ni byed pa
140b6(rgyud): ste/ /thams cad dngos po'i rang bzhin 'di/ /sems tsam du 'gyur byang chub bo/ /sems kyi 'dod pa sems ma yin/ /rang gis rig pa sems min te/ /rig pa bla ma la stos 'gyur/ /dngos med kun gyi ngo bo nyid/ /ming 'di mi 'dod pa ni gang / /dngos po kun gyi
140b7(rgyud): rang bzhin 'di/ /so sor rtogs par dka' ba yin/ /de la sogs pa 'dus pa na/ /ji ltar 'di ni 'bras las zan/ /de ltar de bzhin nyid dag la/ /ma rig pa ni rig par 'gyur/ /gang la bsam pa bsam gtan yin/ /de la bsam mi khyab kyis min/ /bsam gyis mi
141a1(rgyud): khyab rnal 'byor pa/ /sangs rgyas kyis ni grol bar bstan/ /'di ni 'khor lo'i rnal 'byor yin/ /gang phyir phyag rgya che de nyid/ /chos dang longs spyod sprul pa ste/ /gang phyir de ni rnam kun yin/ /bya ba byas pas bsam dang bral/ /dogs pa kun
141a2(rgyud): la kha phyir bltas/ /spyod lam rnam pa bzhi ldan pa/ /sangs rgyas 'di ni sangs rgyas bzhed/ /gnyis med gnyis su med pas byas/ /bdag gis thob pa'i bsod nams kyis/ /de ni 'gro ba gnyis med nyid/ /de yis bde ba chen por shog /a wa d+hU tI pa gnyis
141a3(rgyud): med rdo rjes mdzad pa rdzogs so/ / //rje btsun d+hi ri shrI dz+nyA na'i zhal snga nas/ lo tsA ba seng kar shAkya 'od kyis bsgyur ba'o// //[ ]bla ma dam pa rnams la phyag 'tshal lo/ /bsam gyis mi khyab rnal 'byor pas/ /snying rje'i rang sems glo bur sad/ /shes rab skye ba
141a4(rgyud): med rgyas btab/ /gnyis med bsam mi khyab mtshan nyid/ /snang ba'i skye ba med pa dran/ /dran pa'i rang bzhin gzung ba med/ /gzugs sogs dngos po'i rang bzhin gyis/ /bde ba chen po'i ro myong bas/ /bsam du med pa'i rnal 'byor rtogs/ /de yang / bla ma'i
141a5(rgyud): drin gyis slar yang ni/ /so sor rtog pa'i rang bzhin no/ /de yang / ji ltar myong bas bskyed pas na/ /dran pas gzung dang ma gzung med/ /rgyu dang 'bras bu dbyer med pas/ /sgom pa'i rim pa bdag la med/ /stong pa nyid kyi ro tshor bas/ /sgom pa yang ni rtogs pa'o/ /
141a6(rgyud): gang phyir shes rab sgom pa yis/ /thams cad phyag rgya chen po la/ /gang zhig mi mthun phyogs su yang / /de nyid phyag rgya chen po la/ /rang bzhin ltug pa bsam du med/ /ji srid bye brag gnyis 'byung ba/ /de las byung ni de ru thim/ /de las bde ba'i ye shes pas/ /
141a7(rgyud): 'bras bu dag las re ba med/ /yid la mi byed rnal 'byor pas/ /stong nyid snying po bsam du med/ /gnyis med shes rab rang so la/ /mnyam gzhag rjes thob rig pa med/ /bsam med rgyun gyi rnal 'byor pas/ /gnyis su mi byed rang so nyid/ /ma skyes pa nyid dngos
141b1(rgyud): por sad/ /dngos por skye ba med par thim/ /dngos su gnyis med rdo rjer mthun/ /nyes pa dbang sogs glo bur ba/ /des na drang thad so ma ste/ /de dang de nyid thad kar bcas/ /skye ba med mthong rnal 'byor pas/ /shes pa mi bzung rang thad zhog /skye ba med pa'i sems nyid
141b2(rgyud): la/ /ci zhig bsdus shing ci zhig spro/ /u pa de sha pa ra ma pa ya/ gsang ba dam pa rdzogs so//[ ]@##/ /rgya gar skad du/ She ka nir de sha nA ma/ bod skad du/ dbang bskur ba nges par bstan pa zhes bya ba/ 'jam dpal gzhon nur gyur pa la phyag
141b3(rgyud): 'tshal lo/ /gang las kun dga' skye 'gyur zhing / /skad cig ma bzhi'i rgyur 'gyur gang / /dbye bas byang chub grub pa'i phyir/ /e waM rnam par phyag 'tshal lo/ /drag po'i sbyor ba spangs ba yi/ /sna tshogs de nas rnam par smin/ /gsum pa mtshan nyid bral ba ste/ /rnam
141b4(rgyud): par nyed pa de nas shes/ /rnam nyed kun du spyod ce na/ /gsum pa ji ltar 'dod par byed/ /gang phyir de tshe dpyod med de/ /mtshan nyid med par rig par 'gyur/ /de phyir mtshan nyid bral bar rigs/ /de phyir gsum pa de nyid yin/ /rang gi nyid de dngos grub 'gyur/ /
141b5(rgyud): lung ston dang yang ldan pa yin/ /'o dang 'khyud pa sna tshogs nyid/ /srub pa rnam par smin pa nyid/ /nor bu mtshan nyid bral zhes zer/ /de nas dbang bskur yang dag rigs/ /de ni dbang bskur ngan pa yin/ /rin chen dkyil du rang rig pa/ /gal te de nyid de yin na/ /
141b6(rgyud): zhi ba rig byed de nyid 'gyur/ /'di ni sangs rgyas pa mi bzhed/ /de yang zhi bar nges par bsgrags /lha mos zhus pa'i rgyud las/ lha mo rin chen grong khyer 'di/ /pad+ma'i ze'u 'bru zhu bar 'gyur/ /mnyam dus drag po zhi ba mchog /de nyid nus pa mchog gi mchog /
141b7(rgyud): mtshan nyid mtshon pa rnam bral ba/ /ngag gi mtshon pa rnams dang bral/ /zhi ba nus pa mnyam sbyor bas/ /rmad du byung ba'i bde ba mchog /nus pa'i yul du bsgom bya na/ /srid pa de nyid du na med/ /sgro btags thams cad nyams pa yin/ /stong par mthong ba
142a1(rgyud): nus pa yin/ /zhes 'byung ba dang / uts+tshuSh+ma'i rgyud las kyang / /zhi ba nus pa mnyam sbyor ba'i/ /dam pa bde ba mchog gnyis med/ /zhi min nus pa ma yin pa/ /rin chen dkyil du gnas pa'o/ /rnal 'byor brtags pa las kyang / bya ba byas pa'i rnal
142a2(rgyud): 'byor pas/ /ye shes bdud rtsi'i ngoms gyur nas/ /bya ba cung zhig yod ma yin/ /yod na de nyid rig ma yin/ /rig byed kyi mtha' gsang bar smra ba las kyang / dbang po yul las tshor min pa'i/ /ye shes nyi ma'i gzhung gis 'dod/ /tshor ba kun dga' tsam nyid de/ /
142a3(rgyud): legs ldan smra ba'i gzhung gis 'dod/ /nus dang phrad cing sbyor ba las/ /nus pa dbang gyur mthar gyur pa/ /tshangs pa'i bde ba de nyid gang / /bde des mngon sum grol bar 'gyur/ /der ni bde ba rgyun mi 'chad/ /sdug bsngal 'byung ba med pa yin/ /kun du dga'
142a4(rgyud): ba tshangs pa'i gzungs/ /de la thar pa zhes brjod do/ /cung zhig gang dang gang mthong ba/ /de dang de ni tshangs par brtags/ /des na sems ni gzhan mi 'gyur/ /tshangs pa nyid la rnam par gnas/ /gang gis mya ngan 'das mthong ba/ /chags pa chags pa'i
142a5(rgyud): sems nyid kyang / /sdug pa mthong ba gnyis gcig pus/ /mthong ba gzhan gyis ci zhig bya/ /chos dang chos min spangs nas ni/ /bden dang brdzun pa gnyi ga spangs/ /bden dang brdzun gnyis spangs nas su/ /gang zhig spangs pa de yang spangs/ /zhes 'byung ba dang /
142a6(rgyud): legs ldan gyi glu las kyang / /dngos po bden pa yod ma yin/ /mi bden dngos kyang yod ma yin/ /de dag gnyi ga'i mtha' mthong ba/ /de yis de nyid mthong ba'o/ /zhes 'byung ba dang / gzhan yang / gzung ba gzugs kyis stong pa'i sems/ /mi bskyod pa zhes brjod
142a7(rgyud): ce na/ /rang gi lung gis gnod pa yin/ /rdo rje sems dpa'i rgya ldan par/ /ci phyir 'di ltar nges pa ru/ /ston pa pos ni bstan pa yin/ /'di ni de bzhin gshegs pa yis/ /dbugs dbyung blo yi dang por bstan/ /rdo rje nang gi rnam bcas skye/ /de yi rtse
142b1(rgyud): mor rnam med skye/ /dbu mar gnas zhes gang smra ba/ /kho bo bla ma de mi 'dod/ /rdo rje'i nang dang de rtse dang / /thod pa'i nang du lhung ba dang / /bar na 'dug pa'ang mi 'dod la/ /de nyid bla ma'i kha las rig /dga' ba sna tshogs nyid du brjod/ /de la sogs pa legs gnas pa/ /nor
142b2(rgyud): bu'i nang du chud la sogs/ /bla mas bstan pa ji ltar sbyar/ /dgod la sogs pa'i dga' ba gang / /slob dpon la sogs 'dod pa gang / /de yi rnam gzhag bskyed rim la/ /rdzogs pa'i rim pa ma yin no/ /sna tshogs pas na mgrin sna tshogs/ /bde ba smin pa nor
142b3(rgyud): bu'i rtser/ /bla mas de nyid rnam shes bya/ /rnam nyed rnam bral dga' ba nyid/ /las kyi phyag rgya la bsten nas/ /chos kyi phyag rgya rnam par bsgom/ /de yi steng du phyag rgya che/ /gang las dam tshig yong 'byung ba'o/ /dga' ba phyag rgyas so so la/ /phyag rgya chen po ma
142b4(rgyud): rtogs par/ /lung dang rang gi rigs pa dang / /bla ma dam pa'i man ngag gis/ /sna tshogs las kyi phyag rgya nyid/ /rnam smin 'gro ba'i bdag nyid do/ /de la mtshan bral brtan pa nyid/ /rnam nyed 'gro ba rnam lta ba/ /kun la rab tu mi gnas pa/ /phyag rgya che zhes
142b5(rgyud): grags pa yin/ /dri ma med phyir rang rig phyir/ /rnam pa sna tshogs sogs 'byung min/ /ye shes gang zhig 'bad med pa/ /bsam du med ces de brjod do/ /bsams nas gang zhig bsam med byed/ /de nyid bsam du med mi 'gyur/ /dbu ma'i don gyi rjes 'brangs nas/ /
142b6(rgyud): gang zhig de bzhin nyid mthong nas/ /mngon sum gang tshe rig gyur pa/ /de nyid rig de de nor ldan/ /ji snyed sgro btags thams cad ni/ /thams cad kun du med gyur pa/ /sgro btags med pa dbu ma'i don/ /de ni dgag sgrub gang zhig yod/ /shes dang shes byar
142b7(rgyud): ming 'dogs pa/ /snyam pa de ni gzhan ma yin/ /ji ltar de ltar kun sngon nas/ /ji ltar blo bzhin de ltar min/ /ma skyes 'gro bar gang yin blo/ /dag par sangs rgyas kyis nges bstan/ /'gro kun de yi rang bzhin 'dren/ /blo dang ldan pas 'bad med par/ /
143a1(rgyud): rnam rtog 'di nyid rten cing 'byung / /'brel pa sgom pa ma yin no/ /'di nyid mya ngan 'das pa ste/ /sems nyid 'khrul par ma byed cig /gnyen po'i phyogs la mi gnas shing / /de nyid la yang mi chags pa/ /gang gi 'bras bu'ang mi 'dod pa/ /
143a2(rgyud): de yis phyag rgya chen po shes/ /ji ltar las kyi phyag rgya la/ /dga' ba la sogs gnas pa ltar/ /de bzhin dam tshig phyag rgya la/ /rdo rje slob dpon nye bar ston/ /las kyi phyag rgya sna tshogs nyid/ /chos kyi phyag rgya rnam smin skyes/ /mtshan nyid bral ba phyag rgya che/ /rnam
143a3(rgyud): par nyed pa dam tshig 'gyur/ /phyag rgya chen po mi shes par/ /las kyi phyag rgya gcig sgrub pa/ /brgyud pa'i de nyid la nyams pas/ /rnal 'byor pa de ngu 'bod 'gro/ /ji srid gtso bor ri khrod pa'i/ /zhabs kyi rdul lam reg par/ /de srid phyag rgya bzhi dang ni/ /skad cig ma
143a4(rgyud): bzhi mi shes so/ /mgon po chos nyid ji lta bu/ /chos rnams thams cad rnam dag pa/ /ji lta bur ni rnyed 'gyur gsungs/ /chos rnams kun gyi ngo bo nyid/ /yang dag dbang bskur cho ga'i don/ /drag po'i dbang bskur ngan spangs pas/ /bdag gis gang byas bsod
143a5(rgyud): nams des/ /'gro ba rnams ni bde gyur cig /dbang bskur ba nges par bstan pa zhes bya ba/ slob dpon rgyal ba mai tri pas mdzad pa rdzogs so// //rgya gar gyi mkhan po kriSh+NaH paN+Di ta dang / lo tsA ba tshul khrims rgyal bas bsgyur//[ ]@##/ /rgya gar skad du/
143a6(rgyud): She ka nir de sha pany+tsikA/ bod skad du/ dbang bskur ba nges par bstan pa'i dka' 'grel/ 'jam dpal gzhon nur gyur pa la phyag 'tshal lo/ /byang chub sems dpa'i spyod yul nyid/ /chos kyi dbyings kyi bdag nyid mgon/ /'gro don mdzad pa'i bla ma ni/ /bla na med la gus
143a7(rgyud): phyag 'tshal/ /skye bo dam chos gzhung 'chad pa'i/ /mchog 'dzin thabs mkhas bdag la med/ /bla ma'i bka' bskul bshad pa ni/ /bri bar byed pa bzos 'os yin/ /de lta na yang gzhan don min/ /bdag nyid dran bde kho na'i phyir/ /don du gnyer ba gzhan dag kyang / /
143b1(rgyud): bdag 'dra'i don du cung zad bri/ /'dir mkhas pa chen po nges par sbyangs pa dpal byams pa mgon pos/ bya ba dang / spyod pa dang / rnal 'byor dang / rnal 'byor bla na med pa dang / rnal 'byor gong na med pa'i rgyud rnams la/ bla na med pa'i bla ma slob dpon klu sgrub kyi zhal snga nas kyis mdzad
143b2(rgyud): pa'i phyag rgya bzhi'i rjes su bstan pa'i rjes su 'brangs nas dbang nges par bstan pa byed par 'dod na/ dang por re zhig brjod par bya ba smra bar 'dod pas/ gsung rab rnams kyi gleng gzhi'i tshig gam/ mdor bsdus pa rnams kyi don dang por gyur pa/ thabs dang shes rab kyi ngo bo e waM gi
143b3(rgyud): rnam pa la rab tu btud pa ni/ e waM rnam par zhes bya ba la sogs pa ste/ yi ge e dang baM ni sgra'i rang bzhin gyi yi ge gnyis chos kyi phyag rgya'i ngo bo la phyag 'tshal ba ni/ lus dang ngag dang yid kyang rab tu btud pa'o/ /ci'i don du zhe na/ byang chub sgrub pa'i phyir te/ yang dag
143b4(rgyud): par rdzogs pa'i sangs rgyas nyid thob par bya ba'i phyir ro/ /e waM gi rnam pa ni don che ba dang / phan yon che ba yin te/ 'di skad du/ bcom ldan 'das la lha'i dbang pos zhus pa las/ gang phyir thams cad gzigs pa yis/ /dang po 'di skad ces gsungs pa/ /de ni go
143b5(rgyud): rims ji bzhin du/ /lha yi dbang pos mnyan par byos/ /chos kyi phung po brgyad khri dang / /bzhi stong gi ni grangs snyed kyi/ /kun gyi gzhi dang pha ma ni/ /yi ge gnyis su de bzhin bstan/ /yi ge e ni mar gyur la/ /waM ni pha zhes bya bar grags/ /thig le de ni sbyor
143b6(rgyud): ba ste/ /sbyor de shin tu rmad byung ba'o/ /e ni pad+ma zhes bya ba/ /waM ni rdo rje nyid yin no/ /thig le der ni sa bon te/ /de las 'gro ba gsum rnams te/ /e ni shes rab gnyis 'gyur la/ /waM ni rab dga'i bdag po'o/ /thig le mi shig de nyid de/ /de las yi ge nyid
143b7(rgyud): kyang skyes/ /chos kyi phyag rgya yi ge gnyis/ /de nyid shes pa gang gis shes/ /de ni sems can thams cad la/ /chos kyi 'khor lo skor byed 'gyur/ /'gro ba gang gis yi ge gnyis/ /mi shes rtag tu 'don pa dag /de ni sangs rgyas chos rnams la/ /sbyor spangs
144a1(rgyud): phyi rol thub pa bzhin/ /e waM yig gnyis sgyu ma la/ /thams cad mkhyen pa 'dir bzhugs pas/ /dam chos bstan pa'i thog mar ni/ /e waM de phyir rab tu bshad/ /de bas brgya byin lha yi bdag /gal te rtag pa'i gnas 'dod na/ /yig gnyis sgyu mar
144a2(rgyud): dran bya zhing / /dam pa'i chos la bla mar gyis/ /zhes gsungs pas/ /skabs la bab pa'i brjod par bya ba yin pas de'i phyir rnam par bshad par bya'o/ /skad cig ma bzhi'i rgyur gyur gang / /zhes bya ba la/ bzhi ni rnam pa sna tshogs pa dang / rnam par smin pa dang / rnam par nyed pa
144a3(rgyud): dang / mtshan nyid dang bral ba'i skad cig ma ste/ rgyu gang yin pa de ni byed pa'o/ /gang gi phyir e waM gi yi ge ni chos kyi phyag rgya'i ngo bo'o/ /chos kyi phyag rgya goms par byas na nyon mongs pa bag chags dang bcas pa spong bar byed do/ /de spong ba'i khyad par rang 'brel pa'i skad cig
144a4(rgyud): ma'i khyad par ro/ /de'i phyir skad cig ma rnams kyi rgyur gyur pa ni/ e waM ngo / /yang de bzhin du bshad par bya ba'i phyir/ gang la kun dga' skye 'gyur zhing / /zhes bya ba ste/ shes rab dang thabs kyi bdag nyid gang kho na las lam gyi ye shes dga' ba dang / mchog dga'
144a5(rgyud): dang / dga' ba dang bral ba dang / lhan cig skyes pa zhes bya ba dga' ba'i skad cig bye brag nyid kyis tha dad cing ma 'dres par skye bar 'gyur ro/ /de nas gang gi phyir/ skad cig ma bzhi'i rgyur gyur pa/ gang kho na las dga' ba'i dbye ba nyid skye bar 'gyur ba de ni e waM gi rnam pa
144a6(rgyud): ste/ byang chub sgrub par phyag 'tshal lo/ /zhes bya ba ni bsdus pa'i don te/ sgra'i rang bzhin gyi bshad pa'o/ /da ni dris pa'i gzhugs bshad par bya ste/ bla ma'i man ngag nyid kyis e waM gi rnam pa ni yi ge ste/ dbyibs e waM gi rnam pa chos kyi 'byung gnas kyi ngo bo la phyag
144a7(rgyud): 'tshal ba'o/ /yang na nye bar bsgyur ba phyis nas/ e waM gi rnam pa ni e waM rnam pa ste/ sangs rgyas thams cad kyi za ma tog chos 'byung gi phyag rgya la phyag 'tshal ba'o/ /de lta bu'i rnam pa can ni chos kyi 'byung gnas so zhes bcom ldan 'das kyis bsngags te/ e'i cha byad
144b1(rgyud): bzang po dang / /dbus su waM gis rnam par brgyan/ /bde ba thams cad kyi ni gnas/ /sangs rgyas rin chen za ma tog /ces bya bas so/ /gal te 'di la phyag byas pas cir 'gyur zhe na/ de'i phyir/ skad cig ma bzhi'i rgyur gyur gang / /zhes bya ba smras te/ skad cig ma bzhi ni rnam
144b2(rgyud): pa sna tshogs pa dang / rnam par smin pa dang / rnam par nyed pa dang / mtshan nyid dang bral ba rnams so/ /rgyu ni byed pa'o/ /rgyu de yang rnam pa sna tshogs pa ste/ de yang bskyed pa'i mthar thug pa nyid kyi bar du'o/ /de lta na yang gsung rab ni rgyas par bshad par bya'o/ /'bras
144b3(rgyud): bu la lhag par mos pas rgyu la phyag bya ste/ de skad du yang / ji ltar rgyu yi de nyid mthong / /'bras bu'i de nyid de bzhin no/ /zhes gsungs pa yin no/ /gzhan yang phyag 'tshal ba'i rgyu mtshan gnyis pa bstan pa'i phyir/ gang la kun dga' skye 'gyur zhing / /dbye bas zhes bya ba smras te/
144b4(rgyud): dga' ba dang / mchog dga' dang / dga' bral dang / lhan cig skyes pa zhes bya ba ni dga' ba'i dbye ba'o/ /gang las phan tshun ma 'dres par skye ba de ni skye bar byed pa'i rang bzhin zhes bya bas lnga pa rnyed pa yin na yang gang la zhes bdun par bstan pa ni gnas nyid du bstan pa ste/
144b5(rgyud): der gang las skyes pa rab tu gnas par 'gyur bas so/ /de yang / skad cig ye shes bde ye shes/ /e waM rnam par rab tu gnas/ /zhes pa dang de bzhin du/ sangs rgyas kun gyi sdom pa ni/ /e waM rnam par rab tu gnas/ /zhes pa dang / de bzhin du/ oM pad+ma su kha d+ha ra
144b6(rgyud): ma hA rA ga su khaM dad tsa tur A nan+da b+ha ga bi shwa hUM hUM hUM kaR+YaM ku ru Sh+wa me zhes bya ba ni rten la phyag 'tshal ba ste/ bde gshegs gang du bzhugs pa dang / /'chags pa dang ni bzhengs pa dang / /seng ge lta bur gzims pa yi/ /gnas de la ni bdag phyag 'tshal/ /zhes bya ba'i
144b7(rgyud): tshig gis so/ /ci'i phyir phyag 'tshal zhe na/ byang chub bsgrub pa'i phyir te/ yang dag pa ji lta ba bzhin du yongs su shes pa bsgrub pa'i phyir dang / de yang dag par rdzogs pa'i sangs rgyas kyi bar du'o/ /skad cig ma bzhi'i rgyur gyur gang / /zhes bya bas phyag 'tshal ba'i
145a1(rgyud): rgyu bstan to/ /de las gang zhig skye zhe na/ skad cig ma bzhi'o/ /de'i go rims ji ltar zhe na/ de'i phyir/ sna tshogs zhes bya ba la sogs pa smras so/ /gal te 'dir rgyud nas bstan pa'i go rims bor nas/ mtshan nyid dang bral ba gsum par ji ltar 'dod ce na/
145a2(rgyud): de'i phyir/ drag po'i sbyor ba spangs pa yis/ /zhes bya ba smos te/ de la drag po'i sbyor ba ni 'di yin te/ sna tshogs ni rnam pa sna tshogs te/ gzung ba dang 'dzin pa'i ngo bo 'khyud pa la sogs pa'o/ /rnam par smin pa ni de las bzlog pa ste/ rnam pa sna tshogs ma yin pa/
145a3(rgyud): gzung ba med pa bde ba'i ye shes bskyed pa'o/ /rnam par nyed ba ni rnam par mi rtog pa mi mthong ba'i bde ba ste/ rin po che'i mthar thug pa khyab pa'i bar ro/ /gzhan ni mtshan nyid dang bral ba ste/ 'dod chags rnam par spangs pa bde ba dang bral bas nges par gang ba'i dngos
145a4(rgyud): po'o/ /'dod chags med pa yang ma yin te/ nyams su myong ba'i bde ba dran pa'i phyir ro/ /'dod chags yod pa yang ma yin te/ ltung ba'i phyir ro/ /de skad du yang / sna tshogs rnam pa sna tshogs brjod/ /'khyud dang 'o byed la sogs pa/ /rnam par smin
145a5(rgyud): pa de las bzlog / bde ba'i ye shes za pa po/ /rnam par nyed pa dpyod par brjod/ /bde ba'i ye shes dpyod pa zhes/ /mtshan nyid bral ba gsum las gzhan/ /chags dang chags med rnam par spangs/ /zhes gsungs pa yin no/ /'di ni rnam pa med par smra
145a6(rgyud): ba'i gzhung gis rin po che nyams su myong ba 'di nyid la ston ka'i dri ma med pa'i nyi ma phyed kyi nam mkha'i dkyil lta bur bde ba rang rig pa tsam sngon po la sogs pa'i rnam pa kun gyis rnyog ma dang bral bar nges par gnas so/ /rnam pa la gnod pa gcig dang du ma dang bral ba'i
145a7(rgyud): tshad ma ni gzhung mangs pa'i 'jigs pas ma spros so/ /de skad du yang / de phyir don gyi ye shes la/ /de yi bdag nyid rig snang med/ /gcig ni rab tu bkag pa yin/ /mang po 'ang 'byung bar mi 'gyur ro/ /phyi rol ltar gnas cha la ni/ /gang gi khyad par ltar yongs
145b1(rgyud): gcod/ /ye shes dbyer med khyad par las/ /rab tu snang ba bslad pa yin/ /zhes bya'o/ /'di nyid ni chos kyi sku'o/ /de'i rjes la las kyi dkyil 'khor gyi 'khor lo la sogs pa'i rnam pa'i ye shes ni longs spyod rdzogs pa'i sku'o/ /'byung ba dang 'byung ba las gyur pa
145b2(rgyud): shAkya thub pa la sogs pa'i rnam pa ni sprul pa'o/ /de rnams kyi ngo bo gcig pa nyid ni ngo bo nyid kyi sku'o/ /de bzhin du rnam par nyed pa ni chos so/ /rnam par smin pa ni longs spyod rdzogs pa'o/ /rnam pa sna tshogs ni sprul pa'o/ /mtshan nyid dang bral ba ni ngo bo nyid kyi sku'o/ /
145b3(rgyud): de yang theg pa chen po rgyud bla ma las kyang / ji skad du/ gzugs kyi sku ni phyi ma'o/ /zhes bstan pa yin no/ /ji srid du mi dmigs par gyur pa de srid du bsgom par bya'o zhes bstan pas/ dpe 'di dag nyid kyis mtshon pa gus pa dang bcas pas rgyun mi 'chad par yun
145b4(rgyud): ring por byas shing sgom pa dang / sngon gyi smon lam gyi dbang gis dkyil 'khor gyi 'khor lo la sogs pa longs spyod rdzogs pa dang / sprul pa'i sku nges par rdzogs par 'gyur ro/ /yang na bde ba zhes bya ba ni nyams su myong ba ste/ gus pa dang bcas pa la sogs pa
145b5(rgyud): bsgom pa las gsal bar rang nyid 'byung bar 'gyur ba ste/ ji skad du/ de phyir yang dag yang dag min/ /gang dang gang de bsgom pa las/ /bsgoms pa'i stobs ni rdzogs pa na/ /de gsal mi rtog blo 'bras bu/ /zhes bstan pa yin no/ /'dir yang sngon gyi
145b6(rgyud): smon lam gyi bye brag gi dbang gis gzugs kyi sku gnyis yin no/ /'di nyid la 'jug pa'i thabs ni gnyis te/ ji skad du/ dkyil 'khor 'khor lo sogs thabs dang / /rang byin brlab pa'i rim pas kyang / /zhes gsungs pa yin no/ /'di lta bu nyid ni dbu ma'i
145b7(rgyud): don to zhes kyang brjod par bya ste/ rang rig rgyun ni mi 'chad cing / /sngon po la sogs mi snang zhing / /mtshan ma rnams kyang mi 'byung bas/ /dbu ma la ni zhugs pa yin/ /zhes bya'o/ /'dir mtshan ma rnams me 'byung pa ni mngon par zhen pa med pa bstan te/ yod pa
146a1(rgyud): dang med pa la sogs pa la mngon par zhen pa med pas mu bzhi dang bral ba nyid do/ /'dir bzhi pa yang / de ltar de bzhin pa bzhi pa yang / /zhes bya ba'i tshig gis te/ de la de ltar zhes bya ba ni shes rab kyi dus su nyams su myong ba de ni rnam pa med pa'i tshor ba'o/ /yang zhes
146a2(rgyud): bya ba ni sngon po la sogs pa'i 'khor lo'i rnyog pa dang bral ba'o/ /de bzhin zhes bya ba ni shes rab ye shes bzhin du rtogs par bya'o/ /gal te rnam pa dang bcas par smra ba rnams ni rnam pa med pa'i shes pa ni rmi lam du yang nyams su myong ba med do zhes zer te/ ji skad du/ rnam pa'i
146a3(rgyud): 'khor lo spangs pa'i blo ni 'jug pa med/ /de la gnod pa stobs chen dbu ma'i tshul rgyas dpal/ /gal te smod min 'di ni gnyis med nyid ni sna tshogs te/ sems ni rnam pa med par 'dod pa'i gnas skabs gang las gsal/ /zhes pa'o/ /de ltar rtog par mi bya ste/ rnam
146a4(rgyud): pa rab tu gsal ba med pas rnam pa sngar med pa nyid do zhe na/ de med par gsal bar mi nus pa la nyams su myong ba'i rjes la snang ba nges pa'i phyir/ sngon po la sogs pa yod pa yin no/ /gang de ji srid snang ba'i shes pa gang / /de ni de ltar nyams su myong / /sna tshogs rnam
146a5(rgyud): pa'i sems pa nyid de/ gcig pu'i ngo bo zhes bya 'di/ /zhes bya bas de ltar sems las gnyis su med pa'i tshor ba mchog nyid ni yod do/ /'dir yang gzhung mangs pa'i 'jigs pas sgrub par byed pa dang / gnod par byed pa'i tshad ma'i dpyad pa ni ma byas pa'o/ /de ltar yang mu
146a6(rgyud): bzhi dang bral ba'i dbu ma'i don 'grub par 'gyur te/ de yang gsal ba'i dngos po med min de las gzhan ba yod ma yin/ /gcig min gnyis min gnyis dang gnyis ma yin pa de dag min/ /de ltar 'gro ba gal te mu bzhi las grol ba/ /rnam bcas gzhung dang dbu ma'i tshul
146a7(rgyud): la bye brag ci/ /zhes bya ba'o/ /longs spyod rdzogs pa la sogs pa'i ldog pas tha dad de/ rnam par nyed pa ni chos so/ /rnam par smin pa ni longs spyod rdzogs pa'o/ /rnam pa sna tshogs ni sprul pa'o/ /mtshan nyid dang bral ba ni ngo bo nyid kyi sku'o/ /mtshon par gyur pa
146b1(rgyud): shes rab ye shes/ de bzhin du goms par bya ba ni yang gi sgras brjod par bya ba bzhin/ /yan lag bdun dang ldan pa ni bsgrub byar 'dod par 'gyur ro/ /de la yan lag bdun ni/ longs spyod rdzogs pa'i tshor ba dang / kha sbyor snyoms par 'jug pa dang / bde ba chen po bde ba'i ngo bo
146b2(rgyud): nyid dang / med pa rtog pa dang bral ba dang / snying rje nges par gang sngon gyi smon lam gyi dbang gis longs spyod rdzogs pa la sogs pas sems can gyi don mdzad pa dang / rgyun mi 'chad par rab tu rgyun chad pa med pa dang / 'gog pa med pas rgyud rgyun 'chad pa med pa'o/ /de yang / longs spyod rdzogs
146b3(rgyud): dang kha sbyor bde chen rang bzhin med/ /snying rje des gang rgyun mi 'chad dang 'gog pa med/ /yan lag bdun po nyid dang ldan pa'i bsgrub bya 'di/ /mtshan mas yongs bsgom blo dang ldan par sngags pa rang bzhin 'dod/ /ces bstan pa yin no/ /yang na yan lag bdun gyi bsgrub pa'i rnal
146b4(rgyud): 'byor gyis ci zhig bya/ 'dir nges pa med do/ /gang gi phyir bdag med rnal 'byor ma'i 'khor lo bsgom pa yang sangs rgyas nyid kyi rgyu ma yin nam/ 'dir yan lag bdun gyi sgrub thabs kyis rnal 'byor ma yin te/ kha sbyor med pa'i phyir ro/ /de skad du/ yan lag bdun ldan
146b5(rgyud): bsgrub bya 'di/ /de nyid gal te bsgrub bya na/ /bdag med rnal 'byor ma'i 'khor lor/ /rtogs par ci yi phyir mi 'dod/ /ces bya'o/ /gal te 'di snyam du sems te/ de la yang kha T+wAM ga'i thabs dang / kha sbyor yod de/ de skad du/ kha T+wAM ga dang sbyor lha mo/ /longs spyod rdzogs
146b6(rgyud): pa la sogs ldan/ /bdag med rnal 'byor ma 'khor lor/ /rtogs par ci yi phyir mi 'grub/ /cis bstan pa'o/ /de yang mdzes pa ma yin no/ /pha rol tu phyin pa'i theg par yang / ji skad bstan pa'i kha sbyor med na yang / thabs dang shes rab kyi bdag nyid can byang chub kyi
146b7(rgyud): sems kyi kha sbyor yod pas/ gsang sngags kyi tshul ltar yan lag bdun dang ldan pa'i bsgrub bya 'grub par thal bar 'gyur ro/ /khyad par can gyi kha sbyor bor nas gal te gzhan du rtog na/ theg pa gzhan gyi stong ba nyid dang / rang bzhin gyi kha sbyor la yang thal bar 'gyur ro/ /de
147a1(rgyud): lta bas na 'dir yang sgrub par byed pa yan lag bdun dang ldan pa nyid rigs pa yin te/ gang gi phyir nu ma spangs na rdo rjer 'gyur/ /pad+ma'i dkyil du rnam par gnas/ /'gram gnyis dril bur bsgyur nas ni/ ze'u 'bru nyid ni rdo rjer 'gyur/ /zhes bya ba de yang mdzes pa
147a2(rgyud): ma yin te/ gang gi phyir 'di dag thams cad grub pa'i gnas skabs ma yin te/ sgrub pa'i dus ni ma yin no/ /de'i phyir pha rol tu phyin pa'i theg pa la de lta bus grub par byed pa med par yang bsgrub par bya ba yan lag bdun ldan 'grub par thal bar 'gyur ro/ /pha rol tu phyin pa'i theg par yang
147a3(rgyud): bzlog par dka' ste/ dang por kha sbyor med par rdzogs pa na de yod par 'gyur ro/ /de lta bu ni kho bo cag kyang 'dod na/ yang sgrub pa'i thabs ni gzhan nyid yin no/ /'di dag nyid las gzhan dag ni/ /sgyu ma lta bu gnyis su med pa'o/ /zhes rjod par byed de/ ji ltar rmi lam na nyams
147a4(rgyud): su myong ba'i 'dod pa can dang lhan cig dga' ba nyams su myong ba'i rjes thogs la rmi lam brtags pa'i rmi lam gyi dngos po yang dag par myong bar 'gyur bas na/ nyams su myong bas brdzun pa yang ma yin no/ /bden pa yang ma yin te/ sad pa'i dus na nye bar dmigs pa'i
147a5(rgyud): don bya ba byed pa'i bdag dang gzhan yang dag par rig pa'i rdzas bzhin du mi slu ba med pa'i phyir ro/ /de skad du/ gal te rmi lam rmi lam ltar/ /sems nyid sna tshogs brdzun 'gyur te/ /bden pa ma yin mi rigs las/ /chags pa ma yin gsal 'gyur bas/ /zhes pa yin no/ /de ltar yang sna tshogs
147a6(rgyud): 'di shin tu brdzun pa ma yin te rigs pa'i phyir ro/ /don dam pa'i bden pa yang ma yin te/ yod pa dang med pa'i skye ba dang mi ldan pa zhes bya ba la sogs pas/ rten cing 'brel bar 'byung ba nyid la mngon par zhen pa'i don dam par shin tu ma skyes pa nyid lam skyes pa'i sems ni med
147a7(rgyud): pa'i phyir ro/ /ji skad du/ rten cing 'brel par gang byung ba/ /ngo bo nyid kyi de ma skyes/ /ngo bo nyid kyi gang ma skyes/ /de la skye zhes ji ltar brjod/ /ces gsungs pa yin no/ /'dir yang bzhi pa nyid dang / chos kyi sku la sogs pa dang ldan pa nyid du rnam par gzhag pa ni snga ma bzhin du rtogs
147b1(rgyud): bar bya ba nyid do/ /gal te drag po'i dbang bskur ba'i stobs kyis byas pa rig pa dang bral ba'o zhes bya ba'i bar gyi 'di rig pa dang bral ba nyid ji lta bu zhe na/ brjod par bya ste/ lung dang 'gal ba nyid du bstan pa'i phyir/ rnam nyed ces bya ba la sogs pa smras te/ /mchog tu dga' bral
147b2(rgyud): dbus dag tu/ /mtshon zhing ltos la bstan par gyis/ /zhes bya bas 'dir gnyi ga'i dbus su 'dod pa nyid do/ /de khyed kyi gzhung gis ni med do/ /de ni ma yin te/ 'di'i don ni gzhan yin no/ /de lta na yang 'di ni nges par bzung pa'i drug pa ste/ des na don ni 'di yin te/ 'di gnyis
147b3(rgyud): kyi dbus su gang gtso bor gyur pa de 'dir gzung bar bya ste/ gtso bo nyid ni dga' bral nyid do/ /'di ni mi legs pa cung zad kyang med do zhes/ de lta na ni/ dga' bral dang po mchog gi mtha'/ /stong dang stong min he ru ka/ /zhes bya ba dang yang mi 'byor ro/ /des na 'di ni dga' bral dang po mchog
147b4(rgyud): tu dga' ba'i mtha' zhes bya ba'i gzhung lugs so/ /'on te de ni ma yin te/ gang phyir de'i don yang gzhan te/ dga' bral yang yin la dang po yang yin pas dga' bral dang po ste/ dang po nyid ni lhan cig skyes pa la ltos pa'i phyir ro/ /des na 'di nyid legs par gnas pa yin no zhe na/ de lta na/ dga'
147b5(rgyud): bral dang po mtshon par bya/ /de ni dag pa gsum bral nyid/ /ces bya ba ji ltar yin/ 'dir yang dga' bral yang yin la dang po yang yin pas zhes bya ba ni snga ma bzhin no/ /de lta na yang / rnam par nyed pa dpyod par brjod/ /rang gi bde ba za ba nyid/ /ces bya ba ji lta bu/ 'dir yang rnam
147b6(rgyud): par nyed pa la sogs pa'i tshig rnams ni rnam par rtog pa'i ngo bo yin par gsal po nyid du rtogs par bya'o/ /de lta na yang / 'dir gang gi phyir rnam par mi rtog pa zhes mngon par brjod par ji ltar 'gyur/ de lta bas na 'jig rten gyi grags pas gnod pa yin no/ /de yang 'jig rten ni rnam
147b7(rgyud): par nyed pa dang / rnam par rtsod pa dang / rnam par bskyod pa dang / rnam par dpyod pa dang / de'i dgos pa la sogs pa'i rnam par sems pa'o snyam pa'o/ /gzhan yang / dga' ba dang po sna tshogs nyid/ /mchog tu dga' ba rnam par smin/ /dga' bral dga' ba rnam par
148a1(rgyud): nyed/ /lhan cig skyes pa mtshan nyid bral/ /zhes bya ba yin te/ 'dir yang dga' bral nyid ni rnam par nyed pa zhes bya bar nges pa yin no/ /gzhan yang / dga' ba dang po 'gro ba nyid/ /de bzhin mchog dga' 'ang 'gro ba yin/ /dga' bral dga' ba 'ang 'gro ba nyid/ /
148a2(rgyud): lhan cig skyes pa gsum mi dmigs/ /zhes bya ba'i dga' bral yang 'gro ba'i ngo bo nyid yin pa'i phyir/ 'khor ba'i ngo bo nyid du bstan pa yin no/ /'di ni 'khor ba'i rnam par rtog pa tsam du bstan pa yin no/ /rnam par rtog pa dang bcas pa nyid du bstan par 'gyur ro/ /'on
148a3(rgyud): te lhan cig skyes pa'i rnam par mi rtog pa nyid du 'dod pa'ang 'grub par mi 'gyur ro/ /'di yang / lhan cig skyes dga'i ngo bo gang / /mchog mtha' dga' bral dang po can/ /zhes bya bas so zhes zer ba de yang mi 'thad de/ rnal 'byor ma'i rgyud du bsgrub par bya ba de yang lhan cig
148a4(rgyud): skyes pa zhes bya ba bde ba chen po mchog tu dga' ba'i mtha' dga' bral gyi dang por 'bad pas mtshon par bya ba nyid do zhes bya ba la sogs pa yang mi 'thad do/ /de yang / bum pa'i dbang ni dang po ste/ /gsang ba mchog gi gnyis pa yin/ /shes rab ye shes gsum pa ste/ /de ltar
148a5(rgyud): de bzhin bzhi pa yang / /zhes bya bas/ shes rab ye shes kyi dbang bskur ba ni/ lhan cig skyes pa'i dbang bskur ba yin no zhes bya ba de yang des na nyams par 'gyur ro/ /de'i phyir gzhung gi gtso bo nyams par 'gyur ba dang / lung dang yang 'gal ba'i rnam par
148a6(rgyud): nyed pa rnam par rtog pa yin pas gsum par 'dod par mi bya'o/ /gang gi phyir de la/ rnam par mi rtog pa nyid kyi tshor ba yod pas de nyid 'khor dang bcas pa legs par bsdus pa yin no/ /de'i phyir mtshan nyid bral bar rigs/ /zhes bya ba la sogs pa ni go sla'o/ /gal te 'jig rten
148a7(rgyud): gyi grags pas gnod pa ma yin pa'i phyir/ de ltar rnam par nyed par brjod/ /ces bya ba la sogs pa'i gnod pa ston zhe na/ khyod kyi de lta bu de yang bdag gi bsam bam shes pa'i 'bras bu yin te/ gang gi phyir/ dga' bral dga' ba 'gro ba nyid/ /ces bya ba'i rnam par nyed
148b1(rgyud): pa 'gro ba'i ngo bo nyid du skabs la bab pa'i gnod pa ji ltar bstan pa'i lung thams cad mi 'grub pa nyid do/ /rnam nyed kun du dpyod ces bya ba la sogs pas ni gnod pa bstan pa yin no/ /de nyid kyi phyir 'phags pa na gA rdzu na'i zhal snga nas kyis kyang / phyag rgya bzhi'i rjes su bkod pa
148b2(rgyud): las kyang / mchog tu dga' ba dang / dga' bral dag gi dbus su mtshon cing ltos la bstan par gyis zhes bya ba la sogs pas gnod pa bstan pa yin te/ de yang khyod kyi gzhung la med do/ /dga' ba'i bde ba cung zad bde/ /mchog tu dga' ba
148b3(rgyud): de bas lhag / dga' bral dga' ba chags bral 'gyur/ /lhan cig skyes dga' lhag ma nyid/ /ces bya ba yang ji ltar zhe na/ de yang 'di ltar shes par bya ste/ dga' ba dang / mchog dga' dang / dga' bral nyid ni cung zad bde ba ste/ de bas na lhag pa'i 'dod chags 'dzin pa'i phyir lhag ma ni shin tu lhag mar 'gyur
148b4(rgyud): bas/ gsum las gzhan pa lhan cig skyes pa'i dga' ba yin par shes par bya'o/ /yang dga' ba dang / mchog dga' ba dang / dga' bral dang / lhan cig skyes pa zhes bya ba go rims kyi dbang gis bzhag pa yin la/ rtogs par bya ba ni lhan cig skyes pa gsum par ro/ /gang
148b5(rgyud): yang 'di skad du/ bcom ldan 'das kyis legs par dbang bskur ba nyid gang las kyang ma bstan par/ ci'i phyir nyon mongs pa mang po rnams la drag po'i dbang bskur ba dgos pa'i tshig dga' ba dang / mchog dga' dang / dga' bral dang / lhan cig skyes pa zhes bya ba'i rim pas
148b6(rgyud): bstan ce na/ de ni ma yin te/ glegs bam gyis mkhas par byed cing dge ba'i bshes gnyen la ltos pa dang bral ba dgag pa'i phyir/ go rims 'di ltar bshad pa yin te/ de skad du yang / byang chub de dge ba'i bshes gnyen la rag las pas zhes bya ba dang / gzhan las
148b7(rgyud): kyang / bla ma mnyes par sa thob par/ /zhes bya bas so/ /'dir cung zad lung dang 'gal bas/ drag po'i dbang bskur ba dang / dbang bskur ngan pa dgag pa nyid yin te/ rnam par nyed pa la sogs par gzhag pa dgag pa nyid ma yin te de dang kun du sbyar ba dang 'gal ba tsam nyid
149a1(rgyud): kyi phyir ro/ /de nas rdo rje 'chang gi dbugs dbyung ba'i ngo bo nyid du dbang bskur bzang po'i grub pa'i mtha' nyid ma lus par rnam par gzhag par rig par bya'o/ /zhes smra bar byed pa'i don du 'dir bstan pa yin no/ /drag po'i dbang bskur ba smra ba rang gi grub pa'i mtha'/
149a2(rgyud): de skad du smra bar byed pa'i de dag gi phyir de ltar bstan nas/ de'i rjes thogs su/ dbang bskur ngan pa bstan pa'i phyir/ /'o dang zhes bya ba la sogs pa smras te/ lta ba nas brtsams nas ji srid du phyi rol gyi bya ba ci snyed pa ni rnam pa sna tshogs so/ /rdo rje dang pad+ma sbyor ba nas/ ri bong
149a3(rgyud): can nor bur byung ba'i bar du bskyod pa de ni rnam par smin pa'o/ /rin po che bkag pa nas chad par 'gyur bar sun dbyung bar gnas kyi bar du mtshan nyid dang bral ba'o zhes gang de ltar sems pa/ des ni dbang bskur yang dag rig /ces bya ste/ yang dag rig ces bya ba ni zhad
149a4(rgyud): gad do/ /de bzlog par bya ba'i phyir/ rin chen zhes bya ba la sogs pa smras te/ 'di zhi ba yin pas zhi ba'o/ /'di rig byed yin pas na rig byed do/ /gal te ci 'di zhi ba la sogs pa la 'di lta bu yod dam zhe na/ de'i phyir lha mo rin chen grong khyer zhes bya ba smras te/ rin
149a5(rgyud): chen ni nor bu'o/ /de'i grong khyer ni gnas gang yin pa ste/ gang bde ba'i ngo bor mngon bar 'dod pa de ni/ rin chen grong khyer ro/ ze'u 'bru lhung ba ni zhu bar gyur pa ste/ snying po med pa nyid de/ drag po ni legs ldan no/ /mnyam 'dus ni snyoms par 'jug pa'o/ /zhi ba ni dge ba
149a6(rgyud): 'byung bar byed pa'o/ /de nyid kyi phyir na mchog go/ /de nyid ni de kho na nyid do/ /nus pa ni sems kyi gzugs so/ /mchog ni gtso bo de nyid do/ /de'i rang gi ngo bo ni mtshan nyid ces bya ba la sogs pa smras te go sla'o/ /de nyid kho na sna tshogs kyi ngo bor yod pa nyid do zhes bstan pa'i
149a7(rgyud): phyir/ /srid pa'i de nyid du ni med/ /ces bya ba la sogs pa smras te/ srid pa ni phyi rol gyi gzugs la sogs pa'o/ /de nyid du zhes bya ba ni don dam pa med pa nyid do/ /de ltar na sngon po la sogs pa'i snang ba ji lta bu zhe na/ de'i phyir nus pa'i gzugs su bsgom byas na/ zhes
149b1(rgyud): bya ba smras te sems nus pa'i ngo bor gyur pa ste/ sems kyi ngo bor gyur pa zhes bya ba'i don to/ /de lta na yang de nyid yang dag par yod par 'gyur ro zhe na/ /de'i phyir/ de dag dgag par bya ba'i phyir/ /stong par mthong ba nus pa yin/ /zhes smra ste go sla'o/ /de lta bu de yang mu bzhi
149b2(rgyud): dang bral ba'i dbu ma yin no zhes bstan pa'i phyir/ /berga'i rtse mo yal ga'i nus pas rgyud las/ bden min brdzun min bden brdzun min/ /de dag gnyi ga spangs pa'ang min/ /de yi gnas skabs rtogs dka' ba/ /'di las mchog gzhan ci zhig yod/ /ces bstan pa yin no/ /
149b3(rgyud): rnam pa gzhan gyis kyang de nyid bstan pa ni/ zhi ba zhes bya ba la sogs pa gsungs te/ rin chen dkyil du gnas pa'o/ /zhes bya ba ni nor bu'i dkyil na gnas pa'o/ /rnal 'byor pas de lta bur rig pa'i ye shes kyi khong du chud pa'i mthar thug par bstan pa ni/ ye shes bdud rtsi zhes
149b4(rgyud): bya ba la sogs pa smras te/ go sla'o/ /da ni rig byed kyi mtha' 'chad par 'gyur ba'i gzhung lugs kyi rim pa 'ongs pa nyid kyi gal te smra bar byed na/ de'i phyir de dag gis bde ba rtogs par bya ba'i phyir dang / de dor ba'i phyir phyed snga ma dbang po yul 'das zhes bya ba la sogs pa smras te/ dbang
149b5(rgyud): po rnams las gzhan mchog smra ba ni/ /dbang po dag las mchog ni yin/ /yid las pha rol gyur pa blo/ /blo las pha rol gang de de/ /zhes bya'o/ /lhag ma ni go sla'o/ /legs ldan gyi grub pa'i mtha' ni rig byed kyi dpes nye bar mtshon pa'i phyir sngar bstan pa nyid rgyas par
149b6(rgyud): bstan pa'i phyir/ nus pa dang phrad ces bya ba la sogs pa smras te/ nus pa ni brkyang ma'o/ /de dang phrad pa ni sbyor ba'o/ /bskyod pa ni de nas bskul bskyod do/ /nus pa dbang bskur mthar thug pa'o/ /zhes bya ba la nus pa'i yan lag dang ldan pa'o/ /dbang bskur ba ni mngon par zhen pa ste/ gong
149b7(rgyud): nas gong du rjes su chags pa'o/ /de'i mthar thug pa ni de'i mthar thug pa'i bde ba gang yin pa'o/ /tshangs pa'i de nyid ni dbang gi ye shes kyi de nyid do/ /bde des zhes bya ba ni rang gis te/ bdag gis zhes brjod pa'o/ /de dag ltar na ni rdo rje'i dkyil dang / de'i rtse mo dang / bar dang / thod
150a1(rgyud): pa la gnas pa'i de dag dang mtshungs par gyur te/ brkyang ma kun las byung ba bzhin du dga' ba'i dga' ba mi zad pa'i dus na 'byung ba'i yang dag par rig pa ni/ de srid du rig byed las byung ba'i gzhung lugs las byung ba yin zhes bya ba'i tha tshig go/ /de dag rang gi ngo bo bstan
150a2(rgyud): pa'i phyir/ /sdug bsngal 'byung ba med pa yis/ /zhes bya ba smras te go sla'o/ /'di dag gis ni 'gro ba'i ngo bo gcig par bstan pa'i phyir/ /cung zhig gang dang gang mthong ba/ /zhes bya ba la sogs pa smras te/ go sla'o/ /de'i rjes la ye shes kyi khyad par brkyang ma nyid bsngags
150a3(rgyud): pa'i phyir/ sdug pa mthong ba zhes bya ba la sogs pa smras te/ sdug pa mthong ba ni mthong ba ste/ 'di dang mngon par 'dod pa'i thar pa zhes bya bas so/ /lhag ma ni go sla'o/ /'di dag gis ni de dag las gzhan pa'i bshad pa spangs nas brkyang ma nyid kyi dpe bstan par bya ba'i phyir nges par
150a4(rgyud): mthong bar 'dod pa nyid do zhes bstan par 'gyur ro/ /de ltar zhugs pas de ni mngon par zhen pa thams cad spangs pa'i phyir/ chos dang chos min spangs nas ni/ /zhes bya ba la sogs pa smras te go sla'o/ /mu bzhi dang bral ba nyid du bstan pa'i phyir/ dngos po bden pa yod ma yin/ /
150a5(rgyud): zhes bya ba la sogs pa smras te/ go sla'o/ /de ltar gzhan gyi gzhung dang mtshungs par smras nas/ rang gi gzhung dang 'gal bar bstan pa'i phyir/ gzhan yang zhes bya ba la sogs pa smras te/ 'dir dbu ma la sogs pa'i rnam par dpyad pa'i don ni/ gsang sngags kyi tshul gyi 'bras bu lha'i
150a6(rgyud): rnal 'byor gyis bstan par bya ba yin te/ de'i phyir/ gang la gang gis rgyas btab pa/ /de dang de yi ngo bor 'gyur/ /zhes bya bas gzung bar bya ba'i gzugs la sogs pa'i phung po bzhi'i ngo bo gzung ba spangs pa'i phyir rnam par snang mdzad la sogs pa 'dzin pa bzhi po gzhan gyi dbang gi
150a7(rgyud): ngo bor bstan te/ de dag gis rgyas btab pa'i don du yongs su grub pa'i ngo bo gzung ba dang 'dzin pas stong pa mi bskyod pa'o zhes brjod do/ /de lta na ni lung las bstan pa'i rdo rje sems dpa'i phyag rgya dang 'gal te/ rin po che'i dkyil na gnas pa'i byang chub kyi sems yongs su grub pa'i ngo bo
150b1(rgyud): mi bskyod pa'i ngo bor gyur ba la rdo rje sems dpa'i phyag rgya med par sangs rgyas kyis mdzad pa'i grub pa'i mthar mi 'gyur te/ ji ltar zhe na/ phyi rol pa'i grub pa'i mtha' dang mtshungs pa'i phyir ro/ /de yang la ba'i na bza' can gyi zhal snga nas/ thams cad mtshungs par rab tu dpyad byas nas/
150b2(rgyud): phra rab lta ba'i blo yis mthar byas te/ /sangs rgyas pa dang phyi rol rnams phye na/ /gcig kyang mi dmigs de phyir stong par smra/ /rnam rig la gnas mi 'gyur zhes/ /de'i phyir 'jig la thug pa yis/ /chos rnams tha dad bstan nas ni/ /stong pa'i chos rnams yang bstan to/ /zhes
150b3(rgyud): gsungs pa dang / gsung rab las kyang / ma lus rig byed grub mtha' dang / /dbang phyug la sogs kyis byas dang / /sangs rgyas rnams kyi sngags rgyud kyi/ /stong pa nyid la bye brag yod/ /ces bya bas gzhan dag gis yongs su brtags pa'i stong pa nyid du smra ba dang / de bzhin
150b4(rgyud): gshegs pas bstan pa'i stong pa nyid la ldem por dgongs pa byas pas khyad par ni gsal bar ma smras so/ /gal te de ltar yin na 'di ltar ci phyir bshad ce na/ de'i phyir/ 'di ltar zhes bya ba la sogs pa smras te/ de ni de bzhin gshegs pa'i dbugs dbyung ba ste/ de bzhin gshegs
150b5(rgyud): pa ni rnam par snang mdzad do/ /des nye bar mtshon pa'i don gyis na rin chen 'byung ldan la sogs pa yang gzung ste/ rin chen 'byung ldan dang / snang ba mtha' yas dang / don yod grub pa yang gzung ngo / /de dag gis dbugs dbyung ba ni/ mi bskyod pas rgyas btab pas rnam par shes
150b6(rgyud): pas shes par bya ste/ de ltar rig par bya'o/ /de skad du lang kar gshegs pa las/ sems tsam la ni brten nas kyang / /phyi rol don la mi rtag go/ /de bzhin nyid la dmigs nas ni/ /sems tsam las kyang bzla bar bya/ /sems tsam las ni bzlas nas kyang / /snang ba
150b7(rgyud): med la zla bar byed/ /snang med gnas pa'i rnal 'byor pa/ /de yi theg pa chen po mthong / /zhes 'byung ngo / /da ni gnas gang dang gang du rgol ba gang dang gang 'byung ba de bstan pa'i phyir/ rdo rje nang gi zhes bya ba la sogs pa la/ rdo rje nang gi rnam bcas te/ /de yi rtse mor
151a1(rgyud): rnam med nyid/ /yang na de yi rtse mo rnam pa dang bcas pa'o/ /de yi nang gi ni rnam pa med pa'o/ /'di lta bu gang yin pa nyid dbu ma'o/ /zhes bsngags pa de ni kho bo'i bla ma mi 'dod de/ gang gi phyir mi 'dod pa nyid gang zhe na/ rdo rje'i nang dang de yi rtse mo dang / /zhes bya ba la
151a2(rgyud): sogs pa smras te/ de lta bu gang yin pa de nyid rtag tu mi bskyod pa'i gzugs kyis yod pa'i phyir/ rdo rje sems dpa'i rgya dang bral ba yin no/ /bar dang thod pa 'di dag la yang re zhig rdo rje sems dpa'i rgya dang bral ba lta zhog /mngon par 'dod pa'i bde ba dam pa yang med pa nyid do/ /
151a3(rgyud): gzung ba la sogs pa yod pa'i phyir mi bskyod pa'i rgya dang yang bral ba nyid do/ /de dag gis sngar smras pa'i rdo rje sems dpa'i phyag rgya dang bral ba'o zhes shugs kyis rnyed par 'gyur ro/ /de ltar na de kho na nyid gang las shes par bya/ de nyid bla ma'i zhal las rig /ces bya ba la/ 'dir
151a4(rgyud): ni bcu drug phyed phyed thig le 'chang ba'i bcom ldan 'das ma 'di'i gnas skabs su man ngag yin no/ /de yang / gnyis 'das nas ni gnyis mnyam pa/ /rdo rje nas lhung pad+mar reg /mi bskyod rdo rje nas lhung ba/ /rdo rje pad+ma la reg pa/ /'bras bus rgyu la rgyas btab pa/ /
151a5(rgyud): 'bras bu la yang rgyus rgyas btab/ /'di ni bde chen rgyal po yin/ /zhes bya bas/ 'di dag ni rdo rje'i ngo bo dang / sems dpa'i ngo bos rdo rje sems dpa' ste/ stong pa nyid dang / snying rje dang / shes rab dang / thabs dang / mya ngan las 'das pa dang / srid pa la sogs
151a6(rgyud): pa'i ming gis rtogs par bya'o/ /'di nyid kyi don ni bskyed pa'i rim par yang 'dod chags chen po zhu ba'i zla ba dang / nyi ma'i bar na gnas pa'i thig le gnyis kyi gzugs kyis steng dang 'og tu byung ba de dang der bcom ldan 'das kyis bstan to/ /rdzogs pa ni ji skad du bstan
151a7(rgyud): pa'i dbang gi don to/ /yongs su rdzogs pa ni rdo rje zhu ba'i gzugs nyi mar gnas par shes rab dang thabs kyi bdag nyid can/ stong pa nyid dang snying rje'i ngo bo chos kyi dbyings kyi rang bzhin du rig pa'i gnas skabs kyi dus kyi ngo bo mtshon pa'i phyir/ bcom ldan 'das zhabs kyi mthe bong
151b1(rgyud): gcig gis gdan la reg par bzhengs pa'o/ /gal te rdo rje lte ba'i dkyil 'khor na gnas pa'i hUM gi de nyid kyang bsgom par bya'o zhes bstan pa ma yin nam/ de ci lta bu zhe na/ 'dir rdo rje'i lte ba'i dkyil na gnas pa zhes bya ba'i don mi 'grub po zhe na/ 'di'i don ni gzhan no/ /de
151b2(rgyud): lta na yang rdo rje'i ze'u 'bru dag tu shes rab dang thabs kyi yan lag gi mchog gi dbus na gnas pa'i de kho na nyid hUM zhes bya ba ste/ ha zhes bya ba ni rgyu stong pa'o/ /u zhes bya ba ni rnam par rtog pa dang bral ba'o/ /a zhes bya ba ni rab tu mi gnas pa'o/ /bsgom zhes bya ba ni rtogs
151b3(rgyud): par bya'o/ /de ltar na nor bu'i nang du chud pa la nor bur rtogs par bya zhes bya ba ji ltar zhe na/ brjod par bya ste/ 'di'i don yang gzhan yin no/ /de yang nor bu dag rab tu ste/ 'dam skyes dang rdo rje'i rab tu rtogs par bya ba'o/ /'di yang legs par gnas par 'gyur ro/ /gal
151b4(rgyud): te 'di yang ji ltar shes par bya/ gang gi phyir 'dir gnyi ga'i don brjod par bya zhe na/ brjod par bya ste/ pad+ma'i nam mkhar rdo rje ze'u 'bru dag /rdo rje skyil krung gis mnan gnas dag tu/ /sems kyi nor bu nang du chud par bya/ /ye shes gang skyes brjod med ye shes gzugs/ /zhes
151b5(rgyud): dpal mchog dang po las gsungs so/ /'di'i don ni 'di yin te/ pad+ma'i nam mkha' ni pad+ma'i dkyil gyi yul stong pa'o/ /nor bu ze'u 'bru dag ces pa ni/ /'dam skyes dang rdo rje dag gi dbus su'o/ /mnan pa'i gnas zhes bya ba ni bskyod pa'i gnas so/ /rdo rje'i skyil mo
151b6(rgyud): krung gi zhes bya ba las/ rdo rje yongs su khyab ste thams cad du'o/ /oM A ka ta zhes bya ba ni mtshon byed du'o/ /lnga par byas na ni rdo rje phyi rol du reg pa tsam brjod par 'gyur ro/ /sems ni nor bu'i nang du chud par bstan pa na/ rnam par shes pa skye bar 'gyur te/ de ni rnam par
151b7(rgyud): shes pa'i rang gi ngo bo zhes bya ba'i don to/ /de yang rdo rje bdud rtsi las/ ge sar gyis bkab spyod yul gyi/ /lte ba'i dkyil na lha mo gnas/ /khu ba'i gzugs kyis byung ba yi/ /b+ha ga ling+ga'i dbus na gnas/ /zhes gsungs pa'i phyir ro/ /dgyes pa'i rdo rje las kyang / A
152a1(rgyud): li zla ba kA li nyi/ /sa bon dkyil na gnas par 'gyur/ /zhes gsungs pa yin no/ /de ltar yang / ji srid ma lhung 'od gsal rang bzhin bsil ba'i 'od zer khu ba'i rgyun/ /lha mo pad+ma'i 'dab ma'i nang du ro mnyam ro gcig rgyal ba'i tshogs/ /rdo rje rtse mor spros pa'i snying
152a2(rgyud): rje dbyer med 'gro ba'i rgyu/ /de srid snying rje'i dpal gyi stobs kyis lhan cig skyes pa'i gzugs zhes khyab pa'i bdag /ji srid rdo rje nor bur rdo rje gsum bsregs zla ba'i nyams 'gyur rlung gi gnas/ /pad+ma'i bu ga'i khyim gyi nang du thim par 'dod pa de yi tshe/ /ji srid 'byung ba rang gzhan
152a3(rgyud): la sogs spangs pas bya ba dman pa'i yid/ /de nyid lhan cig skyes ba'i ye shes de yang lung dang rigs pas gsal/ /shes rab 'dam skyes rdo rje sbyor ba mchog dga'i lhag mar gnas/ /gnas 'dzag dag pa'i thig le mi rgyu ji srid zla bar 'dod/ /de tshe mig ni mi g.yo 'gro ste rlung rgyun nyams par
152a4(rgyud): 'gyur/ /rna bas mi thos mig ni brtan 'gyur phyag rgya chen por mos/ de ltar na/ gzhan gyi brjod min lhan cig skyes/ /gang nas kyang ni rnyed mi 'gyur/ /bla ma'i dus thabs bsten pa dang / /rang gis shes bya bsod nams kyis/ /zhes gsungs pa ji lta bu zhe na/ 'dir bla ma'i dus
152a5(rgyud): thabs ni rdo rje'i dus thabs so/ /bsten pa'i dus zhes bya ba'i don dang sbyor bar mi 'gyur ba'i phyir te/ nye bar bsten pa med pa'i phyir ro zhe na/ ma yin te/ nye ba zhes bya ba'i sgra ni/ drung na 'dug pa'i tshig nyid kyis rdo rje las phyi rol gyi drung du bsten pa zhes brjod pa nyid do/ /de ltar na/ rdo
152a6(rgyud): rje skye mched thabs nyid kyis/ /rdo rje'i bde ba phyag rgya che/ /zhes bya ba de ji lta bu zhe na/ 'dir yang rdo rje bde ba gang yin pa de ni phyag rgya chen po'o/ /rdo rje nyid kyi skye mched ni gnas te thabs zhes bya ba'i don dang mi sbyor ba'i phyir ro/ /zhe na ma yin te/ rdo rje'i bde ba phyag rgya chen po dang /
152a7(rgyud): rdo rje skye mched kyi gnas gang na yod pa de ni mchog tu dga' ba ste/ de ni thabs zhes bstan pa nyid do/ /gzhan yang kho bo cag gi gzhung ltar na/ de nas gsang ba bshad bya ba/ /mdor bsdus pa ste rgyas par min/ /gsang ba mchog gi zhes bya ba la sogs pa la legs par gnas par
152b1(rgyud): 'gyur ro/ /de yang gsang ba ni gsang ba bshad bya ba zhes bya ba dang sbyar te/ ra ha skye zhes bya ba ra dang ha dag ni/ rdo rje dang / pad+ma dang gnyi ga'i bar dag go/ /s+ya zhes bya ba ni rnam pa thams cad du'o/ /ya zhes bya ba ni yang dag pa'i ji lta ba bzhin no/ /a zhes bya ba ni gnyis su med
152b2(rgyud): pa'o/ /i zhes bya ba ni 'di zhes bya ba las 'das pa'o/ /de yang / ra ni rdo rje zhes bshad do/ /yi ge ha ni pad+mar bshad/ /ces gsungs pa yin no/ /da ni rnam pa sna tshogs pa legs par gnas par bya ba'i phyir dga' ba sna tshogs zhes bya ba la sogs pa smras te/ bla ma zhes
152b3(rgyud): bya ba la sogs pas bla ma dam pas nye bar bstan pa nyid ni 'dir bla ma dam pas man ngag bstan par bya ste/ sna tshogs rnam pa sna tshogs brjod/ /'khyud dang 'o byed la sogs pa/ /zhes bya ba bstan pa yin no/ /'dir yang sogs pa zhes bya ba'i sgras bsdus pa la bskyod pa'i mthar thug
152b4(rgyud): pa'i bar du rnam pa sna tshogs su brjod pa yin no/ /'on te bskyod pa'i mthar thug pa'i bar zhes bya ba yang / ji ltar rtogs par bya zhe na/ shes rab bcu drug lon pa la/ /rdo rje dril bu mnyam sbyar ba/ /lag pa gnyis kyis 'khyud nas ni/ /slob dpon dbang du shes par bya/ /
152b5(rgyud): zhes bya ba bstan pas/ 'di yang rdo rje dang pad+ma mnyam par bas ni/ /rdo rje pad+ma reg pa zhes bstan no/ /gal te slob dpon gyi dbang bskur ba yin na/ dang por slob dpon gyi rnam pa sna tshogs zhes bya bar gang las shes she na/ /dbang bskur ba ni gzhi yi grangs/ /dga'
152b6(rgyud): ba la sogs rim shes bya/ /zhes bya ba ni shin tu rgyas par bstan to/ /de'i dga' ba la sogs pa bzhi po slob dpon dang / gsang ba dang / shes rab ye shes dang / de ltar de bzhin bzhi pa yang / zhes pa dang / grangs ji lta ba bzhin shes par bya'o/ /dga'
152b7(rgyud): ba ni rnam pa sna tshogs pa nyid kyi skad cig ma'o zhes bya ba ste/ bskyod pa'i mthar thug pa rnam pa sna tshogs so/ /rnam par smin pa ni de las bzlog pa ste/ bde ba'i ye shes za ba'o/ /zhes bya bas mdor bstan to/ /nor bu'i rtse mo'i bar du ste bde ba'i ngo bo ni mchog tu
153a1(rgyud): dga' ba'o/ /gal te mchog tu dga' ba bde ba'i ngo bo nyid du ji ltar shes par bya zhe na/ sna tshogs spangs pa'i skad cig la/ /mchog tu dga' ba yang dag rnyed/ /bla mas bka' stsal sems dpa' che/ /bde ba chen po yang dag gzung / /zhes rgyas par bstan
153a2(rgyud): pas so/ /'dir yang sna tshogs spangs pa'i skad cig nyid la zhes bya ba la sogs pa'i don ji ltar 'byung ba bzhin du thams cad legs par gnas pa yin no/ /nor bu'i nang du chud la sogs/ /zhes bya ba'i don ni bshad zin to/ /gal te bskyod pa'i mthar thug pa ni dga' ba
153a3(rgyud): ste/ de yang slob dpon gyi dbang yin no/ /nor bu'i nang ni mchog tu dga' ba ste/ de yang gsang ba yin na/ de ltar na/ dgod pa dag pa slob dpon te/ /lta ba de bzhin gsang ba'o/ /'khyud bdag la shes rab ste/ /de yang gnyis kyi gnyis sprad rgyu/ /zhes bya ba de ji lta bu
153a4(rgyud): zhe na/ 'di ni phyi rol gyi bskyed pa'i rim pa yin no/ /de ltar na chu'i dbang bskur ba la sogs pa slob dpon gyi dbang du bstan pa gang yin pa de ni ji lta bu yin zhe na/ de yang phyi rol bskyed ba'i rim par shes par bya'o/ /zab mo bskyed pa'i rim pas ni dga' ba slob dpon gyi da
153a5(rgyud): bang ste/ de bzhin gshegs pa'i dbugs dbyung ba'o/ /rdzogs pa'i rim par dga' ba ni rdo rje 'chang gi dbugs dbyung ba'o/ /phyag rgya bzhi'i phyogs la ni/ yongs su grub pa nyid slob dpon nyid de/ las kyi phyag rgya las rtogs par bya'o/ /gal te drug gis bam pa'i
153a6(rgyud): dbang du gsungs pa yin te/ thams cad bum pa'i bya ba 'jug pa'i phyir zhes bya ba de ji lta bu yin zhe na/ bum pa'i sgra ni chu 'dzin pa'i sgra nye bar mtshon pa nyid kyis/ chu 'dzin pa'i bya ba nyid yin pa'i phyir 'di 'tsham pa yin no/ /de dag thams cad bstan pa'i phyir/ /dgod la
153a7(rgyud): sogs pa'i dga' ba gang / /zhes bya ba la sogs pa ste/ don ni bshad zin to/ /da ni dga' ba bzhi rnam par gzhag pa'i phyir/ sna tshogs rnam pa sna tshogs phyir/ /zhes bya ba la sogs pa smras te/ sna tshogs gnyis ni gzung ba dang 'dzin pa'i ngo bor yod pa ni sna
153b1(rgyud): tshogs te dga' ba'o/ /bsrub tshe zhes bya ba la bsrub pa'i mthar thug pa ni bsrub pa'o/ /byang chub kyi sems ni nor bu nye ba'i bar du ni reg pa'o/ /'di dag gis ni nor bu'i grong gis mchog tu dga' ba zhes bya ba rnyed par 'gyur ro/ /bde bas nye bar gang ba'i bde ba yod pa ni smin
153b2(rgyud): pa'o/ /mchog ni nor bu'i grong du ste/ rin po che'i rtse mo'i bar du'o// bla mas de nyid ces bya ba'i don ni bshad zin to/ /dga' bral ni rnam par bral ba'o/ /rnam bral ni byang chub sems lhung ba'o/ /rnam nyid ni bde ba spyod pa'o/ /bdag gi bya ba ni dpyod pa ste/ 'di lta bu ni
153b3(rgyud): dga' bral lo/ /de ltar de bzhin bzhi pa yang / /zhes pa la/ de ltar ni shes rab ye shes kyi ngo bo nyid kyi rang bzhin no/ /yang zhes bya ba ni rnam par 'gyur ba'i ngo bo rten cing 'brel par 'byung ba'i bdag nyid can no/ /de bzhin zhes bya ba ni rnam pa de lta bu ste snga ma bzhin du shes par bya'o/ /
153b4(rgyud): de ni bzhi par 'gyur te/ de dag gis ni phyi rol gyi yan lag can las kyi phyag rgya'i dga' ba bzhi ni/ phyag rgya bzhi rnam par gzhag pa la/ dga' ba rnams gcig tu gnas pa la las kyi phyag rgya zhes bya'o/ /'di yang rnam pa med par smra ba'i rnam par gzhag pa dang drag po'i dbang
153b5(rgyud): bskur ba'i gnas skabs nas bstan pa bzhin shes par bya'o/ /da ni rgyu dang 'bras bu'i rnam par gzhag pa bstan pa'i phyir/ las kyi phyag rgya zhes bya ba la sogs pa smras te/ /las ni lus dang ngag dang yid kyi bya ba lhan cig skyes pa'i ngo bo nyid do/ /phyag rgya ni mtshon pa dang /
153b6(rgyud): mtshan nyid de/ las kyi phyag rgya'o/ /de'i rten gang la yang btags pas nye bar mtshon pa'i don nyid kyis rkang pa la yang brjod par bya'o/ /gang las kyang phyag rgya la brten nas shes rab ye shes kyi rang bzhin gyi ngo bo nye bar bsngags te/ de yang 'gyur ba'i rdzas kyi ngo bo nyid 'ba'
153b7(rgyud): zhig go/ /lhan cig skyes pa'i gzugs brnyan gyi rjes su byas pa zhes bya bas/ lhan cig skyes pa'i rgyu mthun pa'i 'bras bur brjod do/ /de lta bu'i rgyu mthun pa'i rnam pa sna tshogs zhes bya ba la sogs pa ste dga' ba nyid do/ /de nas sngon po dang ser po la sogs pa'i chos
154a1(rgyud): rnams mngon par byang chub pa lnga dang / lha'i rnam par dag pas gzung ba nyed la sogs pa dang bral ba nyid/ mchog tu dga' ba gcig tu mdzes pa'i thabs su gyur pa chos kyi dbyings kyi ngo bo spyad pas 'ongs pa rab tu mi gnas pa'i ngo bo de ni chos kyi phyag rgya'o/ /'di ni phyag
154a2(rgyud): rgya chen po dang dbyer med pa'i rgyud nyid yin pas lam yin pa'i phyir/ /khyad par can du smin pa nyid ni rnam par smin pa'i 'bras bu'o/ /rnam par smin pa'i skad cig ma de ni mchog tu dga' ba'o/ /de nas phyag rgya gsum la rgyas btab pa'i phyir/ 'di chen po yang yin la phyag rgya yin te/
154a3(rgyud): dpyad pas 'ongs pa mi gnas pa'i ngo bo nyid lam gyi ye shes gus pa dang bcas shing rgyun mi chad par goms par byas pas/mngon du byas pa dngos po med pa/ shes bya la sogs pa'i sgrib pa spangs pas/ phun sum tshogs pa ma lus pa'i gzhir gyur pa/ srid dang mya ngan las
154a4(rgyud): 'das pa ngo bo nyid kyis gcig pa/ dmigs pa med pa'i snying rje chen po'i lus can bde ba chen po'i sku gcig pu ni phyag rgya chen po'o/ /'di ni sgrib pa thams cad dang bral ba dri ma med pa'i 'bras bu'o/ /de ni mtshan nyid dang bral ba'i skad cig ste/ lhan cig skyes pa'i dga' ba'o/ /de
154a5(rgyud): nas dam tshig gi brda dang / sems can gyi don gyi phyir/ longs spyod rdzogs pa dang / sprul pa'i ngo bo he ru ka la sogs pa'i rnam pa dang rdo rje 'chang gi rnam par sprul pa gang yin pa de ni/ dam tshig gi phyag rgya'o/ /de'i skyes bu byed pa'i 'bras bu'o/ /de la rnam par nyed pa ni dga' bral gyi dga'
154a6(rgyud): ba'o/ /de la phyag rgya rnams snga ma snga ma la ltos nas rgyu nyid do/ /phyi ma phyi ma ltos nas 'bras bu'o/ /de ni phyag rgya so so la dga' ba bzhi'i ngo bo nyid du bstan pa'i phyir/ dga' ba phyag rgya so so la/ /zhes bya ba la sogs pa smras te/ phyag rgya dang phyag rgya so so la zhes bya ba ni/ phyag rgya so
154a7(rgyud): so la dga' ba bzhi po shes par bya'i/ phyag rgya chen po la ni ma yin no/ /'di dag gi don nyid du lung dang rang gi rigs pa zhes bya ba la sogs pas rgyu gsum bstan te/ de la lung gis bstan pa ni/ dga' ba dang po sna tshogs gnyis/ /mchog tu dga' ba rnam par smin/ /dga' bral
154b1(rgyud): dga' ba rnam nyed ba/ lhan cig skyes dga' mtshan nyid bral/ /zhes bya ba la sogs pa dgyes pa'i rdo rje la sogs pas/ rnam pa sna tshogs dga' ba dang por byas nas rim pa bzhin du gsungs ba yin no/ /de lta bas na gang du rnam pa sna tshogs la sogs pa 'byung ba de nyid du dga' ba la
154b2(rgyud): sogs pa yang rnam par gzhag go/ /de dag kyang phyag rgya gsum po nyid las byung bar 'gyur gyi/ phyag rgya chen po las ni ma yin no/ /rnam pa sna tshogs pa 'chad par 'gyur ba'i ngo bo 'di nyid ni/ /rang gis rig pa'i ngo bo ni gsal ba nyid do/ /bla ma dam pa'i man ngag ni/ sna
154b3(rgyud): tshogs zhes bya ba la sogs pa 'chad par 'gyur ro/ / dga' ba bzhi'i ngo bo bstan pa'i phyir/ /las kyi phyag rgya lus kyi las nyid la dga' ba bzhi'i rang bzhin brjod nas/ ngag chos kyi phyag rgya la dga' ba bzhi po'i ngo bo nyid bstan pa'i phyir/ sna tshogs zhes bya ba la sogs
154b4(rgyud): pa smras te/ las kyi phyag rgya'i rgyu mtshan dang / bla ma dam pa'i man ngag ston pa'i tshig gis rab tu rtog pa'i sna tshogs pa 'gro ba'i bdag nyid du snang ba'i phyir rnam pa sna tshogs so/ /de nyid bsgom pa las nges par byed pa mngon par phyogs pa sna tshogs su snang ba nub par gyur ba ni rnam par
154b5(rgyud): smin pa'o/ /de la 'gro ba'i bdag nyid du bsgom pa rab kyi mthar thug pa gang yang snang ba med pa la brten pa de ni mtshan nyid dang bral ba'o/ /de ltar rnam pa thams cad kyi mchog dang ldan pa'i stong pa nyid ces bya ba 'gro ba'i bdag nyid brten pa la yang rnal 'byor pa sgom pa pos rab tu mi gnas pa
154b6(rgyud): la mos pa brtan pa de bzhin nyid du tha snyad la gnas nas/ gang 'gro ba la lta ba ni dpyod pa ste/ de ni rnam par nyed pa'o/ /rnam pa sna tshogs la sogs pa 'di dag la dga' ba bzhi po yang go rims bzhin du sbyor bar bya'o/ /'dir yang / de ltar de bzhin bzhi pa yang / /zhes bya ba
154b7(rgyud): snga ma bzhin no/ /gang gi phyir rab tu dga' ba'i mchog dga' gcig pu yang grangs bzhir nges par bcad do zhes bya ba'i tshig gis thams cad lhan cig skyes pa'i ngo bo yin pa de'i tshe chos kyi phyag rgya'i dga' ba bzhi po gcig tu gyur pa ni mchog tu dga' ba'o/ /chos kyi phyag rgya bstan
155a1(rgyud): nas/ lhan cig skyes pa'i ngo bor gcig pa'i yid kyi rang bzhin phyag rgya chen po bstan pa'i phyir/ kun la rab tu mi gnas la/ /zhes bya ba la sogs pa smras te/ kun la zhes bya ba ni rten cing 'brel par 'byung ba phung po dang / khams dang skye mched la sogs pa'o/ /rab tu
155a2(rgyud): mi gnas pa ni yid la byed pa med pa sgro btags pa med pa'o/ /de skad du yang / yid la byed pa'i chos ni dge ba dang / yid la mi byed pa'i chos mi dge ba dang / /zhes gsungs rab las gsungs pa dang / de bzhin du/ kun du rtog pa'i ma brtags pa/ /yid la rab tu mi gnas pa/ /dran med yid la
155a3(rgyud): byed pa med/ /dmigs pa med la phyag 'tshal bstod/ /ces bstan pa yin no/ /'dir rims nad sel ba'i tak+Sha ka'i gtsug gi nor bu rin po che'i rgyan gyi man ngag bzhin du nyams su blang bar mi nus so zhes kyang gsal bar mi bya ste/ bla ma dam pa'i zhabs kyi bka' drin gyis nges par rnam pa
155a4(rgyud): thams cad kyi mchog dang ldan pa'i mtshan nyid can gyi phyag rgya chen po mngon sum du byed par nus pa'i phyir ro/ /'on te 'dir ji ltar skad cig ma bzhi'i ngo bo ma yin zhe na/ dri ma med phyir rang rig phyir/ /zhes bya ba smos te/ dri ma med pa ni rnam pa sna tshogs la sogs pa'i skad cig ma
155a5(rgyud): gsum dri ma dang bcas pas 'dir mi 'byung ngo / /de bzhin du dga' ba gsum yang mi 'byung ngo / /gal te rab tu mi gnas pa ni/ bsam gyis mi khyab pa nyid ni yin la/ de yang bsam par gyur na/ sgrib pa nyid yin pas/ dri ma dang bcas par 'gyur ro zhes the tshom za ba bzlog
155a6(rgyud): pa'i phyir/ ye shes gang zhig 'bad med pa/ /zhes bya ba la sogs pa smras te/ de yang gnas med pas bsam gyis mi khyab pa'i ye shes de dpyad pa las mi 'byung ngo / /ji ltar zhe na 'bad pa med pa ste/ rang gi ngang gis 'byung ba'o/ /ji ltar zhe na/ bsam par bya ba rnam par
155a7(rgyud): dpyad pa/ gang gi tshe mi sems pa de'i tshe gang gi phyir der bsam pa mi 'byung ba yin no/ /de yang ye shes grub pa las/ /sangs rgyas ye shes lhun grub pas/ /de phyir rnam par mi rtog brjod/ /bsam pa'i byed rgyu med pas na/ /bsam pa med pa'ang med ma yin/ /zhes
155b1(rgyud): gsungs pa yin no/ /da ni rnam par rig par smra ba'i 'dod pa bsal ba dang chad par lta ba'i 'dod pa bzlog pa'i phyir/ gang zhig de bzhin nyid mthong nas/ zhes bya ba la sogs pa smras te/ de bzhin nyid ni yang dag pa'i mtha'o/ /gang gis mthong ba ste/ /gang gis mngon du byed pa'o/ /dbu
155b2(rgyud): ma'i don gyi rjes 'brangs nas/ /zhes bya ba ni/ mu bzhi dang bral ba'o/ /de nor ldan de de kho na nyid rig pa'o/ /de yang chad par 'gyur ram zhe na/ ma yin te rigs de zhes bya ba rang rig pa'o/ /gang rnam par rtog pa ma lus pa yongs su spangs pa nyid de ni/ de kho na nyid mngon sum
155b3(rgyud): du nyams su myong ba yin no/ /de lta bu'i rnam par bden pa gnyis kyi bdag nyid can/ mtha' gnyis dang bral ba/ stong pa nyid dang snying rje dbyer med pa shes rab dang thabs kyi rang bzhin/ /bla ma dam pa'i zhabs kyi bka' drin ni nyams su myong zhing rig par shes par bya'o/ /de nyid dbu mar
155b4(rgyud): bsdus pa bstan pa'i phyir/ ji snyed sgro btags zhes bya ba la sogs pa smras te/ gang gi phyir ji snyed sgro btags pas lhag par zhen pa'i don ma lus pa med pa'o/ /de thams cad med pa de dbu ma'i don yin na/ 'di lta bu'i sgro btags pa med pa ni rnam par rig pa yang 'dod do zhe na/ de'i phyir
155b5(rgyud): thams cad kun du zhes bya ba la sogs pa smras te/ de yang rnam par rig pa'i rjes bden par sgro btags shing brtags pa yod la/ 'dir ni med de/ de la sgro btags pa thams cad med pa'i phyir ro/ /'dis ni sgyu ma lta bu'i mtha' yang sgro btags par rab tu bstan pa yin no/ /ji ltar
155b6(rgyud): zhe na/ rnam par rtog pa thams cad kyis mngon par zhen pa sel ba'i zhes bya ba'i ngo bo ltar re zhig lta zhog rnam pa med pas sgro btags pa dang / rnam par rig par smra ba'i brtags pa nyid ni yod pa'i phyir ro/ /des na dbu ma'i don ni sgro btags pa med pa ste/ spros pa dang bral ba'o/ /
155b7(rgyud): 'on kyang khyad par ni 'di yod de/ rnam par shes par smra bas ni re zhig rnam par mi rtog pa bstan pa'i rnam par shes pa dngos po yod la/ ma rig pa'i dbang gis snang ba yod pa de lta bu'i rnam par mi rtog pa'i sems te/ de nyid rang rig tu 'dzin pa'i phyir ro/ /rjes la tshor ba
156a1(rgyud): 'dzin pa ni gsal ba nyid de/ /gal te khyod kyang 'di ltar 'dod de/ rjes thogs la rnam par rtog pa thams cad yod pa nyid do zhe na/ ma yin te gnas med pa nyid yin na yang / khyed sems can gyi dor kun rdzob kyi tha snyad kyis so/ /des na de la sel ba dang / grub pa gang la yod de
156a2(rgyud): med do zhes bya ba'i don to/ /de lta na rab tu gsal ba'i dngos po snang ba ji ltar shes par bya zhe na/ de'i phyir shes dang shes bya'i zhes bya ba la sogs pa smras te/ de yang shes pa dang shes byar sgro btags pas stong pa'i bdag nyid can ni 'gro ba'o snyam na yang / rnam par rtog pa dang bcas pa
156a3(rgyud): na yang rnam par rtog pa dang / rtog pa med pa las gzhan ma yin no/ /de yang ji lta bu zhe na/ ji ltar snang ba thams cad de kho na mi shes pa de ltar de kho na nyid shes pa na yang ngo / /de yang / 'di la bsal bya ci yang med/ /gzhag par bya ba ci yang med/ /yang dag nyid la
156a4(rgyud): yang dag blta/ /yang dag mthong na rnam par grol/ /zhes gsungs pa yin no/ /de ltar gzhan dag nas kyang / /srid pa yongs su shes pa nyid/ /mya ngan 'das zhes brjod pa yin/ /zhes bstan pa yin no/ /yang na/ ji ltar de ltar kun sngon nas/ /zhes bya ba ni ji lta ba lhan
156a5(rgyud): cig skyes pa'i ngo bo rtogs pa med pa yin pa de bzhin du/ de kho na nyid kyi ngo bor 'gro ba thams cad de bzhin du rtogs par shes par bya'o/ /ji skad du/ ji ltar sngon bzhin de ltar phyis/ /de bzhin nyid la yid sangs rgyas/ /zhes bstan pa dang / gzhan dag las kyang / chos
156a6(rgyud): thams cad lhan cig skyes pa'i rtog pa ste/ des na de'i 'khor bar 'dor bar mi 'gyur ro/ /zhes bya ba dang / de bzhin du/ sangs rgyas rnams ni ma skyes pa'i/ /chos nyid de lta bu la gnas/ /zhes bya ba la sogs pa rgyas par 'byung ba yin no/ /'on kyang khyad par ni 'di yod de/
156a7(rgyud): ji ltar sngar gzung ba dang 'dzin pa mngon par zhen pa'i blo de bzhin du phyi nas med do/ /de yang / chos 'di dag ni mya ngan 'das/ /rmongs pas 'khor ba'i rnam pa can/ /zhes bstan pa yin no/ /'di ltar rmongs pa ni gzung ba dang 'dzin par lhag par mngon par zhen pa'o/ /de
156b1(rgyud): bzhin du gzhan dag nas kyang / mda' bsnun gyis smras sgom pa dag /ji ltar de ltar de yin te/ ji ltar rtog ba de ltar min/ /zhes pa'o/ /de ltar 'gro ba ye shes kyis/ /rnam par rig nas 'gro ba la/ /ji lta ba bzhin ston pa ni/ /ma skyes 'gro ba gang yin blo/ /zhes bya ba la sogs pa smras te/ yod
156b2(rgyud): pa dang med pa la skyes par mi 'thad pa zhes bya ba la sogs pa'o/ /gang gi phyir 'gro ba ma skyes par blo mngon sum du shes pa de nyid ni rten cing 'brel par 'byung ba'i blo sbyangs pa nyid do/ /blo zhes bya ba ni nges par 'byed ba'o/ /des na de ni blo dang ldan pa'o/ /'bad pa med par zhes bya
156b3(rgyud): ba ni 'bad pa dang bral ba'o/ /rang bzhin ni lhan cig skyes pa'o/ /'gro kun bden zhes bya ba ni brdzun pa ma yin pa'o/ /da ni rnam par rtog pa yin kyang mya ngan las 'das par bstan pa'i phyir/ 'brel pa bsgom pa zhes bya ba smras te/ 'brel pa bsgom pa med pa de ni 'brel ba mi shes
156b4(rgyud): pa'i rnam par rtog pa ste/ de ni rten cing 'brel par 'byung ba'o/ /de lta bas na de nyid mya ngan las 'das pa zhes bya'o/ /de'i phyir sems nyid 'khrul par ma byed cig /de yang / rten cing 'brel par gang 'byung ba/ /de nyid khyod ni stong par bzhed/ /ces bstan pa'i stong pa nyid ni mya
156b5(rgyud): ngan las 'das pa zhes bya'o/ /ma skyes pa rtogs pa'i ye shes de ni phyag rgya chen po ji lta ba bzhin du rnyed pa'o zhes bstan pa'i phyir/ thob par ston pa ni/ gnyen po'i phyogs la zhes bya ba la sogs pa smras te/ gnyen po'i phyogs la zhes bya ba ni rang bzhin dang / yon tan dang / snying
156b6(rgyud): po la nges par spyod pa ste/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab can gyi bdag nyid can gnyen po'i phyogs la dpyod pa'i rnam par rtog pa'i tshogs yid la mi byed bas spong ba'o/ /mi gnas shing zhes bya ba ni
156b7(rgyud): gnyen po'i phyogs la nges par dpyod pa'i rnam par rtog pa'i tshogs rab tu spangs pa'i zag pa dang bcas pa'i gzugs la sogs pa'i nye bar len pa'i phung po lnga la sogs pa'i bdag nyid mi mthun pa'i phyogs la nges par dpyod pa'i rnam par rtog pa'i tshogs rab tu spang bar yang blta bar bya'o/ /
157a1(rgyud): de med pa'i phyir 'di dag nges par med pa nyid do/ /de nyid la yang mi chags pa/ /zhes bya ba ni/ ngo bo nyid la sogs pa la nges par dpyad ba nyid kyis stong pa nyid dang / de bzhin nyid kyi bdag nyid la de kho na nyid du nges par dpyod pa rnam par rtog pa'i tshogs
157a2(rgyud): kyi ting nge 'dzin la yang ma chags ba'o/ /gang gis 'bras bu'ang 'dod med pa/ zhes bya ba ni/ sa dang po la sogs pa dang rnam pa thams cad mkhyen pa nyid de thob pa la nges par dpyod pa'i tshogs kyi ngo bo'i 'bras bu la 'dod pa ste/ de la reg pa 'ga' yang med pa'o/ /de yis phyag
157a3(rgyud): rgya chen po shes/ /zhes bya ba ni thob pa'o/ /de dag gis ni 'gro ba'i bdag nyid mi gnas pa sgro ma btags pa/ mi mthun pa'i phyogs dang gnyen po dang / de kho na nyid dang / 'bras bu'i tshogs la chags pa spangs pas/ chags pa thams cad las rnam par grol ba ni phyag rgya chen
157a4(rgyud): po thob pa zhes bya'o/ /gal te de ltar na phyag rgya chen po la sbyin pa la sogs pa'i pha rol tu phyin pa med pa zhig gam zhe na/ ma yin te/ de ni pha rol tu phyin pa la sogs pa'i bdag nyid can bsod nams dang ye shes kyi tshogs gnyis kyi ngo bo yin pa'i phyir ro/ /de skad du yang /
157a5(rgyud): tshangs pa khyad par sems kyi zhus pa theg pa chen po'i mdo las/ gang nyon mongs pa thams cad spang ba de'i don ni sbyin pa'o/ /gang mngon par 'du byed pa med pa de ni tshul khrims so/ /gang mtshan nyid dang bral ba de ni bzod pa'o/ gang rnam par dpyod pa med pa de ni brtson 'grus so/ /
157a6(rgyud): gang rab tu mi gnas pa de ni bsam gtan no/ /gang spros pa med pa de ni shes rab bo/ /de ltar gnas med pa spros pa med pa'i ngo bo nyid ni/ shes rab kyi pha rol tu phyin pa'o/ /zhes bstan pa dang / de yang / bdun brgya pa las kyang / bcom ldan 'das kyis bka' stsal pa/
157a7(rgyud): 'jam dpal khyod gang gi tshe shes rab kyi pha rol tu phyin pa sgom par byed pa de'i tshe ci zhig la gnas nas shes rab kyi pha rol tu phyin pa sgom par byed/ 'jam dpal gyis gsol ba/ bcom ldan 'das gang gi tshe bdag shes rab kyi pha rol tu phyin pa bsgom pa de'i tshe/ bdag gnas
157b1(rgyud): pa med par shes rab kyi pha rol tu phyin pa bsgom par bgyid do/ /bcom ldan 'das kyis bka' stsal pa/ 'jam dpal gnas pa med pa de la shes rab kyi pha rol tu phyin pa ga la yod/ /'jam dpal gyis gsol pa/ bcom ldan 'das gang ci yang mi gnas pa nyid ni shes rab
157b2(rgyud): kyi pha rol tu phyin pa bsgom pa'o/ /bcom ldan 'das kyis bka' stsal pa/ 'jam dpal khyod gang gi tshe/ shes rab kyi pha rol tu phyin pa sgom par byed pa de'i tshe/ dge ba'i rtsa ba ji snyed cig 'phel ba'am 'grib par 'gyur/ 'jam dpal gyis gsol pa/ bcom
157b3(rgyud): ldan 'das de'i tshe/ dge ba'i rtsa ba cung zad kyang 'phel bar 'gyur ba'am 'grib par 'gyur ba ni ma mchis so/ /bcom ldan 'das shes rab kyi pha rol tu phyin pa bsgom pa de chos gang cung zad 'phel bar 'gyur ba'am/ 'grib par 'gyur ba ni ma mchis so/ /bcom ldan 'das
157b4(rgyud): de ni shes rab kyi pha rol tu phyin pa bsgom par rig par bya'o/ /bcom ldan 'das chos gang cung zad 'phel ba'am/ 'grib pa rab tu gnas pa de ni/ shes rab kyi pha rol tu phyin pa bsgom pa ma lags te/ so so'i skye bo'i chos kyang mi spong la/ sangs rgyas kyi chos kyang
157b5(rgyud): yang dag par mi len to zhes bya ba la sogs pa gsungs pa yin no/ /phyag rgya chen po bstan nas/ dga' ba bzhi'i rang bzhin kun du 'gro ba'i ngo bo'i dam tshig gi phyag rgya bstan pa'i phyir/ ji ltar las kyi phyag rgya la/ /zhes bya ba la sogs pa smras te/ rdo rje slob dpon bka'
157b6(rgyud): drin gyis/ /zhes bya ba ni/ bla ma dam pa'i man ngag gis zhes pa'i don to/ /de la man ngag ni 'di yin te/ phyag rgya chen po skyes bu byed pa'i 'bras bu'i ngo bo de ni/ bcom ldan 'das shes rab ma dang lhan cig tu longs spyod pa'i ngo bor bzhengs pa'i spyod pa ni dga' ba'o/ /
157b7(rgyud): nor bu'i grong ni mchog dga'o/ /'dod chags chen po zhu bar 'gyur ba'i shes rab dang thabs kyi ngo bo zla ba dang nyi ma kha yang dag par sbyar ba'i dbus na gnas pa/ steng dang 'og dang / thig le'i gzugs kyi thig le gnyis kyi ngo bo nyid ni lhan cig skyes pa'o/ de skad du yang /
158a1(rgyud): der ni thog mtha' dbus med de/ /srid med mya ngan 'das pa med/ /'di ni bde chen mchog yin no/ /bdag dang gzhan yang yod ma yin/ /zhes gsungs pa yin no/ /'di'i don yang rnam pa gnyis te/ drang ba'i don dang nges pa'i don no/ /de la nges pa'i don
158a2(rgyud): ni de nyid kyi tshe cho ga de lta bu nyid kyi mtshan nyid dang bral ba'i skad cig la rnam par mi rtog par rig pa'o/ /drang ba'i don ni thog ma ste/ thig le snga ma ma yin pa'o/ /mtha' med pa ste mtha' med pa'o/ /dbus med ces bya ba ni rgyun mi 'chad pa'i phyir dbus med pa ste/ de la dbus med
158a3(rgyud): pa'o/ /srid med ces bya ba ni srid pa'i ngo bo ma yin pa'o/ /thabs nyi ma dang yang dag par 'dus pa las thig le ni srid pa ste/ de ni de kho na nyid ma yin no/ /mya ngan las 'das pa med ces bya ba ni/ mya ngan las 'das pa'i ngo bo ma yin te/ shes rab zla ba dang yang dag par 'dus pas
158a4(rgyud): so/ /de ltar na gang zhig ce na/ brjod par bya ste/ gnyi ga ro gcig pa'i ngo bo 'di ni mchog tu bde ba chen po ste/ bdag dang gzhan du bsam par mi bya'o/ /'dir yang sngar bstan pa'i las kyi phyag rgya las lhan cig skyes pa rnam par gzhag pa ltar rdo rje sems dpa' la
158a5(rgyud): sogs pa'i rnam par gzhag pa yang shes par bya'o/ /de nas puk+ka sI la sogs pa'i lha mo bzhi'i glus bskul ba'i rjes thogs la rmi lam las sang ba de bzhin du/ longs spyod rdzogs pa'i gzugs kyi bcom ldan 'das gdan las bzhengs nas sems can gyi don du dag pa
158a6(rgyud): 'jig rten pa'i ngor dngos po'i rnam par rtog pa mngon du mdzad nas gang la spyod pa de ni dga' bral lo/ /'dir yang de ltar de bzhin bzhi pa yang de nyid de/ de ltar zhes bya ba ni rnyed pa'i lhan cig skyes pa'o/ /yang zhes bya ba ni rnam pa thams cad kyis so/ /de bzhin zhes bya
158a7(rgyud): ba ni lhan cig skyes pa bzhin du rtogs par bya ba nyid do/ /shin tu dga' ba nyid gcig pu grangs bzhir nges par bya'o zhes bya ba'i tshig gang gi tshe chos thams cad lhan cig skyes pa'i ngo bor gyur pa de'i tshe/ dam tshig gi phyag rgya ngo bo gcig bu nyid dga' bral gyi dga' ba'i
158b1(rgyud): ngo bo'o/ /'o na 'dir thig le'i gzugs nyid kyi phyir rnam par rig pa nyid gsal ba nyid du bstan pa yin no zhe na/ ma yin te/ de lta na yang bde ba'i ngo bo brjod du med pa nyid kyi phyir/ 'go ba ma lus pa'i rnam par spros pa na rnam pa la gnod pa yin no/ /de lta na yang las kyi phyag
158b2(rgyud): rgya las rnyed pa'i bde ba bzhin/ thig le'i gzugs su skyes ba ci'i phyir zhe na/ 'dir yang phyag dang zhabs la sogs pa rnam pa shes rab dang thabs kyi bdag nyid bstan par rigs so zhe na/ brjod par bya ste/ thig le'i gzugs kyi yod pa'i phyir/ 'jim pa'i rnam pa la
158b3(rgyud): bum pa'i rnam pa bzhin du/ gnas gyur ba rnam pa dang bcas pa brjod pa'i phyir ro/ /de skad du yang / bcom ldan 'das thig le'i gzugs kyis gnas so zhes gsungs pas so/ /de nyid brjod par bya ste/ kun rdzob kun+da lta bu ste/ sgrib bral bde ba ngo bo nyid/ /ces
158b4(rgyud): bya bas so/ /las kyi phyag rgya la brten pa'i kun rdzob ni don dam pa ma yin pa'o/ /sgrib bral ni sgrib pa med pa ste/ mya ngan las 'das pa'o/ /'dir bde ba ni tha dad pa nyid do zhe na/ de yang ma yin te/ bde ba spangs nas de ma yin/ /zhes bya bas/ bde ba dang thig le dag de'i
158b5(rgyud): bdag nyid las tha dad pa'i bde ba med pa'i phyir ro/ /de skad du yang / gang phyir 'byung ba che bde ba/ /bde ba'i bde ba de nyid min/ /zhes bya bas shes par bya'o/ /yang 'di snyam du sems nyid sna tshogs thig le'i gzugs su 'byung ba'i rnam pa med pa nyid do zhe na/ de ltar yang mi
158b6(rgyud): 'gyur te/ gal te rnam pa med pa'i bsam pas 'di ltar yin no zhe na/ de ltar na rnam pa med pa'i rtog pa las yid gnyis dgos pa med pa nyid de/ the tshom za ba'i rgyu thig le spangs bas bde ba tsam nyid nges par bstan par 'gyur ro/ /ji skad du bstan pa'i 'bad pa de lta bu mang po
158b7(rgyud): ci zhig bya/ de lta bas na thig le nyid kyang rnam pa med pa smra ba la med pa nyid do/ /bstan ma thag pa'i phyag rgya re re la dga' ba nyid re re gsal ba nyid do zhes bya ba'i phyir/ las kyi phyag rgya sna tshogs nyid/ /ces bya ba la sogs pa'i don ni bshad zin to/ /gal te gzhung
159a1(rgyud): 'di nyid ni phyag rgya bzhi'i rjes su bstan pa'i rjes su 'jug pa yin la/ de yang rnal 'byor ma'i rgyud kyi rjes su 'brangs pa bstan pa yin gyi/ rnal 'byor gyi rgyud kyi rjes su 'brangs pa ni ma yin no zhe na/ de ltar ni ma yin no/ /brjod par bya ste/ 'dir gsang ba 'dus pa'i
159a2(rgyud): rjes su 'brangs nas slob dpon klu sgrub kyis bsten pa yin no/ /gang gi phyir rgyud nas rim pa lnga phyag rgya bzhir bstan pa yin la/ rim pa dag kyang sngags kyi gzugs yin pa'i phyir/ rim pa ji lta ba bzhin du sems nges par sbyangs pa'o/ /de yang 'di ltar bstan pa'i phyag rgya
159a3(rgyud): gcig la yang / /sngags kyi gzugs la yid gnas nas/ /gang gi phyir chos kyi phyag rgya'i bde ba ni kun rdzob kyi bden pa ston pa'o/ /bden pa'i yang dag pa'i mtha' nyid ni/ phyag rgya chen po zhes brjod do/ /'bras bu dam tshig gi phyag rgya ni gnyis su med pa rig pa'o/ /rigs
159a4(rgyud): pa rnams 'dus pa ni lha rdzas te/ sangs rgyas kyi 'bras bu ster ba'o/ /de yang mtha' drug gi bshad pa sgron ma gsal bar byed pa zhes bya ba las/ slob dpon zla ba grags pas/ gsang sngags sku ni rab bsgrub phyir/ /skyes pa'i rim pa dang po yin/ /sems la
159a5(rgyud): dmigs pa tsam zhig ni/ /rim pa gnyis la zhes brjod do/ /kun rdzob bden pa bstan pa ni/ /yid 'ong rim pa gsum pa'o/ /kun rdzob bden pa dag pa ni/ /rim pa bzhi pa zhes brjod do/ /bden gnyis sbyor ba gang yin pa/ /zung 'jug ces bya lnga pa ste/ /'di ni sgrub
159a6(rgyud): pa'i yan lag mchog / rgyud kun gyi ni don bsdus pa'o/ /rim pa 'di ni dbye ba yang / /spros pa'i rim pa rnam pa med/ /de rnams yang dag bsdus pa yin/ /gang gis shes pa rgyud de rig /ces gsungs pa dang / sngags dang sems dang lus dang ni/ /rnam dag dang ni zung
159a7(rgyud): 'jug dang / /rim pa lnga yi bsdus pa'i don/ /shes nas mtha' drug la 'jug yin/ /zhes gsungs so/ /de bzhin du 'phags pa lha'i zhal snga nas kyang / /mdo rgyud rtog bsres las/ sngags kyi de nyid dang / phyag rgya'i de nyid dang / bdag gi de nyid dang / chos kyi de nyid dang /
159b1(rgyud): lha'i de nyid dang zhes bya bas rim pa lngar mdor bstan pa mdzad pa yin no/ /de la sngags kyi de nyid ces bya ba ni/ yi ge hUM la sogs pa las byung ba'i dgyes pa'i rdo rje la sogs pa'i gzugs so/ /phyag rgya'i de nyid ces bya ba ni grangs bgrangs pa'i rim pas de nyid sems sbyangs pa
159b2(rgyud): tsam mo/ /nges pa'i don gyis las kyi phyag rgya las so/ /bdag gis de nyid ni 'gro ba sna tshogs sems ngo bo med pa'i rang bzhin no/ /chos kyi de nyid ni chos rnams ma skyes pa'o/ /lha'i de nyid ces bya ba ni bdag gi de nyid dang / chos kyi de nyid dag de'i bdag nyid du byas pas tha mi dad
159b3(rgyud): ces bya ba'i bar du'o/ /de nyid lnga po de dag ni/ bla ma'i man ngag gis phyag rgya bzhi dang sbyar bar bya'o/ /rim pa lnga yang rim pa bzhin du'o/ /gal te/ /bskyed pa yi ni rim pa dang / /rdzogs pa yi ni rim pa nyid/ /rim pa gnyis la brten nas ni/ /rdo rje can gyis chos
159b4(rgyud): 'chad do/ /zhes bya ba ni rgyud kyi tshig yin no/ /rim pa ltar bstan pa ji lta bu zhe na/ /brjod par bya ste/ bskyed pa'i rim par yang mdor bsdus pa'i rim pa dang rdo rje bzlas pa'o/ /ming gzhan phyi bskyed pa'i rim pa dang / /nang gi bskyed pa'i rim pa zhes bya'o/ /rdzogs par yang
159b5(rgyud): bdag byin gyis brlabs dang / mngon par byang chub pa dang / zung du 'jug pa ste/ ming gzhan rdzogs pa dang / yongs su rdzogs pa dang / ngo bo nyid kyi rim pa zhes bya ba bstan pa yin no/ /de nyid phyag rgya bzhi'i yang dag pa'i ngo bo'i rang bzhin te/ thams cad gsang ba'i
159b6(rgyud): rgyud las bstan par shes par bya'o/ /de yang / phyag rgya chen po yid kyis te/ /dam tshig phyag rgya kun du 'gro/ /chos kyi phyag rgya ngag las te/ /las kyi phyag rgya lus kyi'o/ /zhes bstan pa yin no/ /da ni las kyi phyag rgya gang las de bzhin gshegs pa'i dbugs dbyung
159b7(rgyud): ba dang / rdo rje 'chang gi dbugs dbyung ba nyid shes pas tshim pa dag dgag pa'i phyir/ phyag rgya chen po mi shes par/ /zhes bya ba la sogs pa smras te/ /bla ma gcig nas gcig tu brgyud pa'i gzhung lugs kyi de nyid gang yin pa de la nye bar snang bas/ las kyi phyag
160a1(rgyud): rgya de nyid yin no/ /chos kyi phyag rgya la sogs pa bla na med pa yang dag par rdzogs pa'i sangs rgyas kyi chos la skur ba 'debs pa'i rnal 'byor pa ni ngu 'bod du 'gro'o/ /ngu 'bod ces bya ba ni mtshon pa ste/ /gzhan mnar med pa'i dmyal ba la sogs pa'i yang
160a2(rgyud): gzung ngo / /ngu 'bod la sogs pa dmyal bar 'gro ba dang / dam pa'i chos spang bsgrub pa ni/ /'phags pa brgyad stong pa la sogs pa'i mdo las gsal bas rgyas par ma bstan to/ /'on te las kyi phyag rgya de kho na nyid du mi 'gyur ba ji ltar zhe na/ las kyi phyag rgya khro rgyu can/
160a3(rgyud): sdig can shin tu 'jigs rung ba/ /shin tu ring du spang bar bya/ /zhes bya ba dang / de bzhin du/ mi mo nyams 'gyur shes pa ni/ /de yi bde ba'ang nyams par 'gyur/ /zhes bya ba la sogs pa rgyud kyi tshig gis so/ /mchog tu dga' ba ma mthong bar/ /bud med bde ba
160a4(rgyud): snyam du sems/ /zhes bya ba'i tshig dang / ji ltar me long du snang ba'i bzhin gyi gzugs brnyan la/ bzhin ni 'byung ba med la/ sngon du yang ma grub la/ da ltar grub pa yang med pa'i phyir ro/ /gzhan gyi gzugs brnyan gyi 'dra ba tsam 'byung ba yin no/ /de ltar na yang 'jig
160a5(rgyud): rten pa ni bdag gi bzhin mthong zhes 'khrul pas byas pa'i dga' ba skye bar 'gyur ro/ /de bzhin du slob dpon blo dman pa dag kyang / shes rab ye shes bsgrubs nas lhan cig skyes pa nyams su myong ngo zhe na/ yang dag par dga' ba skye bar 'gyur ro/ /dga' ba skye bar 'gyur
160a6(rgyud): kyang chos kyi phyag rgya'i gtam yang mi shes so zhes bya ba la sogs pa phyag rgya bzhi'i rjes su bstan pa las slob dpon klu sgrub kyis gsungs pa yin no/ /ye shes grub pa las kyang / /dbang po gnyis byung bde ba ni/ /de nyid yin zhes skye ngan smra'i/ /de ni bde ba che yin zhes/ /
160a7(rgyud): rgyal ba mchog gis ma gsungs so/ /zhes bya ba'i tshig gis bstan pa yin no/ /'on te de ltar rgyud du ma nas gsungs pa'i las kyi phyag rgya la smad pas/ khyod ni dmyal bar 'gro bar 'gyur ba dang phrad pa yin no zhe na ma yin te/ de de kho na nyid kyi gtso bor ma yin par lung las
160b1(rgyud): gsungs pas bkag pa yin no/ /de'i dgongs pa yang / las kyi phyag rgya la brten nas/ /zhes bya ba la sogs pas byed rgyu'i ngo bo nyid du bstan pa'i phyir smras pa yin na/ de la skur ba btab pa ga la yin zhes 'dir mang du brjod mi dgos so/ /lhag ma ni go sla'o/ /
160b2(rgyud): phyag rgya rnams rtogs par bya ba dang / rang gi 'dod pa'i lha'i mthu bstan pa'i phyir/ /de srid phyag rgya bzhi dang ni/ /zhes bya ba la sogs pa smras te/ ri khrod pa ni snying po can te/ dpal ri khrod pa'i zhabs kyi dngos grub thob pa'o/ /lhag ma ni go sla'o/ /da ni bsod
160b3(rgyud): nams yongs su bsngo bas mjug bsdu ba'i phyir/ yang dag dbang bskur cho ga yis/ /zhes bya ba la sogs pa smras te go sla'o// dpal ldan ri khrod dbang phyug bcom ldan gang yin de yis mngon sum rjes bzung ba/ /bla med chos nyid rin chen bdud rtsi chen po'i 'byung gnas
160b4(rgyud): zab mo nyid la ni/ /gal te bems po rmongs pas de dag smod par byed la kho bo ci byar yod/ /bdag 'dra bstod pa rtsom par byed pa ngo mtshar brtse ba'i phyir/ /dbang bskur bzang dang ngan pa'i rim dang drag po'i rim dka' ba/ /mgon pos gsungs pa de bzhin blo chung rnams kyi
160b5(rgyud): yul min ngo mtshar che/ /de yi rjes su gnang ba bsgom pas de yis rnam par dpyad pa dag /nus pa ji bzhin slo yis gsung rab dran nas brjod par byas/ /dbang gi nges par gyur pa zab mo rgya mtsho yi/ /'grel pa gsal po 'di ni byas pa las/ bdag gis dge ba skad cig
160b6(rgyud): bsags pa des/ /skye bo ma lus pa dag rgyal gyur cig /bzhi pa'i rim la rmongs pa yis/ /dpung gi tshogs gang 'jig byed pa/ /dbang bskur ngas bstan dka' 'grel 'di/ /dga' ba'i dpal ldan mgon pos bris/ /dbang bskur ba nges par bstan pa'i dka'
160b7(rgyud): 'grel/ slob dpon dga' ba skyong gis mdzad pa rdzogs so// //sa man+ta b+hadra dang / nag tshos bsgyur ba'o//[ ]@##/ /rgya gar skad du/ tat+t+wA da sha ka TI kA/ bod skad du/ de kho na nyid bcu pa'i rgya cher 'grel pa/ dpal rdo rje sems dpa' la phyag
161a1(rgyud): 'tshal lo/ /gang dag ngo bo dam pa bla ma'i cha yi snying rje'i mthu las ni/ /zung du 'jug pa'i dngos po de bzhin nyid kun rdzogs pa'i byang chub 'gyur/ /de dag nyid la gus pas phyag byar 'os shing rtag tu bsten par rigs/ /de la btud de de nyid bcu pa'i rnam bshad yang
161a2(rgyud): dag brtsam par bya/ /de nas slob dpon 'di'i zhal snga nas tshad ma dang dbu ma dang lung gi grub pa'i don la 'jug pa'i rim pa rgyas par bstan nas sngags kyi lugs kyi rjes su mthun pa'i pha rol tu phyin pa'i man ngag mdor bsdus par mdzad par bzhed nas rab tu byed pa'i brjod par bya ba
161a3(rgyud): dang bsgrub par bya ba dang sgrub par byed pa dang de kho na nyid kyi bdag nyid gzhan shes rab kyi pha rol tu phyin pa zhes bya ba'i ming can chos nyid kyi bdag nyid kyi sku gsum gyi ngo bo nyid kho na la dang por phyag bya ba'i phyir/ gang zhig yod med sbyor ba spangs/ /de bzhin nyid la phyag
161a4(rgyud): 'tshal btung / /ces bya ba smos te/ chos rnams ji lta ba bzhin du yod pa'i de bzhin nyid de/ de bzhin nyid dang / chos nyid dang / chos kyi dbyings dang yang dag pa'i mtha' dang / don dam pa dang / stong pa nyid ces bya ba la sogs pa ni rnam grangs so/ /mgon po byams
161a5(rgyud): pas kyang / stong pa nyid ni mdor bsdu na/ de bzhin nyid dang yang dag mtha'/ /mtshan ma med dang don dam ste/ chos kyi dbyings ni rnam grangs so/ /zhes ji skad gsungs pa lta bu'o/ /yod pa dang med pa dag tu zhen pa ni yod pa dang med pa'i sbyor ba ste/ de dag spangs pa ni bral ba'o/ /
161a6(rgyud): de nyid la phyag 'tshal zhing 'dud pa ste/ lhag par mos pas lan gnyis brjod do/ /de la yod pa'i sbyor ba ni yod pa ste/ bden pa dang / dngos po dang 'khor ba dang / skye ba dang / rtag pa zhes bya ba la sogs pa don gcig go/ /med pa'i sbyor ba ni med pa ste/ mi bden pa dang / dngos po
161a7(rgyud): med pa dang / ma skyes pa dang mya ngan las 'das pa dang / chags pa zhes bya ba la sogs pa don gcig go/ /de bzhin nyid la ni yod pa dang med pa'i sbyor ba dang bral bas 'gro ba rten cing 'brel par 'byung ba'i mtshan nyid can no/ /dngos po ngo bos skye ba med/ /ma skyes nam mkha'i me tog bzhin/ /
161b1(rgyud): ma skyes pa yi rang bzhin gyis/ /skye ba de bzhin nyid du 'dod/ /de'i phyir dngos po yod pa min/ /srid med mya ngan 'das pa min/ /bde ba ma yin mi bde min/ /rtag pa ma yin chad pa'ang min/ /zhes bya ba ni sdug pa'i tshigs su bcad pa'o/ /de nyid klu sgrub kyi zhal snga nas/ blo gros dman pa
161b2(rgyud): 'ga' zhig gis/ /yod pa'ang ni med mthong ba/ /de yis dngos rnams nyer zhi zhing / /dge ba'i blta bya nyid ma mthong / /yod pa zhes bya rtag par blta/ /med pa'o snyam na'ang chad pa ste/ /mtha' de gnyis las rnam grol bar/ /chos 'di rgyal bas bstan pa yin/ /blo gang yod dang
161b3(rgyud): med pa las/ /rnam par 'das shing mi dmigs so/ /de dag mi dmigs zab mo'i blos/ /rten cing 'brel 'byung don sgom byed/ /dngos pos grol ba ma yin la/ /de las dngos med kyis kyang min/ /dngos dang dngos med yang shes na/ /bdag nyid chen po grol bar 'gyur/ /
161b4(rgyud): 'khor ba dang ni mya ngan 'das/ /gnyis po nyid ni yod ma yin/ /'khor ba nyid ni yongs shes na/ /mya ngan 'das pa zhes byar brjod/ /ces gsungs so/ /yod dang med pa'i sbyor ba zhes bya ba ji lta bu zhe na/ smras pa/ re zhig 'gro ba 'di dag ni/ /gcig dang du ma bral phyir med/ /
161b5(rgyud): ri dang rgya mtshos gzhi dang / /khyim la sogs pa tha dad par/ /sna tshogs 'di dag rab snang phyir/ /rang bzhin gcig par rigs pa min/ /ri la sogs pa so so yang / /so so'i cha yis rigs pa min/ /de lta mod kyi rdul phra rab dag mi phyed pa'i lus can so so re re ba yin no zhe na/ de dag
161b6(rgyud): kyang yod pa ma yin te/ phyogs cha'i bye brag gis tha dad pa'i phyir ro/ /de skad du yang / klu sgrub kyi zhal snga nas kyis/ phyogs kyi cha shas tha dad pas/ /rdul phran la yang tha dad snang / /cha shas cha shas can rtags gang / /de la rdul phran ji ltar yod/ /ces gsungs pa dang / gzhan
161b7(rgyud): las kyang / drug gis cig car sbyar ba yis/ /rdul phran cha shas drug pa nyid/ /drug po rnams ni yul gcig na/ /gong bu rdul phran tsam du 'gyur/ /zhes bshad pa yin no/ /rdul phran rnams ma grub par ni gcig pu cung zad kyang mi 'grub la/ gcig pa nyid ma grub pa'i phyir yang
162a1(rgyud): de bsags pa'i ngo bo nyid du ma yang mi 'grub bo/ /gcig dang du ma dang bral ba'i dngos po gang zhig yod par 'gyur na mthong ba'am 'dod par rung ba yin te/ de yang / dngos po gang la rnam dpyad na/ /de dang de la gcig med pa/ /gang la gcig pa nyid med pa/ /de
162a2(rgyud): la du ma'ang yod ma yin/ /zhes bshad do/ /gcig dang du ma dang bral ba'i gtan tshigs 'di ni gsung rab dang ldan pa ma yin no zhe na/ ji ltar me long la ni gzugs/ /gcig dang gzhan pa rnam spangs pa/ /snang yang de na yod ma yin/ /de bzhin dngos po dngos rnams nyid/ /ces
162a3(rgyud): bya ba la sogs pa lang+kar gshegs pa la sogs pa'i mdo las bcom ldan 'das nyid kyis shin tu gsal bar bstan pa'i phyir ro/ /'gro ba gang la yod pa ma grub pa de la med pa yang ma yin te/ med pa ni yod pa med pa'i rang bzhin yin pa'i phyir ro/ /de yang bcom ldan 'das kyis/
162a4(rgyud): yod pa'i sngon 'gro med pa ste/ /med pa yod pa'i sngon 'gro yin/ /de phyir med par mi bsam ste/ /yod pa ru yang mi rtog go/ /zhes gsungs la/ klu sgrub kyis kyang / stong pa nyid du khas blangs nas/ /rtag dang chad pa'i lta ba ste/ /yod par khas mi len pa la/ /chad pa med cing rtag pa
162a5(rgyud): med/ /med pa yod na yod par 'gyur/ /yod pa yod na med pa nyid/ /dper na ring thung yod pa bzhin/ /med nyid la brten yod pa'o/ /de phyir gang la gnyis ka med/ /ces pa'o/ /yod pa dang med pa'i sbyor ba dang bral ba'i tshig gis mtha' bzhi dang bral ba de bzhin nyid du bstan
162a6(rgyud): pa yin no/ /yod pa dang med pa nyid rnam par bsres pa dgag pa'i bdag nyid yin pa'i phyir phyogs gzhan dag go/ /kye skyes bu de lta na yod pa bkag pa de nyid med pa bkag par yang 'grub par 'gyur te/ ci'i phyir gnyis ka bkag ce na/ de bzhin du yang bcom ldan 'das kyis
162a7(rgyud): yod pa bkag pa nyid kyis 'gro ba dngos po med pa tsam du gsungs pa nyid ting nge 'dzin gyi rgyal ba la sogs pa las chos thams cad dngos po med pa/ mtshan ma med pa/ mtshan nyid med pa zhes bya ba la sogs pa'i tshig gis so/ /'dir kha cig gis lan smras te/ 'dir chad par
162b1(rgyud): smra ba'i yang yod pa'o/ /de yod pa bkag pas med pa nyid de/ 'gro ba rnams chad pa'i dngos por khas blangs pa'i 'gyur bas/ de gsal bar bya ba'i phyir gnyis ka bkag par ston to zhes zer ro/ /de'i len 'di rigs pa ma yin te/ gnyis ka dang gnyis ka ma yin pa'i smra ba'i yang yod
162b2(rgyud): pa dag de bkag pa'i 'thad par thal bar 'gyur ro/ /'di lan gzhan nyid ni stong pa 'ba' zhig tu smra ba gang gi phyir yod pa bkag pas med pa nyid nam mkha'i me tog ltar 'gro bar 'gyur bar khas blang par 'gyur te/ de'i 'dod pa gsal bar bya ba'i phyir zung du 'jug pa 'di bstan pa
162b3(rgyud): nyid do/ /de yang rtogs par bya ba nyid do/ /gang la yang stong pa 'ba' zhig tu bstan pa ni de la yang shes rab kyi cha gtso bo bstan pa nyid kyi phyir ro/ /bden pa gnyis zung du 'jug pa'i dpral bar bya ba'i phyir ni ma yin no/ /gzhan dag ni gzhan du zlog par byed do bstan pa'i dbye ba
162b4(rgyud): 'dir skyon med de/ kha cig gis dngos po bkag ste dngos po med pa tsam bstan to/ /kha cig dngos po dang dngos po med pa dang bral ba'o/ /kha cig gis mtha' bzhi dang bral ba'o/ /yang de bzhin nyid tha dad pa ni med do/ /de ltar ni 'gyur mod kyi/ ci'i phyir de bzhin nyid kho na la
162b5(rgyud): phyag 'tshal te/ sangs rgyas bcom ldan 'das la ma yin zhe na zhes bya ba de'i phyir/ gang la rnyog pa med pa nyid/ /byang chub rtogs pa'i rang bzhin can/ /zhes bya ba smras te/ gang la ni gang gi phyir te/ /de nyid de bzhin nyid do/ /rtogs pa ni khong du chud pa'i sgo nas so/
162b6(rgyud): rnyog pa med pa ni dri ma med pa'o/ /byang chub rang bzhin ni yang dag par rdzogs pa'i sangs rgyas nyid kyi ngo bo yin pa de'i phyir de nyid la phyag bya ba yin te/ tha dad pa med pa'i phyir ro/ /yang gang gi phyir chos kyi rang bzhin gyis dri ma med pa dang rnyog pa med pa nyid ma 'khrul pa'i de
162b7(rgyud): bzhin nyid do/ /de ltar rang gi ngo bo ma rtogs pas phyin ci log gi ngo bor gzhag pa yang nyon mongs pa dang las dang skye ba rnams kyis 'khor ba 'byung ba'i phyir rnyog pa rnams so sor snang bar 'gyur ro/ /'di rnams kyis rang gi ngo bo ma rtogs pa ni glo bur gyi dri ma zhes brjod do/ /glo bur 'di
163a1(rgyud): dag shin tu spangs pa ni rnam par dag pa zhes bya'o/ /de skad du/ mgon po byams pas/ kun nas nyon mongs med rnams dag /de ni drir bcas dri ma med/ /chu khams gser dang nam mkha' bzhin/ /dag pa bzhin du dag par 'dod/ /gal te rnam dag de ma 'gyur/ /
163a2(rgyud): lus can thams cad grol bar 'gyur/ /gal te nyon mongs de ma 'gyur/ /'bad pa 'bras bu med par 'gyur/ /zhes pa'o/ /de ltar thams cad 'dir bsgrub par bya ba dang sgrub par byed pa'i tha snyad rnams ni kun rdzob nyid do/ /sangs rgyas nyid dang rdo rje 'dzin pa nyid ni kun rdzob la
163a3(rgyud): rab tu bsgrub par bya'o zhes gsung rab las so/ /don dam par de la de bzhin nyid ni nyon mongs pa dang ldan pa ma yin la rnam par dag pa yang ma yin te/ de skad du yang de nyid kyis/ nyon mongs ma yin mi mongs min/ /de nyid dag dang ma dag min/ /zhes pa'o/ /'dis ni rab tu
163a4(rgyud): byed pa'i brjod par bya ba'i dngos po gsum bstan te/ yod pa dang med pa'i sbyor ba spangs pa 'di dag nyid kyis chos kyi bdag nyid kyi dngos po'o/ /gang la rnyog pa med pa nyid/ /rtog pa zhes bya ba dag ni rtog par bya zhing bsgom par bya ste/ de nyid sgrub par byed pa'i dngos po'o/ /byang chub
163a5(rgyud): rang bzhin zhes bya ba 'di ni mngon sum du bya ba'i don bsgrub par bya ba'i dngos po'o/ /de ltar ni 'gyur mod kyis tshad ma dang gzhal bya dag gi dngos po yang yin pa'i phyir dngos po lnga sbyar bar mi bstan zhe na/ de ni bden te/ 'on kyang de dag sngar gnas pa'i yod par tshad mas rab tu grub pa'i de
163a6(rgyud): bzhin nyid 'dir man ngag gi sgo nas zung du 'jug pa rab tu sgrub pa yin te/ de dag ni 'dir ma bstan to/ /gcig dang du ma dang bral ba'i phyir zhes bya ba la sogs pa'i yang rab tu bsgrub pa'i rigs pa nyid dran pa'i phyir ro/ /gang gi phyir spyod pas rab tu grub pa nyid de
163a7(rgyud): bzhin nyid de kho na nyid la sogs pa'i dngos po ma yin te/ bla ma dam pa'i man ngag dang bral bas shes rab kyi cha 'ba' zhig ni thabs dang bral ba'i phyir ro/ /yang dag 'chad par 'gyur ba yis/ /bla ma'i ngag gis ma brgyan pa'i/ /dbu ma'ang 'bring po tsam nyid do/ /
163b1(rgyud): zhes pas gzhan du dngos po gsum po 'di dag bstan to/ /'dir dbu mas ni tshad ma dang gzhal bya 'jug pa ma yin te/ rang dang gzhan zhes bya ba la sogs pa'i rnam par dpyad pa mi bzod pa'i phyir ro zhes snyam du sems so/ /de ni 'thad pa ma yin te/ tshad ma med pa'i phyir bsgrub par bya ba
163b2(rgyud): dang sgrub par byed pa'i dngos po gnas pa dka'o/ /de rnams kun rdzob nyid yin gyi don dam par ni ji ltar 'gyur zhes bya ba'i tshig gis so/ /mtshan ma dang gzhal bya med pa rnams kyang kun rdzob tu yod pa nyid yin na/ de ji ltar rang dang gzhan las zhes bya ba
163b3(rgyud): la sogs pa brtag ce na/ ji ltar 'gyur ba de ltar khas len pa yin te/ phal cher lam 'di 'dir tshad ma rnams kyi gtsug gi nor bu chos kyi grags pa'i rjes su 'brangs te/ de la brten nas de'i lam gyi rjes su 'brangs nas 'di thams cad kyi rnam par gzhag pa sbyar ba yin te/
163b4(rgyud): rang gi yid kyis de dag 'gegs pa ni ma yin no/ /de'i lam gyi rjes su 'brangs pas yang rang bzhin grub par 'gyur ro zhe na/ ma yin te/ ji lta bu zhe na/ re zhig phyi rol gyi don rgyas pa rnam par gzhag dgos pa'i dbang gis byas kyang gong ma gong ma'i rigs pas rtsad nas phyung ba
163b5(rgyud): yin no/ /de nyid kyi skabs dbye bar bya ste/ gang gis dngos por dpyad bya ste/ de nyid la ni dngos po med/ /gang phyir gcig dang du ma dag /rang bzhin de la yod ma yin/ /'di dag de nges las 'ongs pa/ /gang yang mkhas rnams kyis smras pa/ /ji lta ji ltar don bsams pa/ /de
163b6(rgyud): lta de ltar rnam par nyams/ des na mtshan nyid stong pa'i phyir/ /rang bzhin med par bstan pa yin/ /zhes bya ba la sogs pa shin tu gsal bar brjod do zhes shin tu spros pas chog go/ /skabs su bab pa'i rjes su 'brel ba brjod par bya ste/ rab tu byed pa 'di'i brjod par bya ba ni
163b7(rgyud): de bzhin nyid de kho na nyid do/ /de yang phyag 'tshal ba'i gtso bo dag gis don bstan to/ /rjod par byed pa ni rab tu byed pa nyid do/ /'di dag gis ni yang brjod par bya ba dang rjod par byed pa'i mtshan nyid kyi 'brel par don gyis bstan to/ /rab tu byed pa'i dgos par yang brjod par bya ba'i don
164a1(rgyud): rtogs pa'o/ /de'i dgos pa'i gtso bo ni sems can gyi don byed pa'o/ /gtso bo ma yin pa ni/ de nyid bsgoms pas sangs rgyas nyid la sogs pa'o/ /de skad du/ gzhan don phun tshogs sangs rgyas rnams/ /'bras bu'i gtso bo lhag par 'dod/ /sangs rgyas
164a2(rgyud): nyid sogs gzhan gang ni/ /de yi don phyir 'bras bur 'dod/ /ces pa'o/ /de lta bur gyur pa'i zung du 'jug pa'i de bzhin nyid yongs su shes pas 'dod pa don du gnyer ba khas blang bar bya bar 'gyur ba dag yin zhes pa la/ de bzhin nyid ni shes 'dod pas/ /rnam bcas ma yin rnam med
164a3(rgyud): min/ /zhes bya ba smras te/ rnam pa dang bcas pa'i 'jug pa ni rnam pa dang bcas pa'i shes pa'o/ /rnam pa dang bcas pa'i gsal ba ni rnam pa med pa'o/ /de la rnam pa dang bcas pa zhes bya ba'i sgras mdo sde pa dang / rnal 'byor spyod pa pa dag gzung ba'o/ /rnam pa med pa zhes bya ba yang bye brag tu smra ba dang / rnal 'byor spyod pa'i bye
164a4(rgyud): brag dag bsdus pa'o/ /'di dag gis ni rnam pa dang bcas pa dang rnam pa med pa'i 'dod pa bsdus pa'o/ /de bzhin nyid ni shes 'dod pa'i skyes bu dag gi blang bya nyid dag tu mi 'gyur te/ gnyis kas kyang rang bzhin du khas blangs pa'i
164a5(rgyud): phyir ro/ /de yang dpyad mi bzod pas kho na nyid kyi mtshan nyid dang bral ba yin no/ /ji ltar yang dag pa'i phyir theg pa chen po la sems can rnams 'jug pa'i phyir gnas pa'i khyad par bstan par mdzad de/ de lta na yang theg pa chen po'i nges don ni ma yin te/ drang ba'i don yin pa'i phyir
164a6(rgyud): ro/ /gtso bo'i nges don ni rang bzhin med pa nyid de/ de nyid thos pa dang bsam pa dag gis bsgom par bya bas nges par 'bras bu 'byung bar 'gyur ro/ /ji ltar du ting nge 'dzin gyi rgyal po las/ nges pa don gyi mdo sde'i bye brag shes/ /bde gshegs ji skad bstan pa'i stong pa nyid/ /
164a7(rgyud): slar yang gang zag sems can skyes bu rnams/ /chos rnams thams cad drang ba'i don du shes/ /chos bdag med la so sor rtog par byed/ /so sor rtogs pas gal te sgom par byed/ /de yi rgyu yis mya ngan 'das thob 'gyur/ /gang yang gzhan dag zhi ba'i rgyur mi 'gyur/ /chos
164b1(rgyud): kun rang bzhin rtag tu stong pa nyid/ /rgyal sras dngos po rnam par bsgom pa ni/ /kun gyis kun du thams cad stong par 'gyur/ /nyi tshe'i stong nyid mu stegs can rnams kyi/ /zhes gsungs pa'o/ /dbu ma la 'jug pa las gsungs pa/ de ltar gang phyir shin tu zab mo'i dngos po ni/ /
164b2(rgyud): gang gis mi shes de ni rab tu brten bya ba/ /kun gzhi yod cing gang zag stong nyid yod/ /phung po 'di dag gis ni 'ba' zhig dang / /'jig tshogs lta ba spangs pa'i sangs rgyas kyis/ /nga dang bdag ces ji ltar ston pa ltar/ /de ltar dngos po thams cad rang bzhin gyis/ /med pa drang
164b3(rgyud): ba'i don ni ston par 'gyur/ /zhes pa'o/ /yang na/ rnam bcas ma yin rnam med min/ /zhes bya ba ni rnal 'byor spyod pa dag gis 'dod pa'i blang bar bya ba ma yin pa de nye bar len pa'o/ /de dag gis gzung ba dang 'dzin pa'i dngos pos stong pa'i bdag nyid de bzhin du khas blangs pa'i
164b4(rgyud): phyir rang bzhin stong pa nyid du khas len pas rang bzhin med pa'i mtshan nyid de bzhin nyid med pa'i phyir drang ba'i don du sems tsam du bstan pa yin no/ /ji skad du klu sgrub kyi zhal snga nas kyang / 'di dag thams cad sems tsom zhes/ /thub pa chen pos bstan pa yin/ /'jig pa yongs su
164b5(rgyud): spangs phyir te/ /rang gi mtshan nyid de nyid min/ /zhes pa'o/ /yang na/ rnam bcas ma yin rnam med min/ /zhes bya ba ni rnam pa dang bcas pa'i dbu ma dang / rnam pa med pa'i dbu ma gsal bar bya ba'i gtso bo 'di dag go/ /gang gi phyir zhi ba 'tsho'i zhal snga nas la
164b6(rgyud): sogs pas rnam pa dang bcas pa'i dbu ma nyid khas len par byed de/ de skad du/ bdag dang gzhan smras dngos po yis/ /chos 'di dag ni rang bzhin med/ /gcig dang du ma'i rang bzhin nyid/ /bral ba'i phyir na gzugs brnyan bzhin/ /dngos po gang gang rnam dpyad na/
164b7(rgyud): de dang de yi gcig nyid min/ /gang la gcig nyid yod min pa/ de la du ma nyid kyang med/ /gcig dang du ma rnam spangs pa'i/ /rnam pa gzhan dang ldan pa yi/ /dngos po mi rung de gnyis ni/ /phan tshun spangs te gnas phyir ro/ /de phyir dngos po 'di dag ni/ /kun rdzob
165a1(rgyud): pa nyid mtshan nyid 'dzin/ /gal te 'di dag don 'dod na/ /de la bdag gis ci byar yod/ /ma brtags gcig pu nyams dga' ba'i/ /skye dang 'jig pa'i chos can la/ /rang bzhin kun rdzob la yin rigs/ /rigs pa'i lam gyis rjes 'brangs
165a2(rgyud): nas/ /dngos po kun gyi rang bzhin ni/ /gzhan dag 'dod pa 'gog pa yin/ /rtsod pa ngan pa'i gnas med do/ /ma brtags pa na nyams dga' ba'i/ /bdag rgyu snga ma snga ma la/ /brten nas phyi ma phyi ma yi/ /'bras bu de dang 'dra ba yin/ /de phyir kun rdzob rgyu
165a3(rgyud): med na/ /rung min zhes pa rung ma yin/ /gal te 'di yi nyer len pa/ /yang dag yin na der smros shig /de phyir yang dag nyid du na/ /dngos po gang yang grub pa med/ /de phyir de bzhin gshegs rnams kyis/ /chos rnams thams cad ma skyes gsungs/ /dam pa'i don
165a4(rgyud): dang mthun pa'i phyir/ /'di ni dam pa'i don zhes bya/ /yang dag tu ni spros pa yi/ /tshogs rnams kun las de grol yin/ /rgyu dang 'bras bu'i dngos po 'di/ /kun rdzob nyid du mi bzlog pas/ /kun nas nyon mongs rnam byang sogs/ /rnam par gzhag pa 'khrul pa med/ /
165a5(rgyud): rgyu dang 'bras bur gyur pa yang / /shes pa 'ba' zhig kho na ste/ /rang gis grub pa gang yin pa/ /de ni shes par nus ma yin/ /rang nyid grub pa'i rang bzhin yang / /rmi lam sgyu ma'i ngo bo bzhin/ /de yi phyir na gzugs sogs sems/ /phyi rol du yang 'dod pa min/ /sems tsam la ni
165a6(rgyud): brten nas su/ /phyi rol dngos med shes par bya/ /tshul 'dir brten nas de la yang / /shin tu bdag med shes par bya/ /tshul gnyis shing rta zhon nas su/ /rigs pa'i srab skyogs 'dzin byed pa/ /de dag de phyir ji bzhin don/ /theg pa chen po pa gnyis 'thob/ /ces pa'o/ /rnam pa med
165a7(rgyud): pa'i dbu ma yang la ba'i na bza' can la sogs pas khas len te/ de skad du de yis/ /nyer len las skyes dri ma yang / /bdag nyid dbyer med par bsgribs te/ /blo ni shel sgong dag pa ltar/ /gzhan gyi gzugs su snang ba yis/ /ji ltar shin tu mkhas pa yis/ /de ltar 'di nyid
165b1(rgyud): gnyis su snang / /sems kyi rnam par 'khrul pa'i phyir/ /gzung dang 'dzin pa tha dad do/ /rtags sogs bdag nyid ma lus pa/ /de phyir bya ba gsum du snang / /don du 'dzin dang don dad pa/ /stong pa nyid dang ldan pa dag /don ston snang ba rang bzhin dang / /log pa'i don
165b2(rgyud): 'dzin dngos po ni/ /gcig tu glang chen gcig pu yis/ /sgyu ma'i rnam pa 'phrul byed de/ /glang chen don dang de snang ba/ /mkhas pa la ni de dngos med/ /rang bzhin brtag pa la sogs pa/ /ji ltar grangs bzhin shes par bya/ /yongs su rdzogs pa'i ye shes ni/ /thams
165b3(rgyud): cad ro gcig bdag nyid de/ /thog mtha' med cing cha med pa/ /rnam pa med cing gzung med pa/ /rang rig rnam par rtog par snang / /rnam par rtog pa gzhan gyi rgyu/ /de nyid don dam pa yin te/ /rnam par rtog pa bzlog pa'o/ /don dam nyid la rnam rtog gi/ /mkhas pas rnam rtog gos
165b4(rgyud): pa med/ /dge ba 'am ni mi dge ba'i/ /gang phyir rnam rtog tha dad pa'i/ /de dag gsal bar bya phyir dmigs/ /slar yang de la stong pa nyid/ /gang phyir lta kun byas pa rnams/ /stong pa nyid kyis rab dbye ste/ /gzung dang 'dzin pa spangs pa'o/ /gal te stong pa nyid du bstan/ /de ni
165b5(rgyud): dbyu gu gcig lugs dang / /khyad par yod par ji ltar 'gyur/ /rang rig la gnas ma gyur zhes/ /de phyir 'jigs la thub pa yis/ /chos rnams mtha' dag bstan nas ni/ /stong pa'i bdag nyid bstan pa yin/ /thams cad mtshungs pa rab tu dpyad byed nas/ /phra rab lta bas
165b6(rgyud): blo yis thar byas nas/ /sangs rgyas pa dang phyi rol rnam phye ba/ /gcig kyang mi dmigs stong par smra ba byed/ /ces bya ba la sogs pa'o/ /rnam pa med par smra ba'i rnal 'byor spyod pa rnams kyang yongs su grub pa'i shes pa de nyid khas len par byed de/ gzung ba dang 'dzin pa dag
165b7(rgyud): gi stong pa'i rang bzhin pa'i ngo bo ni med pa ma yin no/ /rnam pa med par smra ba'i dbu ma pas ni yongs su grub pa yang rnal 'byor gyi kun rdzob kyi ngo bo yin te/ don dam par ma skyes pa nyid 'di ni bye brag go/ /de'i phyir rnam pa dang bcas pa dang rnam pa dman pa'i phyir/ /de bzhin nyid
166a1(rgyud): ni shes 'dod pas/ /bla mar bya ba ma yin no/ /gang gi phyir dbu ma pa yang rnam pa dang bcas pa nyid dam/ rnam pa med pa 'byung ba nyid ni ma yin te/ rnam par shes pa la brten pa'i phyir ro/ /'di dag ni nges par don ston pa'i shes rab kyi pha rol tu phyin pa la
166a2(rgyud): sogs par shes pa cung zad kyang bstan pa yod pa ma yin no/ /gang gi phyir gzugs la sogs pa med pa'i rnam par shes pa stong pa nyid du gsungs so/ /'on kyang ji ltar rnam par shes pa ni rnam par shes pa'i rang bzhin gyis stong ngo / /de bzhin du gzugs la sogs pa yang gsungs so/ /gang la sems tsam
166a3(rgyud): du bstan pa 'di la yang gzugs ni thams cad las rag las pa yin pas gzugs su zhen pa bzlog pa'i phyir de ni drang ba'i don nyid do/ /de skad du mdo las/ rnam pa sna tshogs sems kyis mthong ba dang / /gang la phyi rol dngos po mthong ba med/ /gzugs su shin tu zhen gang bzlog pa'i
166a4(rgyud): phyir/ /de yang drang ba'i don phyir 'di nyid do/ /ston pa yis ni drang ba'i don yang bstan/ /mdo dang gzhan nas kyang ni rnam par phye/ /drang ba'i don bstan phyir ni lung 'di dag /ji ltar nad kyis na ba la/ sman gyi rdzas ni rab sbyor ltar/ /de bzhin sangs rgyas sems can la/ /sems tsam
166a5(rgyud): du ni bstan pa yin/ /zhes pa'o/ /de'i phyir phung po dang khams dang skye mched dang / khams rnams dbye bas tha dad pa ma yin no/ /rang las ma yin gzhan las min/ /gnyis ka las min rgyu med min/ /dngos po gang dang gang la yang / /skye ba nam yang yod ma yin/ /rang bzhin
166a6(rgyud): yod min ma skyes phyir/ /ji ltar rang las 'byung bar 'gyur/ /rang bzhin grub pa med pa'i phyir/ /gzhan las kyang ni 'byung mi 'gyur/ /rang nyid la brten gzhan nyid 'gyur/ /gzhan la las ni rang nyid do/ /ltos pa'i don ni de dag 'grub/ /tshu rol pha rol bzhin du bstan/ /rang
166a7(rgyud): dang gzhan dag mi rigs phyir/ /gnyis las byung ba yod ma yin/ /rgyu dang bral bar skye ba ni/ /'ga' zhig gang na'ang yod ma yin/ /de nyid kyis na yod med yin/ /rkyen gyi don la sbyor ba ni/ /med pa dag ni gang gi rgyu/ /yod pa yang ni ji ltar skye/ /dngos po kun gyi rang bzhin
166b1(rgyud): nyid/ /skyes pa du ma'ang yod ma yin/ /de nyid kyi dngos thams cad kyis/ /'gag pa dag ni rigs ma yin/ /re zhig gnas pa'i dngos po ni/ /'gag pa ru ni rigs ma yin/ /mi gnas pa yi dngos po gang / /'gag pa ru ni rigs ma yin/ /dngos don las gzhan 'jigs
166b2(rgyud): pa med/ /don gzhan ma yin par yang 'dod/ /don gzhan dngos po rtag par 'gyur/ /don gzhan min yang dngos po med/ /gang du skyes pa de des thob/ /ma skyes de yi rang bzhin yin/ /rang gi rang bzhin ma skyes pa/ /de la skyes zhes ji ltar bya/ /skye ba dang ni 'gag
166b3(rgyud): pa dag / 'dus byas kyis ni rnam par brtags/ /rten cing 'brel ba'i 'khor lo yi/ /ngo bo nyid de rtog pa med/ /de ltar na dbu ma pa 'phags pa klu sgrub dang / 'phags pa lha dang zla ba grags pa la sogs pas bzhed pa rten cing 'brel bar 'byung ba'i mtshan nyid de/ de bzhin nyid ni 'dod pa'i don
166b4(rgyud): yin par 'gyur ro/ /bcom ldan 'das kyis kyang de nyid don yin par mnyam par gzhag par gsungs te/ /gang zhig rkyen las skyes pa de ma skyes/ /de la skye ba'i rang bzhin yod ma yin/ /rkyen la rag las gang de stong par bshad/ /gang zhig stong nyid shes de bag yod yin/ /
166b5(rgyud): gang zhig rten cing 'brel 'byung ba/ /de la rang bzhin cung zad med/ /gang la rang bzhin yod min pa/ /de la skye ba rnam yang med/ /gang gi skye bar 'gyur ba yi/ /chos ni nam yang yod mi 'gyur/ /ma skyes pa yi chos rnams la/ /byis pa rnams ni skye bar 'dod/ /
166b6(rgyud): ces bya ba la sogs pa'o/ /de'i phyir/ bla ma'i ngag gis ma brgyan pa'i/ /dbu ma'ang 'bring po tsam nyid do/ /zhes bya ba smras te/ bye brag rnams bkag nas lhag mkhas blangs pa'i yul yin pa'i phyir ro/ /'dir bcom ldan 'das ma bla ma dam pa'i man ngag gi rgyan gyis brgyan
166b7(rgyud): pa'i zung du 'jug pa'i de bzhin nyid kyi dgongs pa ni mkhas pa rnams kyi yid 'phrog par byed pa nye bar bsten te/ gang gi phyir yang chos thams cad ni ma skyes pa'i de kho na nyid do/ /de ltar yang de ni rten cing 'brel par 'byung ba'i bdag nyid yin pa'i phyir ro/ /nam mkha'i
167a1(rgyud): me tog ltar shin tu med pa'i chos ma yin no/ /dngos po las gzhan stong pa min/ /stong pa las kyang de bzhin min/ /de phyir rten cing 'brel 'byung dngos/ /khyod kyis stong nyid rab tu bstan/ /kun rdzob stong pa nyid du bstan/ /stong pa nyid du kun rdzob bo/ /med na mi 'byung nges pa'i
167a2(rgyud): phyir/ byas pa dang ni mi rtag bzhin/ /zhes pa'i tshig gis so/ /skyes pa dang ma skyes pa dag gi zung du 'jug pa nyid ni de kho na nyid rtogs bar bya ste/ ma skyes pa tsam ni ma yin no/ /ma skyes pa yi sbyor ba yi/ /skye ba 'dir ni rab tu bshad/ /ces gsungs rab las so/ /de phyir rab rib
167a3(rgyud): can gyis mthong ba bzhin du chos thams cad mthong ba ni mi shes pa'o/ /rab rib gsal ba ltar rnam pa thams cad du mthong ba med pa ni rgyal ba ma yin no/ /yang thams cad du mthong ba med pa la ni kun rdzob kyi bden pa 'byung ba med de/ de med pa'i phyir zung du 'jug
167a4(rgyud): par ji ltar 'gyur/ /byas pa nyid dang mi rtag pa ltar gnyi ga med na mi 'byung ba'i bdag nyid yin te/ shing dang shing sha pa ltar ni ma yin no/ /shing sha pa med kyang dA ba la sogs pa yod pa'i phyir ro/ /byas pa nyid dang mi rtag pa nyid dag ni phan tshun spangs pa
167a5(rgyud): ma yin no/ /de'i phyir de dag bsgrub par bya ba dang sgrub par byed pa nyid du skyes bu'i bye brag gis so sor gnyis ka yang ma spangs pa nyid ni yod do/ /de bzhin du kun rdzob dang don dam pa dag kyang ngo / /de'i phyir chos kyi dbyings mngon sum du byas pa'i dus su bcom ldan
167a6(rgyud): 'das la kun rdzob 'gog pa dag kyang med do/ /de'i phyir ji ltar brjod pa/ /dngos rnams rang bzhin bral te rang bzhin gnyis ka las/ /skye ba yod min rgyu la mi ltos gang las min/ /gang gi gti mug mun pa sprin gyi tshogs mtshungs pa/ /'jig rten pa ni
167a7(rgyud): yul des log par nges par snang / /'ga' zhig ji ltar log pa'i rab rib kyi stobs kyis/ /skra zla gnyis dang rma bya'i mjug ma sbrang bu sogs/ /'dzin pa de ltar ma lus pa yang gti mug skyon gyis shes/ /gang phyir 'dus byas pa ni rnam pa sna tshogs 'gyur/ /
167b1(rgyud): rnam rtog gang gis rab rib stobs kyis skra shad sogs/ /gzugs kyi 'khrul pa de nyid gang gis mthong ba med/ /dag pa'i mig gis de ltar de nyid 'dir shes te/ /de ltar blo yi 'od zer gsal ba'i stobs kyis ni/ /de ni rang gi lag mthil skyu ru ra bzhin rtogs/ /ma lus
167b2(rgyud): srid gsum 'di dag ma skyes pa/ /tha snyad bden pa'i stobs kyis 'gog par 'gyur/ /zhes pa'o/ /skad cig skad cig nyid la 'gog pa 'di dag ni/ /ring du song bas 'di ni thob par 'gyur ba yin/ /thabs kyi pha rol phyin thob 'bar ba snang ba 'dis/ /sngar gyi
167b3(rgyud): dge ba la sogs kyis thob mi g.yo ba/ /phyir mi ldog pa'i bdag nyid chen por 'gyur ba 'di/ /rtogs pa de yang rgyal ba'i 'gog pa la sogs pa/ /ma lus phung po'i bud shing skam po 'di zhi ba/ /bsregs pa'i rang bzhin rgyal ba rnams kyi chos kyi sku/ /skye med 'gag
167b4(rgyud): pa med pa'i dus 'dir sems 'gag pa/ /'di la sogs pa sku ni mngon sum byas pa yin/ /de yang kho bo cag la sogs pa zung du 'jug pa smras pas 'dod pa gang gis kyang ma rtogs te/ de ltar sa bdun pa dang / sangs rgyas kyi sas ni kun rdzob pa 'gog pa
167b5(rgyud): dang / sems 'gog pa'i tshogs rnams ni kun rdzob pa bkag pas de la zung du 'jug pa de nyid 'thad par mi 'gyur ro/ /de la gzugs brnyan gyi tshul gyis mthong ba nyid 'gog na de 'gal ba med do/ /gang gi phyir bcom ldan 'das kyis rang bzhin med par
167b6(rgyud): rtogs te/ gzugs brnyan mthong ba tsam bkag pas ni ma yin no/ /'on kyang rang bzhin gyi gnas skabs so/ /ji ltar mthong ba de la yod pa min/ /zhes gsungs so/ /de la mthong zhes bya ba ni so so'i skye bo'i'o/ /de la yod pa ma yin zhes bya ba ni dza
167b7(rgyud): sangs rgyas kyi ye shes la'o/ /de yang 'thad pa ma yin te/ 'jig rten pas kyang 'dir gzugs brnyan rtogs pa nyid ni rang gi ngo bo rtogs pa'o/ /ji ltar gzhan du gzugs brnyan mthong ba ji ltar bya zhes gnyis ka grub pa nyid kyi dpe yin pa'i phyir ro/ /
168a1(rgyud): de'i phyir sangs rgyas kyi rang bzhin nyid kyang 'gro ba'i rang bzhin med pa nyid de/ gzugs brnyan bzhin du rab tu snang ngo zhes bya ba'i tshig gis so/ /yang bden pa gnyis mi 'thad pas rigs pa ma yin te/ des na de nyid brjod par bya ste/ kun rdzob kyi bden pa las don dam pa'i bden pa
168a2(rgyud): tha mi dad pa'i phyir zung du 'jug par rnam par gzhag pa bcom ldan 'das nyid kyis dkon mchog brtsegs pa la sogs pa las/ stong pa nyid kyi chos rnams stong pa nyid du mi byed de/ chos nyid stong pa nyid do zhes bya ba la sogs pa'i tshig gis
168a3(rgyud): so/ /kun rdzob kyi bden pa 'gog pa yang kun rdzob kyi bden pa las tha mi dad pa'i phyir ro/ /yang 'gog pa zhes bya ba kho bo cag gi ma yin te/ gzhan nyid kyi rang bzhin gyi gnas skabs ni kun rdzob 'dzin pa la med do/ /'on kyang kun rdzob pa 'di nyid ji lta ba bzhin du de
168a4(rgyud): yang ma skyes pa nyid de/ de nyid kyang 'gog pa yin no/ /de ltar na kho bo cag gi yang zung du 'jug pa mi 'thad pa ma yin no zhes pa'o/ /de yang 'thad pa ma yin te/ gang gi phyir skyes pa nyid rten cing 'brel par 'byung ba nyid de/ /de yang 'gags pa'i dus su med do/ /mo
168a5(rgyud): gsham gyi bu la sogs pa med pa'i phyir mo gsham gyi bu la sogs pa skyes pa'i rang bzhin du 'gyur ba ni med do/ /de rten cing 'brel par 'byung ba khyim dang gos la sogs pa ni ma yin no/ /khyim la sogs pa dang gzugs brnyan la sogs par brten nas skyes pa de
168a6(rgyud): nyid zung du 'jug pa de nyid ni spong ba ma yin no/ /mo gsham gyi bu la sogs pa ni spong bar 'gyur ro/ /de bzhin du kun rdzob 'gog par 'gyur ba yang ma yin te/ ji ltar na 'thad pa ma yin te/ 'dir yang chad pa'i mthar ltung ba gzhan nyid du gsungs te/ chad pa las
168a7(rgyud): ni byed pa med/ /chad pa yang ni rab tu gsal/ /zhes gsung rab las so/ /gzhan dag ni slar yang bla ma'i man ngag gis brgyan pa rjod par byed de/ ji ltar shin tu g.yeng bas phung po dang / skye mched dang / khams rnams stong pa nyid du mthong ste/ de ltar yang /
168b1(rgyud): sems tsam nyid la brten nas su/ /phyi rol don la mi rtog go/ /zhes bcom ldan 'das kyis bstan te/ bsgom par bya ba dang rjes su mthun pa'i phyir ro/ /gsang sngags kyi tshul bstan pa'i de bzhin gshegs pa'i rigs yin pa'i phyir dang / gsal
168b2(rgyud): bar 'gyur ba'i rigs pa'i stobs kyi rnam par shes pa nyid phung po dang khams dang / skye mched kyi bdag nyid rnams rig pas de yang phal cher rnam pa dang bcas pa dang / cung zad rnam pa med pa yang stong pa nyid kyi ting nge 'dzin nyams su myong bar 'gyur ro/ /
168b3(rgyud): ye shes de yang rten cing 'brel par 'byung ba'i phyir dang / rab tu gsal bar 'gyur ba'i phyir med pa ma yin no/ /don dam par dngos po'i ngo bo ma skyes pa'i phyir yod pa ma yin no/ /'o na ji ltar gcig la yod pa dang med pa dag 'dir dgag ce na/ /bden te/ yod
168b4(rgyud): pa nyid dngos po'i rten pas 'gal ba'i phyir ro/ /de skad du/ /gang yang dngos por skye 'gyur ba'i/ /de la tshad ma la sogs 'gyur/ /zhes pa dang / dngos po 'di ni rnam rtog 'gyur/ /zhes pa'o/ /de ltar yang tshad mar bya bar 'gyur ba'i tshul gyi 'di dag gis
168b5(rgyud): de ltar yang rnam pa thams cad kyi rang rig pa'i ye shes yod pa nyid rab tu bsgrub pa yin te/ ma dag pa nyid ni rang bzhin med pa ma yin te/ ma skyes pa'i rig pas kyang ye shes yod par gsal ba'i phyir ro/ /de ltar phan tshun 'gal bar gyur pa dag rigs pa ma yin no/ /bla
168b6(rgyud): ma dam pa'i man ngag gis brgyan pa ni tshad mas nye bar gtad pa dag ni ye shes rang bzhin med pa dag gi de'i bdag nyid nye bar bstan pa ni 'gal ba dag nye bar bsdus nas rig par byas pa yin no/ /de ltar yang / rnal 'byor spyod pa'i slob dpon gsal ba'i ro yi rang rig yod pa'i
168b7(rgyud): mchog / yod pa spangs pas tshad ma'i bdag nyid chen po dpal ldan 'dir yang gzhan/ /de ltar phan tshun 'gal ba sel bar byed pa gcig pu bstan pa gzhan/ /dpal ldan zung 'jug bcings pa rtogs pa'i rgyal sras de ni rgyal gyur cig /ltar yang gang gi phyir dbu
169a1(rgyud): ma'i grub mtha' spangs pa dag legs par gnas par 'gyur ro/ /dbu ma'i sgrub par byed pa dag ji srid 'khor ba rgyun ma chad kyi bar du thabs kyi cha legs par gnas pa nyid do/ /de dag kyang ma skyes pa'i stong pa nyid kyis 'bad pa med pa'i shes rab kyi cha legs
169a2(rgyud): par gnas pa'i phyir ro/ /yung ba dang rdo rgyus kyi spyod pa ltar zung du 'jug pa zhes bya ba'i de kho na nyid gzhan ni dngos po dang dngos po med pa'i bdag nyid de/ de skad du bcom ldan 'das kyis/ dngos dang dngos med bdag nyid de/ /dngos dang dngos med rnam par spangs/ /zhes pa'o/ /
169a3(rgyud): klu sgrub kyi zhal snga nas gsungs pa/ dngos po dngos med gnyis las 'das/ 'ga' zhig ji ltar ma 'das 'dod/ /shes pa ma yin shes bya min/ /yod pa ma yin med min gang / /gcig nyid ma yin gnyis med min/ /gnyis ka ma yin gnyis ka min/ /
169a4(rgyud): gnas pa med pa gsal ba min/ /sems pa med pa mthong ba med/ /skye ba med pa 'jig pa med/ /chad pa ma yin rtag pa min/ /de ni nam mkha' dang 'dra mtshungs/ /ye shes ye shes spyod yul min/ /gang gis rten cing 'brel 'byung ba/ /de
169a5(rgyud): phyir khyod kyis stong par bzhed/ /dam chos ngo bo de bzhin du/ /de bzhin gshegs pa de dang mtshungs/ /de yi de nyid don dam par/ /de bzhin nyid kyi rjes su bzhed/ /yang dag slu ba med pa'i don/ /de rtogs sangs rgyas su ni brjod/ /sangs rgyas rnams
169a6(rgyud): dang sems can khams/ /don de nyid la tha dad med/ /bdag nyid dang ni gzhan yang 'di/ /des na khyod kyis mnyam par bzhed/ /ces pa'o/ /'dir ni tshul gnas pa tsam nye bar bstan te/ /bla ma dam pa'i man ngag nyid las kyang zung du 'jug pa'i de bzhin nyid
169a7(rgyud): gsal bar rtogs par bya'o/ /da ni de bzhin nyid kyi ngo bo nye bar bstan nas sngar bstan pa'i dbu ma'i bdag nyid byang chub kyi rang gi ngo bo nye bar bstan pa'i phyir/ dngos po 'di ni byang chub 'gyur/ /chags pa spangs pa'i rang bzhin nyid/ /ces bya ba smras te/
169b1(rgyud): 'di ni zhes bya ba ni mngon sum gyi tshad mar rab tu grags pa'o/ /dngos po zhes bya ba ni phung po lnga'i bdag nyid do/ /'o na dngos po zhes bya ba mi bden pa'i rnam par rtog pa las byung ba rnam par rtog pa'i bdag nyid kyi 'khor ba nyi de/ de ji ltar byang chub tu 'gyur/ /de skad du/ mi
169b2(rgyud): bden rtog pa las byung ba/ /dngos po rtog pa'i bdag nyid de/ /byis pa rnams ni rmongs pa'i blo/ /'khor bar 'di nyid bshad pa yin/ /zhes pa'o/ /de'i phyir chags pa spangs pa'i zhes bya ba smras te/ gzung ba dang 'dzin pa'i dngos po ni chags pa zhes kha cig go/ /
169b3(rgyud): rnam par rtog pa tsam ni chags pa zhes bya ba ni gzhan dag go/ /de skad du/ dge ba 'am mi dge ba yang rung / /gang gi rnam rtog tha dad pa/ /tsan+dan la sogs yang dag 'byung / /me yi bsreg pa nyid du 'gyur/ /zhes pa'o/ /de ltar de'i phyir gnyis ka yang 'dir
169b4(rgyud): chags pa ma yin no/ /de'i phyir/ rang nyid ces bya ba smras te/ gang 'ga' zhig yod pa dang med pa la sogs pa'i rang bzhin no/ /de yis gang chags pa ni mngon par zhen pa'o/ /de dag spangs te gzung ba dang 'dzin pa'i dngos pos stong pa'i yang rnam par rtog
169b5(rgyud): pa'i rang bzhin gyi chags pa yod pa ma yin pa'i phyir de zhes bya ba ni bsam pa'o/ /dngos po zhes bya ba ni rten cing 'brel par 'byung ba tshogs pa las thob par bya ba yin te/ de yang rnam par rtog pa'am/ rnam par mi rtog pa'am/ thams cad byang chub bo/ /ji skad du/ bla ma dam pa nyid kyi zhal snga
169b6(rgyud): nas/ bsten nas skyes pa brtags pas dngos su stong / /dngos po yod pa ma yin stong pa ma yin ngo bo nyid/ /chad pa ma yin sems nyid sna tshogs 'di ni ngo bo gcig /gzugs la sogs pa rgyal ba lnga ni rgyal gyur cig /rnam rtog 'di nyid rten cing 'byung / /'brel
169b7(rgyud): ba bsgom pa ma yin no/ /de nyid mya ngan 'das pa ste/ /sems kyis 'khrul par ma byed cig /kun rtog ces pa 'brel pa ltar/ ji ltar bde ba bzhin du gnas/ /zhes bya ba la sogs pa'o/ /de nyid rang bzhin kun gyi chags pa ma yin na gang las skye bar
170a1(rgyud): 'gyur/ /de'i phyir/ chags pa las ni 'khrul par 'gyur/ /zhes bya ba smras te/ 'khrul pa ni rang gi sgro btags pa'o/ /chags pa ni mngon par zhen pa'o/ /'khrul pa ni yod pa dang med pa la sogs pa'i dngos po'i rang bzhin du sgro btags pas yang nas yang du mngon par
170a2(rgyud): zhen te/ 'dir chags pa dang sdang pa rmongs pa nyid do/ /'khrul pa de nyid gang las spang bar bya zhes bya ba de'i phyir/ 'khrul pa gnas ni med par 'dod/ /ces bya ba smras te/ 'dir 'di'i don ni cung zad 'dir skye ba dang 'gag pas tsher ma dbyung ba lta bur ma yin no/ /
170a3(rgyud): 'on kyang rang bzhin yongs su shes pa'o/ /rang bzhin yang ma skyes pa nyid yin no/ /ji skad du bcom ldan 'das kyis/ 'jam dpal ma rig pa ni yod pa ma yin pa'i don no zhes pa'o/ /'di la bsal ba ci yang med/ /bsnan par bya ba cung zad med/ /yang dag
170a4(rgyud): nyid la yang dag lta/ /yang dag mthong na rnam par grol/ /zhes bya ba'i tshig gis so/ /da ni de bzhin nyid de kho na nyid brtan pa de yang de bzhin nyid dang de kho na nyid dag tha dad pa'o snyam du byang chub rtogs te/ de yang de kho na nyid dang bral ba'o zhes 'dri ba ni/ de nyid ci nas zhes pa'o/ /
170a5(rgyud): dngos po rang bzhin zhes bya ba ni lan no/ /dngos po ni rab tu snang bar gyur pa'o/ /de ltar sems nyid rab tu spros pa'i rnam pa de'i bdag nyid kyi de kho na nyid do/ /dngos po'i rang bzhin yang de kho na nyid yin no/ /rtag par lta ba nyid la rten par 'gyur ba'i phyir/ /dngos po dngos med gang
170a6(rgyud): yin pa'i/ /zhes bya ba smras te/ gang gis gang la ste gang gi phyir dngos po ni rang gi ngo bo yin pa dang dngos med ni stong pa nyid du rab tu bstan pa'o/ /de'i phyir dngos po'i rang gi ngo bo nyid ni de kho na nyid do/ /de skad du bcom ldan 'das kyis/ gzugs ni gzugs kyi rang bzhin gyis stong ngo zhes bya ba nas/
170a7(rgyud): rnam par shes pa'i bar du'o/ /sems de yang sems ma yin zhes pa'o/ /'o na gzugs la sogs pa stong pa nyid kyi phyir chad par lta'o zhe na/ dngos po med par yang dngos por 'gyur/ /zhes bya ba smras te/ rab tu bstan pa 'di ni dngos po ste zung du 'jug pa'i de bzhin nyid kyi de kho na nyid de/ gzhan
170b1(rgyud): du ma yin no zhes bstan to/ /de skad du/ bcom ldan 'das kyis chos thams cad kyi rang bzhin gang zhe na/ gang rang bzhin med pa'o/ /rang bzhin dang rang bzhin med pa dag gis gnyis su med pa 'di ni gnyis su med pas gnyis su mi 'gyur ba'o/ /de ltar ni 'gyur mod kyi/ byang chub nyid ni
170b2(rgyud): bsgrub byar gyur pa dngos po'i rang bzhin du byas la/ dngos po'i rang bzhin du de kho na nyid ji ltar brjod ce na/ de'i phyir rgyu dang 'bras bu'i rang bzhin gyis zhes bya ba smras te/ gang de nyid bstan pa'i rigs pas bsgrub par bya ba dang sgrub par byed pa dang de kho na nyid kyi bdag nyid kyis nyes pa med do
170b3(rgyud): zhes bya ba ni dgongs pa'o/ /yang na 'bras bu zhes bya ba ni dngos po'i ngo bo yin te/ rang bzhin ni rten cing 'brel bar 'byung ba nyid kyis rang bzhin pa zhes pa'o/ /rgyu dang zhes pa ni de bzhin nyid don dam par ma skyes pa ni lhan cig skyes pa yin pa'i phyir/ dngos po'i ngo bo'o/ /de skad du/ chos kyi dbyings
170b4(rgyud): las yang dag byung / /mi mthun phyogs ni cung zad med/ /ces pa'o/ /yang bcom ldan 'das kyis gsungs pa/ /chos rnams thams cad dngos po med/ /chos min mtshan nyid rnam par spangs/ /chos bdag med las yang dag byung / /byang chub tshul ni brtan pa'o/ /zhes pa'o/ /rgyu dang
170b5(rgyud): 'bras bu'i rang bzhin zhes pa la rang bzhin ni gnyug ma ste/ zung du 'jug pa'i ngo bo'o/ /de'i phyir dngos po'i de bzhin nyid ni de kho na nyid du bstan pa'o/ /'di dag ni pha rol tu phyin pa'i man ngag bla ma dam pa'i man ngag gis brgyan pa'o/ /de yang yang dag par shin tu mnyes par byas pa'i bla ma'i zhal gyi pad+ma nyid la gsal bar
170b6(rgyud): gzhan du ni ma yin no/ /da ni/ dngos po kun gyi rang bzhin gyi/ /dag pa'i de bzhin nyid du 'dod/ /ces bya ba'i tshul gyis de bzhin nyid kyi chos thams cad legs par gnas pa yin no/ /de bzhin nyid kyi de kho na nyid bsgom par bya ba sgrub par byed pa'i thabs zhes nye bar bstan pa'i phyir/ de ltar chos rnams ro gcig
170b7(rgyud): ste/ thogs pa med cing gnas med par/ /ji ltar 'byung ba'i ting 'dzin gyis/ /'di dag thams cad 'od gsal te/ /zhes bya ba smras te/ de ltar ni 'di'i rim pas so/ /ro gcig pa ni de bzhin du ro gcig pa'o/ /chos ni phung po dang skye mched dang khams rnams so/ /gzugs la sogs pa'i mtshan nyid ni gzugs la
171a1(rgyud): sogs pa rang gi mtshan nyid 'dzin pa'i phyir ro/ /thogs pa med cing zhes bya ba ni rang bzhin la sgro btags med pa'o/ /gnas med par zhes bya ba ni ma skyes pa ste/ yod pa dang med pa'i rang bzhin la rab tu mi gnas pa'i phyir ro/ /'od gsal zhes bya ba ni rang bzhin gyis dri ma spangs pas
171a2(rgyud): rang rig pa ste/ rab tu 'od gsal ba'i phyir ro/ /de ltar gyur pa'i de bzhin nyid kyi bdag nyid kyi de kho na nyid kyi chos rnams ji ltar mthong zhe na/ de'i phyir/ ji ltar 'byung ba'i ting 'dzin gyis/ /zhes bya ba smras te/ zhi gnas dang lhag mthong zung du 'jug pa dang ldan pa'i lam ni ji ltar 'byung ba'i ting nge
171a3(rgyud): 'dzin no/ /'di nyid ni sgrub par byed pa'i dngos po'o/ /'di ltar dngos po gsum du bstan to/ /ji ltar 'byung ba nyid kyi ting nge 'dzin kyang mngon par 'byung ba ni/ ji ltar 'byung ba'i ting 'dzin yang / /rab tu 'jug pa'i sems kyis 'gyur/ /gang phyir de yi gnas rig pas/ /de nyid rgyun
171a4(rgyud): mi 'chad las skye/ /zhes bya ba smos te/ 'di ltar re zhig bsgom pa rab tu grags pa'i sems can thams cad la snying rje chen po nye bar gzhag pa'i byang chub tu sems bskyed par bya'o/ /de yang rnam pa gnyis te/ dang po ni 'dod pa rnams la smon pa'i mtshan nyid do/ /gnyis pa ni 'dod pa'i
171a5(rgyud): rnam pa yang pha rol tu phyin pa la sogs pa'i rab tu 'jug pa'i rnam pa byang chub kyi mtshan nyid do/ /de skad du/ sems bskyed pa ni gzhan don phyir/ yang dag rdzogs pa'i byang chub 'dod/ /smon dang gnas pa'i bya ba 'di/ /'di yi dbye ba rnam pa gnyis/ /de ni mgon pos yang dag bshad/ /
171a6(rgyud): dang po 'dod pa'i rnam pa ste/ /sbyin pa la sogs rnam 'jug pa/ /gnyis pa ru ni rnam par grags/ /zhes pa'o/ /'dod pa'i rnam pa yang gsum ste/ 'dun pa dang bcas par 'jug pa'i chos kyis mngon par byang chub par 'dod pa'i mtshan nyid dang / bsam pa dang bcas par 'jug pa'i pha rol tu phyin pa'i
171a7(rgyud): spyod pa la 'dod pa'i mtshan nyid dang / lhag pa'i bsam pa dang bcas par 'jug pa'i byang chub kyi phyogs kyi chos sum cu rtsa bdun bsgom par 'dod pa'i mtshan nyid de/ de la yang sems gsum ni chung ngu dang 'bring dang chen po ste/ las dang po pa'i sas bsdus pa pha rol tu phyin pa'i tshul ni mngon par rtogs
171b1(rgyud): pa'i rgyan la sogs pa las bstan to/ /de las gzhan 'jug pa'i sems ni gnas skabs rnam pa gsum ste/ de la las dang po pa 'jug pa'i lam gyis bsdus pa'i sbyor ba'i gnas skabs te/ de yang nges par 'byed pa'i cha dang mthun pa zhes bstan to/ /de la rgyu'i gnas skabs ni sa bcus gsungs pa/ mthong ba dang
171b2(rgyud): bsgom pa'i lam gyi spyod yul lo/ /de nas khyad par can gyi lam gyis sdud pa ni 'bras bu'i gnas skabs so/ /de skad du/ mtha' dag la ni gnyis kyis khyab/ /de las gnas skabs rnam pa bzhi/ /'bras bu rgyu sbyor dang po yi/ /lam gyi gnas skabs tha dad pas/ /zhes bya ba'o/ /gang nas bzung nas yang sdom pa
171b3(rgyud): 'dzin pa sngon du 'gro bas sbyin pa la sogs pa bsod nams dang ye shes kyi tshogs la rab tu 'jug pa de ni 'jug pa'i sems so/ /de skad du/ 'gro bar 'dod pa 'gro ba yi/ /bye brag ji ltar shes pa ltar/ /de bzhin grangs bzhin tha dad pa/ /mkhas pa yis ni shes par bya/ /zhes pa'o/ /de la shes rab kyi
171b4(rgyud): pha rol tu phyin pa spangs pa ste sbyin pa la sogs pa'i dge ba mtha' dag mngon par 'byung ba'i chos yang dag par sdud pa'i thabs ni bsod nams kyi tshogs so/ /shes rab ni de nyid kyis thabs kyi dngos po yongs su gcod pas ye shes kyi tshogs so/ /de lta bas na yang dag pa'i thabs kyis rig pa'i phyin ci ma
171b5(rgyud): log pas ji lta ba bzhin du rang dang gzhan gyis don byed do/ /de ltar na thabs dang shes rab kyi de nyid bstan par bya ste sa la zhugs pas kyang ngo / /de skad du bcom ldan 'das kyis/ rmongs pa'i skyes bu de ni 'di skad smra bar byed/ /tshul gcig nyid kyis byang chub thob par 'gyur/ /gang de stong pa nyid kyi tshul yin te/ /
171b6(rgyud): zhes pa'o/ /'di'i yang thabs dang shes rab kyi rang bzhin rtogs pas sgro 'dogs pa dang skur pa 'debs pa dag spangs pa'i dbu ma rab tu mi gnas pa rtogs pa'o/ /shes rab kyi ni sgro 'dogs pa spangs pa'i phyir ro/ /thabs kyis ni skur pa 'debs pa spangs pa'i phyir ro/ /de la dang po thos pa las byung ba'i
171b7(rgyud): shes rab bskyed par bya ste lung gi don la nges par bya'o/ /de nas bsams pa las byung ba'i rigs pa dang lung dag so sor brtags te nges pa dang drang ba'i don la nges pas yang dag pa'i don bsgom par bya'o/ /yang dag par ma skyes pa nyid do/ /de yang bstan pa'i rigs pas rtogs par bya'o/ /de'i phyir rnal 'byor
172a1(rgyud): pas dang po sems brtan par bya ba'i phyir zhi gnas grub par bya'o/ /zhi gnas kyis yang rnyed pa la sogs pa la ltos pa dang bral bas tshul bzhin du gnas te/ sdug bsngal la sogs pa la bzod pas rtsom pa'i brtson 'grus bskyed par bya'o/ /ji skad du/ tshul khrims gang ldan de ni bzod pa yin/ /
172a2(rgyud): gang la brtson 'grus brtan pa bag yod pa/ /gang la yang dag rab tu ldan pa yis/ /de yi ting 'dzin myur du rdzogs par 'gyur/ /zhes pa'o/ /de'i phyir tshul khrims la sogs pa'i zhi gnas kyi tshogs la gnas pas yid dang mthun pa'i sa phyogs su lus bsrang ste bde ba'i stan la 'dug nas snying rje chen
172a3(rgyud): po sngon du byas te sems rtse gcig pa bskyed par bya'o/ /de la re zhig dang por rnal 'byor pas ji ltar nus pas phung po dang skye mched dang khams dang gzugs can nam gzugs can ma yin pa tha dad pa'i chos thams cad kyi 'di nyid dmigs par bya ste/ gcig dang du ma'i rang bzhin gyis stong pa nyid du nges
172a4(rgyud): par byas la/ 'di nyid kyi rgyun la yang nas yang du sems brlan par bya'o/ /ji srid du lus dang sems shin tu sbyangs pa 'thob par gyur pa de nyid du'o/ /shin tu sbyangs pa thob par gyur pas zhi gnas rdzogs par 'gyur ro/ /de skad du/ dngos po mtha' dag nye bar dmigs par bya/ /phung po la sogs tha dad
172a5(rgyud): nges bzung stong pa nyid/ /de la rab tu 'jug pa'i yid ni ji bzhin du/ /de srid rab tu ting nge 'dzin dang ldan/ /zhes pa'o/ /de nas slar yang ting nge 'dzin la gnas pas shes rab kyi mig gis chos thams cad dpyad par bya'o/ /dpyad nas slar rim par bsgom par bya'o/ /des the tshom gyi sa bon sel bar
172a6(rgyud): 'gyur ro/ /de bzhin du yang gang zhi gnas la dmigs pas ni sems brtan par 'gyur ro/ /de shes rab kyis dpyad pa las yang dag pa'i ye shes kyi snang ba skye bar 'gyur te/ de la mun pa la snang ba bzhin du ste/ des sgrib pa rnams spong bar 'gyur ro/ /de nyid kyi phyir 'di dag mig gis snang ba bzhin no/ /yang
172a7(rgyud): dag pa'i ye shes skye ste/ phan tshun so so'i yon tan gyis nges par gnas pa'i phyir ro/ /snang ba dang mun pa bzhin phan tshun 'gal ba dag ni ma yin no/ /ji bzhin mnyam gzhag gyur pa'i shes rab ces bya ba'i tshig gis so/ /gcig tu shes rab kyi rjes su mthun pa'i zhi gnas so/ /de'i don ni zhi gnas dang
172b1(rgyud): lhag mthong zung du 'jug pa dang ldan pa'i lam sbyin pa dang tshul [(]khrim [,]khrims [)]la sogs pa thabs dang ldan pa 'jug pa'i sems pha rol tu phyin pa'i tshul la rab tu grags pa'o/ /'di nyid phul du byung bas snang ba la sogs pa'i ting nge 'dzin gyi rim pas drod la sogs pa'i nges par 'byed pa'i cha dang mthun pa thob ba ni
172b2(rgyud): sbyor ba'i gnas skabs so/ /de nas mthong ba'i lam thob pa ni rgyu'i gnas skabs so/ /de nas bsgom pa'i rim gyis 'bras bu'i gnas skabs so/ /de ltar de nyid 'jug pa'i sems pha rol tu phyin pa'i tshul gyi rab tu dbye ba rnams ni ka ma la shI la la sogs pas bsdus pa dang rgyas pa la sogs pa'i sgo nas bstan
172b3(rgyud): te de nyid du rtogs par bya'o/ /'dir rgyas pas 'jigs pas ma bris so/ /'di lta bur gyur pa'i 'jug pa'i sems ni 'dir dgongs pa ma yin no/ /'dir de dpyad pa las byas pas yongs su ma dag pa'i phyir ro/ /'dir dpyad pa med pa'i sems kyi sngon du bsgom pa bya ba nyid do/ /gang yang pha rol tu phyin
172b4(rgyud): pa'i man ngag ni bla ma'i man ngag gis brgyan pa dang bcas pa'i zung du 'jug pa'i dbu ma nges par rtogs pa'o/ /de ni don dam pa stong pa nyid rnam pa thams cad kyi mchog dang ldan pa'i shes rab nyid lhun gyis grub par rgyan gyis 'jug par 'gyur ba ni zhi gnas te gzhan du ma yin no/ /chos rnams thams cad
172b5(rgyud): yongs shes nas/ /bsgom du med nyid bsgom pa yin/ /zhes bya ba'i tshig gis so/ /de lta bur gyur pa'i zhi gnas dang lhag mthong zung du 'jug pa dang ldan pa'i lam mo/ /'bras bu thob pa la mos par gyur pa'i 'jug pa'i sems ni 'dir dgongs pa ma yin no/ /de skad du/ chos kyi phung po stong
172b6(rgyud): phrag rnams/ /rtogs pa zhes bya stong pa nyid/ /rtogs pa'i don ni dpyad pa yin/ /bla ma dam pa'i dpyad pa med/ /ces pa'o/ /gang gi bum pa la sogs 'dzin/ /bsam gtan de ni de la sbyar/ /rnam pa kun gyi lus gcig po/ /'di rtogs rtogs pa chen por 'gyur/ /zhes bya ba yod do/ /'di dag ni
172b7(rgyud): gsal bar bya ba'i phyir/ /gang phyir de yi gnas rig pas/ /de nyid rgyun mi chad las skyes/ /zhes bya ba bstan te/ de ni 'jug pa'i sems kyi gnas zung du 'jug pa de bzhin nyid kyi bdag nyid/ bla ma dam pa'i man ngag gis rig pa/ de nyid stong pa nyid dang snying rje dbyer med pa don dam pa byang chub
173a1(rgyud): sems kyi mtshan nyid do/ /rgyun mi chad pa ni skad cig ma so so la skye bar 'gyur ba'o/ /de'i bdag nyid kyi phyir rnal 'byor pa zhes bya'o/ /de la 'jug pa byang chub kyi sems gang zhe na/ shes dang shes bya rnam bral ba/ /'gro ba nyid ni gnyis med 'dod/ /ces bya ba smras so/ /yang gnyis
173a2(rgyud): med ces bya ba ni rig byed smra ba ltar rtag pa gcig pu ni ma yin no/ /'on kyang gang gcig kyang ma yin du ma yang ma yin pa'i gnyis pa ni dgongs pa'o/ /de ltar gyur pa ni 'gro ba nyid dngos po dang dngos po ma yin pa dang / 'dod pa zhes bya ba la sogs pa bstan te/ de nyid ji ltar 'gyur zhes bya ba la
173a3(rgyud): sogs pa la/ shes dang shes bya rnam bral ba/ /zhes bya ba smras te/ dang zhes bya ba ni gang gi phyir gyi don te/ gang gi phyir shes dang shes bya rnam bral ba ni 'gro ba'i bdag nyid yin pa'i phyir gnyis su med pa'o/ /de la shes dang shes bya rnam bral ba ni rnal 'byor spyod pas rab tu bsgrub pa ste/ 'gro ba ye
173a4(rgyud): shes tsam du rab tu sgrub par byed pa'i phyir ro/ /de'i yang shes pa tsam 'gro ba la gsal ba ni ma skyes pa'i phyir med pa ma yin no/ /rang bzhin med pa'i phyir yod pa ma yin no zhes pa'o/ /shes pa'i rang bzhin dang bral ba'i 'gro ba'i bdag nyid ni dbu ma pas rab tu bsgrub pa'o/ /'di lta bu thabs dang shes
173a5(rgyud): rab kyi bdag nyid kyi shes pa gnyis su med pa'i de kho na nyid byang chub kyi sems so/ /de ltar ni 'gyur mod kyi/ 'gro ba nyid gnyis su med pa'i de bzhin nyid kyi byang chub kyi sems zhes bya ba de kho na nyid dpyod pa'i rnam par rtog pa'i rgyu mtshan yin pa'i phyir dang / ji bzhin 'byung ba'i ting nge 'dzin zhes bya ba yang
173a6(rgyud): gnyen po'i phyogs la dpyod pa rnam par rtog pa'i rgyu mtshan no/ /de nyid byang chub rtogs pa'i rang bzhin can zhes pas 'bras bu la dpyod pa'i rnam par rtog pa'i rgyu mtshan gyi phyir ro/ /'di dag ni yang rgyu mtshan gzhan gyis mngon du gyur par gzhan du snang ba 'gyur la/ gzhan ni yid la mi byed pas yongs
173a7(rgyud): su spang bar bya zhes bcom ldan 'das kyis bstan te/ rnam par mi rtog pa la 'jug pa las bstan pa dang ji ltar mi 'gal zhe na/ de la re zhig kha cig 'di skad smras te/ bsgom pa 'byung ba'i tshogs pas dang por brjod pa nyid de/ bsgrub par bya ba dang sgrub par byed pa dang de kho na nyid do/ /gzhan du na bstan pa 'bras
173b1(rgyud): bu med par thal bar 'gyur ba'i phyir ro/ /phyi nas goms par gyur nas ni bsgrub bya la sogs pa'i rgyu mtshan spangs par bstan pa yin no/ /rgyu mtshan yang ni shes pa'i sbyor ba spangs pa'i phyir zhes pa'o/ /de'i shes pa'i dang por bya ba nyid ji ltar 'gal bar 'gyur/ 'di ni rab kyi lam ma yin te/ 'dis mi
173b2(rgyud): bzod pas lan ni gzhan/ /gnyis dang bral bar rlom pa yang / /gang phyir de ni 'od gsal 'dod/ /ces bya ba smras te/ 'di ni 'dir dgongs pa yin te/ de yongs su shes pas de kho na nyid do/ /de kho na nyid rtogs par bya ba'i phyir dpyod pa gsum rnam par spang bar bya ba bstan pa yin te/ mtha' bzhi
173b3(rgyud): yongs su spong ba bzhin no/ /gnyen po'i phyogs la mi gnas shing / /de nyid la yang mi chags pas/ /gang gi 'ang 'bras bu mi 'dod pas/ /de yis phyag rgya chen po shes/ /zhes bya ba'i tshig gis so/ /'dir yang phyag rgya chen po zhes bya ba ni phyag rgya chen po'i de kho na nyid kyi man ngag ste/ dngos po'i de
173b4(rgyud): kho na nyid yongs su shes pa'o/ /yang dpyad pa gsum po 'di rnams kyang ste/ mtha' bzhi la ni mnyam brten nas/ /mtha' bzhi las ni rnam par dang / /ces bya ba nyid kyi de kho na nyid du ma yin pas 'gal ba ma yin no/ /gnyis dang bral ba ni gnyis med pa'o/ /rlom sems ni de kho na nyid du dpyod pa'i
173b5(rgyud): rnam par rtog pa'o/ /'di yang 'od gsal ba'i rang bzhin las med pas rang bzhin gyis rnam par dag pa'i phyir ro/ /de ltar bsgrub par bya ba dang sgrub par byed pa yang 'od gsal gyi rang bzhin du rtogs par bya'o/ /yang 'dir rgyu mtshan yongs su spangs pas yid la mi byed pa zhes bya ba ni/ 'dir
173b6(rgyud): mig btsums pa ltar bum pa dang snam bu la sogs pa ci yang mi mthong ba ni yid la byed pa ni med do/ /yang ni rnam par dpyad pa'am bla ma'i man ngag gis dngos po mi dmigs pa nyid ni yid la mi byed pa'o/ /de skad du/ 'gro dang gnas dang 'dug pa dang / /nyal ba na yang mnyam par gzhag /nyan dang
173b7(rgyud): lta dang de bzhin bsgom/ /reg pa dang ni myang ba dang / /shes rab nyid ni dag pa yis/ /rnam par dpyad dang man ngag las/ /chos rnams thams cad ma skyes phyir/ /mthong ba yang ni mi mthong 'gyur/ /zhes bya'o/ /de'i phyir rgyu mtshan gyis yid la mi byed la/ /rgyu mtshan med par yongs su shes pa nyid
174a1(rgyud): do/ /yang ni rgyu mtshan la dpyod pa'i rnam par rtog pa zhes pa mtshan mar 'dzin pa'i rnam par dpyod pa'o/ /de yang ma skyes pa nyid de rnam par dag par bcom ldan 'das kyis bstan to/ /ji skad du bcom ldan 'das kyis ting nge 'dzin gyi rgyal po las/ yang dag shes phyir mtshan mar
174a2(rgyud): 'dzin/ /nye bar 'dzin par nges par bstan/ /mtshan mar 'dzin pa med pa yang / /rnam par nges na bstan pa yin/ /mtshan ma'i rang bzhin shes na yang / /de ltar mtshan ma 'byung med 'gyur/ /mtshan ma 'di ni spang bar bya/ /mtshan med mthong pa la 'jug 'gyur/ /mtshan ma spros pa la spyod pas/ /
174a3(rgyud): mtshan ma las ni grol ba med/ /gang 'di mtshan ma skyes pa na/ /gang gis mtshan ma skyes pa yin/ /mtshan ma gang la gang gis reg /gang gis mtshan ma 'gog par byed/ /gang gis mtshan ma skye 'gyur ba/ /blo yis chos rnams thob pa med/ /sems 'di yis ni de bzhin sems/ /de phyir
174a4(rgyud): mtshan ma 'byung mi 'gyur/ /gang la mtshan ma ma skyes pa/ /ji ltar mtshan ma 'gag par 'gyur/ /zhes pa'o/ /de ltar gyur pa'i sems med pa dang / /rnam par rtog pa med pa zhes bya ba ni/ sems dang rnam par rtog pa 'di nyid dag ni rang bzhin med pa'i shes pa de dag med pa ni ma yin no/ /de skad du/ zung du
174a5(rgyud): 'jug pa'i dbu ma las/ /sems pa'i rnam rtog sbyor ba yang / /de ni bsam med rtog pa med/ /rnam pa kun mchog thams cad kyi/ /dbang po las 'das rnam pa med/ /dngos dang dngos med bdag nyid de/ /dngos dang dngos med rnam par spangs/ /mtha' bzhi dang ni mnyam ldan pas/ /mtha' bzhi las ni
174a6(rgyud): rnam par grol/ /sna tshogs gzhag pa'i sna tshogs med/ /dogs pa med pas bde ba che/ /'bras bu de nyid rnam rtog rnams/ /dpyod pa nyid ni dpyad pa med/ /de dang de skyes thob pa rnams/ /ma skyes pa yi rang bzhin no/ /de phyir rang rig ma skyes phyir/ /rang gi ma skyes 'dod pa yin/ /dpyod pa'i mtha'
174a7(rgyud): la mi gnas so/ /rtog pa'i mtha' las 'gyur ba med/ /ces pa'o/ /yang bla ma'i zhal snga nas gsungs pa/ rnam rtog 'di ni rten cing 'byung / /'brel pa bsgom pa ma yin no/ /de nyid mya ngan 'das pa ste/ /sems ni 'khrul par ma byed cig /ces pa'o/ /yang / kun rtog dogs pa kun bral nas/ /ji
174b1(rgyud): ltar bde ba bzhin du rgyu/ /zhes pa'o/ /de ltar yang bcom ldan 'das kyis/ gang gis de nyid 'dod pa yis/ /sems pa kun la mi sems pa/ /gang sems gang gis bsam du med/ /de ni bsam du med par 'gyur/ /ji ltar sems can de bzhin sems/ /ji ltar sems pa de bzhin rgyal/ /gang gi
174b2(rgyud): blo yis bsam du med/ /sems 'di nyid ni rab tu brtan/ /gang gi rgyud 'dir sems pa ni/ /nam yang 'byung bar 'gyur ba med/ /gang la sems pa bsam med pa/ /sems pa thams cad rnam par bral/ /sems pa nyid ni bkug nas sems/ /ring po'i dus su rnam sems na/ /sems pa
174b3(rgyud): nyid ni yid byed pa/ /sems pa zad par 'gyur ba med/ /sems pa 'di ni sems pa che/ /chos kyi sems pa bla na med/ /chos kyi sems pa 'di yis ni/ /yang dag sems la 'jug par 'gyur/ /'di dag nyid la dgongs nas bla ma rdo rjes gsungs pa/ ye shes gang zhig 'bad med par/ /
174b4(rgyud): bsam du med ces de la brjod/ /bsam nas gang zhig bsam med byed/ /de ni bsam du med min 'gyur/ /zhes pa'o/ /yang na thabs dang shes rab kyi gnyis su med pa de nyid gnyis su med pa'i rnam pa dbyer med pa gcad du med pa ni de nyid ni 'gro ba nyid do/ /de'i phyir thabs dang shes rab kyi bdag
174b5(rgyud): nyid ni dngos po dang dngos po med pa dag ro mnyam pa'i dngos po ni gnyis su med pa'i ye shes so/ /'di nyid kyang mchog gi rnal 'byor ro/ /de'i rnal 'byor nyid ni rnal 'byor pa ste/ de'i spyod pa nye bar bstan pa'i phyir te/ de lta'i de nyid nges rtogs nas/ /ji lta de ltar gang de na/ /rnal 'byor mig ni rgyas
174b6(rgyud): 'gyur bas/ /kun du seng ge de bzhin rgyu/ /zhes bya ba smras te/ 'di'i sngar bstan pa'i gnyis su med pa'i de kho na nyid ni bla ma dam pa'i man ngag gis nges par rtogs pa'i rnal 'byor pas so/ /gsungs par byas pa na de kho na nyid nges par rtogs pa'i rgyu nyid do/ /rang 'dod pa'i spyod pa'i rgyur yang
174b7(rgyud): bstan pa yin te/ gang zhig dngos med shes rab ste/ /thabs ni dngos po'i mtshan nyid do/ /thabs dang shes rab snyoms 'jug pa/ /rnal 'byor zhes ni bya bar bshad/ /ces bya ba gsung rab las so/ /rnal 'byor gang la yod pa de ni rnal 'byor pa'o/ /rgyu zhes bya ba ni rang 'dod pa'i gnas pas rgyu
175a1(rgyud): bar bya'o/ /gang des zhes bya ba ni zas kyis so/ /bza' dang bza' min de bzhin du/ /ji ltar rnyed pa bza' bar bya/ /'dod dang mi 'dod rnam rtog rnams/ /'dzin pa 'dir ni mi bya'o/ /zhes gsung rab las so/ /ji lta de ltar zhes bya ba ni gang dang de yang lus dang ngag dang yid kyi rnam
175a2(rgyud): pas so/ /ji skad du bcom ldan 'das kyis rkang pa 'khru ba dang / so rtsi za ba dang / 'thor 'thung bza' ba dang / dril phyis dang / lag pa nyed pa dang / gos kyis smad 'gebs pa dang / 'byung ba dang / skad smra ba dang / gro ba dang / dgod pa dang / khro ba dang / ma rig pa dang sdang ba'i sems/ /skad cig kyang ni ga
175a3(rgyud): zhan sems med/ /grub phyir dngos grub 'dod pa yis/ /gang gis blo ni zhen mi bya/ /zhes pa'o/ /mig ni rgyas pa zhes bya ba ni chos thams cad de bzhin nyid kyi bdud rtsi'i rang bzhin gyis gnyen po'i phyogs med pa dang / dbang po ma bsdams pa med pa de 'dod pa'i longs spyod thams cad kyi sgo nas so/ /
175a4(rgyud): de skad du/ dka' thub sdom pa mi bzad pas/ /bsnyen kyang grub par mi 'gyur gyis/ /'dod pa'i longs spyod thams cad la/ /bsnyen na myur du 'grub par 'gyur/ /zhes pa'o/ /yang / lus ngag yid ni legs dag pas/ /thob bo byang chub thob par 'gyur/ /zhes pa'o/ /'o na gsang sngags kyi tshul gyis
175a5(rgyud): rnal 'byor pa dang bye brag ci yod ce na/ phyag rgya bzhi'i rjes su 'gro ba med pa'i phyir dang / lha'i nga rgyal gyi bde ba chen po'i ro med pas/ btang snyoms kyi rnam pas mngon par byang chub pa dus ring pos rdzogs pa'i phyir bsgrub par bya ba dang sgrub par byed pa nyid kyi rnam pa bye brag nyid shin tu che'o/ /gzhan gyis
175a6(rgyud): pha rol tu phyin pa'i tshul gyi rnal 'byor pa las 'di khyad par yod de/ bla ma dam pa'i man ngag gi dpyad pa'i stong pa nyid zung du 'jug pa'i de bzhin nyid nges par rtog pas shin tu khyad par 'phags pa'i phyir ro/ /de'i phyir 'di nyid dka' ba'i spyod pa med pa 'di nyid stong pa nyid du ro gcig pa'i de kho na nyid shin tu shes pa dag
175a7(rgyud): ni yul gyi grong gis sprul 'dzin pa ltar sprul la rtse yang nges 'bigs par mi 'gyur ro/ /'di nyid la de kho na nyid kyi ye shes phyag rgya chen po zhes kha cig brjod de/ ji skad du/ thabs dang shes rab mnyam sbyor ba/ /bsgom pa nyid ni rnal 'byor mchog /phyag rgya chen por mnyam sbyor ba/ /bsgom pa ru ni rgyal bas
175b1(rgyud): bshad/ /ces pa'o/ /thabs dang shes rab mnyam par sbyor ba bsgom pa tsam ni phyag rgya chen po bsgom pa ma yin te/ pha rol tu phyin pa'i tshul dang sngags kyi tshul dag tha dad me par thal bar 'gyur ba'i phyir ro zhes sngags pa dag go/ /sbyin pa la sogs pa'i bya ba'i sgo nas pha rol tu phyin pa'i theg pa
175b2(rgyud): dman pa ma yin te/ dbang po rab kyi de'i yang sbyin pa la sogs pa'i sems tsam yin pa'i phyir ro/ /de skad du/ 'bras bur bcas pa'i nor thams cad/ /skye bo kun la btang sems pa/ /de phyir sems nyid de nyid ni/ /sbyin pa'i pha rol phyin par bshad/ /ces pa'o/ /yang ni mig ni rgyas gyur pas/ /zhes bya ba ni de bzhin
175b3(rgyud): nyid kyi rang bzhin chos thams cad rtogs pa'i mig 'bru tshugs so/ /de skad du/ stong pa nyid kyis stong pa ltar/ mig ni 'bru tshugs byed par 'gyur/ /mgo ni dma' bar byed pa dang / /sems dang sems byung brlan par byed/ /ces pa'o/ /seng ge ji bzhin zhes bya ba ni seng ge bzhin du'o/ /kun du zhes bya ba ni thams
175b4(rgyud): cad du 'jigs pa med pa'o/ /rjes su rnal 'byor pa rgyu bar bya zhes bya ba ni/ spyod lam rnam bzhir spyod pas rgyu bar bya'o/ /de skad du/ lus kyi las ni spyod lam yin/ /zhes bya ba la sogs pa'o/ /de skad du/ bcom ldan 'das kyis/ brgya byin dang mtshungs lha min yang / /mdun na nges par gnas gyur kyang / /de la
175b5(rgyud): 'jigs par mi bya ste/ /seng ge'i tshul du rgyu bar bya/ /zhes pa'o/ /slar yang de nyid kyi spyod pa/ /'jig rten chos las rnam log 'dis/ /smyon pa'i brtul zhugs la brten nas/ /dmigs pa med pas thams cad byed/ /rang byin brlabs pas rnam brgyan pa'o/ /zhes bya ba smras te/ 'jig pas na 'jig rten te phung po
175b6(rgyud): lnga'o/ /de'i chos ni rang bzhin no// /de las rnam par log pa ni shin tu 'das pa'o/ /rang bzhin dman pa de nyid kyis nyi tshe ba'i bde ba dang sdug bsngal dang rnyed pa dang ma rnyed pa dang grags pa dang ma grags pa dang bstod pa dang smad pa zhes bya ba 'jig rten pa'i chos kyang shin tu 'das pa yin no/ /de skad du/ gang 'dir
175b7(rgyud): 'jig rten la brten nas/ /phung po 'jig rten ngas bshad do/ /gang 'dir brtan par byas pa yis/ /'jig rten chos las rnam par grol/ /byang chub sems dpa' mkhas pa gang / /'jig rten rang bzhin shes pa nyid/ /phung po nyid kyang yang dag bstan/ /'jig rten chos dang mi ldan pas/ /rnyed pa dang ni ma rnyed pa/ /de bzhin
176a1(rgyud): grags dang ma grags pa/ /bstod dang smad dang bde dang sdug /'jig rten rnams kyis mi g.yos so/ /de ni der bstan shes rab che/ /'jig rten pa yi chos mkhas pa/ /'jig rten pa yis 'jigs par mthong / /'dis ni g.yo bar yang mi 'gyur/ /'jig rten gnyis las kun du byung / /phyin
176a2(rgyud): ci log la kun du gnas/ /de las 'jig rten 'gro shes nyid/ /mkhas pas 'gro ba 'gro bar 'gyur/ /'gro ba drug gi 'jig rten dag /'gro ba de 'dir rnam shes bya/ /de yis 'jig rten 'gro ba thob/ /mi bden skye bo 'gro ba gang / /dpa' bo de ni 'jig rten rgyu/ /gang gis mi gos pad+ma bzhin/ /'jig rten pa yang nyams mi
176a3(rgyud): 'gyur/ /chos dbyings gang phyir legs par gnas/ /'jig rten chos rnams mi shes pa/ /de nyid 'jig rten la spyod do/ /de nyid la ni blo ldan spyod/ /'jig rten mtshan nyid med par shes/ /'jig rten nam mkha'i mtshan nyid de/ /nam mkha' la yang mtshan nyid med/ /des na de rnams 'gro bar shes/ /'jig rten chos kyis mi
176a4(rgyud): gos so/ /ji ltar 'jig rten rab shes pa/ /de ltar srog chags rnams la 'tshe/ /'jig rten pa yang mi nyams par/ /chos rnams kyi ni rang bzhin shes/ /'jig rten chos ni 'di nyid la/ /phung po'i rang bzhin yod ma yin/ /gang zhig de ltar rab shes na/ /de rnams 'jig rten dag tu gnas/ /gang gis phung po yod shes na/ /
176a5(rgyud): ma skyes pa yang mi 'byung ba'o/ /'jig rten de yang spyod pa yis/ /'jig rten la yang mi brten no/ /'jig rten chos ni mi shes pa'i/ /mi mkhas pa ni rtsod par byed/ /'di dag bden pa 'am brdzun pa min/ /gang gis gnyis med ming gis gnas/ /rtsod pa 'di ni yod ma yin/ /de bzhin 'jig rten pa yi chos/ /nga yis shes
176a6(rgyud): nas yang dag bstan/ /gang la rtsod pa med pa'i mchog /gang phyir chos ni sangs rgyas bstan/ /'jig rten mnyam pa nyid shes na/ /'di la brdzun med bden pa'ang med/ /bden pa'am gal te brdzun pa'am/ /gal te brtan pa thob pa na/ /nga yi mtha' ru 'dzin par 'gyur/ /mu stegs dang ni khyad par med/ /ji bzhin chos ni
176a7(rgyud): 'byung ba'i don/ /de bzhin bden dang brdzun pa min/ /de phyir 'jig rten pa yi chos/ /gang phyir nga yis gnyis med bstan/ /gang gis 'jig rten 'di shes pa/ /ji bzhin 'jig rten 'di yi chos/ /de ni bden dang brdzun pa yis/ /mkhas pas lta ba mi len to/ /zhes pa'o/ /smyon pa'i brtul zhugs ni yid kyi bsam pa med
176b1(rgyud): par byed pa nyid do/ /de la brten pa'o/ /de skad du/ 'gro ba bsam pa med par 'gro ste/ bgegs dang bral ba la 'jug pa yongs su ngal ba med pas ngal sos bas skye bo yongs kyi gnas rnams sprul pa med de/ 'dod pa dang mi ldan pa la 'jug pa rnams la 'gro ba dang 'ong ba rnams gus pa ni lha'i bu bzhin du
176b2(rgyud): gyur te rol bas 'khor bar spyod ces bya'o/ /thams cad byed ces pa ni 'jig rten pa'i chos las shin tu 'das pas yang mya ngan las 'das pa ni ma yin no/ /yang de nyid 'jig rten las la spyod pa'o/ /bza' ba la sogs pa dang skye ba yongs su 'dzin pa la sogs pa rnams bstan pa'i rigs pas byed pa'o/ /
176b3(rgyud): dmigs pa med pas zhes bya ba ni dngos po'i de kho na nyid yod pa dang med pa la sogs pa'i dmigs pa med pas dus thams cad du rang rig pa'i bdag nyid ni dmigs pa med pa ste/ rang rig pa yang ma skyes pa'i phyir ro/ /de skad du/ ma skyes pa nyid blo yi gang skyes skye ba dang bral te/ /zhes pa'o/ /rang byin
176b4(rgyud): brlabs pas rnam brgyan pa'o/ /zhes bya ba ni rang nyid gnyug ma'i de kho na nyid de bzhin nyid kyi bdag nyid rnal 'byor pa'i sems kyi rgyun de'i bdag nyid du byin gyis brlabs pa'o/ /de bzhin nyid kyi rang bzhin las 'phro ba'i rang bzhin gyis brgyan pa ni rgyan no/ /de ltar na de nyid kyis 'jig rten chos las rnam
176b5(rgyud): log ces bya ba la sogs pa las khyad par byas pa'i phyir ro/ /'on kyang bdag nyid chen po sbyor bar bya'o/ /da ni skabs su bab pa'i don nye bar sdud pa'i phyir/ rnyog med de nyid gang bstan cing / /gnyis su med pas gang smras pa/ /mnyam dang mi mnyam spangs pa'o/ /blo gter rnams kyis shes byar rigs/ /
176b6(rgyud): zhes bya ba smras te/ de kho na nyid nges par rtogs pa'i bdag nyid yin pa'i phyir rnyog pa med pa nyid kyi chos rnams kyi dngos po'i bdag nyid de/ de yang thabs dang shes rab tha mi dad pa'i phyir gnyis su med pa'o/ /'dir gzhung mkhan po'i ming gis phyogs gcig bstan pas ni rang gi ming gis gzhung mtshon pa'o/ /de
176b7(rgyud): lta bur gyur pa'i yang 'dir de kho na nyid kyi snying por gyur pa nyid bstan pa'o/ /de'i phyir mnyam pa dang mi mnyam pa spangs te/ mya ngan las 'das par 'dzin pa dang 'khor bar 'dzin pa btang ba'o/ /blo gter rnams kyis shes byar rigs/ /zhes pa ni mkhas pa rnams kyis te/ /gzhan dag gi spyod yul ma yin
177a1(rgyud): pa'i phyir ro/ /dge slong dag gam mkhas rnams kyis/ /bsregs bcad bdar ba'i gser bzhin du/ /yongs su brtags nas nga yi bka'/ /blang bar bya yi gus phyir min/ /zhes gsung rab las so/ /mkhas pas yang 'dir dpyod pa nges kyang dam pa'i chos kyi rjes su 'gro bas rab tu
177a2(rgyud): 'dzin par bstan to/ /yang rtog ge skam po 'ba' zhig byis ba'i dmigs pa ni ma yin te/ de kho na nyid shes pa'i skal ba med pa'i phyir ro/ /de nyid yang 'dir rtog ge ngan pas zhes bya bar bstan to/ /de skad du yang bcom ldan 'das kyis/ rang bzhin ma yin brtags pa min/ /dngos po ma yin kun gzhi min/ /
177a3(rgyud): gang la byis pa'i rtog pas brtags/ /rtog ge ngan pa ro dang 'dra/ /zhes bya ba la sogs pa'o/ /de'i phyir rtog ge'i spyod yul yang ma yin no/ /rtog ge skam po rnam par spangs/ /zhes bya ba la sogs pa'o/ /de kho na nyid bcu pa'i rgya cher bshad pa paN+Di ta chen po slob dpon lhan cig skyes pa'i rdo rjes mdzad pa
177a4(rgyud): rdzogs so/ / //rgya gar gyi mkhan po badzra pA Ni las mnyan te/ slad kyis paN+Di ta kA l+ya na warma dang / lo tsA ba shAkya'i dge slong dz+nyA na A ka ra mtshur gyis bsgyur ba'o// //gzhung nyung don mang rgya che rab zab mgon po'i gzhung / /snying po len la gzhung mang sbun pas ci zhig bya/ /rdo yi rang bzhin mching
177a5(rgyud): bu yin te rin thang chung / /rin chen dbyig gi snying po chung yang rin thang che/ /glen pa blo gros zhan pas snying po lan mi nus/ /gzhung mang spros la dga' zhing gzhung mang don du gnyer/ /snying po'i don la skyon brjod log pa'i lam la zhugs/ /nyon mongs snying re rje la kho bos ci byar yod/ /legs sbyar sgra yi 'grel pa bod
177a6(rgyud): skad la med phyir/ /sgra dang don mi 'gal bar bsgyur ba shin tu dka'/ /bla ma rdo rje'i spyan sngar yun ring sbyangs pa yi/ /shAkya'i dge slong dz+nyA na A kar mtshur gyis bsgyur/ /log pa'i nga rgyal ldan zhing sdang bar zhugs pa rnams/ /bsgyur la smod par byed cing phyar ka sgrogs pa ni/ /'di la ma brten rang gis logs
177a7(rgyud): shig sgyur/ /'di las 'chos shing bsgyur na bsam ngan khyed rang shes/ /bdag gis lhag pa'i bsam pa rnam par dag pas bsgyur/ /rnam dag las byung bsod nams dri med bsags pa des/ /'jig rten mtha' dag 'khrul pa rnam spangs snying po'i don/ /zung 'jug dbu ma'i don ni yang dag rtogs par shog/ //
177b1(rgyud): @##/ /rgya gar skad du/ badzra pa da nA ma/ bod skad du/ rdo rje'i tshig ces bya ba/ rdo rje 'dzin pa la phyag 'tshal lo/ /dngos po kun gyis bdag gus pas/ /dang po bla ma mchog phyag 'tshal/ /slar yang ri khrod pa de bzhin/ /dgyes pa'i rdo rje ma rgyud du/ /de bzhin gshegs pas spangs pa gang / /rnam
177b2(rgyud): bshad phyag na rigs ldan pas/ /las kyi phyag rgya sogs sgrub thabs/ /slob ma yis ni rtogs phyir bri/ /sangs rgyas kun bdag sdom pa ni/ /e waM rnam par rab tu gnas/ /yang dag dbang bskur zhes bya ba/ /gcig pu'i rnam pa bde chen po/ /bum pa'i dbang ni dang po ste/ /gsang ba mchog ni gnyis pa
177b3(rgyud): yin/ /shes rab ye shes gsum pa ste/ /de ltar de bzhin bzhi pa yang / /e yi cha byad bzang po gang / /dbus su waM gis rnam par brgyan/ /bde ba thams cad kyi ni gnas/ /sangs rgyas rin chen za ma tog /de las dga' ba skye bar 'gyur/ /skad cig dbye ba tha dad pas/ /skad cig ye shes bde ye shes/ /
177b4(rgyud): e waM rnam par rab tu gnas/ /rnam pa sna tshogs rnam par smin/ /rnam nyed de ni mtshan nyid bral/ /skad cig ma bzhi yang dag rtogs/ /'di ltar rnal 'byor mas ni shes/ /sna tshogs rnam pa sna tshogs brjod/ /'khyud dang 'o byed la sogs pa/ /rnam par smin pa de las bzlog /bde ba'i ye shes za
177b5(rgyud): ba'o/ /rnam par nyed pa dpyod par brjod/ /bdag gis bde ba spyad do zhes/ /mtshan nyid bral ba gsum las gzhan/ /chags dang chags bral rnam par spangs/ /dang por dga' ba rnam sna tshogs/ /mchog tu dga' ba rnam par smin/ /dga' bral dga' ba rnam par nyed/ /lhan cig skyes dga' mtshan
177b6(rgyud): nyid bral/ /dga' ba dang po 'gro ba nyid/ /mchog tu dga' ba'ang 'gro ba nyid/ /dga' bral dga' ba 'gro ba nyid/ /lhan cig skyes pa gsum mi dmigs/ /pad+ma'i nam mkha' rdo rje ze'u 'bru dag /rdo rje skyil krung gis mnan gnas dag tu/ /sems ni nor bu'i nang du chud pas blta/ /ye shes gang skyes ye shes brjod
177b7(rgyud): med gzugs/ /shes rab bcu drug lon pa la/ /lag pa gnyis kyis dam 'khyud nas/ /rdo rje dril bu mnyam sbyor bas/ /slob dpon dbang du bzhed pa yin/ /slob dpon gsang ba shes rab dang / /de ltar de bzhin bzhi pa yang / /dbang bzhi yi ni grangs kyis kyang / /dga' ba la sogs rim bzhin shes/ /dgod pa'i
178a1(rgyud): dga' ba slob dpon te/ /lta ba de bzhin gsang ba'i dbang / /'khyud pa shes rab ye shes te/ /de yang gnyis kyis gnyis sprod rgyud/ /sems can rnams kyi dngos grub 'gyur/ /dbang bskur rnam pa bzhi ru bshad/ /blugs shing bkrus pa 'di yis ni/ /dbang bskur zhes bya mngon par brjod/ /sna
178a2(rgyud): tshogs spang ba'i skad cig la/ /mchog tu dga' ba yang dag rnyed/ /ston pas bka' stsal sems dpa' che/ /bde ba chen po yang dag gzugs/ /ji srid byang chub ma thob par/ /sems can don gyi rdo rje 'dzin/ /'di de nyid kyis ye shes che/ /lus kun la ni rnam par gnas/ /byang chub sems ni zla bar gyur/ /
178a3(rgyud): bco lnga'i cha'i bdag nyid can/ /A li'i gzugs kyis bde chen po/ /rnal 'byor ma ni de yi cha/ /don gyi bya ba mi byed phyir/ /thams cad mtha' ni 'bad pas spangs/ /bcu drug gi ni cha ma yin/ /lhan cig skyes pa'i ngo bo gang / /dga' bral dang po mchog gi mtha'/ /stong las stong nyid he ru ka /shrI ni gnyis
178a4(rgyud): med ye shes te/ /he ni rgyu sogs stong pa'o/ /ru ni tshogs dang bral ba nyid/ /ka ni gang du'ang mi gnas pa/ /khu ba'i rnam pa bcom ldan 'das/ /de yi bde ba 'dod mar brjod/ /'di ni gcig dang du ma bral/ /skad cig gcig la mchog tu dga'/ /gnyis su med dang gnyis kyi tshul/ /dngos dang dngos med
178a5(rgyud): bdag nyid gtso/ /brtan dang g.yo ba khyab ste gnas/ /sgyu ma'i gzugs ni nyid du snang / /dkyil 'khor 'khor lo sogs thabs dang / /de ni rtag tu nges par grol/ /dkyil ni snying por brjod pa ste/ /byang chub sems ni bde chen por/ /len par byed pas dkyil 'khor te/ /'dus pas dkyil 'khor du ni bshad/ /'khor lo'i
178a6(rgyud): tshogs ni nam mkha'i khams/ /yul la sogs pa rnam spyod pa'o/ /rdo rje pad+ma sbyor ba'i thabs/ /de yi bde ba rtogs par byed/ /nam mkha'i khams su b+ha ga bsam/ /dbus su bsgom par bya ba ni/ /'khor lo sngon 'gro tshul ji bzhin/ /lha rnams ji ltar 'byung ba bsam/ /mkha' dbyings zhes bya'i pad+ma la/ /b+ha ga 'dir ni
178a7(rgyud): ye shes brjod/ /bsgoms pa 'dir ni snyoms 'jug pa/ /de yi bde ba 'khor lor brjod/ /phyag rgya chen po dbang bskur ba/ /ji ltar bde ba chen po yi/ /de nyid 'di yi mthu stobs kyis/ /dkyil 'khor gzhan du mi 'byung ngo / /bde ba nag po bde ba ser/ /bde ba dmar po bde ba dkar/ /bde ba ljang gu bde ba sngo/ /bde ba
178b1(rgyud): rgyu dang mi rgyu kun/ /bde ba shes rab bde ba thabs/ /de bzhin kun du ru skyes bde/ /bde ba dngos dang dngos med bde/ /rdo rje sems dpa' bde chen brjod/ /dngos dang dngos med gnyis kyang ngo / /dngos po rtogs phyir sangs rgyas pa/ /le los nye bar bcom pa dang / /rmongs pa rnams kyis nga mi shes/ /rdo rje
178b2(rgyud): btsun mo'i b+ha ga mchog / bde ba can nang gnas te/ /e yi cha byad kyi ni gzugs/ /sangs rgyas rin chen za ma tog /'chad pa po nga chos kyang nga / /rang gi tshogs ldan nyan pa nga / /'gro ba ston pa bsgrub bya nga / /'jig rten 'jig rten 'das pa nga / /lhan cig skyes gzhan rang bzhin nga / /mchog mtha'
178b3(rgyud): bral ba dang po ste/ /bol+la ka ko la sbyor bas/ /reg pa las ni sra ba'i rdzas/ /sa ni de las skyes par 'gyur/ /byang chub sems ni zhu ba las/ /chu yi khams su yang ni 'byung / /bskyod pa las ni me yin te/ /'gro ba rlung du rab tu grags/ /bde ba yang ni nam mkha'i khams/ /lnga po rnams kyis yongs su bskor/ /
178b4(rgyud): de phyir bde ba de nyid min/ /gang phyir 'byung ba che bde ba/ /lhan cig skyes pa'i ngo bo gang / /lhan cig skyes par nges par bshad/ /las kyi phyag rgya bstan pa'o/ /rang bzhin nyid ni ma skyes na/ /bden pa ma yin brdzun pa min/ /thams cad chu zla lta bu de/ /rnal 'byor ma rnams shes par 'dod/ /'di lta ste/
178b5(rgyud): gtsub gtan dang / gtsub shing dang / skyes bu'i lag pa bskyod pa las glo bur du me mngon sum du 'byung ste/ me de ni gtsub shing la yang mi gnas/ gtsub gtan la yang med/ skyes bu'i lag pa la yang ma yin te/ rnam pa thams cad du yongs su btsal na gcig la yang gnas pa med do/ /me de yang bden pa yang
178b6(rgyud): ma yin brdzun pa yang ma yin te/ de ltar chos thams cad yid la gyis shig /de ltar 'khor ba de nyid do/ /'khor ba ma rtogs gzhan du ni/ /mya ngan 'das pa mi shes so/ /'khor ba gzugs dang sgra la sogs/ /'khor ba tshor ba la sogs te/ /'khor ba dbang po rnams nyid do/ /'khor ba zhe sdang la sogs pa/ /
178b7(rgyud): chos 'di dag ni mya ngan 'das/ /rmongs pas 'khor ba'i gzugs can nyid/ /'khor ba gti mug med pa dag /byang chub sems ni mya ngan 'das/ /don dam kun rdzob rang bzhin no/ /'dod chags zhe sdang med cing gti mug med/ /phrag dog med cing ser sna med/ /nga rgyal med cing lta ba med/ /sgom pa po dang bsgom
179a1(rgyud): pa med/ /sna tshogs lhan cig skyes pa rlabs bral ba/ /rang bzhin lhan cig skyes zhes brjod/ /thams cad gcig pa'i sdom pa ni/ /rnal 'byor snying rje'i thabs su 'gyur/ /phyag rgya rgyu dang rnam par bral/ /stong nyid snying rje dbyer med pa/ /byang chub sems zhes bya bar brjod/ /chos kyi phyag rgya bstan pa'o/ /sngags
179a2(rgyud): bzlas dka' thub med cing sbyin sreg med/ /dkyil 'khor med cing dkyil 'khor ba yang med/ /de ni sngags bzlas dka' thub sbyin sreg yin/ /de ni dkyil 'khor ba dang dkyil 'khor nyid/ /mnyam pa nyid du sems ni 'dus pa'i rang bzhin no/ /dam pa'i dga' ba dngos dang dngos med dngos por ldan pa
179a3(rgyud): med/ /lus po med cing gzung ba med dang 'dzin pa med/ /sha dang khrag kyang med cing bshang dang gci ba med/ /mi gtsang ba dang rmongs med gtsang sa dag pa med/ /rang bzhin gzugs med lta ba med/ /sgra med pas na nyan pa med/ /dri yang med cing snom pa med/ /ro med myong ba po yang med/ /reg bya med cing reg pa
179a4(rgyud): med/ /sems med sems las byung ba med/ /dpal ldan de bzhin nyid gshegs shing / /slar yang de bzhin nyid gshegs pa'o/ /shes rab rigs pa 'di yis ni/ /de bzhin gshegs par mngon par brjod/ /sgom pa po dang bsgom bya med/ /lha med sngags kyang yod ma yin/ /spros dang bral ba'i rang bzhin du/ /
179a5(rgyud): sngags dang lha dag gnas pa dag /rnam snang mi bskyod don yod dang / /rin chen 'khor 'das snying stobs can/ /tshangs pa khyab 'jug zhi ba kun/ /rnam par sad dang de bzhin brjod/ /tshangs pa mya ngan 'das sangs rgyas/ /'jug pas khyab 'jug nyid du brjod/ /rtag tu dge bas zhi ba ste/ /thams cad bdag nyid
179a6(rgyud): gnas pa kun/ /rang rig pa yi ye shes 'di/ /ngag gi spyod yul lam las 'das/ /byin gyis brlabs pa'i rig pa gang / /kun mkhyen ye shes de rang bzhin/ /ji ltar pa las bde thob pa/ /de yi bde ba rang gis spyod/ /gang phyir 'chi ba'i bde ba 'di/ /de yi bde ba bsam gtan brjod/ /sems can
179a7(rgyud): sangs rgyas gcig pa las/ /'on kyang glo bur dri mas bsgribs/ /de dag spangs la lha nyid kyis/ /sangs rgyas nyid du the tshom med/ /de ltar de nyid bden brdzun min/ /gzhan gyis brjod min lhan cig skyes/ /gang las kyang ni rnyed mi 'gyur/ /bla ma'i dus thabs bsten pa las/ /rang gis shes bya bsod nams
179b1(rgyud): kyis/ /phyag rgya chen po bstan pa'o/ /mi shes pa yi 'jig rten gang / /btsan dug zos pas brgyal bar 'gyur/ /gti mug rnam spangs de nyid shes/ /de yis mya ngan yongs gcod 'gyur/ /de bzhin thar pa'i thabs shes pa/ /dgyes pa rdo rje shes byas nas/ /ma rig sogs pas gzung mi nus/ /gti mug la sogs
179b2(rgyud): kyis mi 'ching / /rang rig gis ni yang dag rtog /sangs rgyas ma yin sems can med/ /dmyal ba yi dags byol song dang / /lha dang lha min mi rnams dang / /bshang gci'i srin bu la sogs pa/ /rtag tu bde ba'i rang bzhin las/ /lha dang lha ma yin gyis kyang / /de ltar bde ba mi shes so/ /'jig rten khams ni gang
179b3(rgyud): nas kyang / /gzhan du sangs rgyas mi rnyed de/ /sems nyid rdzogs pa'i sangs rgyas yin/ /sangs rgyas gzhan du bstan du med/ /gdol pa smyig mkhan la sogs pa/ /gsod pa don du sems pa rnams/ /de yang dgyes rdor rje shes na/ /'grub ste 'di la the tshom med/ /byis pa mi shes pas bsgribs pas/ /bgrod
179b4(rgyud): pa 'di mi shes pa yin/ /rmongs pa de ni 'khor ba ste/ /'gro drug srid pa'i btson rar chud/ /rdo rje snying po snying rje che/ /dgyes pa'i rdo rje'i thabs rnyed pa/ /gang zhig yul rnams rnam sbyong ba/ /bla med go 'phang thob par 'gyur/ /dngos po'i 'ching bas bcings ba ni/ /de yongs shes bas grol bar 'gyur/ /dngos po med pa
179b5(rgyud): yongs shes pas/ /dngos po bsgom med shes rab can/ /dngos po bsgom pa yongs shes bya/ /de ltar he ru ka bsgom pa/ /ye shes chen po lus la gnas/ /rtog pa thams cad yang dag spangs/ /dngos po kun la khyab pa ste/ /lus la gnas kyang lus skyes min/ /chos 'byung las skyes ye shes yin/ /mkha'
179b6(rgyud): mnyam de yi thabs dang ldan/ /de las 'jig rten gsum po skyed/ /thabs dang shes rab rang bzhin te/ /dman dang 'bring po mchog dang ni/ /gzhan rnams gang rnams de rnams ni/ /de dag thams cad mnyam nyid du/ /de nyid bsgom pas blta bar bya/ /dman pa phra ba'i dngos po ste/ /mchog ni srid par brjod pa
179b7(rgyud): yin/ /'bring po gnyis la spangs pa las/ /gzhan rnams shes pa'i dbang po drug /gang rnams de rnams g.yo dang brtan/ /mnyam pa mtshungs pa'i rang bzhin te/ /ro mnyam de nyid bsgom par bya/ /mnyam pa mtshungs par brjod pa ste/ /de yi 'khor lo ror bshad do/ /ro mnyam pa yi ngo bo ru/ /don
180a1(rgyud): 'di yis ni brjod pa yin/ /'gro ba thams cad nga las skyes/ /nga las gnas gsum po yang byung / /nga yis 'di dag thams cad khyab/ /nga las gzhan pa'i 'gro ma mthong / /de ltar nges shes rnal 'byor pa/ /shin tu mnyam gzhag gang goms na/ /bsod nams chung ba'i mi yis
180a2(rgyud): kyang / /de nyid 'grub 'gyur the tshom med/ /yan lag ji snyed bsgyur ba dang / /rab tu rgyas par smra ba rnams/ /de snyed sngags dang phyag rgya rnams/ /he ru ka dpal go 'phang gnas/ /bza' dang btung dang de bzhin khrus/ /'gro ba'am nyal bas bsam par bya/ /de rnyed de ni rgyun mi 'chad/ /phyag rgya
180a3(rgyud): chen po mngon 'dod pa/ /gang phyir brtan dang g.yo ba'i dngos/ /rtswa lcug 'khri shing la sogs pa/ /bdag gi dngos po'i rang bzhin las/ /dam pa'i de nyid nges par bsgom/ /rang rig pa yis bdag nyid dag /dag pa gzhan gyis rnam mi grol/ /yul rnams dag pa'i rang bzhin
180a4(rgyud): pas/ /rang rig pa yi bde ba mchog /gzugs sogs yul dang gzhan dag kyang / /rnal 'byor pa la gang snang ba/ /de kun dag pa'i rang bzhin te/ /'gro ba sangs rgyas rang bzhin nyid/ /gang dang gang gis 'jig rten bcings/ /de yis bcings pa las grol 'gyur/ /de nyid shes pas
180a5(rgyud): 'jig rten grol/ /de nyid rnam spangs grol ba min/ /de phyir gzugs med sgra dri med/ /ro med sems med rnam par dag /reg med chos med rnam par grol/ /dag pa'i rang bzhin 'gro bas shes/ /dug gi dum bu gang nyid kyis/ /skye bo thams cad 'chi ba ste/ /dug gi de nyid shes pa des/ /dug
180a6(rgyud): gis dug ni 'joms par byed/ /ji ltar rlung gis bzung de la/ /ma sha'i bza' ba sbyin par bya/ /rlung gis rlung ni 'joms byed de/ /bzlog pa'i sman du blta bar bya/ /srid pa nyid kyis srid dag byed/ /rnam rtog so sor rtog pa yin/ /ji ltar rna bar chu blugs pa/ /chu gzhan gyis ni dbyung bar bya/ /
180a7(rgyud): de bzhin dngos po'i rnam rtog kyang / /rnam par nges par sbyong bar byed/ /ji ltar me yis tshig pa la/ /slar yang me yis gdung bar bya/ /de bzhin 'dod chags mes tshig pa/ /'dod chags me yis gdung bar bya/ /skye bo mi bzad pa yi las/ /gang dang gang gis 'ching 'gyur ba/ /thabs dang bcas na de
180b1(rgyud): nyid kyis/ /srid pa'i 'ching ba las grol 'gyur/ /'dod chags kyis ni 'jig rten bcings/ /'dod chags kyis ni rnam par grol/ /bzlog pa'i bsgom pa 'di lta bu/ /sangs rgyas mu stegs kyis mi shes/ /dam tshig gi phyag rgya bstan pa'o/ /las kyi phyag rgya
180b2(rgyud): la sogs ldan/ /rdo rje tshig ni btu byas pa/ /bdag gis bsod nams gang thob pa/ /de yis 'jig rten rdor 'dzin shog /rdo rje slob dpon badzra pA Ni'i zhal snga nas mdzad pa rdo rje'i tshig rdzogs so// //rgya gar gyi mkhan po de nyid dang / lo tsA ba mtshur ston dge
180b3(rgyud): slong dz+nyA na A ka ras bsgyur cing zhus te gtan la phab pa'o / [ ]@##/ /rgya gar skad du/ do ha ko Sha pany+tsi kA/ bod skad du/ do ha mdzod kyi dka' 'grel/ dpal rdo rje sems dpa' la phyag 'tshal lo/ /rtag tu gus pas bla ma ni/ /'gro ba'i mgon
180b4(rgyud): la phyag 'tshal te/ /do ha mdzod kyi dka' 'grel ni/ /sa ra ha pa'i brgyud pa bri/ /pad+ma rdo rje'i zhabs kyis ni/ /des byas lung gi rjes 'brangs nas/ /bcom ldan 'das kyis sngon gsungs las/ /sngon med cung zad brjod pa med/ /bstan pa drug gi de nyid ni/ /de la
180b5(rgyud): brten pas mi shes so/ /rigs la rtsod pa sogs bsten nas/ /bram ze la sogs don med yin/ /bdag lta thar pa las nyams shing / /'gro ba drug gi 'khor bar 'khor/ /mngon sum dang ni rjes dpag gi/ /mtshan ma gnyis kyi phyir spangs shing / /sdig pa'i grogs
180b6(rgyud): po bsten pa yis/ /yang dag lam las nyams pa yin/ /de phyir bla ma bsten pa ni/ /legs 'dod rnams kyis rtag tu bya/ /de mnyes pa las thar ba dang / /'jig rten 'di dang pha rol 'byung / /de bzhin gshegs gsungs bden pa kun/ /mnyes byed slob ma dag
180b7(rgyud): la ster/ /'dir re zhig bsnyen pa rnam pa drug ni tshangs pa pa dang / dbang phyug pa dang / gcer bu pa dang / rgyang pan pa dang / grangs can pa dang / sangs rgyas pa'o/ /de rnams go rims dang go rims las bzlog pa'i sgo nas gzhung mkhan pos bstan pa ni/ bram
181a1(rgyud): ze bye brag mi shes par/ /zhes bya ba la sogs pa nas/ /chos dang chos min mnyam dang mi mnyam mi shes zhes bya ba'i bar ni bram ze sun dbyung ba'i phyir brjod de/ bram zes bye brag mi shes par/ /zhes bya ba ni/ bram ze ni mi shes pa ste/ so so'i bye
181a2(rgyud): brag mi shes pa de ji ltar yin zhe na/ dang po rigs kyi bye brag la de dag gi lung las kyang / rigs bzhi'i nang nas mchog tu gyur pa ni bram ze yin zhes smra ba de lung dang rigs pa dang ldan pas sun dbyung bar bya ste/ khyod kyi lugs las bram ze ni tshangs pa'i kha nas skyes so
181a3(rgyud): zhes zer ba'i phyir/ gang gi tshe rigs kyi bram ze zhes zer na/ sngon gyi dus na bram ze yin gyi da ltar gyi dus na bram ze ma yin par thal te/ sngon gyi de ni 'das zin pas da ltar 'dir ni mngon sum gyi tshad mas bram ze rnams bud med kyi skye gnas las byung ba'i phyir sngon gyi bram ze
181a4(rgyud): ni med do/ /de'i phyir rigs gcig med pa bzhin du gzhan bye brag mang po yang yod do/ /de rnams dag gi lung gis tshangs pa'i kha las skyes so zhes zer ba de yang / sgyu can gyi tshig yin pas brdzun tshig go/ /yang na/ 'dus byas la bram ze yin par 'dod na/ /de yang
181a5(rgyud): ma yin te/ rigs ngan yang 'dus byas ci ste ma yin te ma yin no/ /de'i phyir rigs ma grub pas rig byed rang byung ji ltar grub ste/ mi 'grub ces pa'o/ /gyi na rig byed bzhi dag 'dod/ /ces gsungs te/ rigs kyi bye brag mi shes pa rnams kyis rang rang gi rig byed
181a6(rgyud): bzhi 'don te/ snyan ngag gi rig byed dang / srid srung dang / nges brjod dang / mchod sbyin gyi rig byed do/ /'di nyid klog pa la sogs pa ni/ /rigs ngan rnams dang yang 'gal ba med do/ /bram ze dang rigs ngan gnyis kyang klog pa las don mi shes par 'dra ba'i phyir ro/ /
181a7(rgyud): yang na gal te bram ze rnams kyis sgra tsam rtogs so zhe na/ de lta na ni sgra tsam gyi rtogs pa ni thams cad kyi thun mong yin te/ ji ltar sgra'i nang na rig byed kyis sgra sgrub pa de ni sgra tsam nyid de/ 'jig rten pas brjod pas mtshan nyid yin gyis/ /don dam pa ni brjod pa cung zad
181b1(rgyud): kyang med do/ /sgra mi rtag pa'i ngo bo nyid yin pas sgra rtag pa dang rang byung du ji ltar brjod de mi brjod do/ /ji ltar 'jig rten pa rnams ni yod pa ma yin te/ mi rtag pa nyid yin pa'i phyir ro/ /de bzhin du rig byed la tshad ma med do/ /byas pa ni nyams pa yin gyi rig byed la ni
181b2(rgyud): nyams pa med do/ /grong gtan med pas grong gi mtshams gsal bar yod ces zer ba bzhin no/ /ji ltar na byed pa po med pa yin zhes dris pa la/ lan du rang gi grub pa'i ngo bo nyid yin pa'i phyir/ skyes bus byas pa nyid ni ma yin no zhes zer na/ /de ni ma yin te/ mngon
181b3(rgyud): sum gyis kyang phung po rnams 'jig pa yod par dmigs te/ rten 'brel yin pa'i phyir/ rgyu med pas 'bras bu med do/ sgyu ma lta bu'i ngo bo nyid du ma mthong ba'i phyir ro/ /rgyu dang rkyen tshogs pa tsam las 'khrul pa dbyung ba'i phyir/ de ltar 'khor ba ma lus pa 'khrul
181b4(rgyud): ba tsam du mi shes pa rnams 'gro ba drug gi 'khor bar 'khor ro/ /de la 'khrul pa de dgag nam lus pa bde ba la gnas par 'gyur ro/ /'thad pa 'dis kyang rig byed ni bya ba tsam ste rgyu med pa'i 'bras bu brtags pas 'bras bu gang las skyes te/ brdzun pa nyid do zhes
181b5(rgyud): rgyas par sbyar ro/ /de'i phyir brdzun pa ma lus pa byed pa ston pa ni/ /khyim na gnas shing me la sreg /don med sbyin sreg byed pa ni/ /du bas mig la gnod par bas/ /zhes bya ba gsungs te/ sa chu ku shas dag par byed/ /ces bya ba la sogs pa smos te/ /me la bsreg
181b6(rgyud): pa ni me la bsregs pas don ci yod ces bya ba ste/ don med pa'i mar la sogs pa'i sbyin sreg gis ni mchog gi don ma shes na 'bras bu med do/ /gal te 'bras bu yod na rigs ngan gyis kyang / /de lta bu byas pas 'bras bu yod par 'gyur te/ /nges par de 'ba' zhig
181b7(rgyud): gis ni du bas mig la gnod par byas te/ shing rlon pa'i du bas mig gdungs pas na zhing sdug bsngal bar 'gyur ro/ /de lta na de kun gyis de nyid gang yin zhe na/ tshangs pa dang mchog gi tshongs pa yin no zhes zer te/ de yang tshangs pa'i ye shes ni rnam pa sna tshogs su smra
182a1(rgyud): ste/ mchog gi tshangs pa ni mchod sbyin pa gcig bu'i tshig ste/ sbyin sreg gi sgo nas thar pa thob par 'dod do/ /mtho ris kyi longs spyod la nye bar longs spyod pa'i 'bras bu 'dod pa'o/ /'dod pa des ra dkar mo bsad nas mchod sbyin byas pas bsad pas
182a2(rgyud): dmyal ba la sogs pa'i sdug bsngal nyams su myong ste/ dgongs pas gsungs pa'i don mi shes pa'i phyir ro/ /de'i phyir kun tshangs pa'i rang bzhin yin pas tshangs pa bsad pa ste/ thams cad du tshangs pa'i rang bzhin yin no zhes bram ze'i lung las snang ba'i
182a3(rgyud): phyir ro/ /de ltar tshangs pa'i ye shes gang yin pa yang mi 'grub ste/ bzhi pa mchod sbyin gyi rig byed ni rnal 'byor gyi spyod pa mi shes pas rig byed gsum du mchod sbyin byed kyi/ tshig brjod pa tsam yang bkag go/ /de ltar rgyun chad pas mchod sbyin byed kyi tshig 'di ni brdzun
182a4(rgyud): pa'o/ /'di mchod sbyin gyi nang na tshangs pa'i ye shes las gzhan thams cad med do zhes zer bas/ de ltar yin pas rig byed gsum yang tshad ma ma yin te/ des na bkag pa'i phyir ro/ /de ci'i phyir zhe na/ rig byed gsum nas kyang bkag pa'i phyir ro/ /de [(]ltan [,]lta na [)]ni bzhi
182a5(rgyud): pa mchod sbyin byed med de/ /rig byed gsum ka bkag pa'i phyir ro/ /de'i phyir lung gi tshig med pas tshangs pa'i ye shes ga la 'grub ste/ mi 'grub po zhes bya ba'i don to/ /gal te tshangs pa'i ye shes nyams su myong ba yod do zhe na/ shin tu yang brdzun gyi tshig ste/ /
182a6(rgyud): dngos po thams cad stong pa nyid yin pas mi dmigs na de'i ye shes ji ltar yod de med do/ /nyams su myong ba yang rnam pa dang bcas pas dmigs pa nyid yin na/ de'i tshe de nyid shes pa yin pas phyi rol gyi dngos po thams cad mi dmigs pa'i phyir ro/ /dngos po ni 'jig
182a7(rgyud): rten pas btags pa ste/ mi shes pa'i rang bzhin yin pas don dam par mi 'gyur ro/ /kho bo cag gi lugs kyis don dam pa ni bla ma'i zhal las rnyed pa yin no/ /de ltar bram ze'i bye brag kyang bzhi ste/ tshangs par spyod pa dang / nags na gnas pa dang / khyim du gnas
182b1(rgyud): pa dang / dka' thub pa'o/ /de yang rigs pa ma yin te/ ci'i phyir zhe na/ byis pa'i dus ni bsrung ba dang bza' ba la sogs pa mi shes pas/ tshangs par spyod pa ni brtan pa thams cad kyi lugs kyis ji srid 'tsho'i bar du dam bcas pa brtan po nyid yin par byas pa yin pas/
182b2(rgyud): 'dir byis pa rnams la ni de lta bu'i nges pa med de/ yang bag ma la sogs pa byas pa'i sgo nas khyim la brten pa yin no/ /de la yang nges pa med de/ yang tshangs par spyod pa la sogs pa srid pas so/ /nags na gnas pa yang de nyid la brten nas bsam gtan dang bzlas pa
182b3(rgyud): la sogs pa byed de/ mi byed pa yang mi srid pa'i phyir ro/ /gal te dka' thub tu mngon par 'dod na yang thams cad mchod phyir thogs par 'tshad pa dang / bza' ba gnyis kyis bram ze dang rigs dan gnyis bye brag med do/ /gnas skabs kha cig tu bram ze nyid rigs ngan nyid
182b4(rgyud): de/ ji ltar bram ze mo rkun ma dang rigs ngan gyi spyod pa byed pas/ de'i tshe bram ze rnams kyi rig byed kyi lung bltas nas/ bram ze'i mtshan ma mar dang ku sha brkus nas bram zes 'thungs pas bram ze dag par 'dod pa ni rigs ngan gyi bya ba nyid do/ /yang dka' thub la gsum ste/
182b5(rgyud): dbyu gu/ dbyu gu gsum dang legs ldan zhes gsungs te/ de ltar dbyu gu gcig pa dang / dbyu gu gsum pa dang / legs ldan pa'i cha lugs can no/ /yang des de lta bu'i dka' thub spangs nas gzhan la brten pa ston pa ni/ 'dul ba ba dang dad pa'i cha lugs can dag gi/ /
182b6(rgyud): zhes gsungs te/ ji srid mchog gi dad pa'i cha lugs su ma gyur pa de srid du ye shes mi rnyed de/ bya ba kun ma spangs pa'i phyir ro zhe na/ de yang ma yin te/ ci'i phyir zhe na/ ma rig pa'i bag chags kyis bzung ba'i phyir ro/ /mngon sum du mthong ste/ khyim spangs nas dka' thub byed
182b7(rgyud): pa'i dus su ji snyed rang gi nor la sogs pa yod pa de thams cad bu dang tsha bo la sogs pa la ster zhing / sems can kun la mi ster te rang gi rigs rgyud 'ba' zhig la chags pas rang gi rigs rgyud nyams par mi 'dod do/ /de'i phyir/ nyams shing rmongs pa yi ni lus/ /rtag
183a1(rgyud): tu legs smin la smra ba/ /bde ba nyid ni de mi shes/ /sngon gyi las kyis rmongs par byas/ /de dag gis ni rang yang nyams shing gzhan yang nyams par byed do/ /de nyid bstan pa'i phyir/ 'gro ba rnams ni 'khrul pa nyid du bkol/ zhes gsungs te/ 'gro
183a2(rgyud): ba rnams ni rmongs pa lam ngan pa la zhugs pa rnams so/ /'khrul pa ni brdzun pa'i ngag gis so/ /gzhan yang / chos dang chos min mnyam dang mnyam mi shes/ /zhes gsungs te/ 'dir chos ni dngos po'i chos thams cad de/ sems can gyi rigs la sogs pa'i ngo bo
183a3(rgyud): snying rje'i yul du gyur pa rnams so/ /gzhan de dang bral ba ni chos ma yin pa ste/ bya ba ma yin pa'i mtshan nyid dang ldan pa rnams so/ /mnyam pa ni de dang gnyis su med pa'o/ /mi shes pa ni khyad par gyi lam mi shes pa ste/ mdor bsdus na khyad par can gyi grub mtha' mi shes
183a4(rgyud): pa'o/ /rgyas par ni gzhan du shes par bya'o/ /dge ba dang sdig pa gnyis mnyam pa ni ma yin no/ /da ni dbang phyug la brtan pa rnams sun dbyung ba'i dbang du byas nas/ e ri'i lus la zhes bya ba la sogs pa nas/ bla ma'i yon tan rnams lan zhes bya ba'i bar gyis
183a5(rgyud): gsungs te/ de yang / i ri lus la thal bas byug /ces bya ba ni/ lho phyogs pa'i mu stegs pa'i slob dpon gyis thal bas lus la byug pa ni phyi rol gyi thal bas lus g.yogs pa ste/ legs ldan gyi lus la nges pa ma rnyed pa'i phyir ro/ /de yang / mgo la ral pa'i
183a6(rgyud): khur bu khur/ /zhes gsungs te/ mgo la skra sna tshogs kyis byas pa'i ral pa'i khur bu khur ba'o/ /gzhan yang 'jig rten pa la tshul 'chos byed cing / rang gi khyim du zhugs shing mar me spar nas 'dug pa'o/ /mtshams su 'dug nas dril bu 'khrol/ /zhes pa ni
183a7(rgyud): dbang ldan du 'dug nas dril bu dkrol ba'o/ /skyil krung bcas nas mig btsums te/ /zhes bya ba ni/ tshul 'chos kyi rab chen po ni 'di nyid de/ mig bar bar du blta zhing btsum nas skyil krung bcas pa ni rdo rje'i skyil mo krung ngo / /de nas/ rna bar shub shub skye bo slu ba ni de
183b1(rgyud): ltar sngon du bstan pa'i i ri'i slob dpon gyi mtshan nyid mthong nas rmongs pa'i skye bo blang bya dang dor bya mi shes pa rnams kyi rna bar phan tshun shub shub gang la ngag gnas pa'i lam 'di ni khyad par can yin pas khyed rnams nyon cig zer ba'o/ /yugs sa mo dang co reg mo/ /'di 'dri'i cha
183b2(rgyud): lugs gzhan 'ongs la/ /zhes pa ni yugs sa mo ni khyo dang bral ba'o/ /co reg mo ni zla ba gcig la 'khor cig za ba'o/ /gzhan ni sna tshogs kyi cha lugs kyis gnas pa'i dka' thub rnams so/ /de rnams rang gi lam de 'jug cing ngo ston pa'o/ /de lta bu'i bla ma de la
183b3(rgyud): khyad par ci yod ce na/ dbang rnams bskur zhing bla ma yi/ /yon rnams len par byed pa yin/ /zhes pa ni rang gi don du yon blang ba'i ched du dbang bskur zhing sems can rnams nyon mongs pa la sbyor bar byed pa ni rang nyid mi shes pa'i phyir ro/ /de ni dbang phyug la brten pa rnams sun
183b4(rgyud): dbyung ba'o/ /nga ni gcer bu pa rnams yin te/ sen mo ring zhing zhes bya ba la sogs pa nas/ lus kyi dka' thub tsam gyis gdungs/ /zhes bya ba'i bar gyis ston te/ sen mo ring zhing ni de'i lus dri ma'i cha byad can zhes pa ni lus can sgyu dang / g.yo la brten nas rang gi 'dod
183b5(rgyud): pa gang yin pa de la ni thar pa'i lam med do/ /ci'i phyir zhe na/ dngos po gcig la rtag pa yang ma yin/ mi rtag pa yang ma yin/ zer zhing lam mi shes pa'i phyir ro/ /gang dag de la brten pa ni/ /thar pa thob pa'i lam med do/ /zhes so/ /de ci'i phyir zhe na/ ched du bdag nyid bkol
183b6(rgyud): zhes gsungs te/ bdag nyid las ngan pa dang lam ngan pas gnod par byed cing / thar pa'i ched du byas kyang thar pa ni mi 'grub ste/ 'og nas 'chad pa'i phyir ro/ /gcer bu gang zhig grol 'gyur na/ /zhes gsungs te/ gal te gcer bu tsam gyis grol ba yin na/ khyi dang ce spyang la
183b7(rgyud): sogs pa cis mi grol te grol bar 'gyur ro/ /yang / sbu btogs pas ni grol 'gyur na/ /zhes gsungs te/ gal te sbu btogs pas grol ba yin na/ /bud med gzhon nu ma spu ngan rtag tu btags pas bud med grol bar 'gyur ro/ /mjug sbu g.yobs pas thar thob na/ /zhes gsungs pa
184a1(rgyud): ni gcer bu ba gang gis rma bya'i sgro'i chun po blangs shing lag pa g.yob bas grol ba yin na/ rma bya dang g.yag la sogs pa grol bar 'gyur ro/ /langs te za bas grol 'gyur na/ /zhes smos te/ gal te langs te za bas grol na/ rta dang glang po
184a2(rgyud): la sogs pa ci'i phyir mi grol bar thal lo/ /de la mda' bsnun na re gcer bu pa'i/ /theg pa'i thar pa nga mi 'dod/ /ces pa ni sa ra ha'i zhal na re/ /nam mkha'i gos can rnams kyi thar pa gang yin pa de ni/ kho bo cung zad kyang mi 'dod do zhes pa'o/ /de nyid dang
184a3(rgyud): ni bral ba yi/ /lus kyi dka' thub tsam gyis gdungs/ /zhes gsungs te/ de kho na nyid dang bral zhing ci yang ma shes pas 'jig rten pa gzhan yang don med pa la sbyor zhing ltung bar byed do/ /da ni nyan thos rnams ston te/ dge tshul zhes bya ba la sogs pa nas/ /
184a4(rgyud): de dag /don dam par ni gcig mi 'grub/ /ces bya ba'i bar du'o/ /dge tshul dge slong gnas brtan gzugs/ /ban+de 'di ltar rab byung nas/ /zhes smos te/ dge tshul ni bslab pa'i gnas bcu pa'o/ /dge slong ni bslab pa'i gnas nyis brgya lnga bcu pa'o/ /
184a5(rgyud): gnas brtan ni bsnyen par rdzogs nas lo bcu lon pa'o/ /ban+de ni de rnams la gzhan dang gzhan gyis phyag 'tshal ba'i ched du rab tu byung bar khas blangs nas bsod snyoms dang bslab pa la slob kyang mchog ni ma yin te/ de nyid mi shes pa'i phyir dang / sgyu dang
184a6(rgyud): tshul 'chos kyi gzugs kyis sems can rnams kyis smod pa'i phyir ro/ /de ltar yang bcom ldan 'das kyis nga yongs su mya ngan las 'das nas/ phyi ma'i tshe phyi ma'i dus na snyigs ma lnga dang ldan pa'i dus su nga'i bstan pa la dge slong gang zhig 'byung ba rnams
184a7(rgyud): ma lus par sgyu dang tshul 'chos la dga' bar 'gyur ro/ /de bzhin du khyim la brtson zhing zhing rmo ba dang / tshong byed pa la sogs pa la dga' zhing sdig pa'i las byed pa la dga' bar 'gyur ro/ /bstan pa la bzhad gang byed par 'gyur te/ de rnams ni
184b1(rgyud): sngon gyi dus na bdud kyi rigs kyi lha yin te/ de ltar ni dge sbyong gi gzugs kyis 'ongs nas gnas so/ /de rnams kyi nang nas gnas brtan kha cig dge 'dun gyi longs spyod thams cad phrogs shing / /rang gi dbang du byas nas longs spyod ces bya ba la sogs pa rgyas par
184b2(rgyud): gsungs so/ /de'i phyir de rnams la byang chub med do/ /gang nyan thos kyi theg pa la brten pa sngon du bstan pa'i mtshan nyid dang ldan pa de rnams ni gal te bslab pa zhig na dmyal bar 'gro ba'o/ /yang na bslab pa ma zhig cing bsrungs pa tsam po des ni mtho ris kyi longs spyod
184b3(rgyud): tsam thob kyi/ byang chub mchog ni med do/ /gal te theg pa chen po la brten to zhe na/ de la yang nges pa med de/ sngon bdud kyi ris kyi lha yin pa'i phyir ro/ /gal te legs par gnas pa yin na yang de lta na yang nges pa med do/ /de nyid bstan pa'i phyir/ kha cig mdo sde 'chad
184b4(rgyud): par byed la zhugs/ /zhes gsungs te/ dge slong kha cig rdzas kyi srid pa'i dbang gis sngon ma mthong ba'i mdo sde la sogs pa'i de nyid 'chad pa ni dmyal bar 'gro'o/ /la la bsam khral mang pos bskams pa mthong / /zhes gsungs te/ kha cig ma thos pas chos la lta
184b5(rgyud): rtog mang po byed pa de yang rigs pa ma yin no/ /dge sbyong kha cig lung gi pu sti mang po bltas nas zhu gtugs byed de/ lung gi don mi shes pas sdig pa'i 'gro bar 'gro bar 'gyur ro/ /de ltar bsam khral mang po byas pa las lus bskams te/ nad dang ldan par 'gyur
184b6(rgyud): ro/ /kha cig theg pa che la rgyug byed cing / /zhes gsungs te/ dge slong kha cig theg pa chen po'i don la 'jug cing / de nyid kyi theg pa chen po la sbyor bar byed do/ /gzhan dag dkyil 'khor 'khor lo ma lus sgom/ /zhes gsungs te/ 'dis ni theg pa chen po sngags kyi nga
184b7(rgyud): rgyal la brten nas de yang dmyal ba la sogs par 'gro'o/ /gzhan yang / kha cig bzhi pa'i don 'chad pa la zhugs/ /zhes gsungs te/ dge slong kha cig bzhi pa'i don 'chad pa ni bye brag tu smra ba dang / mdo sde pa dang / rnal 'byor spyod pa dang / dbu ma pa la zhugs pa de yang tshig gi
185a1(rgyud): brjod pa mang po tsam ste de nyid med pa'i phyir don med do/ /yang na bzhi pa ni lhan cig skyes pa ste/ de'i man ngag 'chad pa la zhugs te/ de bu sti bltas pa'i nga rgyal tsam gyis 'chad cing / rang gi don mi shes so zhe na yang / de'i tshe bshad pas ci zhig bya
185a2(rgyud): ste/ de ltar na phan tshun 'gal ba spyod pas dmyal bar 'gro ba'o/ /kha cig dpyad cing bltas pas lam las nyams/ /zhes pa ni/ kha cig blta zhing dpyad pas rang gi 'dod pa las rnam par nyams te/ lam ni rtog dpyod kyi yul las 'das pa'i phyir ro/ /de
185a3(rgyud): yang snying rje dang bral bas mya ngan las 'das pa rnams su ltung ngo / /la la nam mkha'i khams la rtog par byed/ /ces gsungs te/ la la ngan gyi nam mkha'i khams la rtog cing dpyad pas rang gi 'dod pa mi 'grub ste/ brtag pa'i phyi rol gyi yan lag can la
185a4(rgyud): mngon par zhen pas so/ /lhan cig skyes pa bor nas ni/ /mya ngan 'das pa gzhan la rgyug /ces gsungs te/ lhan cig skyes ba por nas mya ngan las 'das pa'i mtshan nyid gzhan med do/ /de ma shes pas ming gi rnam grangs tsam gyi sgo nas 'khrul pa'i phyir gzhan
185a5(rgyud): gyi mya ngan las 'das pa la 'jug par 'gyur pas de ltar 'khrul pas ngan 'gror 'gro bar 'gyur ro/ /de'i phyir 'khrul pa ni rnam par rtog pa ste/ de spangs pas grol ba'o/ /de ltar/ de dag don dam gcig mi 'grub/ /ces gsungs te/ des ni dge ba la
185a6(rgyud): sogs pa rnams rig pas dpyad bzhin pa'i nyan thos la sogs pa'i mya ngan las 'das pa gcig kyang mi 'grub po/ /'tsho ba'i ched du brtul zhugs dang / /spyod pa 'ba' zhig la zhugs pa'o/ /de la bsdus pa'i don ni/ gang zhig gang la mos par gyur pa de/ /
185a7(rgyud): theg pa der zhugs thar pa thob pa ma ci/ /zhes gsungs te/ gang dang gang mthong bas mos pa gang yin pa de ni nyan thos kyi theg pa'i lam tsam ste/ de bcom ldan 'das kyis bstan te/ theg pa de la zhugs pa rnams kyis thar pa mi thob ste/ brjod bya dang rjod byed
185b1(rgyud): kyi mtshan nyid can yin pa'i phyir ro/ /ji srid du bla ma la bsnyen bkur ma byas pa de srid du rnyed par dka'o zhes bya ba'i don to/ /de ltar phyi rol mu stegs pa la sogs pa de nyid dang bral ba thun mong pa rnams la ston pa ni/ mar me lha bshos des ci bya/ /zhes
185b2(rgyud): gsungs te/ ci zhig mthong ba dang phyag byas pas ci zhig bya zhes pa'o/ /sngags kyi bzlas brjod ci zhig bya/ /zhes gsungs te/ de nyid dang bral ba'i mar me dang / lha bshos dang / sngags bzlas pa la sogs pas ci bya ste/ dgos pa cung zad med do
185b3(rgyud): zhes dgongs so/ /gsang sngags bstan pa de ci dgos/ /zhes pa ni sngags bsten pa ste/ sngags kyi bzlas pas ci zhig bya/ /zhes pa'o/ /yang na ye shes kyis de nyid dang bral ba'i mar me dang / lha bshos kyis ni dgos pa cung zad kyang med do zhes pa'o/ /
185b4(rgyud): de ltar yang / /'bab stegs 'gro dang dka' thub dang / /nags la 'gro bas ci zhig bya/ /zhes gsungs te/ 'bab stegs ni bA rA Na sI la sogs pa dang / nags su 'gro ba la sogs pas ci zhig bya zhes pa'o/ /chu la khrus byas tsam gyis ni/ /thar pa
185b5(rgyud): rnyed par 'gyur ram ci/ /zhes gsungs te/ 'dis ni khrus stegs la brten nas chu la khrus byas pas thar pa ci la thob ste/ mi thob ces pa'o/ /kye ho brdzun zhing log pa de bor la/ /zhes gsungs te/ kye skyes bu rnams brdzun pa'i 'ching ba log pa'i bshes
185b6(rgyud): gnyen gyis smras pa'i khrus stegs la sogs pa 'di thong zhes pa'o/ /'jig rten rgyang pan la sogs pa'i 'dod pas dmyal ba la sogs par 'gro ba gang yin pa 'di thong zhes pa'o/ /sbyin pa med do/ /sbyin sreg med do/ /dge sbyong med
185b7(rgyud): do/ /bram ze med do/ /'jig rten pha rol med do/ /ma shi bar du bde bar 'tsho/ /shi nas de yi spyod yul med/ /lus kyang thal ba bzhin song nas/ /slar 'tsho ba lta ga la yod/ /ces bya ba la sogs pa spang par bya ba nyid yin te/ chad par lta ba yin pa'i phyir ro/ /yang
186a1(rgyud): grangs can pa rnams na re/ /rtag tu 'gro ba rnams kyi rgyu/ /grangs can gtso bo yin par 'dod/ /ces bya ba la sogs pa rtag par khas len no/ /de'i dge ba ci'i phyir mi byed ce na/ /gang gis 'ching bar byed pa thong / /zhes gsungs te/
186a2(rgyud): mdor bsdus nas khyad par can gyi lam ston te/ dam pa'i lam la mos par gyis dang / de la mos par byas pa gang gis rang gi don dang gzhan gyi don 'grub bo/ /rigs pa ma yin pa'i lam bor cig /gang gis rang gi blo rmongs par gnas pa de thong
186a3(rgyud): cig ces pa'o/ /des log pa'i lam dang bral nas lhan cig skyes pa nyid rnyed par 'gyur te/ gzhan gyis ni ma yin no/ /de nyid yongs su shes na gzhan med de/ zhes bya ba ni de nyid lhan cig skyes pa'i ye shes te/ de yongs su shes na gzhan yang thar pa ni cung
186a4(rgyud): zad cang med do zhes pa'o/ /gzhan gyi rnam pa kun kyang 'di yin te/ /zhes gsungs te/ gzhan thams cad kyi thar pa'i tshogs gang yin par rtag pa de kun kyang lhan cig skyes pa ni 'di nyid yin pas gzhan na med do/ /de lta yin na lhan cig skyes pa brjod bya
186a5(rgyud): rjod byed kyi 'brel pa'i sgo nas mi rnyed do/ /brjod bya rjod byed 'brel pa ste/ /gsum gyis lhan cig skyes mi rnyed/ /bstan pa'i tshig gis sbyor ba yis/ /bcom ldan 'das kyis cung zad gsungs/ /glegs bam mthong ba tsam gyis te/ /sems can rnams kyis
186a6(rgyud): mi rtogs phyir/ /gang dang gang gis dngos mthong ba/ /rang bzhin 'khrul cing rtogs pa ste/ /de dang de yis dngos mi mthong / /'khrul med bla ma'i brgyud pas so/ /de'i phyir/ klog pa de yin zhes bya ba la sogs pa gsungs te/ klog pa dang /
186a7(rgyud): 'don pa cung zad ci byed pa thams cad 'jig rten las 'das pa'i lhan cig skyes pa'i ngo bo nyid yin no/ /'jig rten las 'das pa 'ba' zhig ni ma yin te/ 'jig rten pa'i yang / bstan bcos rnying pa 'chad pa'ang de yin no/ /zhes gsungs te/ gang cung
186b1(rgyud): zad bstan bcos rnying pa la sogs pa 'chad pa de thams cad lhan cig skyes pa nyid yin te/ gzhan ni ma yin no/ /yang de lta bu'i lta ba ni/ mtshon par nus pa yod min de/ /zhes pa ni/ /de ltar lhan cig skyes pa bstan pa'i rim pas ji srid du skyes bu lam ma mtshon na
186b2(rgyud): de srid du thar pa mi 'thob ste/ /gang gi de'i dus de nyid du nyon mongs pa zad par byed pa'o/ /de ji ltar rtogs she na/ 'on kyang gcig tu zhes bya ba la sogs pa gsungs te/ 'di ni bla ma mchog gi zhabs la gus pas rnyed do/ /de gsal bar bya ba'i don du/
186b3(rgyud): gal te bla mas gsungs pa ni/ /gang gi snying la zhugs pa ni/ /zhes gsungs te/ gal te bla mas gsungs pa'i lam snying la zhugs shing rtogs pa de'i phyir/ lag pa'i mthil du bzhag pa'i gter mthong ba 'dra ba'o zhes gsungs te/ ji ltar skyes
186b4(rgyud): bu kha cig gis yid bzhin gyi nor bu rnyed na/ de'i tshe de'i stobs kyis nges par sbyin pa la sogs pa byed do/ /de bzhin du 'dir yang lhan cig skyes pa'i ngo bo nyid thob na/ yid bzhin gyi nor bu yin pas sems can thams cad lhan cig skyes pa'i ngo bo
186b5(rgyud): nyid du byed pa dang / nor la sogs pa'i dngos po thams cad yongs su gtong bar byed do/ /'di lta bu'i lam mi shes pas gzhung mkhan po mda' bsnun na re/ 'di skad smra zhes mi shes pa'i yul la yid gdung bar byed pa'o/ /'gro ba rnams ni 'khrul pas bslus/ /
186b6(rgyud): zhes pa ni/ 'gro ba thams cad 'khrul pa ste/ mu stegs pa'i lam la sogs pa bslus pa'o/ /gnyug ma yi yang rang bzhin ni/ /byis pa rnams kyis ma mtshon no/ /zhes bya ba ni byis pa'i skye bo rnams kyis gnyug ma'i rang bzhin lhan cig skyes pa mtshon pa
186b7(rgyud): ni/ bla ma dam pa mnyes par ma byas pas so/ /de'i phyir de rnams 'gro ba rigs drug gi sdug bsngal nyams su myong bar 'gyur ro/ /skyon 'di rnams ni mu stegs pa 'ba' zhig gi ni ma yin gyis/ dge sbyong la yang yod pa min par bstan pa'i phyir/
187a1(rgyud): bsam gtan med cing rang byung med/ /ces gsungs te/ gang gi tshe yang dag pa'i ye shes dang bral ba'i dge slong des rab tu byung ba blangs te/ 'dul ba las byung ba'i mtshan nyid kyi bslab pa la slob kyang de rnams la 'bras bu
187a2(rgyud): med do/ /de ci'i phyir zhe na/ khyim na gnas pa'i chung ma dag dang lhan cig tu/ /zhes gsungs te/ gang gi tshe khyim la sogs pa la brten par gyur ba de'i tshe spyod lam phun sum tshogs pa nyams pas tshul khrims nyams dang dam bcas pa gcig nyams pas thams cad
187a3(rgyud): nyams par 'gyur ro/ /ji ltar skyes bu gcig gis dug zos nas shi ba mthong ba las skyes bu gzhan kun kyang dug la 'jigs pa skye ste/ de'i tshe gang cung zad legs par brtags te za bar byed pa'am/ dug gi de nyid la bslab par bya'o/ /de'i phyir dang po nyid nas
187a4(rgyud): legs par dpyad cing brtag par bya'o/ /de ltar ma byas na nyams par 'gyur ro/ /de ltar gang cung zad spyod lam dang dka' thub la sogs pa blangs pa de thams cad dam bcas pa brtan pa'i sgo nas bsrung bar bya'o/ /yang gang zhig/ 'dod pa'i yon tan rnams/ /
187a5(rgyud): spyod pa yis kyang mi grol na/ /zhes gsungs te/ gal te legs shing brtan pas yul brten pa'i dga' ba mi gtong na/ de'i tshe/ mda' bsnun na re de nyid ni/ /yongs su shes pas min zhes smra/ /zhes gsungs te/ de'i tshe gzhan yongs su brjod pa la dgos
187a6(rgyud): pa ci yod do/ skad cig ma'i bde ba ma spangs pa'i phyir gang gis sdug bsngal nyams su myong ba nyid du byed pa'o/ /yang na yul gyi bde ba 'dod pa'i yon tan lnga la de nyid shes pas longs spyod kyang grol bar mi 'gyur na/ de'i tshe gzhan yongs su brjod pa las dgos pa
187a7(rgyud): ci yod de skad cig ye shes skam po brjod pas grol lam ste/ mi grol lo zhes bya ba'i don to/ /gal te mngon du gyur na/ bsam gtan gyis ni ci zhig bya/ /gal te lkog tu gyur na yang / /mun pa yis ni bkol ba'o/ /zhes gsungs te/ gal te
187b1(rgyud): mngon sum du gyur na de'i tshe bsam gtan gyis ci bya/ /gal te lkog tu gyur pas ma mthong na mun pa 'jal ba dang 'dra bas ci yang mthong bar mi 'gyur ro/ /'dis ci bstan zhe na/ brtul zhugs la rab tu byung ba la sogs pa brtul zhugs ma lus pa ci'i phyir byed de/
187b2(rgyud): mun pa nang 'jal ba dang 'dra bar 'jig rten pha rol gyi 'bras bu ma mthong ba'i phyir ro/ mngon sum gyi shes pa de ji lta bu yin zhe na/ mda' bsnun ngas ni bos pa yin/ /zhes gsungs te/ gsang nas bzlas pa ni ma yin te/ sems can thams cad la skad chen
187b3(rgyud): pos gsal por bdag gis de nyid bstan pa'o/ /de yang gang yin zhe na/ lhan cig skyes pa'i rang bzhin ni/ /dngos dang dngos med ma yin no/ /'dir dngos po ni mig la sogs pa la snang ba'i dngos po gang yin pa dang / yid kyis brtag pa'i dngos po rnams so/ /
187b4(rgyud): gang gi phyir de dag thams cad lhan cig skyes pa'i ngo bo nyid sna tshogs su bskyed pa'o zhes de ltar rtogs par byed na/ de yang grol bar mi 'gyur ro/ /de bas na so so rang gis rig par bya ba yin pas dngos po med pa ma yin no/ /de ltar yang / 'di la bsal bya
187b5(rgyud): ci yang med/ /gzhag par bya ba cung zad med/ /yang dag nyid la yang dag lta/ /yang dag mthong na rnam par grol/ /zhes gsungs so/ /de ji ltar zhe na/ /rig pa bstan par bya ste/ 'dir rkang gnyis la sogs pa bde ba las skyes shing bde ba 'dod
187b6(rgyud): pa'i pha dang ma'i sbyor ba las skye bar 'gyur ro/ /ma rtog pa de cis lan zhe na/ de'i phyir so so rang gis rig par bya ba yin pas dngos po med pa ma yin no/ /de ci'i phyir zhe na/ de'i rang bzhin brjod du med pa'i phyir 'chi ba mtha'i bde ba zhes bstan te/ de nyid
187b7(rgyud): kyi phyir/ gang la brten te 'chi ba dang / /skye dang gnas dang 'ching 'gyur ba/ /de la brten nas mchog gi ni/ /bde ba chen po mchog grub po/ /zhes gsungs te/ bde ba gang gis 'ching bar 'gyur ba de nyid kyis skyes nas gnas shing 'ching ste/ de nyid
188a1(rgyud): phal pa'i bde ba la chags pa'i phyir ro/ /de nyid kyang yang dag pa'i bla ma'i brgyud pas blangs nas mchog gi bde ba chen po zhes bya ba'i don to/ /skad gsang zhes bya ba la sogs pa ni go sla'o/ /de so sor bshad pa ni/ bsam gtan
188a2(rgyud): dag dang bral bas na/ /bsam gtan gyis ni ci zhig bya/ /rnal 'byor lung gang brjod du med/ /de la ji ltar bshad du yod/ /ces gsungs te/ 'dir dang por re zhig sems ni brjod bya dang rjod byed kyi mtshan nyid dang bral ba'o/ /de gang yin zhe na/ lhan
188a3(rgyud): cig skyes pa'i ye shes te/ /de ni rtog pas byas pa ma yin te/ /rgyu dang 'bras bu dang bral ba'i phyir/ /'bras bu'i rnam par gzhag pa med do/ /de'i phyir gang brjod du med pa de la ji ltar bshad du yod ces pa'o/ /de ltar yang / 'di ni re zhig brdzun kun
188a4(rgyud): te/ /ji srid ji srid rtog gyur pa/ /ji ltar gyur pa de de bden/ /de nyid gang du mi rtog pa'o/ /gzhan yang / 'di yi rang bzhin dang ba ste/ /rnam pa med cing rdul bral ba/ /sangs rgyas ma gtogs gzhan gyis ni/ /de ni rtogs par mi nus so/ /gcig
188a5(rgyud): shos skye 'gros rtogs pa ltar/ /sangs rgyas kyis kyang mi rtogs so/ /de nyid rten cing 'brel 'byung nyid/ /de nyid sangs rgyas kho nas shes/ /zhes gsungs so/ /de'i phyir mi shes pas g.yogs pa rnams kyis de nyid rtogs par mi nus zhes pa'o/ /
188a6(rgyud): mi shes pa de gang yin zhe na/ srid pa'i phyag rgyas 'gro ba rnams/ /ma lus pa ni khol por byas/ /gnyug ma yi ni rang bzhin ni/ /sus kyang blangs pa yod ma yin/ /zhes gsungs te/ srid pa'i phyag rgyas 'gro ba ma lus pa rnams dbang du byas pa
188a7(rgyud): yin te/ srid pa'i phyag rgya ni yan lag can ma ste sems sdig che ba dang rgyu dang ldan pa des 'gro ba rnams khol por byas pas/ gal te 'dod na 'dod pa'i srid pas srog gcod pa la sogs pa thams cad byed pa la 'jug ste/ 'dod pa'i bde ba des 'gro ba
188b1(rgyud): kun smyon pa lta bur byed pa'i phyir ro/ /de'i phyir rang bzhin gnyug ma ni yang dag pa'i de nyid do/ /sus kyang blangs pa med pa ni sus kyang rtog pa med pa'o/ /gzhan yang nor gyis srid pas sngags dang rgyud la sogs pa bshad pas 'gro ba rnams rmongs par byed
188b2(rgyud): par 'gyur pa ni/ rgyud med sngags kyang med pa ste/ /bsam bya dang ni bsam gtan med/ /ces gsungs te/ 'di ni gzhung byed pa pos snying rje'i dbang gis gsungs te/ rgyud dang sngags tsam pos ni thar pa thob pa ma yin no/ /de dag gis ni/ kye
188b3(rgyud): rmongs pa de kun 'khrul pa'i rgyu/ /zhes gsungs te/ kye blun po rgyud dang sngags de dag ni/ /srid pa thams cad phun sum tshogs pa'i 'byor ba'i rgyu'o/ /yang na 'khrul pa ni gang gi sdug bsngal nyams su myong bar byed pa'o/ /de'i phyir/ dri ma med
188b4(rgyud): pa'i sems la ni/ /bsam gtan gyis kyang bslang mi bya/ /zhes gsungs te/ dri ma med pa'i sems mi shes pas mi bslad cing ma bcings pa zhes bya ba'i don to/ /ci'i phyir dri ma med ce na/ sems zhes bya ba ni gnyis te 'jig rten dang 'jig rten las 'das pa'o/ /
188b5(rgyud): 'jig rten pa'i rnam par rtog pa'i mtshan nyid can ni sngon du sun phyung zin to/ /'jig rten las 'das pa gang yin pa de ni lhan cig skyes pa'i ngo bo'am chos kyi sku'i mtshan nyid do/ /de'i phyir/ bdag nyid bde nas gdung ma byed/ /ces gsungs te/ 'dis
188b6(rgyud): ni rnam par mi rtog pa'i bde ba chen po'i ngo bo nyid du/ khams gsum rnam par gnas pa'o/ /de bas na bdag nyid brlag par ma byed cig ces sdug bsngal la mi gnas zhes bya ba'i don to/ /bde ba'i rang bzhin du gyis shig ces pa'o/ /de ji ltar bya
188b7(rgyud): zhe na/ za zhing 'thung la zhes bya ba la sogs pa nas mnan nas 'gro ba'i bar gyis ni spros pa dang bcas pa'i spyod pa ston te/ ji ltar rgyal po in+d+ra b+hU tis byis pa lta bu za ba dang 'thung ba dang 'dod pa'i yon tan lnga la longs spyod cing gnyis sprod pa'i bde ba
189a1(rgyud): gyis shig / ces pa'o/ /yang dang yang du 'khor lo 'gengs/ /zhes pa dang / yang thod pa la sogs pa blangs la gtor ma sbyin zhing tshogs kyi 'khor lo'i gang zag rnams lha'i gzugs kyis gnas pa'o/ /'dis ni grub par
189a2(rgyud): 'gyur te/ skal ba dang ldan pa'i 'jig rten pa rnams ye shes grub pa ste/ phyag rgya chen po'i dngos grub 'grub pa'o/ /rmongs pa'i 'jig rten ni mu stegs pa la sogs pa'i 'jig rten pa bsten pa ste/ de'i mgo bor rdog pas mnan nas 'gro ba thams
189a3(rgyud): cad 'dul bar byed pa'o/ /'dis ni phyag rgya chen po 'grub pa ste/ de'i gdams ngag gang yin zhe na/ /gang du rlung dang sems mi rgyu/ /nyi ma zla ba 'jug med pa/ /de la rmongs pas sems ngal sos/ /mda' bsnun gyis ni man ngag bstan/ /zhes gsungs
189a4(rgyud): te/ gang bla ma'i man ngag gis skye 'gro thams cad kyis de kho na nyid rang gis nyams su myong ba yin pa de la/ sems ngal sos pa dang bdag nyid chen po thob par 'gyur ro/ /de lta bu'i gnas pa de la rlung dang sems mi rgyu zhing de nyid la nyi ma dang zla ba 'jug pa
189a5(rgyud): med de/ rnam par rtog pa med pa tsam ni ma yin te/ dngos po thams cad 'gag par 'gyur ro/ /ji ltar byis pa rnams kyis dgongs te bstan pa'i skad mi shes pas/ yid dang rlung mnyam par 'gag pa la brten nas sdug bsngal bar 'gyur ro/ /de
189a6(rgyud): bas na 'dir 'gog pa zhes bya ba ni 'gag pa'i tshig ste/ rlung 'gog pa rba rlabs kyis dgos ba ci yod ces pa'o/ /ji srid du lus yod par rlung rgyu ste/ de srid du rlung 'gags pas 'gog pa'i snyoms 'jug gam 'ching bar gyur pa ste/ de'i phyir bla
189a7(rgyud): ma dam pa'i man ngag las shes par bya'o/ /mda' bsnun zhes bya ba la sogs pa ni go sla'o/ /'on kyang rlung ni byang chub kyi sems so/ /de nyid bdud rtsi yang yin te yid bde ba'i ngo bo'o/ /de ltar nyi ma dang zla ba ni 'dod chags dang / 'dod chags
189b1(rgyud): dang bral ba'o/ /de dag gi rtag pa ma yin pa'i lhan cig skyes pa gang yin pa de blang bar bya'o/ /de lta bu'i gdams pa ni thob nas/ gnyis su mi bya gcig tu 'ang min/ /zhes bya ba nas/ rigs la bye brag med par ni/ /khams gsum ma lus
189b2(rgyud): 'di thams cad/ /'dod chags chen po gcig tu 'gyur/ /de de thog ma bar mtha' med/ /srid min mya ngan 'das pa min/ /bde ba chen po mchog 'di la/ /bdag dang gzhan du yod ma yin/ /mdun dang rgyab dang phyogs bcu ru/ /gang
189b3(rgyud): gang mthong ba de de nyid/ /de ring da ltar 'khrul pa chad/ /da ni su la'ang dri mi bya/ /dbang gang du nub gyur tsam na/ /rang gi ngo bo nyams par gyur/ /grogs dag de ni lhan cig skyes/ /bla ma'i zhal nas gsal bar dris/ /zhes bya ba'i
189b4(rgyud): bar ni go sla'o/ /'on kyang thams cad bla ma'i gdams ngag gis khyab pa'o/ /de'i phyir de thams cad lhan cig skyes pa'i rang bzhin du gyis shig ces pa'o/ /kha cig tu gal te 'khrul pa yod na de'i tshe/ bla ma'i zhabs kyi gan du gsal por dri
189b5(rgyud): bar gyis shig dang / des 'khrul pa med par 'gyur ro/ /des na de'i tshe bla ma'i bka' lung gis gdams ngag bsten pa'i tshul gsungs te/ yid ni gang shi rlung gar dengs/ /zhes gsungs te/ gang gi phyir yid shi ba dang rlung yang zad cing dengs par
189b6(rgyud): 'gyur ro/ /de gnyis 'ba' zhig ni ma yin te/ gzhan yang / 'di ni bde chen mchog yin te/ /spangs nas gang yang mi 'gro'o/ /zhes gsungs te/ 'di ltar ston te/ mchog gi bde ba chen po gang gis ma thob pa de yang spangs la ste/
189b7(rgyud): yang dag pa'i bla ma'i gdams ngag med pas brjod bya dang rjod byed kyi 'brel pa ston pa'i sgo nas cung zad kyang mi rnyed do zhes pa'o/ /gar yang mi 'gro'o zhes pa ni gang du yang mi 'gro ba ste/ ngag gi spyod yul ma yin zhes dgongs so/ /de skad du
190a1(rgyud): yang / blo yi spyod yul ma yin ngag gi spyod yul dag las 'das/ /bla mas bstan pa'i dngos po brjod cing 'jug pa dag la ring / /de yang rigs kyi snying rje dag sogs yon tan dri med pa'i/ /dad ldan sems kyi go 'phang la
190a2(rgyud): ni rang nyid kyi ni 'char/ /zhes gsungs so/ /kye ho rang gi 'di la ma 'khrul cig /dngos po dngos po med pa ni/ /bde bar 'gro ba'ang 'ching ba ste/ /zhes gsungs te/ rang rig pa ste thog ma med pa'i dus nas brtags pa'i bde ba zhes
190a3(rgyud): grogs po dag rtog par ma byed cig / gal te byed na rmongs par 'gyur ro zhes pa'o/ /de'i phyir dngos po ste gong du bstan pa'i mtshan nyid dang dngos po med pa'i mtshan nyid ni/ bde 'gro'i rnam par rtog pa ste/ /kye rmongs pa de thams cad 'ching ba yin no/ /
190a4(rgyud): gser gyi sgrog dang lcags kyi sgrog la 'ching bar bye brag med de/ de'i phyir 'di thams cad bor bar bya'o/ /de ltar dam par yang rtog pa med pa ste/ 'jug par mi 'gyur mkhas pa yin/ /dge ba dang ni mi dge yang / /rtog pa nyid du bye brag med/ /
190a5(rgyud): mes ni sreg par byed pa la/ /bud shing khyad kyi bye brag med/ /reg bzhin pas na de sreg ste/ /tsan+dan la 'bar me yang ngo / /'di ji ltar bya zhe na/ kye ho rnal 'byor gnyug ma yi/ /yid la nan tan gyis la ltos/ /ji ltar chu la chu 'dres bzhin/ /
190a6(rgyud): zhes gsungs te/ kye rnal 'byor pa gcig tu sdod dang / gnyug ma'i yid dngos po dang / dngos po med pa spangs pa'am/ 'od gsal gyi ngo bo nyid la ltos shig ces pa'o/ /gcig tu sdod pa'i rnal 'byor ni sems kyi 'jug pa dmigs pa la sems
190a7(rgyud): rtse gcig pa'am shes pa dang shes bya'i mtshan nyid do/ /de yang gang chu la chu bzhag pa bzhin du bzhag ste 'dres pa de lta bur gyur na rnal 'byor du 'gyur ro/ /brdzun pa'i bsam gtan dag gis ni/ /thar pa nyid ni ji ltar rnyed/ /sgyu 'phrul gyi ni dra ba
190b1(rgyud): dag/ ji ltar pang du blang bar bya/ /zhes gsungs te/ brdzun pa'i skra shad ni rab rib can gyi lta bur thar pa rtog par ga la 'gyur te mi 'gyur ro/ /de'i phyir de lta bu'i dka' thub des shin tu rnyed par dka'o/ /ci'i phyir zhe na/ sgyu 'phrul dra ba ni khams
190b2(rgyud): gsum ma lus pa'o/ /ji ltar pang du blang bar bya ba ni/ de lta bus rtogs par mi nus zhes pa'o/ /'on kyang / bla ma mchog gis gsungs pa rnams/ /thams cad la ni yid chos kyis/ /mda' bsnun nga yi ngag gis bstan/ /zhes gsungs
190b3(rgyud): te/ gal te re zhig bla ma'i bka' bden par yid ches pa de'i tshe/ bla ma mtsho skyes rdo rje mchog gi zhabs kyi gsung gis ngas 'dir do ha ko sha'i 'grel pa byas so/ /gdod nas dag pa'i nam mkha' la/ /zhes gsungs te/ de ltar bla ma'i
190b4(rgyud): gdams ngag gis yid ches par byas na srid pa thams cad kyi ngal ba gang yin pa de thams cad dag par 'gyur ro/ /ci'i phyir zhe na/ bltas shing bltas shing mthong ba dga'/ /ces gsungs te/ ji ltar thag ring la smig rgyu la chur mthong ba yang
190b5(rgyud): dang yang du bltas pas mthar 'gags par 'gyur ro/ /de bzhin du 'dir yang dpyad bzhin pas thams cad khyad par can gyi chos sku'i rang bzhin 'gyur te/ gzhan du ni ma yin no/ /ji ltar dpyad ce na/ bla ma dam pa'i gdams ngag mngon du byas pa'i rgyun
190b6(rgyud): gyi ni/ de yang rnam par rtog pa'i sgom pa ni smig rgyu'i chu bzhin no/ /gal te de nyid kyis sangs rgyas 'grub po zhes zer na/ de'i tshe sangs rgyas rten 'brel du 'gyur ro/ /mun pa med pa'i snang ba bzhin no/ /grib ma med pa dang nyi 'od bzhin du khyad par
190b7(rgyud): can gyi sprul pa'i sku 'di las 'byung ngo / /yi dags 'gog pa las ni khyad par can gyi chos sku'i rang bzhin du 'gyur ro/ /de yang thams cad kyi rang bzhin yin no zhes dgongs te/ yang de la yid shi zhing 'gags pa zhes ni mi bya'o/ /de lta bu mi
191a1(rgyud): shes pa rnams la/ /'di lta bu yi nam mkha' la/ /gang zhig gi ni dus su 'gog /gnyug ma'i yid kyi skyon gyis ni/ /byis pa rnams kyis ma go'o/ /zhes gsungs te/ de lta bu'i nyon mongs pa dus su 'gog pa ni ma
191a2(rgyud): skyes pa'i dus te thams cad kyis 'jig pa'i dus zhes dgongs so/ /de'i tshe nges par sred pa la mngon par zhen pa'i skyon gyis byis pa dang / mu stegs pa rnams bslus te ma rig pa'o/ /de nyid kyi phyir/ nga rgyal gyi ni skyon gyis ni/ /de nyid mtshon par mi
191a3(rgyud): nus so/ /zhes gsungs te/ log pa'i shes pa'i nga rgyal gyis de nyid mtshon par mi nus so/ /theg pa ma lus sun 'byin cing / /zhes gsungs te/ de skyon dang ldan pas ma lus pa'i theg pa sun 'byin te/ ma rungs pa'i skyes bu bzhin no/ /
191a4(rgyud): 'jig rten pa kun theg pas rmongs/ /zhes gsungs te/ 'jig rten pa kun rang rang gi theg pa ste mu stegs pa kun rang rang gi theg pa rnams rmongs pa'o/ /gnyug ma'i rang bzhin gang yin pa/ /de ni sus kyang ma rtogs so/ /zhes gzhung byed pa'i
191a5(rgyud): mkhan po ha las pa'o/ /yang sems kyi rtsa ba mtshon te/ /lhan cig skyes pa de nyid gsum/ /de dang der skyes de ru nub/ /de ni gsal por gnas pa'o/ /zhes gsungs te/ 'dir ni gdams ngag gsal por ston te/ sems kyi ni
191a6(rgyud): gdams ngag sems pa ste gcig / de bzhin du rtsa ba mi mngon pa ni bla ma'i gsung gis bstan pa'i don mtshon byed de gnyis/ lhan cig skyes pa'i rang bzhin gyi ngo bo nyid mtshon byed kyis ma mtshon pa dang / de nyid rnam pa gsum gyis de ltar mtshon bya dang
191a7(rgyud): mtshon pa po gsum brdzun zhing log pa ste/ de ltar yin na lhan cig skyes pa ni rjod byed kyi 'brel ba'i sgo nas mi rnyed de/ brjod bya rjod byed 'brel pa ste/ /gsum gyis lhan cig skyes mi rnyed/ /bsten pa'i tshig gi sbyor ba yis/ /bcom ldan
191b1(rgyud): 'das kyis cung zad gsungs/ /glegs bam mthong ba tsam gyis ni/ /sems can rnams kyis mi rtogs so/ /gang dang gang gis dngos mthong ba/ /rang bzhin 'khrul cing rtog pa ste/ /de dang de yi dngos mi mthong / /'khrul med bla ma'i brgyud
191b2(rgyud): pas so/ /zhes gsungs so/ /gal te bzung nas kyang de'i tshe thams cad sems las byung ba'i ngo bor 'gyur te/ des ni gdams ngag gi brgyud pa rgyun chad par 'gyur ro/ /de lta bu'i gnas la rnal 'byor pa dpa' bo 'ga' tsam grol bar
191b3(rgyud): 'gyur ro/ /de'i phyir 'di lta bus gnas par bya'o/ /de la chos thams cad 'jug par byed pa ni don dam pa zhes bya'o/ /de nyid bde ba chen po gcig tu rgyal gyur cing / /'gro ba rnams la rtag 'char rgyu rkyen bral 'gyur ba/ /gang zhig
191b4(rgyud): gis ni de nyid brjod pa'i dus dag na/ /thams cad mkhyen pa dag kyang tshig gis phongs/ /zhes gsungs so/ /rtsa ba bral ba'i de nyid ni/ /gang gis sems pa bla ma yi/ /man ngag gis ni de nyid rtogs/ /zhes gsungs te/ gang kha cig
191b5(rgyud): rtsa ba dang bral ba'i de nyid sems pa ni bla ma'i man ngag ste/ de nyid skyes bu rin po ches rtogs pa'o/ /chos rnams mda' bsnun gyis smras zhes par byos/ /gang zhig 'khor ba 'joms pa ni/ /sems kyi ngo bo nyid yin no/ /zhes gsungs te/
191b6(rgyud): 'di ni gzhung mkhan pos gsal por ston te/ gang kha cig sems kyi ngo bo nyid bsgom pa de nyid 'khor ba 'jig pa'i rgyur 'gyur ro/ /bla ma dam pa'i gdams ngag gis de nyid nges pa brtan pos mtshon pa des sems kyi 'khor ba de 'jig par 'gyur
191b7(rgyud): ro zhes gsungs so/ /de'i phyir/ gnyug ma'i rang bzhin de nyid ni/ /ngag gis brjod du yod ma yin/ /zhes gsungs te/ rang bzhin gnyug ma ni rang 'byung gi shes pa'i ngo bo nyid do/ /gzhan gyis brjod bya ma yin pa ni mu stegs pa la
192a1(rgyud): sogs pa rnams kyis so/ /'o na de gang gis ston zhe na/ bla ma'i gdams ngag mig gis mthong / /zhes gsungs te/ sar ha bdag gis bla ma sangs rgyas la brten pa'i gdams ngag gis rtog pa yin gyis gzhan gyis ni ma
192a2(rgyud): yin no/ /bla ma'i gdams ngag gis nyams su myong ba'o/ /de ltar 'di lta bu la yon tan ci yod ce na/ 'di la skyon ni rdul tsam med/ /ces gsungs te/ 'di la skyon gyi gnas rdul tsam yang med do/ /gang gi phyir zhe na/ /chos dang chos min
192a3(rgyud): mnyes nas zos/ /zhes gsungs te/ bla ma dam pa'i gdams ngag gis sngon du bstan pa'i chos dang chos ma yin pa dag par byas nas za zhing longs spyod par byed do/ /'di'i nye bar spyod par byed do/ /'di'i nye bar spyod pa ni/ gang gi tshe na gnyug ma'i yid/ /thams cad sbyangs pa
192a4(rgyud): de yi tshe/ /zhes gsungs te/ de ltar chos thams cad yid la byed pa med pa ste/ ngo bo nyid kyis ma skyes pas gzhan rgyu la sogs pa la ltos pa med pa'o/ /gang gi tshe yid la 'khrul pa yod pa spangs pa de'i tshe/ chos thams cad dag par
192a5(rgyud): 'gyur ba yin te/ de'i rang bzhin yin pa'i phyir ro/ /bla ma'i yon tan snying la 'jug /ces pa ni/ bla mas byin pa'i man ngag gi yon tan rang gi snying la zhugs shing rtogs na de la dag par byed pa dang / za ba'i dus su lus la sogs pa btang bar
192a6(rgyud): byed pas yid ches pa'o/ /bla ma'i gdams ngag rtogs nas kyang gzhan la mi ster na/ des gdams ngag ma rtogs zhes bya ste/ shin tu 'dzin chags dang ldan pa'i phyir ro/ /'di lta bu yi yid med pa/ /thub pa mda' bsnun nga yis rtogs/ /zhes
192a7(rgyud): gsungs te/ 'di lta bu yid med par mtshon pa'am/ yang na yid med pa thub pa ste/ bcom ldan 'das so/ /de ni slob dpon mtsho skyes rdo rje'i zhabs yin te/ des don dam pa'i ngo bo nyid kyi chos kyi dbyings kyi mtshan nyid gsungs pa'o/ /yid med ni ri bong rwa
192b1(rgyud): lta bu yang med pa ni ma yin no/ /de ltar de yi gnas skabs su/ /ye shes kho bo lta bus stong par brjod/ /yang ni 'jig rten grags pa yi/ /med pa ltar rjes 'brangs pa min/ /don ni med pa'i ngo bo nyid/ /tha snyad tsam du yod pa nyid/ /rang bzhin med pa'i chos
192b2(rgyud): rnams la/ /yod nyid med nyid ga la yod/ /khyod nyid dran par mi bya ba/ /bkag pa nyid de dran par byed/ /ji ltar de bzhin med sgra las/ /zhi ba dag ni sgrub par byed/ /ces rgyas par gsungs so/ /gal te sgrib pa dang bcas pa'i yid 'gags pas khyad par
192b3(rgyud): can gyi yid sangs rgyas su 'grub tsam na/ sngags rnams dang ni rgyud rnams ni/ /gcig kyang bdag gis ma mthong ngo / /zhes gsungs te/ rgyud ni rnam pa mang pa'o/ /de las gsungs pa ni sngags te/ de rnams kyi grub pa'i mtha' dang / gzhan gyis brtags pa'i lta
192b4(rgyud): ba dang / sgom pa dang / bsgom bya dang / sgom pa po la sogs pa'i mtshan nyid bdag gis gcig kyang mi mthong ngo / /ci'i phyir zhe na/ de ni 'jig rten pa 'dul ba'i phyir gsungs te/ khyad par can gyi 'bras bu ni ma mthong ngo / /rnal 'byor goms pas ci zhig
192b5(rgyud): bya/ /gdong nas dag pa'i ngo bo nyid/ /rang bzhin gyis ni grub pa ste/ /rtog las de bzhin nyid mi skye/ /dngos med mtshan nyid byang chub ste/ /chos rnams ma lus de dngos nyid/ /de phyir spyod pas bskul ba ni/ /rang gi phung po gzings bzhin no/ /de'i phyir/ 'gro rnams
192b6(rgyud): las kyis 'ching 'gyur te/ /las las grol ba'i thar pa yin/ /zhes gsungs te/ las gang gis skye bo rnams 'ching ba de nyid btang na yid kyi thar pa yin no/ /thar pa ni bdag dang bdag gir 'dzin pa'i rnam par rtog pa dang bral ba'o/ /legs par bsgoms
192b7(rgyud): pa'i yid kyi mtshan mar 'dzin pa nyid 'ching ba yin no/ /de ltar chags pa de yongs su shes pa ni yid kyi thar pa yin no zhes dgongs so/ /yid kyi thar pa gzhan du mi rnyed de/ /de ni mchog gi mya ngan 'das pa yin/ /zhes gsungs te de ltar gang du yid kyi thar pa de phan tshun
193a1(rgyud): du ma spangs pa ni nges par mchog gi mya ngan las 'das pa'i mtshan nyid do/ /sems nyid gcig pu kun gyi sa bon te/ gang las srid dang mya ngan 'das 'phro ba/ /zhes gsungs te/ de ltar gong du bstan pa'i mya ngan las 'das pa'i mtshan nyid
193a2(rgyud): mthong na de'i tshe ji ltar bsam zhe na/ sems las ma lus pa'i ma rig pa'i sa bon las byung ba 'khor ba dang mya ngan las 'das pa'i mtshan nyid dag par mi nus par snang zhing 'phro'o/ /de dag kyang srid pa'i ngo bo nyid du rnam par gzhag par mi nus so/ /de'i
193a3(rgyud): phyir/ 'dod pa'i 'bras bu ster bar byed pa yi/ /yid bzhin nor 'dra'i sems la phyag 'tshal lo/ /zhes gsungs te/ mchog gi mya ngan las 'das pa'i khyad par ni yid bzhin gyi nor bu lta bu'o/ /de la phyag 'tshal lo/ /de ci'i phyir zhe na/ 'dod pa'i 'bras
193a4(rgyud): bu ster ba'i phyir ro/ /'dod pa ni snying rje chen pos 'gro ba'i don byed pa'i bdag nyid de/ de ni lhun gyis grub pa'i 'bras bu gang gis ster ba'o/ /de nyid bla ma yid bzhin gyi nor bu lta bu'o/ /de ltar/ sems bcings na ni bcings pa yin/ /grol bas grol bar
193a5(rgyud): the tshom med/ /ces gsungs te/ sems bcings pa ni rnam par rtog pa la sogs pas bcings pa'o/ /de ltar yang de dag shes pa'i grol ba'i thob par 'gyur te/ grol ba ni gnyis su med pa'i ye shes te/ des grol ba la the tshom med do/ /de ltar ma shes
193a6(rgyud): na byis pa'i skye bo rnams 'khor bar 'khyams par 'gyur ro/ /de'i dbang du byas nas/ blun po gang gis 'ching 'gyur ba/ /mkhas pa de yis rnam par grol/ /zhes gsungs/ gang gis 'dod pa'i yon tan lnga la longs spyod pas rmongs pa'i 'jig rten pa rnams
193a7(rgyud): 'ching bar 'gyur ba de nyid kyis bla ma'i gdams ngag rtogs pa yod pa'i mkhas pa myur du 'khor ba las grol bar 'gyur ro/ /de ltar yang / bcings pa rnams ni phyogs bcur rgyug /btang na mi g.yo brtan par gnas/ /zhes gsungs te/ ji ltar skye 'gro bdag dang bdag
193b1(rgyud): gir 'dzin pa'i rtog pas bcings pa 'gro ba drug gi 'khor bar 'khor zhing 'khyams te/ skye 'gro de nyid yang dag pa'i lam gyis grol ba na/ de'i tshe sna tshogs su snang ba lhag par mos pa las mi g.yo ba'i gnas la gnas pa ni chos kyi sku'i bdag nyid yin zhes
193b2(rgyud): dgongs so/ /grogs dag 'di ni rnga mo bzhin/ /go bzlog pa ni nga yis rtogs/ /zhes gsungs te/ 'dir bsdus pa'i don ni/ ji ltar rnga mo la khal chen po bka' na nus tshad kyis rgyug ste/ sus kyang bzung bar mi nus pa de nyid khal phog pa'i dus na sa gzhi la brten pa de bzhin
193b3(rgyud): du/ de lta bu'i rnga mo dang 'dra ba'i sems rang gis rnam pa can du snang ngo / /'di'i dgos pa ni/ rlung spangs rang nyid ma sems shing / /shing gi rnal 'byor dag gis kyang / /sna yi rtse mor ma gtug cing / /ces gsungs te/ rlung sna bug nas 'byung ba dang 'jug pa'i mtshan nyid kyi
193b4(rgyud): rlung ste/ spangs pa ni rang nyid med cing shi'o zhes bya'o/ /ci'i phyir zhe na/ ji srid du rlung gnas pa de srid du lus gnas la/ rlung med na lus gang du gnas te mi gnas so/ /de ltar bla ma'i man ngag gis rlung dang lus kyi bdag nyid du byas nas de la lus mi dmigs te/ gzhan ni
193b5(rgyud): lus mi dmigs so/ /shing gi rnal 'byor ni rnam par rtog pa'i bdag nyid kyi rnal 'byor la chags par mi byed ces pa'o/ /nges par ji ltar bya zhe na/ e ma'o skye bo rmongs pa rnams/ /lhan cig skyes pa'i mchog tu son/ /srid pa'i bag chags 'ching ba spongs/ /zhes gsungs
193b6(rgyud): te/ kye rmongs pa'i skye bo bsam pa chung ngu thong la bsam pa rgya chen po gyis shig /de gang yin zhe na/ lhan cig skyes pa tshol cig /de la zhugs la don chen po la lhag par mos par gyis shig pa'o/ /srid pa'i bag chags ni bar mdo'i skye ba'o/ /des na/ srid par 'gro 'ong
193b7(rgyud): srid pa'i 'ching ba ste/ /mgal me 'khor lo bzhin du 'gyur ba'i phyir/ /de la chags par mi byed gcig par spongs/ /zhes bya ba'i don to/ /'di na yid dang rlung ni g.yo zhing 'phyar/ /shin tu mi srun pa yi rta 'dra thong / /lhan cig skyes pa'i rang bzhin rtogs gyur pa/ /de yis
194a1(rgyud): yid ni brtan par 'gyur ba yin/ zhes gsungs te/ 'di lta bu'i yid dang rlung ni shin tu yang mi thub cing g.yo ba'i rta lta bu ste de btang ngo / /'di gzung bar bya ste gang zhe na/ lhan cig skyes pa'i rang bzhin gyi gnas bla ma dam pa'i gdams ngag la brten
194a2(rgyud): nas mi g.yo zhing brtan par 'gyur te/ rang gi bsod nams dbang gis rtogs/ /zhes bya ba la sogs pa gsungs pa'i phyir ro/ /'di'i khyad par ni/ gang tshe yid ni nye bar nub gyur na/ /de yi tshe na 'ching ba thams cad 'chad/ /gang la lhan cig skyes pa ro mnyam pa/ /
194a3(rgyud): de la dmangs rigs dang ni bram ze med/ /ces gsungs te/ rnam par rtog pa'i yid gang gi tshe 'gags pa de'i tshe bcings pa thams cad spong bar byed do/ /bdag nyid 'ba' zhig 'ching ba med pa ni ma yin gyis/ de'i tshe khyad par du lhan cig skyes pa'i ro mnyam pa la
194a4(rgyud): skye 'gro thams cad 'jug par byed do/ /de'i tshe dmangs rigs dang bram ze'i rigs la yang khyad par med do/ /des don 'di 'grub ste/ 'jig rten pa thams cad lhan cig skyes pa'i ngo bor rigs gcig go zhes dgongs so/ /de'i phan yon ston pa ni lhan cig skyes
194a5(rgyud): pa las ma rtogs pa'i grub mtha' gzhan med par bstan pa'i phyir/ 'di na chu bo ya mu na/ /'di na gang+gA rgya mtsho phrad/ /'di na pra ya g+ha yin te/ /'di na wA rA Na sI nyid/ /'di na nyi ma zla ba yin/ /zhes gsungs te/ 'di ltar lha'i chu bo 'di rnams ni rang bzhin gyi lhan cig skyes pa'i rgyun mi 'chad
194a6(rgyud): pa la ro gcig pa'o/ /'di nyid la gang+gA dang / ya mu na la sogs pa'i ming btags pa yin gyis khrus byed pa'i rten gyi chu bo ni ma yin no/ /'on kyang ya mu na ni theg pa thams cad 'di la bsten pa'i phyir ro/ /gang+gA ni de nyid du rtogs shing 'gro ba'i ngang tshul can yin no/ /gang+gA dang
194a7(rgyud): rgya mtsho phrad pa ni stong pa dang snying rje ro gcig pa la 'gro ba ma lus pa 'jug pa'o/ /rgya mtsho ni ting nge 'dzin gyi gdams ngag thams cad kyi rgya mtsho yin pa'i phyir ro/ /bra ya g+ha ni gnyis su med pa'i phyir ro/ /wA rA Na sI yang gnyis su med pa ste gnyis 'gog pa'o/ /zla ba nyi ma gza' rA
194b1(rgyud): hus gzung ba'i dus su gdams ngag gi dus kyi me hu'i ngo bo nyid kyi bram ze'o zhes pa'o/ /khrus stegs la sogs pa 'ba' zhig lhan cig skyes pa gnas par ma byas kyi gnas dang nye ba'i gnas la sogs pa yang lhan cig skyes pa'i ngo bor bstan pa'i phyir ro/ /zhing kun gnas dang nye
194b2(rgyud): gnas sogs/ /zhes bya ba gsungs te zhing dang nye ba la sogs pa'i gnas nyi shu rtsa bzhi ni 'dir lhan cig skyes pa'i ngo bo nyid yin pas phyi rol du 'khyam pa la sogs pa mi bya'o/ /ngas ni 'khyams te bltas shing rtogs/ /zhes gsungs te/ bdag gis phyir
194b3(rgyud): te/ bltas shing rtog pa ni rnal 'byor ma'i gdams ngag gi rnam par gzhag ste/ phyi dang nang gis bsdus pa'i sna tshogs bde ba chen po'i rang bzhin yin no zhes dgongs pa'i don to/ /'dis ni 'di ston te/ rang gi lus ni bde ba'i ngo bo de'i khams
194b4(rgyud): gnas la sogs pa'i rang bzhin yin pa'i phyir/ phyi rol du 'jug par mi bya'o/ /de'i phyir/ lus dang 'dra ba'i 'bab stegs gnas/ /bde ba gzhan ni ma mthong ngo / /zhes gsungs te/ rang gi lus dang 'dra ba'i khrus stegs
194b5(rgyud): bde ba'i rgyu ni mi mthong ngo / /de'i phyir rnal 'byor pas gnyis su med par gnas par bya'o/ /de ltar gzhan yang nang gi bdag nyid kyi gnas la sogs pa la kun du spyod pa rtogs par bya ste/ de rnams la bde ba'i rang bzhin gyi kun du spyod
194b6(rgyud): pa yin gyi lus 'ba' zhig tsam na gnas pa ma yin no/ /de'i phyir/ mchog gi bde ba chen po gnas la sogs pa'i rang bzhin du grub pas/ 'di ltar nang gi bdag nyid kyi gnas la sogs pa la lha rnams kyi byin gyis brlabs pa'i rdzogs
194b7(rgyud): pa'i rnal 'byor pa phyi rol gyi yul du 'gro ba la sogs pa med do/ /ji ltar/ nyi shu rtsa bzhi'i bye brag gis/ /gnas la sogs pa 'di dag gnas/ /de phyir de nyid shes pa yis/ /'khyam zhing ngal bar mi bya'o/ /gal te de nyid bral gyur na/ /'khyams pas dgos pa cung zad med/ /
195a1(rgyud): de'i phyir gnyis su med pa'i ngo bo nyid gnas yin no zhes dgongs so/ /de ni bstan pa ni/ 'dab ldan pad sdong ge sar dbus/ /snal ma dri dang kha dog ldan/ /zhes gsungs te/ dpe'i sgo nas pad+ma'i 'dab ma la sogs pa'i bye brag tha dad pa spang bar
195a2(rgyud): bya ste/ thams cad kyang pad+ma'i ngo bo nyid du gcig go/ /de ltar/ bye brag thong zhig rmongs pa rnams/ /log par 'dzin pas ma gdungs shig /ces gsungs te/ kye rmongs pa pad+ma'i bye brag re re'i rnam grangs kyi sgo nas pad+ma'i tha dad pa yin no zhes sems gdung bar
195a3(rgyud): ma byed cig / 'di lta bu'i mi shes pa'i ngag sna tshogs kyi bstan bcos las nye bar bstan pa bde ba las phyi rol du gyur pas bstan par mi bya'o/ /de ltar yang / 'dod pa'i sngags kyi bstan bcos ni/ /zad phyir dris na rigs med phyir/ /tshangs pa khyab 'jug
195a4(rgyud): 'jig rten gsum/ /ma lus gang du son nas zhi/ /zhes bya ba gsungs te/ lhan cig skyes pa las phyi rol du gyur pa'i sngags kyi bstan bcos la dgos pa med de/ lhan cig skyes pa med na sngags kyi bstan bcos thams cad nyams shing zad par 'gyur
195a5(rgyud): ro/ /yid mi ches nas dris pa dang rigs med pa'i bus pha'i nor mi dbang ba bzhin no/ /ji ltar rigs rgyud bsrung ba'i bu ma yin pa'i pha shi na nor thams cad rgyal po la sogs pas khyer ba bzhin no/ /de ltar de kho na nyid dman na bstan bcos ma lus pa'am/ chos
195a6(rgyud): rnams ma rig pas bzung bas nyams shing zad par 'gyur ro/ /bsdus pa'i don ni/ lhan cig skyes pa nam mkha' lta bur byas te spangs na rnam par rtog pa'i rnam par shes pa la brten nas de bzhin gshegs pa 'am/ gzhan gyi ming tsam yang mi thob pa'i
195a7(rgyud): phyir/ bstan bcos de thams cad zad par 'gyur ro/ /de ltar de bzhin gshegs pa rigs lnga la sogs pa thams cad lhan cig skyes pa'i ngo bo zhi bar 'gyur zhing / gzhan yang de la tshangs pa dang / khyab 'jug dang / bde byed dang / 'jig rten pa
195b1(rgyud): thams cad kyang zhi bar 'gyur/ de med na thams cad la de nyid rig pa med cing / byas pa thams cad 'bras bu med/ /ces pa'o/ /thub pa chen pos chos phung po/ /brgyad khri bzhi stong grangs tshad kyi/ /gang gis de nyid mi shes pa/ /de dag thams cad don
195b2(rgyud): med yin/ /zhes gsungs so/ /'di nyid kyi phyir/ kye dngul chu'i bcud len mi shes pa'i/ /sa bcings dbye ba mi phyed spong / /'gro ba 'chad cing 'dod pa yis/ /de shes par ni nus ma yin/ /zhes gsungs te/ skyes na dngul chu'i bcud len sgrub pa'i
195b3(rgyud): dus su/ de dag par byed pa'i thabs gsal por mi shes pa ji ltar nyams pa de bzhin du/ 'dod chags la sogs pa dag par mi shes na rang nyams par 'gro ste/ khyod kyis 'di lta bu ma byed ces pa'o/ /'dod chags kyi dbang gis mngon par 'dod pa'i yul lnga la
195b4(rgyud): de nyid dang bral bas rol pa gang yin pa de ni shin tu yang ma rig pas bzung ba kho na'o/ /khyed 'ba' zhig ni ma yin te/ skyes bu gzhan dga' chad par byed par gang 'dod pa de dag ni 'bras bu med do/ /de ci'i phyir zhe na/ skye 'gro 'khor ba de nyid kyis dag par mi shes
195b5(rgyud): pa'i phyir ro/ /yang de nyid shes pa'i dbang du byas nas/ skyes bu de nyid sna tshogs kyis/ /ro 'di rdzas su bstan mi nus/ /bde ba'i gnas mchog rang bzhin spangs/ /'gro ba nye bar skye ba der/ /zhes gsungs te/ skyes bu slob ma gang gis de nyid rnam
195b6(rgyud): par bsams pa de'i ro nyams su myong ba dang bcas pa brjod par mi nus te/ dngos po 'di ni ser po'o zhes bstan par nus pa bzhin du ni ma yin no/ /de ston pa ni/ blo ni rnam 'gags yid zhi ba/ /gang du mngon pa'i nga rgyal chad/ /de ni sgyu ma'i rang bzhin
195b7(rgyud): nyid/ /mchog gi cha rtogs pa yi tshe/ /bsam gtan 'ching ba des ci bya/ /zhes gsungs te/ de ltar bla mas lhan cig skyes pa mngon du byas pa'i tshul bstan cing byin pa ste/ mngon du byas na ji srid rnam par rtog pa 'gag pa ni mi dran pa'o/ /rnam par rtog pa'i
196a1(rgyud): yid zhi bas phyi rol la sogs pa'i dngos por mtshon cing 'dzin par mi byed do/ /de lta bu'i gnas la mngon pa'i nga rgyal dang bdag dang bdag gir 'dzin pa'i rnam par rtog pa bcad cing zad de/ de nyid sgyu ma'i rang bzhin mchog gi cha ste/ cha ni bcu drug
196a2(rgyud): pa'o/ /de lta bu'i don gyi bya ba gang ci yang mi byed pa'o/ /de'i phyir 'dir bsam gtan gyi 'ching ba des ci bya ste/ yid kyis brtags pa la dgos pa ci yang med do zhes bya ba'i don to/ /'di khyad par ston pa ni/ srid pa las skyes mkha' la zad/ /dngos po spangs nas gang
196a3(rgyud): las skye/ /zhes gsungs te/ gnas gang srid pa zos pa de kho na la dngos po dang dngos po med pa'ang med do/ /de ltar dngos po dang dngos med spangs pas yang skye bar ga la 'gyur te/ skye ba med ces pa'o/ /de ltar smas pas chad par lta bar yang mi 'gyur te/ sangs rgyas la
196a4(rgyud): sogs pa'i mtshan sgyu ma lta bur dngos dang dngos med pa'i rnam par rtog pas bzung nas brjod pa'i phyir ro/ /de ltar yang / dbye ba spangs nas gang skyes pa/ /dpal ldan bla ma mgon po yis/ /bstan pa de la gnas par bya/ /zhes gsungs te/ dbye ba spangs pa ni gnyis su med pa'i ye shes
196a5(rgyud): te/ gang dbus su nye bar dmigs pa'o/ /spangs zhes pa ni mchog dang dga' bral gyi dbus su de nyid spangs nas nye bar dmigs so zhes dgongs so/ /thams cad gnyis su med pa nyid yin pas de thams cad spangs nas dpal ldan bla mas gsungs pa spyi bor blang bar bya'o/ /de'i phyir/
196a6(rgyud): rigs pa 'dis gnas par bya ste/ /mthong dang thos dang reg pa dang / /zas snom 'chag dang gnas su gnas/ /zhes gsungs te/ 'dir gang cung zad mthong ba dang / rna bas sgra thos pa de dang reg pa ste gos gyon pa dang / khar za ba dang / snar snom pa dang / gnas su gnas pa ni stan la gnas
196a7(rgyud): pa'o/ /cal col gtam dang lan smra la/ /sems ni rnam gcig las mi bskyod/ /ces gsungs te/ cal col gyi gtam ni nyo tshong la sogs pa'i gtam mo/ /sems gcig gi rnam pa gnyis su med pa'i rnal 'byor pas mi 'da' ba'o/ /de'i phyir bla ma dam pa'i gdams ngag dran par ston pa
196b1(rgyud): ni/ bla ma'i man ngag bdud rtsi'i ro/ /gang gis ngoms par mi 'thung ba/ /ji ltar 'gron mya ngan gyis/ /thang la skom gdung shi ba bzhin/ /zhes gsungs te/ bla ma dam pa'i gdams ngag gis bdud rtsi'i ro mgyogs pa chen por song ste mi 'thung ba de ni sna tshogs kyis sems can gyi don las
196b2(rgyud): nyams pa yin te/ ji ltar mya ngan gyi thang la tshong pa mang po skom pas gdungs pa la/ tshong dpon gyis phyogs gcig tu chu sbas nas yod par shes pa bstan pa las brtson 'grus dang ldan pa der song ste chu 'thungs bas 'tsho'o/ /brtson 'grus med pa rnams ni shi'o/ /gdams ngag gis
196b3(rgyud): rang gi mtshan nyid ston pa ni/ bsam dang bsam min spangs nas ni/ /bu chung bzhin du gnas par gyis/ /bla ma'i lung la bstan gus nas/ /lhan cig skyes pa skye bar nges/ /zhes gsungs te/ bsam pa ni shes bya bsam pa'o/ /bsam min rang bzhin med pa la sogs pa ste gnyis
196b4(rgyud): spangs pa'o/ /nges ga dang bla ma dam pa'i man ngag la brtan por gus par gyis la bu chung gi tshul du gnas par mdzod cig dang des lhan cig skyes pa de ji lta ba skye bar 'gyur te/ de la goms pas de'i rang bzhin yang lhan cig skye bar 'gyur ro/ /de'i rang bzhin yang sgrib pa thams cad dang bral
196b5(rgyud): ba brjod du med par ston te/ kha dog yi ge yon tan mchog /dpe spangs brjod du mi nus par/ /de ni bdag gis bstan pa yin/ /zhes gsungs te/ kha dog dang yi ge gnyis mi dmigs so/ /yang na yi ge ni don dam pa'i yi ge ste/ kha dog ni bde ba chen po'i rang bzhin yin pas
196b6(rgyud): gzung bar bya ba ma yin pa nyid du brjod do/ /de ltar dpe med pa ni gang gcig nas gcig tu brgyud pas mtshon pa'i sgo nas mi rtog pa'o/ /bdag gis mtshon ni bdag sa ra has 'di skad du smras pa'o/ /de ltar yang / ji snyed rnam par rtog pa'i yid las byung ba de ni thams cad yang
196b7(rgyud): dag par bya ste/ /bde ba'i ngo bo gang de nyid kyang snying la bde ba bskyed de de yang rnam par rtog pa tsam/ /gang yang 'dod bral rgyur gyur de yang gnyi ga gang min de yang srid pa'i gtso bo'i rgyu/ rnam par mi rtog bdag nyid la ma gtogs pa'i yul la mya ngan 'das pa cung zad med/ /ces gsungs
197a1(rgyud): so/ /de ci'i phyir zhe na/ dbang phyug mchog de su la bstan/ /gzhon nu'i bde ba snying zhugs bzhin/ /zhes gsungs te/ sems can gyi ris la ci yod pa ni 'khrul te/ de la gnas su zin gyi dbang phyug dam pa ni mchog gi de nyid do/ /de gzhan gyi grub mtha' la med pa'i
197a2(rgyud): phyir ro/ /su la ni so so'i skye bo'i gnas skabs su ci la brjod par bya/ brjod pa tsam gyis mi 'jug pa'i phyir ro/ /ci'i phyir zhe na/ gzhon nu ma'i bde ba skyes pa gzhan la brjod par mi nus pa'i phyir ro/ /de dang 'dra bas bla ma dam pa'i gdams ngag med par rtogs par bya bar mi nus so/ /de ston
197a3(rgyud): pa ni/ dngos dang dngos med gang spangs ba/ /der ni 'gro ba ma lus thim/ /zhes gsungs te/ gang gi tshe bsam gyis mi khyab pa ni mchog gi de nyid yin te/ dngos dang dngos po med pa dag pa'i stong pa dang snying rje dbyer mi byed pa yin pas de dang 'dra ba'o/ /de la 'gro ba ma lus pa ni/ rtag pa'i
197a4(rgyud): sangs rgyas dang rdo rje 'chang la sogs pa ste/ thim pa ni de'i rang bzhin yin pas mi dmigs pa'i phyir ro/ /gang tshe der yid brtan par gnas/ /de yi tshe na 'khor ba dang / /mya ngan 'das las grol bar 'gyur/ /zhes gsungs te/ gong du bstan pa'i rim pas gal te yid brtan par gnas pa ni
197a5(rgyud): bdag dang bdag gir 'dzin pa dang bral ba de'i tshe/ 'gro ba rigs drug gi 'khor ba'i skyon las grol bar 'gyur ro/ /de ltar ma byas na skyon ni/ gang gi tshe na bdag dang gzhan/ /ngo mi shes pa de yi tshe/ /bla med lus ni ga la rnyed/ /ces gsungs te/ ji srid bdag gis phul du byung ba de kho na nyid
197a6(rgyud): ma rtogs pa de srid du rang gi lus sprul pa'i sku'i bdag nyid dam/ chos kyi skus khyab pa'i ngo bo nyid bla na med pa'i bde ba chen po de kho na nyid ci la thob ste/ mi thob par 'gyur ro/ /de ltar/ bstan pa 'di la ma 'khrul par/ /rang gis rang la legs par rtogs/ /zhes gsungs te/ de ltar sa ra ha
197a7(rgyud): bdag gis bstan pa 'di la 'khrul bar ma byed cig / 'di bor nas gzhan cung zad kyang med do zhes bya ba'o/ /de nyid rang rig rang la legs par rtogs par 'gyur ro/ /rdul dang rdul bral ma sems shig /dngos po rgyun du zhen med 'phro/ /zhes gsungs te/ rdul dang rdul gnyis sems kyis ma bsam pa la rgyun
197b1(rgyud): mi 'chad pa'i bde ba chen po gcig tu snang ngo / /mda' bsnun gyis smras pa de tsam zhig ces gsungs te/ rtog pa thams cad dang bral ba'i rnam par mi rtog pa'i de kho na nyid yin no zhes pa'o/ /de lta bu'i rnal 'byor la sems log par mi bya ste/ bdag gis yang dag par bstan pa'i phyir ro/ /kye ma
197b2(rgyud): lus don dam pa shes par gyis/ /zhes gsungs te/ kye grogs po rmongs pa ma lus pa ni rtsa ba med pa'i rang rig med pa ste/ thams cad sa bon dang rten dang gnas la sogs pa dang bral ba gang yin pa de nyid la don dam pa zhes go bar bya'o/ /de ltar yang / rtsa ba med pa gzhan sems bdag /bsgom
197b3(rgyud): pa'i bdag nyid rtsa ba med/ /bden pa'i shes bya rtsa ba med/ /rigs med de bzhin gshegs pa'o/ /zhes gsungs so/ /de'i phyir rang gi ngo bo nyid kyis snang zhing 'dod pa ni ma yin te/ de la zhen pa med pas legs shes pa'o/ /de lta bu'i don ni/ khyim na yod pa phyi rol tshol/ /khyim bdag khyim
197b4(rgyud): tshes dag la dris/ /zhes gsungs te/ bud med kha cig rang gi khyim na skyes bu gzhan nas khyim tshes la 'dri ba de bzhin du rang gi lus la de nyid gnas par bor nas/ gzhan la 'dri ba de ni mi shes pa'i rang bzhin no/ /yang bla ma dam pa'i gdams ngag gis nyams su myong ba bzhin du gzhan la 'dri ba de ni
197b5(rgyud): mi shes pa nyid du gzung bar bya'o/ /gang gi phyir chos thams cad rang bzhin med pa nyid yin pas de la ji ltar skye ba yod de med do/ /'di yang bstan pa'i phyir/ mda' bsnun na re rmongs pa rnams/ /rang nyid rang gis shes par gyis/ /de yi tshe na bsam gtan dang / /bsam pa dang ni bzlas brjod med/ /ces
197b6(rgyud): gsungs te/ bstan pa de nyid thams cad rang nyid la rang gis legs par rtogs par bya ste/ yang de ni rnam par rtog pa'i bdag nyid bsam gtan dang bsam bya la sogs par brtags pa ni ma yin no/ /gang gi tshe na bla ma yis/ /bstan pa tsam gyis thams cad shes/ /de med thar pa ga la shes/ /
197b7(rgyud): zhes gsungs te/ 'di skad ston pa ni kha cig bla mas bstan pa thams cad ni mi shes te/ de ji ltar shes na goms pa las shes so zhe na/ goms pa tsam gyis shes pa ni ma yin te/ bdag tu 'dzin pa dang bcas pa'i phyir ro/ /de nyid bstan pa'i phyir/ yul rnams bgrod cing goms pas ni/ /lhan
198a1(rgyud): skyes mi shes sdig pa 'dzin/ /zhes gsungs te/ 'dir skyes bu rnal 'byor ba kha cig rang gi gnas bor nas yul thams cad du 'khyam ste/ bza' bya dang bza' bya ma yin pa la sogs pa'i ched du byed pa de ni rang gi lus nyon mongs pa kho nar zad kyi/ /goms par bya ba ni ci
198a2(rgyud): yang med do/ /de'i phyir bla na med pa'i lhan cig skyes pa mi shes pa 'dzin te/ ci dran dran tsam la yang rtogs pas goms pa ni med do zhes dgongs so/ /de ltar yang / shing gi nang na me yod pa/ /ma gtsubs bar du 'byung ba min/ /de bzhin bla med byang chub ni/ /ma bsgrubs par du skye ba min/ /
198a3(rgyud): zhes gsungs te/ gal te re zhig bsgom par bya ba med na/ 'o na bsgom pa dang bzlas pa la sogs pa gsungs pa ji ltar yin snyam pa la de nyid bstan pa'i phyir/ yul rnams bstan pas yul gyis na/ /gos par 'gyur ba ma yin te/ /ji ltar chu las ut+pal/ /blangs kyang chu yis
198a4(rgyud): ma reg bzhin/ /zhes gsungs te/ ji ltar chu'i nang du gru la zhugs nas ut+pal blangs kyang chu las ma gos pa bzhin du/ de kho na nyid du shes pa'i rtog pa yod na/ 'dod pa'i yon tan lnga la longs spyod kyang nyon mongs pas gos par mi 'gyur ro/ /de ltar goms par rnal 'byor ni/ /
198a5(rgyud): 'di lta bu yi bdag nyid kyis/ /rtsa ba'i rnal 'byor skyabs 'gro ba/ /dug gi sngags can dag la ni/ /dug gis tshugs par ga la 'gyur/ /zhes gsungs te/ 'di lta bu'i rnal 'byor pas rtsa ba ste bla ma dam pa'i gdams ngag rnam pa thams cad kyis bsgoms na de yul gyi nyes pas
198a6(rgyud): mi gos so/ /de'i phyir yul rnams kyi dri mas mi gos te/ phyi rol gang yin de med de/ /shes pa phyi rol don ltar snang / /mkhas pa rnams kyis stong brtag pa/ /de yang stong pa nyid mi 'dod/ /'di ni shes na dngos po dngos med pa/ /de nyid shes pa de nyid gcig pu blo/ /
198a7(rgyud): sgyu ma mkhan dang gar byed mkhan po ni/ /de bzhin rnal 'byor dbang phyug rol par byed/ /ces gsungs so/ /lha la mchod pa 'byor byas kyang / /bdag nyid 'ching 'gyur des ci bya/ /zhes gsungs te/ gal te re zhig lha'i gzugs su mchod cing grub pa mngon
198b1(rgyud): du mngon yang rang nyid 'ching na de lha yis dgos pa ci yod de/ cung zad kyang med do zhes pa'o/ /de 'dras 'khor ba de chad min/ /'dir goms med pas 'byung mi nus/ /zhes gsungs te/ lha'i gzugs kyi rnam pas rang gis dngos su mngon du byas kyang 'khor ba ni nyams par mi 'gyur
198b2(rgyud): ro/ /ci'i phyir zhe na/ sems can rnams nye bar len pa'i phung po lnga dang bral nas kun gzhi rnam par shes pa 'ba' zhig tu 'jug pa na bar ma do'i srid pa'i bdag nyid de/ sngon gyi las kyi dbang gis yang 'khor bar 'jug go/ /lha'i rnam pa yang de dang 'dra ba yin te/ rnam par
198b3(rgyud): shes pa dmigs pa'i phyir ro/ /de bas na 'khor ba nyams par mi 'gyur te/ zo chun gyi 'khrul 'khor dang 'dra bar 'khor zhes dgongs so/ /lha bsgom pa la sogs pa la dgos pa med do/ /'o na bsgom pa dang bzlas pa la sogs pa gsungs pa ltar yin snyam pa la/ 'on
198b4(rgyud): kyang de nyid kyi phyir ye shes kyi rtogs pa yod pa yin na/ de'i tshe goms pas 'khor ba las 'byung ba mi rtogs pa gzhan gyis ni grol bar mi 'gyur ro snyam du dgongs so/ /de bas na bla ma dam pa'i gdams ngag gis phrin tsam yang khyod kyis ma thos te/ de ji ltar yin pa bstan
198b5(rgyud): pa'i phyir/ mig ni mi 'dzum pa dag dang / /sems 'gags pa dang rlung 'gags pa/ /dpal ldan bla ma'i man ngag yin/ /zhes gsungs te/ 'dir blo ngan pa rnams kyis rnam par rtog pa'i bdag nyid bla ma'i gdams ngag yin no zhes brtags pa ni bla ma'i gdams ngag
198b6(rgyud): ma yin no/ /ji ltar mig mi 'dzum pa ni cung zad phye zhing mi 'gul ba'o/ /sems 'gags pa ni nam mkha' la sogs par thim pa'o/ /des rlung 'gags par 'gyur te/ de ni dpal ldan bla ma'i gdams ngag yin no/ /ci'i phyir zhe na/ gang tshe rlung rgyu mi g.yo ba/ /de
198b7(rgyud): yi tshe na rnal 'byor ba/ /'chi bdag gis ni ci zhig bya/ /zhes gsungs te/ gang gi tshe yid kyis bzhon par gyur pa'i srog brtan par 'gyur ba de'i tshe/ rmongs pa skyes bu rnal 'byor pa 'chi bdag gis ci bya ste/ 'chi bar mi 'gyur zhes bya ba'i don to/ /ji srid dbang po
199a1(rgyud): rnams grong zhen/ /de srid re ba med par 'phro/ /zhes gsungs te/ ji srid de rnal 'byor pa dbang po yul gyi grong khyer la zhan pa de srid du bla ma dam pa'i gdams ngag mi shes so/ /ji srid du dbang po yul gyi grong khyer la lung dang rigs pas dpyad na
199a2(rgyud): stong pa nyid du ma rtogs pa de'i tshe/ rang bzhin gyis de ltar snang zhing 'dzin pa de su yis bzlog par nus te/ mi nus zhes bya ba'o/ /de ni goms pa las nges par ston te/ 'dir ni shin tu dka' ba yis/ /dgongs pa la ni su zhig 'jug /gang zhig 'di ru yod pa nyid/ /de ni 'di ru ma mthong ste/ /zhes
199a3(rgyud): gsungs te/ gong du bstan pa 'di lta bu'i shin tu dka' ba'i dgongs pa la skyes bu ji ltar 'jug par 'gyur te mi 'gyur ro/ /ci'i phyir zhe na/ dngos po gang zhig gong na med pa'i bla ma'i gdams ngag gis ji srid du 'jug par mi 'gyur ro/ /bsgom pa dang bsgom bya la
199a4(rgyud): sogs pa med do zhes pa'o/ /de ltar mi shes pa la ston te/ mkhas pa ma lus bstan bcos 'chad/ /lus la sangs rgyas yod mi shes/ /'ong dang 'gro ba bcad mi nus/ /mkhas pa ngo tsha med par smra/ /zhes gsungs te/ mkhas pa thams cad kyi sna tshogs pa'i bstan bcos
199a5(rgyud): 'chad par byed kyang / ngag gi spro ba tsam nyid yin pa'i phyir/ nor don du gnyer bas dmyal bar 'gro ba'i rgyu kho na'o/ /rang gi lus la yod pa'i sangs rgyas nyid bla ma dam pa'i gdams ngag mi shes shing / /yi ge tsam la brten nas bla ma'i brgyud pa med par 'chad par byed pa dag ni rang
199a6(rgyud): nyams shing gzhan yang nyams par byed do/ /ci'i phyir zhe na/ skye ba dpag tu med par 'gro ba dang 'ong ba'i 'khor ba'i rgyu nyid yin pa'i phyir ro/ /de ltar yang / la ba can gyi zhal snga nas/ /yi ge tshig dang ngag rnams ni/ /gzung bar bya ba'i chos rnams la/ /mkhas pa'am ni gzhan yang rung / /
199a7(rgyud): sgra ni yongs su sgrub pa la/ /rgan po 'jig rten ci phyir slad/ /sgra ni gang yin dris pa las/ /thad sor ston pa bor nas ni/ /kha cig mgo la bskor nas ston/ /zhes so/ /gson po rgas bar ma gyur bar/ /de ni rgas med 'chi med yin/ /zhes gsungs te/ 'di ni gong du bstan pa'i don gyi dpe ste/ gal
199b1(rgyud): te ma shi bar rgas pa la sogs par ma gyur na/ de'i tshe de ni rgas shing 'chi bar mi 'gyur ba de lta bu ni gang du yang ma mthong ngo / /yang na ji ltar dngul chu'i rigs bsad pa du ma bzhus shing bsregs pa tsam gyis/ lcags srang brgya gser du sgyur bar byed do/ /de bzhin du sems can rnams rgas pa dang
199b2(rgyud): 'chi ba med par byed do/ /dang po nyid nas blo gros dag pa'i rnal 'byor ba bza' ba la sogs pa ji srid du glas par 'gyur ba su zhig rgas pa dang 'chi ba med pa mthong zhe na/ bla mas bstan pa'i dri med blo/ /de ni gter dang ldan pa'o/ /zhes gsungs te/ bla ma dam pa'i gdams ngag gis dri ma med pa'i
199b3(rgyud): blo gros kyi rnal 'byor grub pa'i skye ba dang 'chi ba med pa ni chos dang / longs spyod rdzogs pa dang / sprul pa dang / bde ba chen po'i sku bzhi'i ngo bo nyid do/ /zag pa dang bcas pa thams cad des 'gog ste/ gzhan gyis ni ma yin no/ /de'i phyir/ skyes bu de ni gter ldan mchog yin no/ /zhes bya ba'o/ /
199b4(rgyud): yul rnams rnam dag mi bsten zhing / /gang gis stong pa 'ba' zhig spyod/ /gzings la 'phur ba'i bya rog bzhin/ /bskor zhing slar yang de ru 'bab/ /ces gsungs te/ skyes bu gang zhig rnam par dag pa'i yul 'dod pa'i yon tan rnam pa lnga bla mas gnang ba gang gis thob pa la mi spyod cing /
199b5(rgyud): de dang bral ba'i stong pa nyid tsam sgom zhing tha mal pa'i yul 'ba' zhig sten par byed pa des ni cung zad kyang sgrub par mi byed do/ /dper na rgya mtsho chen po'i gru la gnas pa'i bya rog 'phur nas/ gzhan du 'bab sa ma rnyed tsam na slar yang der 'ong ba bzhin du/ de ltar byis pa'i skye bo
199b6(rgyud): rnams 'khor ba'i las kyis 'khor ba nyid du ltung ste/ gzhan nyi tshe ba'i stong pa nyid la bsten pa'i phyir ro/ /de'i phyir yul la zhen pas 'ching bar ma byed cig /kye rmongs pa mda' bsnun gyis ni smras/ nya dang phye ma leb dang ni/ /glang po che dang bung ba dang / /ri dgas bzhin du blta bar bya/ /zhes
199b7(rgyud): gsungs te/ yul la zhen pa'i 'dod pa'i yon tan rnam pa lnga la longs spyod pas 'ching bar ma byed cig ces mda' bsnun gyis smras pa'o/ /gal te byed na nya ro la chags pa gnam chu 'dod pas gzhan du 'gro ba gzhan gyis gsod pa dang / phye ma leb gzugs la chags pas mar me la shi ba dang /
200a1(rgyud): glang chen reg pa la chags pa dang / bung ba dri la chags pa dang / ri dgas sgra la chags pas 'chi ba bzhin du thams cad kyang chags pa sngon du 'gro ba'i phyir ro/ /gang zhig sems la rnam 'phrul pa/ /de ni rang bzhin med pa ste/ /zhes gsungs te/ gang sems
200a2(rgyud): kyi rnam 'phrul bza' ba dang bgrod pa la sogs pa de ni rang bzhin med pa ste/ mi shes pa las byung ba nyid kyi phyir ro/ /sred pa can ni nya pas nya la sogs pa'i sems can srog gcod par byed pa dang / 'dod pa can gyi skyes bus de ring bud med 'di lta bu spyad do zhes mi shes pas
200a3(rgyud): bsam pa'i phyir ro/ /gzhan yang gzhung mkhan pos/ /snying rje'i dbang gis ston pa ni/ /chu gzhan rlabs kyang gzhan yin nam/ /srid pa zhi ba mkha' rang bzhin/ /zhes gsungs te/ ji ltar chu klung gang yin pa de nyid rlabs dang bcas pa de bzhin du 'khor ba rnam par dag pa nyid mya ngan las
200a4(rgyud): 'das pa'o/ /'dis ci bstan zhe na/ bla ma dam pa'i gdams ngag shes pa rnams la 'khor ba gang yin pa de nyid mya ngan las 'das pa'o/ /mi shes pa rnams ni de ni mi mthun par rtog go/ /de lta bu'i ye shes ni/ gang la ston cing gang la nyan/ /don 'di la ni gang zhugs te/ /
200a5(rgyud): gdug pa'i khung bu'i rdul bzhin du/ /sems ni de ru nub pa yin/ /zhes gsungs te/ mchog tu zab pa'i lam mi shes pa'i gang zag la ji ltar bstan cing de bstan du rung ba'i skyes bu ga la yod de/ med ces pa'o/ /gang zhig
200a6(rgyud): zhugs ni mkhas pa 'di'i don gzung bar byed pa ni su zhig yod de med ces pa'o/ /de lta bu'i dam pa'i skyes bu ni kha cig tsam mo/ /ji ltar kha cig gzhan gyis mkhar gzhom pa'i ched du thag ring por sa'i 'og nas sa brkos te/ de lta bu'i rko ba de ni sngon goms pa can gyi gang zag gis nus kyi/ gzhan gyis ni mi nus so/ /de ci'i phyir zhe na/ shin
200a7(rgyud): tu khung dog mor brko bas de'i nang gi shin tu gdug pa'i rdul gyis srog snyi ba rnams de ma thag tu 'tshubs nas 'chi ba'i phyir ro/ /sems brtan pa rnams ni gang gis gdug pa'i rdul des 'chi bar mi 'gyur te/ sa brkos pa rnams ni khung bu de nyid du thim par 'gyur zhing dang po rko
200b1(rgyud): ba'i dus su cung zad phyir phyung bas so/ /de ltar skyes bu sngon du goms pas 'khor ba las byang chub chen po 'grub ste/ de dag gi ni snod yin pa'i phyir ro/ /de'i yon tan ston pa ni/ ji srid chu la chu zhugs na/ /de srid chu ni ro mnyam 'gyur/ /skyon dang yon tan sems rnams ni/ /blun po 'di la mi mthun tsha
200b2(rgyud): med/ /ji ltar rgya mtsho chen po'i chu la chu gzhan zhugs na chu ro mnyam pa bzhin du 'khor ba la sogs pa'i skyon dang yon tan yongs su shes pa dang ldan pa'i skyes bu chen po la ni mi mthun pa'i phyogs gang yang med do/ /ci'i phyir zhe na/ skyon ni 'dod pa'i yon tan rnam pa lnga ste/ de dag
200b3(rgyud): par byed pa ni bla ma sna tshogs pa'i bka'i gdams pa ste de dran pa'i phyir ro/ /yang de nyid gsal bar bya ba'i phyir/ khyed kyis stong par ma zhen cig /grogs dag sems ni mnyam par gyis/ /til phub tsam gyi zug rngus kyang / /sdug bsngal nges par 'byin pa bzhin/ /zhes gsungs
200b4(rgyud): te/ stong pa nyid 'ba' zhig la ni zhen par ma byed cig /des chad par smra bar thal bar 'gyur ro/ /gang dang gang dngos po de dang dngos po med pa de dang de la sems mnyam par gyis shig /de ltar bdag dang gzhan sna tshogs kyi dngos pos bsdus pa sna tshogs med par gyis shig
200b5(rgyud): gal te sna tshogs su byed na/ skyon du 'gyur te/ ji ltar til gyi shun pa tsam mig gi nang du zhugs kyang sdug bsngal skye ba bzhin du rnal 'byor gyi dbang phyug gis stong pa nyid la zhen na yang de dang 'dra'o/ /gal te stong pa dang stong pa ma yin pa dang / gnyis ka dang gnyis ka ma yin pa mi bsgoms na/
200b6(rgyud): ji lta bu sgom zhe na/ de ltar yin te de ni ma yin no/ /ji ltar/ yid bzhin nor bu'i dgos pa bzhin/ /zhes gsungs te/ de lta bu'i sngon po dang ser po dang dmar po la sogs pa'i rnam pa'am/ nyams su myong ba'i ngo bo nyid du mtshon pa yin yang de lta bu ni ma yin te/ dmigs pa dang bcas pa
200b7(rgyud): dang dmigs pa med pa dang sems dang sems med pa'i rnam par rtog pa gnyis dang / zag pa dang bcas pa'i chos thams cad ni rten med pa yin pa'i phyir ro/ /ji ltar zhe na/ yid bzhin gyi nor bu rin po che dang 'dra bas 'bras bu 'byung ba ni/ ji ltar yid bzhin gyi nor bu rin po che la
201a1(rgyud): dngos po thams cad 'byung ba mthong yang lag pa na yod pa dang 'dra bar bems po yin yang rang gi ci bsams pa'i dgos pa byed pa de bzhin du/ rnal 'byor pa yang bla ma'i gdams ngag gi nor bu rin po che lag pa na yod pas/ 'dod na yang dag par rdzogs pa'i sangs rgyas
201a2(rgyud): sgrub par byed do zhes dgongs so/ /de lta bu mi shes par mkhas par rlom pa rnams kyi gnas lugs ston te/ 'khrul gzhig mkhas pa ngo mtshar che/ /rang rig bde chen bag chags kyis/ /zhes gsungs te/ ngo mtshar che ni bzhad gang du byed pa'o/ /mkhas pa ni dbyangs dang gsal byed
201a3(rgyud): sogs pa brten nas 'khrul pa gzhig bar 'dod de/ /dngos po la ni mi 'jig go zhes pa'o/ /ci'i phyir zhe na/ gang gis rang rig pas dngos po thams cad nang du rtog pa de yang mi dmigs shing mi rig go zhes dgongs so/ /'khrul pa de yang / 'di ltar bshad pa 'dis sems dang sems
201a4(rgyud): med pa'i rang bzhin gyis/ 'di ni rang rig pa'i mtshan nyid bde ba chen po'o/ /phyi rol gyi yan lag la rig pa'i bde ba de ni kun rdzob tu gsungs so/ /yang phyi rol la brten pa'i bde ba de nyid brten pa'i phyir/ chos kun nam mkha'i rang bzhin te/ /sems kyang nam mkha'i rang bzhin gzung / /
201a5(rgyud): zhes gsungs te/ gzugs la sogs pa thams cad kyi yul de yang nam mkha' dang mnyam par bya ba dang / yid kyang nam mkha'i rang bzhin gzung bar bya'o/ /de ltar byas nas/ sems de yid med par byas nas/ lhan cig skyes pa mchog tu mdzes/ /zhes gsungs te/
201a6(rgyud): nam mkha'i rang bzhin gyi sems de la yid med par bya ste/ de ltar gang byed pa de ni skyes bu'i mchog ste lhan cig skyes pa mchog tu mdzes pa de la rol zhes bya ba'i don to/ /de ltar mi shes pas/ khyim dang khyim ni de yi gtam/ /brjod pas bde ba chen
201a7(rgyud): po yis/ /gnas ni yongs su shes pa min/ /zhes gsungs te/ 'dir blo ngan pa rnams kyis khyim dang khyim du sems can rnams bslu bar bya ba'i ched du bshad par byed kyang de ni kha gtam snying tsam du bas so/ /de ltar yang / chu la chu sprul rjes
201b1(rgyud): mthong dang / /nam mkha'i me tog phreng rgyan dang / /snal ma med pa'i snam bu rnams/ /'jig rten ngo tsha med pa yin/ /zhes gsungs te/ de lta bu dman pa mthong nas gzhung mkhan po ngo mtshar nas ston pa ni/ mda' bsnun na re 'gro kun sems khral
201b2(rgyud): khur/ /sems med pas ni sus kyang rtog pa med/ /ces gsungs te/ mkhas pa mngon pa'i nga rgyal can dang rmongs pa'i 'gro ba rnams gang du bstan pa'i sems sna tshogs kyis sems khral khur ba ni khol por byas pas so/ /bdag gi
201b3(rgyud): gdams ngag gis de lta bu'i sems de mthong na sems med pa'i ngo bo nyid thob par 'gyur ro/ /sems mthong ba dang sems med pa des ci mtshon zhe na/ mtshon par mi nus zhes bya ste/ gdod ma nas sems rang bzhin med pa'i phyir ro/ /lhan cig
201b4(rgyud): lung ni mang por mthong / /rang dgar bzhag na gsal por snang / /zhes gsungs te/ lhan cig gi rnam par ming tsam gyis rang rang gi bstan pa'i lung mang po las mthong ste/ de ni rang rang gi 'dod pa nyid kyi de dang de'i rnam par snang ste gzhan du ma yin
201b5(rgyud): no/ /de ltar yang dpal dgyes pa'i rdo rje las/ rang gis byed cing rang gis 'phrog /rang nyid rgyal po rang gtso bo/ /zhes bya ba la sogs pa gsungs so/ /de nyid bstan pa'i phyir/ mgon po bdag dang gzhan rnams 'gal/ /khyim dang khyim na grub pa'i
201b6(rgyud): mtha'/ /'di ni rab tu grags pa yin/ /zhes gsungs te/ bdag dang bdag gir 'dzin pa'i sgo nas/ 'dod pas rang nyid 'ching bar byed pa ni ngan pa ste/ rnam par rtog pas yongs su bzung pa'i phyir ro/ /gzhan yang dngos po gzhan rnams 'gog
201b7(rgyud): pas 'gal ba yin te/ dang po skyes pa nyid yin pa'i phyir ro/ /khyim dang khyim ni grub pa'i mtha' rnams skyes nas 'jug pa 'di rab tu grags pa yin te/ de ci'i phyir zhe na/ skyes nas 'jig pa'i phyir ro/ /'gal ba ni gal te skyes pa yin na 'jig par ji ltar 'gyur
202a1(rgyud): zhes pa'o/ /de'i phyir gnyis ka mi bden pa zhes pa'o/ /dpe ngan pa'i sgo nas bstan pa ni/ gcig nas zos shing gzhan kun bsreg /phyi rol song nas khyim bdag tshol/ /zhes gsungs te/ kha cig rang bza' ba za zhing bza' ba gzhan po thams cad nyams par byed
202a2(rgyud): de/ gzhan rnams la snying po med pa'i phyir ro/ /yang khyim bdag mos rang gi khyim bor te phyi rol du khyo gzhan po tshol ba ni sems ngan pa yin pa'i phyir skyes bu ngan pa rnams kyi sems kyang de dang 'dra'o/ /'ong ba dag kyang mi mthong zhing / /'dug pa yang ni mi mthong ngo / /
202a3(rgyud): dba' rlabs med pa'i dbang phyug mchog /rnyog pa med pa bsgom par bya/ /zhes gsungs te/ 'di ni sngon du bstan pa'i tshigs bcad kyi rjes su 'brang nas blo gros bzang po dag gi bsam gtan 'di lta bu yin no zhes ston te/ ji ltar khyim bdag mos rang gi khyim
202a4(rgyud): bdag la bza' ba byin nas/ khyim bdag gzhan gyi yang bza' ba bsgrub pas rang gi khyim nas byung ste khyo gzhan pa tshol ba de ni song ba yang mi mthong 'ong ba yang mi tshor/ 'dug par 'gyur ba yang mi shes so/ /de yang 'dra bar rba rlabs med pa'i ye shes ni rang gi yid kyi dbang phyug gi mchog
202a5(rgyud): rnyog pa med cing sdig pa spangs pa de yongs su gzung bar bya'o/ /de yis ci brjod ce na/ 'dir zhing skyes kyi rnal 'byor ba rnams ni rang bzhin gyi ye shes skye'o/ /de yang cung zad mi rigs te/ thams cad kyi rang bzhin du bdag nyid mthong bas bdag gis byas shing bdag gis skyed do
202a6(rgyud): zhes bya bar sems so/ /de ltar bla ma dam pa'i gdams ngag gis shes par bya'o/ /gzhan yang / 'gro dang 'ong ba mi 'dor ro/ /sngar med sgeg mo ga la rnyed/ /ces gsungs te/ 'gro zhing 'ong ba la rang gi rigs kyi chung ma yang ma yin khyo 'dri bar yang byed do/ /de lta bu
202a7(rgyud): ni ka ma ru la sogs pa'i gnas rnams na rab tu grags nas yod pa'o/ /ji ltar skyes bu kha cig rang gi khyim nas yul gzhan du 'gro ste/ song nas kyang lam phyir 'ong ba de lta bu ni rnal 'byor pa'i nus pa yin no/ /ci'i phyir 'di lta bu byed ce na/ song nas kyang sngar na med pa'i
202b1(rgyud): sgeg mo dang phrad nas 'jug par 'dod de/ de dang mi phrad pas phyir log pa'o/ /ci'i phyir zhe na/ byang sems dpral ba'i glad rgyas son/ /rang gi gzugs dang tha mi dad/ /ces gsungs so/ /gang gi tshe rnal 'byor pa'i bde ba'i sems dpral ba'i glang rgyas su phyin nas mdzes
202b2(rgyud): te/ mi 'dod kyang rang gi gzugs dang tha mi dad par 'gro ste/ lus dang bde ba gnyis tha mi dad par 'gyur ro/ /gang tshe lus ngag yid dbyer med/ /lhan skyes rang bzhin de tshe mdzes/ /zhes gsungs te/ ye shes 'dis so so'i skye bo'i lus dang ngag dbyer med par
202b3(rgyud): chud pa ni/ bla ma dam pa'i gdams ngag gis der thim par 'gyur ro/ /ji srid zag pa dang bcas pa'i chos med par ma gyur pa de srid du/ lhan cig skyes pa'i rang bzhin mi mdzes te/ gang gis bla na med pa'i rnal 'byor ma'i tshul ji ltar thob par 'gyur/ /rnal 'byor ma'i tshul
202b4(rgyud): de gang yin zhe na/ khyim bdag khyim bdag mi yis zos/ /yul de gang mthong dpyad mi bya/ /zhes gsungs te/ gnas la sogs pa'i yul gang zhig ni khyim bdag khyim bdag mo yis za ba lta bu'i yul gang mthong ba de la dpyad par mi bya'o/ /de'i dgos
202b5(rgyud): pa ni/ kye gzhan po de ru ga la 'du/ /rnal 'byor mi spyod mi mthun pas/ /zhes gsungs te/ gang du rang gi khyo yang gsod na/ gzhan po ga la 'dus te/ 'on kyang gzhan rnams kyis mchod pa byas na rnal 'byor ma ye shes kyi bdag nyid yin pas de ni mi gsod
202b6(rgyud): do/ /gzhan ngan pa rnams kyis sha'i mig gis gsod par mthong ste/ rnal 'byor ma rnams kyis gsod pa yang ma yin zos par yang med do/ /'on kyang lhan cig skyes pa'i ngo bor thim par byas so zhes bya ba'i don to/ /de ni rnal 'byor ma rnams kyi spyod
202b7(rgyud): pa'i lung thams cad 'jig rten pa'i tha snyad dang mi mthun pa ste/ bsam gyis mi khyab pa'o/ /de nyid gsal bar bya ba'i phyir/ /bdag po za zhing lhan skyes mdzes/ /chags dang chags bral byas nas ni/ /gnyug ma'i drung gnas sems mnyam pa'i/ /
203a1(rgyud): rnal 'byor ma ni nga yis mthong / /zhes gsungs te/ rang gi khyim bdag zos nas lhan cig skyes pa'i rang bzhin du mdzes par bya ste/ gzhan yang 'dod chags dang 'dod chags bral bar byed do/ /khyo gzhan yang ste/ sngon gyi khyo dang 'dra ba'i sgo nas mya ngan yang byed de/
203a2(rgyud): rang gi yid du 'ong ba'i gnas na yang 'dug par byed do/ /de lta bu'i rnal 'byor ma de ni sems nyams pa ste/ rnal 'byor gyi dbang phyug ngas ni bsam gyis mi khyab par mthong ngo / /de la bsdus pa'i don ni rnal 'byor ma'i ye shes ni gnyis su med pa yin te/ bya ba dang byed pa'i rnam
203a3(rgyud): par snang zhing / dge ba dang sdig pa'i rnam pa byed kyang des gnod par mi 'gyur te/ phal pa rnams la ni de ltar snang ba'i phyir ro/ /yang na thams cad sems kyi rnam 'phrul yin pa'i phyir ro/ /khyim bdag sems dbang du gyur pa'i phyir sems ni lus kyi rnam pa ste/ gnas dang
203a4(rgyud): nye ba'i gnas la sogs pa'o/ /rnal 'byor ma ni rang bzhin te/ de bkag pas ci yang dmigs par mi 'gyur ro/ /de ni bla ma dam pa'i gdams ngag gis shes par bya'o/ /za zhing 'thung la bsam mi bya/ /ji ltar sems las ci 'byung ba/ /phyi rol gyur pa sdug bsngal
203a5(rgyud): 'dzin/ /sgyu ma'i rnal 'byor ma dpe bral/ /zhes gsungs te/ gang cung zad za ba dang 'thung ba la sogs pa'i bya ba byed pa la/ de ni rgyun mi 'chad par byed de/ gang dang gang sems las byung ba de bya'o/ /'on kyang sems la gnod pa ni mi bya'o/ /sgyu ma'i rnal 'byor
203a6(rgyud): mas mtshon par dga' ba'i ye shes dang 'dra ba lhan cig skyes par thim pa ni sngon bzhin no/ /rnal 'byor ma'i lam ni thun mong ma yin pa dka' ba'i lam yin pas de'i bdud rtsi thams cad bde bar gyur na/ thams cad legs par gnas pa yin te/ gzhan du ni ma yin
203a7(rgyud): no/ /'di ru nyin mtshan dbyer med blo/ /sa gsum gang gis sprul pa des/ /sems nyid grub pa'i rnal 'byor ma/ /lhan cig skyes sdom shes par bya/ /zhes gsungs te/ gang de ltar nyin mo yang mi shes shing mtshan mo yang mi shes pas lus ngag
203b1(rgyud): yid gsum dbyer med pa'i ye shes kyi rang bzhin sa gsum sprul pa gang yin pa'i sems de ni grub pa'i rnal 'byor ma ste/ lhan cig skyes pa'i sdom pa ni ye shes su gyur pa'am/ dngos su mngon du byed pa'o/ /yi ge'i 'gro ba ma lus pa/ /yi ge med pa gcig kyang med/ /
203b2(rgyud): ji srid yi ge rab shes pa/ /de srid yi ge med par 'gyur/ /zhes gsungs te/ yi ge'i 'gro ba ma lus pa la gnod do/ /'di ni khyod do/ /'di ni bum pa'o/ /'di ni snam bu'o zhes mkhas pa rnams brjod de/ don dam par ni cung zad med do/ /gang gis sangs rgyas
203b3(rgyud): nyid grub par byed pa'i yi ge med pa ni gcig kyang med do/ /de'i phyir yi ge rab tu shes pa ni yongs su dpyad nas ngag gi spros pa'i dri ma bcom nas brdzun par byas pas ji srid du yi ge med par gyur pa'o/ /ji srid de ltar ma byas pa de srid du mchog gi don mi thob
203b4(rgyud): pa'o/ /de gang yin zhes 'dri na/ ji ltar phyi rol de bzhin nang / /bcu bzhi'i sa la rgyun du gnas/ /zhes gsungs te/ rnal 'byor gyi dbang phyug la ji ltar phyi rol bzhin du nang yang ye shes kyi snang ba yin pa'i phyir/ des bcu bzhi
203b5(rgyud): pa la rgyun du thog ma dang tha ma med par gnas te/ mchog gi cha med pa'i phyir ro/ /de yang cha ni bcu drug ste/ gnam stong gi mthar zla ba'i cha med pa bzhin du lus med pa'i phyir ro/ /de stong pa ni/ lus med lus la gab pa ni/ /gang gis de shes de grol 'gyur/ /zhes
203b6(rgyud): gsungs te/ lus med pa ni dngos su nus par song bas gab pa ste/ de gang gis shes pa de grol bar 'gyur ro/ /ji ltar so so rang gi rig par bya ba'i lhan skyes da ltar 'jig rten pa rnams kyi med pa ste/ lus med pa dang / gdod ma nas ma skyes pa'i phyir ro/ /'dir
203b7(rgyud): brjod pas gzhung mkhan pos rang dang gzhan gyi dngos po ma mthong ba de ston pa ni/ grub par gyur cig nga yis ston/ /khu ba 'thungs pas brjod par 'gyur/ /gang gis yi ge gcig shes pa/ /de yi ming ni mi shes so/ /zhes gsungs te/ ji ltar byis pa'i dus
204a1(rgyud): su yi ge slob pa ni/ slob dpon gyi mdun du yi ge'i pha ma la sogs pa slob pa'i dus su/ dang po 'di grub par gyur cig ces bya ba la sogs pa dang / sgra'i rtsa ba dang skad kyi dbyings la sogs pa slob cing / /dpyod pa la sogs pa thams cad kyi yi ge rnams la
204a2(rgyud): 'bras bu ni gcig kyang ma mthong ba yin te/ don mi shes pa'i phyir ro/ /gzhan yang dam pa'i dge ba'i bshes gnyen las don yongs su shes pa skye zhing 'dir dpyad tsam na/ dang po grub par gyur cig ces bya ba de bde bar bklags kyi gzhan yang snying po med pa bklags pa'o/ /
204a3(rgyud): ji ltar zan 'tshed pa'i dus su snying po khu ba blangs nas 'thung ste/ gzhan ni snying po med pa'o/ /'dir grub par gyur cig ces bya ba'i yi ge gcig po de bdag gis shes kyis/ de'i ming mang pas de'i ming mi shes te/ 'di lta bu yin zhes brjod du med pa'i phyir ro/ /ji ltar byis
204a4(rgyud): pa'i dus su 'di grub par gyur cig ces byas pa'i ming shes kyang / don mi shes pa bzhin du cher skyes pa'i dus na/ don shes kyang ming mi shes pa'o/ /ma lus rang bzhin mi shes gang zhig gis/ /zhes gsungs te/ lhan cig skyes pa mi shes pas khams gsum du ltung ste/
204a5(rgyud): rang byung gi ye shes sam brjod du med pa'i rang bzhin du mi rtog pa'i phyir ro/ /gzhan yang de yis rang nyams shing gzhan yang nyams par byed do/ /de ji lta bu zhe na/ kun+d+ru ru yi skad cig la/ /bde ba chen po grub pa ni/ /zhes gsungs te/ kun+d+ru ru'i sgo nas bde chen grub ces zer
204a6(rgyud): ba ni rmongs pa'i phyir ro/ /ji ltar ri dgas skom pa yis/ /smig rgyu'i chu la rgyug pa ni/ /skom pas 'chi nas nam mkha'i chu rnyed dam/ /zhes gsungs te/ ji ltar ri dgas skom pas gdungs pas smig rgyu la chur mthong nas/ de'i gnas su rgyug pa las chu ma rnyed nas
204a7(rgyud): skom pas 'chi ste/ nam mkha'i chu ji ltar rnyed par 'gyur te/ mi rnyed ces pa'o/ /gzhan du dbang po gnyis sbyor gyi bde bas ni mi rnyed de/ rmongs pa'i 'jig rten pa rnams ni 'di las 'di nyid rnyed par 'dod do/ /de nyid bstan pa'i phyir/ rdo rje pad+ma gnyis par gnas/ /
204b1(rgyud): bde ba gang gis rnam rol ba/ /ci ste de bde nus med pas/ /sa gsum re ba ji ltar rdzogs/ /zhes gsungs te/ 'di ni las dang po pa dang / dbang po tha ma'i rnal 'byor pa 'dod chags la zhen pa rnams las 'dod chags chen po rol pa'i thabs 'dis sangs rgyas 'grub par
204b2(rgyud): bcom ldan 'das kyis ston to/ /de bzhin du mda' bsnun gyis de nas phyung ste/ 'di bstan pa'o/ /rdo rje pad+ma gnyis kyi sbyor ba'i bde bas dbang po tha ma'i skyes bu rol par byed pa gang yin pa des ni sa gsum gyi bde ba yongs su rdzogs par ci ste mi byed de/ thams cad de'i rang bzhin
204b3(rgyud): gyis thams cad kyi bsam pa phyag rgya chen po yongs su rdzogs par byed do/ /snying rje chen po mngon du byed pa'i phyir ro zhes dgongs so/ /yang na thabs de skad cig ma/ /yang na de gnyis gnyis med de/ /bla ma'i drin gyi bsod nams kyis/ /brgya la 'ga' yis shes par 'gyur/ /
204b4(rgyud): zhes gsungs te/ skad cig ma ni dga' ba bzhi'i skad cig ma'i bye brag yin pa'i phyir ro/ /yang na gnyis su med pa'i dus su de nyid mtshon pa'o/ /de yang mchog dang dga' bral gyi dbus su yin pas tha dad pa ni mgo rtsom pas skad cig ma ste/ rnam pa sna tshogs pa la sogs pa
204b5(rgyud): skyes pa'i dus so/ /tha dad med pa ni lhan cig skyes pa'i ngo bo nyid de/ bla ma dam pa'i gdams ngag gi drin gyis skyes bu kha cig gis shes kyis 'jig rten pa thun mong bas ni ma yin no/ /de'i phyir bdag gi bla ma dam pa'i gdams ngag gi sgo nas gong du bstan pa'i rig pas skye 'gro thun mong ba rnams
204b6(rgyud): la gsal bar byas pa yin no/ /kye grogs dag zab dang rgya che ba/ /'di la bdag gzhan yod ma yin/ /lhan cig skyes dga' bzhi ba'i skabs/ /gnyug ma nyams su myong bas shes/ /zhes gsungs te/ zab mo ni dpyad pa'i stobs kyis rgyun mi chad par dran pas phyogs dang phyogs
204b7(rgyud): ma yin pa nus par 'gyur ro/ /de ltar mchog tu zab pa de la ni bdag dang gzhan thams cad nyams te gdod ma nas skye ba med pa'i phyir ro/ /'di lta bu'i lhan cig skyes pa dga' ba bzhi'i dus su lhan cig skyes pa nyams su myong ba rtogs par bya'o/ /'di'i phan yon ston pa ni/ /mun nag chen
205a1(rgyud): por zla shel gyis/ /ji ltar gsal bar byed pa bzhin/ /mchog tu bde ba skad cig la/ /sdig pa ma lus pham byed pa'o/ /zhes gsungs te/ 'di mun nag chen po'i nang du zla shel gyi nor bu'i snang bas gsal bar byed pa'i dus su rigs ngan rkun ma la sogs pas gzhan gyi nor
205a2(rgyud): rku bar byed pa bzhin du/ mchog tu bde ba chen po'i mtshan nyid dang bral ba'i skad cig ma'i dus su 'khor ba'i sdig sbyong thams cad nyams par byed do/ /de ltar/ sdug bsngal snang byed nub pa na/ /skar ma pa wa sangs ni 'char/ /'di ltar gnas pa'i sprul pa sprul/ /'di ni dkyil
205a3(rgyud): 'khor 'khor lo'o/ /zhes gsungs te/ ji ltar so ga'i dus su sdug bsngal gyi nyin mtshan de nub nas shin tu bsil ba'i gtso bo skar ma pa wa sangs 'char te/ 'di lta bu'i dkyil 'khor gyi 'khor lo la sogs pa sgom zhing gnas pa gang gis sna tshogs sangs rgyas kyi sku
205a4(rgyud): kun rdzob kyi sprul pa sprul te/ de'i ngo bo nyid du dkyil 'khor 'khor lo yang shes par bya'o zhes pa'i don to/ /yang rnal 'byor ba'i bya bston te/ rmongs pa sems kyis sems la rtogs/ /lta ba ngan pa kun las grol/ /mchog tu bde chen 'di yin te/ /de la dngos grub dam pa yod da/ /
205a5(rgyud): ces gsungs te/ khyod kyi sems kyis sems dpyod dang / ci sems dang sems med pa sngon du bstan pa'i rigs pa gnyis ka yang med do/ /de ltar yang / sems nyid dam pa sems med nyid/ /gnyis ka med cing cung zad med/ /'gro ba ma lus 'khrul ba'o/ /zhes gsungs so/ /de lta
205a6(rgyud): bu'i lta ba ngan pa bor te/ ma lus pa'i bdag dang skyes bu dang / /srog la sogs pa bya ba ngan pa thams cad ni kun rdzob tsam yin pa'i phyir ro/ /de ltar bde ba chen po'i rang bzhin du thams cad dag par gyis shig dang / /'jig rten las 'das pa'i mchog thob pa ni de la rag las pa'i phyir
205a7(rgyud): ro/ /de'i phyir/ sems kyi glang po yan du chug /de la bdag ni ma 'dri shig /nam mkha'i ri bo chu 'thung dang / /de yi 'gram du rang dgar zhog /ces gsungs te/ 'khor ba'i nang du dga' ba'i sems kyi glang po yan du chug /ci'i phyir zhe na/ dngos po thams cad de nyid la brten pas de nyid
205b1(rgyud): du thim pa'i phyir/ /'on kyang mu stegs pa thams cad kyis srog gcod pa la sogs pa byas pas dmyal bar ltung ngo / /snying rje can dge ba bcu'i las kyi lam la yongs su gnas pas mtho ris su 'gro zhing bde bar gnas so/ /sems kyi glang po thams cad la khyab pa'i tshul gyis nam mkha'i chu 'thung
205b2(rgyud): zhig de'i 'gram du ni bde ba chen po'i chu 'gram mo/ /bde ba chen po yin yang mngon par zhen par ma byed ces dgongs so/ /de bzhin du/ yul gyi glang po'i snas blangs nas/ /ji ltar gsod pa ltar snang yang / /rnal 'byor glang po skyong ba bzhin/ /de'i tshe byung nas song ba yin/ /zhes gsungs te/
205b3(rgyud): de bzhin du yul gyi glang po ni dngos po thams cad de/ yul dang dbang po lta bur chu yis blangs nas gsod pa lta bur snang yang mi 'chi ste/ glang po dang rtse mkhas pas so/ /rnal 'byor gyi dbang phyug gis phyir byung nas gnas su 'gro zhes bya'o/ /de ltar bza' bya ma yin pa de mi
205b4(rgyud): rigs so zhes dgongs so/ /de ltar yang / gang zhig srid de mya ngan 'das pa'o/ /de la dbye ba ma sems shig /rang bzhin gcig pas rnam par spongs/ /dri med de ni nga yis rtogs/ /zhes gsungs te/ ji ltar 'phags pa klu sgrub kyi zhal snga nas/ /zung du 'jug pa'i rim pa
205b5(rgyud): las/ /'khor ba dang ni mya ngan 'das/ /zhes bya ba la sogs pa gsungs pa de bzhin du/ 'khor ba dang mya ngan las 'das pa gnyis su med pa de ni dbyer med pa'i zung du 'jug pa zhes bya'o/ /de nyid gsal bar bstan pa'i phyir/ /khyim du ma 'dug nags ma 'gro/ /gang na 'dug
205b6(rgyud): kyang sems la ltos/ /ma lus rgyun du byang chub gnas/ /srid gang mya ngan 'das gang yin/ /zhes gsungs te/ khyim dang nags gnyis ka la yang nges par gnas par mi bya ste/ gnas gnyis po la zhen na rnam rtog skye ba'i phyir ro/ /'o na ji ltar bya zhe na/ gang dang gang zab
205b7(rgyud): dang / 'chags pa dang nyal ba la sogs pa'i dus su de la sems yongs su chags par ma byed cig/ /brdzun pa'i rnam par rig pa tsam du gyis shig ces bya ba'o/ /de'i phyir/ mkhas pas ma lus rtag tu rgyun mi 'chad par byang chub gnas pa ste/ gang cung zad kyang skye ba
206a1(rgyud): ni med de/ rang byung gi ye shes kyi phyir ro/ /de ltar yang / mya ngan 'das dang 'khor ba nyid/ /de nyid ma mthong rtogs par byed/ /'khor ba myang na 'das pa med/ /de nyid ma mthong rtogs par byed/ /'khor ba dang ni mya ngan 'das/ /gnyis ka yod pa ma yin te/ /'khor ba
206a2(rgyud): yongs su shes pa nyid/ /mya ngan 'das zhes de la bya/ /zhes gsungs te/ de'i phyir byang chub kyi ngo bo nyid ni gnyis su med pa'i ngo bo mchog yin par grub pa'o/ /de ston pa ni/ byang chub khyim dang nags na gnas/ /'di yi dbye ba shes par gyis/ /dri med sems kyi rang bzhin la/ /
206a3(rgyud): de ni rtog pa med par bya/ /zhes gsungs te/ gong du bstan pa'i mtshan nyid kyi byang chub ni khyim dang nags na med pa de lta bu'i dbye ba dgongs pa'i tshig gis shes par bya'o/ /khyim ni rang gi lus so/ /nags ni bum pa dang snam bu la sogs pa'i gzugs so/ /de la byang
206a4(rgyud): chub med do/ /'di ni bdag dang 'di ni gzhan/ /gang gis de ni yongs sems pa/ /dbye bas 'ching dang bral bar bya/ /des ni bdag nyid grol ba'o/ /zhes gsungs te/ /gang gis 'di ni bdag 'di na gzhan zhes gsungs te bya ba gang des phyin ci log tu yongs su sgom pa
206a5(rgyud): de dbye bas 'ching ba med kyang 'on kyang bdag nyid rnam par bcings pa'o/ /de'i tshe bdag nyid grol yang ma grol zhes bya ste/ de'i phyir bdag dang gzhan gyi char mi rtog go zhes dgongs so/ /de ltar yang / /bdag dang gzhan du 'khrul ma byed/ /ma lus rgyun du
206a6(rgyud): sangs rgyas yin/ /'di nyid dri med go 'phang mchog /sems nyid rang bzhin dag pa'o/ /zhes gsungs te/ /sems can gyi rigs rnams dang po nyid nas sangs rgyas yin te/ de nyid dang po nyid nas glo bur gyi rnam par rtog pas bsgos pas ma rtogs te/ rang nyid
206a7(rgyud): sangs rgyas yin pa ma shes so/ /de nyid dri ma med pa'i mchog /sems kyi ngo bo nyid byang chub kyi rang bzhin yin te/ dngos po thams cad 'dzin pa spangs pa'i phyir ro/ /gnyis med sems kyi sdong po mchog /sa gsum ma lus khyab par son/ /snying rje'i me tog
206b1(rgyud): 'bras bu 'dzin/ /ming ni gzhan la phan pa'o/ /zhes gsungs te/ de ltar mchog gi don bstan nas gzhan la phan pa ston te/ rnal 'byor pa'i sems gang gnyis su med pa ni dpag bsam gyi shing bzhin du khams gsum ma lus par khyab par son pa ste/ thams
206b2(rgyud): cad gnyis su med pa zhes bya ba'i don to/ /de'i snying rje'i me tog gi 'bras bu'i ming ni gzhan la phan pa ste/ thams cad kyi thams cad du sangs rgyas kyi byang chub la sogs pa rgyas par byed pa'i phyir ro/ /stong pa'i sdong po me tog skyes/ /snying rje rnam pa sna tshogs 'byung / /
206b3(rgyud): lhun grub gzhan gyi 'bras bu ste/ /bde ba 'di ni sems gzhan min/ /zhes gsungs te/ de ltar stong pa'i 'bras bu snying rje rnam pa sna tshogs kyis mi 'dod bzhin du yang bsam pa sna tshogs yongs su rdzogs par byed pa'i phyir ro/ /'on kyang yongs su rdzogs pa'i snying rje ston
206b4(rgyud): pa ni/ stong pa'i sdong po snying rje min/ /gang la rtsa ba lo 'dab med/ /de la dmigs byed gang yin pa/ /de ni lhung nas yal ga chag /ces gsungs te/ stong pa'i sdong po snying rje min pa ni stong pa dang snying rje dbyer med pa'i phyir 'dir dmigs pa med pa'i snying rje la snying rje min pa
206b5(rgyud): zhes bya'o/ /stong pa nyid kyi sdong po de la rtsa ba dang lo 'dab med do/ /sgom pa dang sgom pa po dang / bsgom bya gdod ma nas med pa'i phyir ro/ /de la dmigs bar byed pa gang yin pa de ni lhung nas yal ga chag pa ni khams gsum gcig pa'i ngo bo nyid yin pas so/ /de nyid
206b6(rgyud): bstan pa'i phyir/ sa bon gcig la sdong po gnyis/ /ltos pa med pas me tog gcig /'dir ni dbyer med gang mthong ste/ /srid dang mya ngan 'das las grol/ /zhes gsungs te/ sa bon gcig la sdong po dang yal ga'i bye brag gnyis skye ste/ de ltar rgyu dang
206b7(rgyud): 'bras bu rnam pa gnyis su 'gyur te/ de yang 'bras bu las tha mi dad do/ /rgyu de lta bu las 'bras bu'o zhes gsungs pa'i phyir sangs rgyas dang 'khor ba dbyer med par mthong ba de ni thar par 'gyur te/ gnyis su med par rtogs pa'i phyir ro/ /gang zhig 'dod pa
207a1(rgyud): can 'ong hUMtshe/ /de ni re ba med song nas/ /kham por dum bu blangs nas ni/ /kye ho rang khyim bor la song / /zhes gsungs te/ gong du bstan pa'i don mtha' dag 'khor ba'i longs spyod la chags pa med pa de'i tshe rtogs par 'gyur ro/ /longs spyod la chags pa dang bu
207a2(rgyud): dang tsha bo la sogs pa yang dag par rgyas pa ni sbrul gyi dug dang 'dra bar gnod pa byed pa'i phyir ro/ /de'i phyir snying rje dang ldan pas 'dod pa can slong ba'i mi 'ongs pa'i tshe/ bdag nyid srid pa'i dbang gis cung zad kyang mi ster na nga la dngos grub mi 'byung ngo zhes bsams
207a3(rgyud): nas rang gi khyim nas thon te phyir bor ba'i kham phor blangs nas longs spyod la chags par mi bya'o zhes bya ba'i don to/ /de bstan pa'i phyir/ gzhan la phan pa ma byas shing / /'dod pa la ni mi ster ba/ /'di ni 'khor ba'i 'bras bu gang / /de bas ring por byas na
207a4(rgyud): rung / /zhes gsungs te/ gzhan la phan pa ma nus na khyim dang longs spyod kyi dgos pa ci yod/ gal te gser la sogs pa'i nor yod pa sbyin par mi gtong na 'khor bar gnas pa la nor der 'bras bu med ces bya'o/ /de'i tshe rang nyid bor ba byas na rung gi khyim nas
207a5(rgyud): 'thon la lus dang srog la mi lta bar gnas so zhes bya ba'i don to/ /byis pa'i skye bo rnams kyi dor do ha mdzod kyi TI ka dka' ba'i don 'grel byas pa'o/ /rang gis go bar bya ba'i phyir/ /dka' 'grel byas pa 'di yis ni/ /ming ni bdag nyid go byed pa/ /bla ma
207a6(rgyud): brgyud rim gsal byed pa'o/ /gang tshe gzhan gyis bltas nas kyang / /de tshe de la phan gyur na/ /de na sems can don gyur yin/ /de lta min na bzod par zhu/ /rang gi don dang gzhan don du/ /bdag gis 'di byas bsod nams kyis/ /de yis 'jig rten thams cad kun/ /
207a7(rgyud): rang byung ye shes thob par shog /do ha mdzod kyi dka' 'grel slob dpon chen po dpal gnyis su med pa'i rdo rjes mdzad pa rdzogs so/ /rgya gar lho phyogs yul ko sa lar sku 'khrungs pa'i rnal 'byor pa chen po shrI bai ro tsa na badzras bsgyur ba'o// //
207b1(rgyud): @##/ /rgya gar skad du/ do ha ni d+hi ko Sha gIti nA ma ba ri pU ra pra shA sta ma ni ti yo TI kA/ bod skad du/ mi zad pa'i gter mdzod yongs su gang ba'i glu zhes bya ba gnyug ma'i de nyid rab tu ston pa'i rgya cher bshad pa/ bcom ldan 'das 'jam dpal smra ba'i skyes mchog la phyag
207b2(rgyud): 'tshal lo/ /bla ma dam pa rnams la phyag 'tshal lo/ /skyes bu mchog rnams de nyid thugs su chud pa'i ngo bo dang / /shes rab ral gris nyon mongs gcod par byed ba'i rje btsun pa/ /dam pa'i skyes mchog de nyid ston par byed pa'i bla ma la/ /bsam gyis mi khyab don gyis yang dag
207b3(rgyud): bstod byas te/ /sangs rgyas nyid las sangs rgyas rtogs par byed pa'i ngo bo dpal/ /mi shes gnyug ma'i ngo bo tha mal shes ba 'di dag ni/ /dam pa rnams kyi gdams ngag ji lta'i don nyid du/ /tha dad rtog pa gcad phyir mnyam nyid mai tris bshad/ /de la chos kyi sku dang de'i dgongs pa tha mi
207b4(rgyud): dad pa dag rje btsun pa dpal gyi ri bo bdag gis rtogs pa'i don glur blangs te bsam gyis mi khyab pa'i don de dag bdag gis rab tu rnyed do/ /de yang mkha' 'gro ma dag gis rjes su dpag pas nye bar mi rnyed pa'i phyir lkugs pa'i skad brjod de/ du ma mi li'o/ /de'i don ni/ mu stegs
207b5(rgyud): sgra dang tshad med ba/ /mngon sum rjes dpag rigs pa'i mdung / /blo rab mngon shes phra mos kyang / /rtogs par mi nus man ngag yin/ /zhes bya'o/ /de bas na 'di ni tug kan tsam na/ zhes bya'o/ /de'i don ni/ 'byung ba 'byung min 'byung ba 'byin/ /len pa len med len 'ong ba/ /
207b6(rgyud): smra ba smra min smra med brda/ /don min med don med min no/ /zhes bya ste/ bla ma'i ngag las nges par rnyed pa'i don to/ /de bas na hi ma hUM maM sa ra hUM ho zhes bya ste/ de dag gi don ni/ mgo bcad nam mkha' dag la 'phangs/ /nang grol tshogs kyis ston mo byas/ /rkang mthil spyi gtsug dag tu
207b7(rgyud): bkug / lte ba'i 'khor lo bskor bar bya/ /de ni nges par sbyar ba'i cha'o/ /de bas na rtag la la a ri ta zhes te/ de dag gi don ni/ grub pa med phyir rmi lam ston/ /brgyud pa yin phyir glu len te/ gsang ba yin phyir mkha' 'gro'i skad/ /gdams ngag yin phyir nyams su blang / /zhes bya
208a1(rgyud): ba ni gnas par bya ba'i yan lag go/ /de bas na e kra na zhes bya ste/ skye ba med pa de dag gi ni/ skye med mkha' las thim pa shar/ /rgyud gzhan 'bras bu'i thig pa ste/ /sgra ni dus chen 'gyur dus ston/ /mu rigs tshal du bram zes so/ /zhes pas ni thos pa can la
208a2(rgyud): sbyar bar bya'o/ /de bas na ha hi ta ma ni zhes bya ste de dag gi don ni/ gzhan gsal snying po'i khyad par dang / /bla ma bzang las de rtogs te/ /gnyug mar sbyang ba'i spyod pa yin/ /'dir ni nyams su blang ba ste/ /'bras bu de las 'byung ba'o/ /de dag ni go bar bya ba'i don nyid du sbyar ro/ /de bas
208a3(rgyud): na ma ki shu k+Sha na re zhes bya ste de dag gi don ni/ /g.yas pa gzhan dang gzhan der min/ /g.yon pas gsal ba brtag phyir min/ /de nyid de nyid rtogs pa min/ /min pa rgyal po'i shes pa min/ /zhes bya ba ni khyad par gyi don brjod pa'o/ /de bas na do ha zhes bya ste/ de dag gi don ni/ /rang la med pa a i'o/ /
208a4(rgyud): rang dang ldan pa ni e u'o/ /phan tshun gnyis la mi smra ba ni i a'o/ /ngo bo ni li ri a'o/ /gzhan gcod par byed pa ni au l-i'o/ /mtshan nyid kyi don ni i a ra'o/ /gnas bstan pa'i bya ba ni u l-i i'o/ /nyams su myong bas ni a ra'o/ /de nyid kyi brjod pa ni a aM a'i'o/ /de ni mkha' 'gro ma'i sgra'i
208a5(rgyud): don dang po'o/ /sgra'i tshig mang po bzang po'o can la sbyar ba ni/ khur chen khyer dang 'gro ba mgyogs/ /phyin pa med de dang po'i sa/ /gshog pa sbar bas nam mkha'i mtsho/ /ri rab nor bu gling na bde/ /zhes bya ba'i don no/ /sgra'i tshig bka' la sbyar ba ni/ /chu srin gdug pa'i khar 'gro dang / /
208a6(rgyud): rus sbal rgyab na gnas pa dang / /nya mid chen po'i lto ba ni/ /nyi ma'i dkyil na mdzes pa che/ /zhes 'byung ba'i phyir ro/ /bstan pa'i sgra sbyar ba ni/ /me yis skams pa'i bdud rtsi dang / /dur khrod tshogs kyi rus pa btung / /rgya mtsho'i steng na gzhon nu ma/ /rgyal pos sa 'dzin gdol ba'i mchog /
208a7(rgyud): ces 'byung ba'i phyir ro/ /sgra mkhas pas sbyar ba ni/ /rkang mthil spyi gtsug snying du mnyam/ /kha rkub brgyud pa khyi yi zas/ /srin bu me khyer chu bo'i rgyun/ /thal mo brdabs pa nam mkha'i sgra/ /zhes 'byung ba'i phyir ro/ /bstan pa thun mong ba'i sbyar ba ni/ /par su ni gi hi da ko sha bu ha sa na gi ta
208b1(rgyud): na ma'o/ /de dag gi don ni/ ma zad mi zad zad pa med/ /mthar thug rdo rje nyid kyi rang / /sangs rgyas sangs rgyas rtog ba min/ /lag pa'i nor bu mthong ba'o/ /bde gshegs snang ba sems kyi rang / /nges pa'i don smra nga yi snying / /rtogs par byed pa nor bu'i rten/ /de yang sa bon chu yis skyes/ /
208b2(rgyud): gdol ba lta bu'i smos pa las/ /nor bu chen po lag tu 'ongs/ /sangs rgyas dam pa rnams kyis gsungs/ /mkha' la mi smra smra ru med/ /thams cad chos kyi 'khor lo che/ /phyag rgya chen po gnyug ma'i ngang / /bde dang bral ba chos kyi sku /gsal dang mi rtog longs spyod rdzogs/ /
208b3(rgyud): snang dang stong pa sprul pa ste/ /rang bzhin lam la shin tu gnas/ /smras kyang grub pa med pa ni/ /rmi lam gyi ni nor bzhin du/ /mtshan nyid bral ba rdo rje'i glu/ /bla ma'i zhal las nges par blang / /de bas na/ /a i u e ra li o zhes bya ste/ de dag gi don ni/ dang po bzang po mchog gis
208b4(rgyud): stobs so/ /gnyis pa glu blang bar bya ba nyid do/ /gsum pa ni mtshungs pa'o/ /bzhi pa ni longs spyod do/ /lnga pa ni grub par byed pa'o/ /drug pa ni de bzhin nyid do/ /bdun pa ni gnas pa'o/ /brgyad pa ni spros pa'o/ /de bas na brda'i don 'di dag ni rje btsun dpal gyi ri bo dang / bdag dang
208b5(rgyud): bdag gi cha las sbyar ba dag gis rtogs par bya ba nyid du zad do/ /de ci'i phyir zhe na/ mkha' 'gro ma lA ma dang du ma di ri ni ni de bzhin gshegs pa'i sprul pa'o/ /kang ka dang gtum mo dang phag mo dang ro langs ma dang 'jigs pa'i gdong can ma ni 'phags pa chen mo dag gi yum mo/ /
208b6(rgyud): khaN+Da ro hi dang / be tA lI ni rje btsun pa'i yum mo/ /rdo rje dpa' mo su kha ma hA sid+d+hi ni bdag byin gyis rlobs pa'i mar gyur pa ste/ 'di dag ni gzhan dang ma 'brel pa'i phyir ro/ /der yang ma zad de gnas pa chen po na bdag nyid gnas pa de'i tshe tsun+da ma dang stobs mchog ma dang dkar
208b7(rgyud): mo ma dang shan pa mo dag gis ro'i brda bstan par gyur to/ /de bzhin gshegs pa'i 'byung gnas dam pa dag tu yang he ru ka ni dur khrod ma dang rnal 'byor ma chen mo sna chen ma dag gis/ bsod nams kyi 'khor lo'i brda bstan par 'gyur ro/ /rdo rje btsun mo'i spyan sngar yang sa 'og
209a1(rgyud): ma dang 'phar ma dang / brtul zhugs ma dang spyod pa'i rgyu ba dag gis kyang byis pa'i brda bstan par 'gyur ro/ /de bas na rnal 'byor pa dag gis brda'i don la mkhas par bya ste/ 'di dag gi don ni bdag gis kla klo'i skad du brjod do/ /ho sa ra na a sa ra na/
209a2(rgyud): e ta a sa ra/ he dus bu la/ a ta ka ta/ mu lu sa/ la hi/ mu sa ras tris/ tra sa ra/ aM tsa pa ma/ a tsa ba a a ti ma/ a i su mig /po li/ ka'i snig/ sha ho sa ra/ ki pi tsa ta/ yo pi/ tsan he tran/ he ho ma he/ hi ma ri/ ta ma be/ a sig/ ma la po ya ha/ po yin la/ ha hi ho/ /
209a3(rgyud): e na sa su ga do yi la/ do pa na/ ru mig sa ra/ ha hi ho/ /i ba ta na ha hi i pa na ha/ po tsa na to ya li/ du ma ho 'o lo tsan do/ smri ri su pa ri/ /smri ri ka'i la/ tsan do pa yi la/ da ki sa pheM pheM pheM ha ha ho zhes pa ste/ 'dir ni srid pa'i 'khor lo'i brdar gyur pa thams cad de/ rje btsun pa ni mnyam
209a4(rgyud): pa la bzhugs pa ste/ bdag 'ba' zhig gis shes pa kho nar zad do/ /de yang mdor bstan pa'i tshul ni/ dang po pa nyid rnam par zhi ba'o/ /de dag ni can no/ /'byung ba chen po'o/ /byin gyis brlabs pa'o/ /gter ro/ /bzhi'o/ /dag pa'o/ /bzang po'i spyod pa'o/ /yang dag par
209a5(rgyud): spyod pa'o/ /chen po'o/ /stobs so/ /rnam par rgyal ba'o/ /phyag rgya'o/ /snyoms par zhugs pa'o/ /'od gsal ba'o/ /bde ba chen po'o/ /sbyor ba bzlog pa'o/ /mngon du gyur ba'o/ /lnga'o/ /gsum mo/ /gcig go/ /thams cad pa'o/ /thams cad med pa'o/ /gzung ba'o/ /gzung ba med pa'o/ /thams
209a6(rgyud): cad pa'o/ /dus mtshungs pa'o/ /stegs so/ /dge ba'o/ /rnam par dge ba'o/ /smra ba'o/ /tha snyad do/ /'khor lo'o/ /ce spyang ngo / /rgyan no/ /sku'i 'khor lo'o/ /gsung gi 'khor lo'o/ /thugs kyi 'khor lo'o/ /mnyam pa nyid kyi 'khor lo'o/ /'dis ni brda'i don rnam par phye ba'o/ /de yang
209a7(rgyud): rje btsun pa dpal gyi ri bo pa dag gis/ snying rje chen po dag gis kun nas bslang pa'i sangs rgyas ye shes kyi spyod yul rnam par phye ba'i don de dag gis dgrol zhing gsal ba'i bdag nyid du bshad par bya ste/ de yang dang po snying po'i don dngos kyis mtshan nyid la tha dad kyis yang dag
209b1(rgyud): pa'i don gtan la phab cing de bzhin nyid ji lta ba de dag la bsam gyis mi khyab pa'i mchod pa brjod nas/ bshad par dam bca' bar bya ste/ 'di dag ni spros pa dang bcas pa'i tha snyad kyis dben pa yin te/ de ci'i phyir zhe na/ 'di dag ni rnal 'byor gyi dbang phyug chen pos rtogs pa'i don
209b2(rgyud): yin no/ /de yang rab tu mi gnas pa'i rgyud las/ dbang phyug chen po dag gis nyams su myong ba 'di ni dam pa rnams kyis gdams ngag go zhes 'byung ba'i phyir 'di dag gi don nges par shes par byed pa yang gnyis med brjod bya dang bral ba ston pa'i lung dang / dam pa rnams kyis
209b3(rgyud): rtogs pa las 'byung ba'i zhal gyi bdud rtsi dang / sems nyid bsam gyis mi khyab pa chen por rtogs pa'i lus te/ glegs bam tha dad pa la ltos pa ni ma yin no/ /de yang rgyud de nyid las/ /'di ni gnyis med rab tu sbyor ba'i lung / dam pa rnams kyis rnam par sbrel ba'i ngag /bsam
209b4(rgyud): gyis mi khyab sems kyi klong rnams ni/ /dbang phyug chen po rnams kyi dbang po'o/ /zhes byung ba'i phyir/ don de nyid nyams su myong bar byas la thams cad bde ba chen po'i rig par sbyar bar bya'o/ /yang rgyud de nyid las/ /rnal 'byor rig pa rig pa che/ /dbang phyug rig pa bla na med/ /nyams su myong ba
209b5(rgyud): don gyi gtso/ /thams cad bde ba chen por sbyor/ /zhes 'byung ba'i phyir/ man ngag gi thigs pa nyid snying gi pad+mo'i ze 'brul thim pas rang bzhin gyis 'od 'byung bar 'gyur te/ 'dis ni rtog pa'i 'ching ba thams cad rang grol bar 'gyur ro/ /de yang bsam gyis mi khyab pa'i rgyud las/ /snying
209b6(rgyud): gi pad+mo'i tha mal shes pa dag / mnyam nyid rtsi yis kun nas khyab pa ste/ /sems kyi bung ba dag gis 'jibs gyur na/ /chos nyid ma bcos bde ba chen po'i sku/ /zhes 'byung ba'i phyir dang / yang de nyid las/ tha mal shes pa nang nas sgro 'dogs gcod/ /gcod du med de chos dbyings 'khor
209b7(rgyud): lo che/ /zhes 'byung ba'i phyir/ snang ba thams cad chos kyi sku gnyug ma'i ngo bo nyid du shes par bya zhing / dus thams cad du phyag rgya chen po 'ba' zhig tu blta'o/ /de yang rab tu mi gnas pa'i rgyud las/ /snang srid phyag rgya chen po ste/ /bde ba chen po kun du bzang / /'di ni sems kyi 'khor lo ste/ /
210a1(rgyud): rnal 'byor dbang phyug blta bar byos/ /zhes 'byung ba'i phyir/ /dus thams cad du lhan cig skyes pa gnyis su med pa'i ye shes kyi tshul du spyad par bya'o/ /de yang rgyud de nyid las/ /bdag tu mi brtag gzhan du min/ /gnyis ka dag tu brtag mi bya/ /lhan cig
210a2(rgyud): skyes pa'i ye shes ni/ /gnyis med spyod pa chen po'o/ /zhes 'byung ba'i phyir/ chos kyi sku de dag ni gzhan du brtag par mi bya ste rang gis sems ji bzhin pa la bya'o/ /yang de nyid las/ sangs rgyas grub pa med phyir gzhan mi brtag /grub med sems ni rdo rje lta bu ste/ /sems
210a3(rgyud): can kun gyi rgyud la de gnas shing / /gnas pa med pa rdo rje snying po che/ /zhes 'byung ba'i phyir/ de dag ni 'bad rtsol gyis bsgrub pa dang 'grub pa yang ma yin te/ gnyug ma'i don phyin ci ma log pa de dag goms pa mthar phyin pa las ni skye ba 'di la sangs rgyas zhes bya ba 'byung bar 'gyur
210a4(rgyud): ro/ /de yang bsam gyis mi khyab pa'i rgyud las/ /'bad dang rtsol bas de nyid 'grub pa min/ /rtogs pa'i don la goms par gyur ba na/ /skye ba 'di yis sangs rgyas 'bras bu thob/ /bzang po he ru kas ni rnam par smras/ /zhes 'byung ba'i phyir dus de dag kyang thun mong rnam par bshad
210a5(rgyud): par bya'o/ /khyad par gyi don tha mal gyi shes pa 'di dag ni bla ma dam pa'i drin gyis bdud rtsi'i khu ba 'thungs pas rang gi de kho na nyid rtogs te skad cig ma gcig la mngon par rdzogs par 'tshang rgya bar 'gyur ro/ /de yang bsam gyis mi khyab pa'i rgyud las/ rtogs dang goms pa
210a6(rgyud): mthar phyin pa/ /'di la yod pa ma yin te/ /rtogs pa'i skad cig de nyid la/ /bcu bzhi sa la nges par gnas/ /zhes 'byung ba'i phyir/ de nyid kyi don gsal bar bya ba ni/ /kun ldan kun min ldan pa yi/ /lhan cig skyes pa'i ngo bo dpal/ /bde dang stong par dbyer med sku/ /gnyug
210a7(rgyud): ma'i don la phyag 'tshal te/ /bdag gis de nyid bdag 'dra ba/ /bdag 'dra gzhan la de nyid ston/ /brda las shes shing myong ba nyid/ /smar med don ni der bshad bya/ /zhes bya ba'i don ni/ /bla ma dam pa rnams kyis gdams pa'i don de dag smos par bya ste/ de yang kun ldan zhes pa ni
210b1(rgyud): snang grags kyi chos thams cad do/ /de dag gang dang ldan zhe na/ sems sangs rgyas kyi bdag nyid la ldan pa'o/ /kun min zhes bya ba ni de la zhen shes kyi rtog pa ji snyed pa de dag min no/ /ldan pa'i zhes bya ba ni sems gnyug ma'i ngo bo phyin ci ma log pa dag pa dus gsum gyi sangs
210b2(rgyud): rgyas thams cad kyi sku gsum dang ye shes lnga'i bdag nyid dang ldan pa'o/ /lhan cig skyes pa zhes bya ba ni chos gi su la bya ste/ snang ba lhan cig skyes pa dang / /sems nyid lhan cig skyes pa'o/ /de bas na de dag glo bur ba ma yin te thog ma nyid nas chos kyi sku'i ngo bo la rtogs pa
210b3(rgyud): dpal du gyur pa dag go/ /de dag ni bde ba chen po'i rang bzhin yin te/ zag pa dang bcas pa'i bde ba dang zag pa med pa'i bde ba'o/ /de dag kyang lus dang sems dag las byung ba ste/ de la brtags pa'i 'khrul pa med pa ni stong pa'o/ /de ltar bde ba dang stong pa dbyer med pa ni chos
210b4(rgyud): kyi sku yin te de nyid tha mal gyi shes pa'i ngo bo 'gyur ba med pa ni mchog ste sku'o/ /de ni sems ma bcos pa gnyug ma'i don nyid yin te/ de yang mar la mar gzhag pa dang chu la chu gzhag pa'i tshul du sems la snang ba gzhag pa 'di dag ni chos kyi dbyings kyi ye shes te/ kun la
210b5(rgyud): gnas shing don dang ldan pa yin pa'i phyir/ phyag 'tshal zhing btud par rigs so/ /te zhes bya ba ni lhag ma dang bcas pa'i don te/ gong gi mchod par brjod pa'i gnas bsam gyis mi khyab par don ji bzhin par gsal bar bya ba'i tha tshig go/ /de yang bdag gis zhes bya ba ni tha
210b6(rgyud): snyad kyi blo la brjod par bya ste/ rje btsun pa nyid do/ /de nyid ces bya ba ni thugs gnyis su med pa'i ye shes so/ /bdag 'dra zhes bya ba ni snang grags kyi chos thams cad la bya ste/ de dag tha mal gyi shes pa bdag nyid kyi dbang du gyur cing de dus thams cad mtshungs par de las mi
210b7(rgyud): g.yeng ba'o/ /de ltar don de nyid kyang su la ston zhe na/ bdag 'dra zhes bya ste/ rje btsun bdag dang mtshungs pa 'am/ /gang zag skal ba dang ldan pa dbang po rab tu gyur pa don gnyis su med pa 'di dag la mos shing gzhol ba tshogs bsags pa'i mthu las nges par grub pa'o/ /
211a1(rgyud): gzhan la de kho na nyid bstan pa'am ston pa'o/ /de dag kyang bstan du yod dam zhe na ma yin te/ i du pa ka dang / ka la mu su ra dang / tsi trid ka ni ka dang / ni ba lo bi ka dang / ha sna na ma da ni ma da ra la sogs pa'i brda las shes shing slob pa po'i blo la myong du
211a2(rgyud): med pa'i myong ba nyid ston to/ /de dag nyams su myong ba dang smrar med de med pa'i don de nyid ni rtog ge pa rnams la gsal bar bya ba'i phyir sgro btags te bshad par bya ba'i don to/ /de yang ji ltar bshad par bya zhe na/ log par rtogs pa bsal ba dang / /snying po don gyi khyad par dang / /
211a3(rgyud): bla ma bstan la rtogs par bya zhing / /gnyug ma la sbyangs pa'i gang zag gi spyod yul yin pa dang / de nyid nyams su blang ba dang / 'bras bu 'byung ba'i rim pa bstan pa'o/ /de yang dang por mi mthun zhing log pa'i gang zag dang mi 'grogs par ston te/ dug sbrul lta bu'i
211a4(rgyud): skal med kyis/ /nges pa'i skye bo dam pa la/ /skyon gyi dri mas gos byed cing / /smad tshig mngon par sgrub pa la/ /ro snyoms ldan pa'i skyes bu yis/ /mthong ba tsam gyis 'jigs par byos/ /zhes bya ba'i don ni log par rtogs pa'i sems can tha dad kyi bag chags 'thug pos
211a5(rgyud): non pa dag la bya ste/ dug sbrul zhes bya ba ni sbrul dug can la bya ste/ de dag mthong bas ni skyes pa dang bud med dag 'jigs par 'gyur la/ reg pas ni sngangs par 'gyur te/ bldags shing sos btab pas ni skrangs pa dang 'chi bar 'gyur/ de lta bu'i gang zag skal ba med
211a6(rgyud): pa dag gis rnal 'byor gyi dbang phyug chen po dag la skur bar gyur te/ mthong ba'i dus su yang khong khro ba dang bcas pas blta bar byed cing lhan cig tu gnas pa na yang de dag gis sangs rgyas kyi gnyug ma nyams su myong ba'i slu ba med pa'i don nges par sbyar ba'i skye bo dam pa dag
211a7(rgyud): la rnam par rtog pa'i skyon gyis de kho na nyid la mi 'jug cing zhugs pa dag kyang phyir zlog par byed la the tshom skyed pa ste/ de la sogs pa dri mas gos par byed cing 'di ni sangs rgyas kyi chos ma yin no/ /'di ni ston pa'i bstan pa ma yin no/ /'di la dam pa rnams kyis gdams
211b1(rgyud): pa ma yin no zhes smod pa'i tshig mngon par sgrub pa rnams la bde ba dang stong pa dbyer mi phyed pa'i ro snyoms dang ldan pa'i skyes bu dam pa des/ mi mthun pa'i gang zag de dag mthong ba na de tsam gyis 'jigs par bya ba nyid yin te/ rnal 'byor gyi dbang phyug chen po rnams kyis ni sems nyid
211b2(rgyud): gnyug ma'i rang bzhin du blta ba dang / de ma yin pa'i don gyi gzhi nyams su myong pa'i rnal 'byor pa rnams kyis ni gzhan du 'gro bar byos shig /de ci'i phyir zhe na/ sems la gnod pa'i phyir te de nyid rnam par smin pa ma yin pa myong zhing skyed par byed do/ /de ni bram ze'i brtul zhugs kyis
211b3(rgyud): mi grol bar ston te/ de nyid la 'khrul mu stegs ni/ /bram ze spyod pa la gnas shing / /sgyu ma'i rig byed bzhi dag ni/ /thun bzhis rnam par gnas shing 'don/ /sgyu ma'i dngos po gcod par byed/ /lta ba skye nyid rnam par 'dzin/ /zhes bya ba'i don ni gnyug ma dang bral ba'i tshangs par spyad
211b4(rgyud): pas mi grol bar ston te/ de yang de nyid ces bya ba ni chos nyid ma bcos pa'i rnal ma ji lta ba la bya'o/ /de nyid la 'khrul pa ni mu stegs lo ma can rnams te/ de dag ni bram ze lta bu'i spyod pa la gnas par byed cing / rtag tu gtsang sbra dang khrus la brtson par byed pa ste tshangs pa'i skud pa dang gun+d+he
211b5(rgyud): 'chang ba yang byed do/ /de dag gi bya ba'i rim pa ni nus pa mi 'byin cing yid brtan du mi rung ba ste sgyu ma'o/ /rig pa ni thun mong gi dngos grub skyed par byed do/ /de la yang pho'i rig byed dang mo'i rig byed dang mtshungs pa'i rig byed dang las kyi rig byed de dag ni ba ra hi dang / ru na ha ta dang / ki
211b6(rgyud): hi na dang / bi ru ha na'o/ /de dag gis ni sa 'og gi dngos grub dang mkha' spyod kyi dngos grub dang mig sman gyi dngos grub dang / rkang mgyogs kyi dngos grub 'grub par byed do/ /de yang snga dro dang phyi phred dang srod dang tho rangs dang thun bzhi'i rnam par rig pa dang ldan pa'i lo mang po bcu gcig gis
211b7(rgyud): rdo rje skyil mo krung la gnas shing 'don bar byed do/ /de yang sgyu ma'i dngos po skyes pa dang bud med dang byol song gi tshogs ji snyed pa byung na 'phro gcod par byed do/ /lta ba ni dbang phyug tu 'dzin pa ste/ de dag gi 'dod pa yang dang po nam mkha' la rlung gi rdul phra rab gnyis lha dbang phyug
212a1(rgyud): chen po'i thugs rje dang sems can gyi sngon gyi las kyi mthu las byung bar gyur te/ de nyid phrad cing 'dus pa las rlung gi dkyil 'khor chen po sra zhing rngams mthug pa 'byung bar 'gyur ro/ /de'i steng du sa'i rdul phra rab gnyis 'grub par 'gyur te/ de gnyis phrad cing 'dus pa
212a2(rgyud): las gser gyi sa gzhi chen po 'byung bar 'gyur ro/ /de'i steng du chu'i rdul phra rab gnyis 'grub par 'gyur ro/ /de gnyis phrad cing 'dus pa'i skad cig ma de nyid las chu'i dkyil 'khor chen po 'byung bar 'gyur ro/ /de'i steng du me'i rdul phra rab gnyis 'grub par 'gyur te/ de gnyis phrad
212a3(rgyud): cing 'dus par skad cig med nyid la me'i sgo nga chen por 'gyur ro/ /de dag gi nang nas mes po ral pa can zhes bya ba tshangs pa gdong bzhi pa byung ste/ de dag gis gdong bzhi las mngal nas skyes pa dang / drod gsher las skyes pa dang / sgo nga las skyes pa dang / brdzus te skyes pa 'byung bar
212a4(rgyud): 'gyur ro/ /de la mchod pas mnyes shing mgu bar gyur pa las ni legs pa dang / dngos grub thams cad skye pa nyid du byed do/ /de dag mnyes par ma byas pa de dag gis ni 'bad pa dang rtsol ba ji snyed cig byas kyang 'grub par mi 'gyur ro zhes mngon par log pa'i lta ba 'dzin par byed do/ /
212a5(rgyud): de dag gi 'khrul gzhi gang las 'khrul zhe na/ yul wA rA Na sI'i grong khyer chen po li ga ta na zhes bya ba na bram ze'i rigs su skye ba bzhes pa'i tshangs par spyod pa'i rnal 'byor ba sing ha pa na ha zhes bya ba zhig gis 'jam dpal dpal bo rig pa'i rgyal mtshan gyi rgyud la brtan nas bya ba'i rgyud dang
212a6(rgyud): kri ya'i brtul zhugs nye bar spyod pa la gnas pa'i tshul nye bar spyod pa ni rgyud de dag dang mi 'gal bar sgrub pa ste/ de yang lung de nyid las/ /rtag tu tshangs par spyod par bya/ /khrus dang gtsang sbras gnas byas te/ /sha chang sgog btsong rnam par spang / /rtag tu bram ze'i spyod pa ni/ /
212a7(rgyud): mu tig shel skud dang ldan pa/ /de bzhin mgo bo rkang pa rked/ /lus kun rnam par dkri bya'o/ /lha dang lha mo'i rig pa dang / /chos dang rig pa'i bzlas pa ni/ tshangs par spyod pa dang ldan pa'i/ /bcu gcig dag ni thun bzhir bzlas/ /rdo rje skyil krung gnas byas te/ /lha yi nga rgyal
212b1(rgyud): ldan par bya/ /smra dang dgod dang g.yeng ba dang / /bar du gcod pa'i mi rnams ni/ /spangs nas nges par 'grub par 'gyur/ /zhes bya ba'i don de dag la brten te bsgrub pa las khyim bdag rgyal mtshan gyi dbang por skyes te/ der longs spyod thams cad dang ldan te/ de nas skye ba 'phos nas
212b2(rgyud): sum cu rtsa gsum gyi lha 'od kyi rgyal mtshan 'bar ba bya bar skye ba mthong ngo / /de dag las 'khrul nas mu stegs lo ma pa ste/ lo tan ta zhes bya bas brtul zhugs de la nye bar zhugs te de dang mtshungs par spyod pa ni de'i rjes su 'dzin pa rnams so/ /da ni ri khrod kyi mu stegs rnal 'byor
212b3(rgyud): pa rnams kyi spyod pas mi grol ba bstan te/ spre'u la la'i brtul zhugs ni/ /sa chu ku sha pa yu yis/ /gdan dang zas dang 'khrud par byed/ /tsan+dan shing la me sbar te/ /rlangs pa yin zhes lus la gdung / /don med sbyin sreg byed pa ni/ /du bas mig la gnod par zad/ /ces bya
212b4(rgyud): ba'i don ni 'khrul pa'i brtul zhugs pa dag ston te/ de yang spre zhes pa'i don ni ri khrod kyi 'jigs pa'i gnas la bya'o/ /'u zhes bya ba ni mu stegs kyi mkha' 'gro ma tshogs pa'i sa'o/ /la la zhes bya ba ni log pa'i bsam gtan don du gnyer ba la bya ba ste/ brtul zhugs ni
212b5(rgyud): tha mal gyi spyod pa brtul nas drag po'i shugs la 'jug pa ste de dag ni bye ma dag pa'i sa'i tshom bu gsum gyi lus kyi stod dang smad dang rked pa 'khru bar byed do/ /mtsho dag gi nang du song ste/ /spyi gtsug nas brtsams te khrus la brtson par byed pa dang / ba'i rnam pa lngas maN+Dal byas pa'i steng du
212b6(rgyud): rtswa ku sha dag legs par bting ste 'dug pa dang / ba spos kyi rtsa yid du 'ong ba dag zos pa'i ba'i rnam pa ldas zas byed pa dang / de yang rus pa'i khang pa dag tu gnas te yang dang yung du ku sha'i gdan dang / ba yu za ba dang sa dang chu'i khrud pa la brtson par byed do/ /nyi ma phyed kyi dus
212b7(rgyud): dag na yang tsan+dan gyi shing la gu gul gyi dud pas bdugs pa dag la me sbar te/ ras kyi kha tshar mang po dag gis g.yab pa'i dud pa lho phyogs su 'bud par byed do/ /de la brtul zhugs pa dag gis lus nye par bstan te 'di ni lha dbang phyug chen po'i kha'i rlangs pa yin no zhes
213a1(rgyud): lus la bdug par byed cing de yang lus kyi phyi nag por nam song ba na bdag gi sgrib pa thams cad 'dag par byed pa ste/ chos nyid mi 'gyur ba'i rtags thob pa yin no zhes don med par sbyin sreg byed pa de ni du bas mig la gnod pa kho nar zad do/ /grong khyer pa
213a2(rgyud): rnams kyi me dang khyad med par 'gyur ro/ /de yang 'khrul gzhi gang las 'khrul zhe na/ rnal 'byor pa chen po te lo pa zhes bya ba dpal he ru ka bzang po'i brtul zhugs la zhugs te ri khrod dag na nye bar gnas pa de yang rgyu de dag na gnas pa'i spyod pa la gnas te de yang ci zhe na/ he ru ka mchog
213a3(rgyud): sangs rgyas grub 'dod pa'i/ /dur khrod dgon pa'i phyogs nyid dam pa ru/ /phyi nang zang zing g.yeng ba rnam spangs te/ /ku sha sngon po'i gdan la 'dug nas kyang / /ba yu rnam lnga zas su bza' bya la/ /tho rangs dus su sa dang chu yis bkru/ /maN+Dal bzang po yid du 'ong ba'i steng / /
213a4(rgyud): me tog chal pa legs par bkra ma nas kyang / /tsan+dan dkar po'i shing ni legs brtsigs te/ /bde gshegs mnyes phyir rtag tu sbyin sreg dbul/ /haM ti ta dang bil pa'i snying po dang / /ag ma ka dang kre ya a ka ru/ /sbyar ba'i khu bas lus la byug par bya/ /des ni thun mong mchog
213a5(rgyud): gi dngos grub rnams/ /myur du ster zhing dam par 'gyur ba'o/ /zhes 'byung pa'i phyir/ tshul de bzhin du gnas pa dag skye ba 'phos nas rgyal po stobs kyi glang por skyes par gyur to/ /der tshogs nyid yongs su bsags pa dag gis phung po lhag ma med pa'i rig 'dzin gyi sar
213a6(rgyud): tshogs kyi 'khor lo la song ba mthong ngo / /de dag la mu stegs pa la kin ti zhes bya ba 'khrul nas ri khrod kyi brtul zhugs de dag la zhugs te/ de dag gi tshul 'dzin pa ni de'i rjes su 'brang ba dang bcas pa'o/ /da ni mu stegs rgyang pan pas mi grol bar ston te/ /spre'u'i brtul
213a7(rgyud): zhugs 'dzin pa ni/ /gtsug dang dbyu gu gnyis la gnas/ /sos kha'i gsal shing rtse la btab/ /zags pas nyon mongs bcom zer te/ /legs ldan dag gis nga rgyal gnas/ /mngon pa'i nga rgyal tha dad med/ /ces bya ba'i don ni mu stegs nags khrod pa'i brtul zhugs 'dzin
213b1(rgyud): pa ste/ spre'u zhes bya ba ni shing kha la gnas pa dag gi tshul la gdags pa'o/ /brtul zhugs zhes bya ba ni bag yangs pa la brtul nas sdug bsngal gyi bag la brten pa la zhugs pa'o/ /de yang nags tshal dag tu sa gzhi legs par snyoms par byas te/ de dag gi steng du shing tak+Sha
213b2(rgyud): na'i sdong po chen po btsugs te/ shing kha te ri'i rgya gram sbrel pa 'khor lo'i tshul du dbyu gu gnyis sbrel pa'i sna la spre'u bzhi gnas par byas te de dag gi steng du gnas nas gsal shing shin tu rno ba dag la snum byugs nas legs par brdar bas rno bar byas pa dag gi rtse mos khrag rgyu ba'i phyir
213b3(rgyud): rtsa thams cad la btab ste/ khrag dang chu ser zags pas bdag gi nyon mongs pa bcom pa yin no zhes zer te/ seng ldeng gi rgya ma dag la nyi ma re te zhing lus 'jal bar byed do/ /de yang ji bzhin du yang song ba ltar bdag ni lha legs ldan chen po dang khyad med pa yin no zhes nga rgyal gnas
213b4(rgyud): pa'o/ /bdag ni 'bras bu thams cad kyi bdag nyid yin no zhes mngon pa'i nga rgyal byed cing / /sangs rgyas dang tha dad med par smra'o/ /de dag kyang 'khrul gzhi gang las 'khrul zhe na/ lho phyogs gyad kyi yul dag na slob dpon ToM bi he ru ka'i slob ma shes rab kyi rgyud la blo gnas par byed pa'i
213b5(rgyud): rnal 'byor pa d+ha snya ru pa zhes bya ba zhig gis rgyal po chen po dpa' bas byin pa la 'di skad ces smras so/ /rgyal po chen po khyod gsang sngags kyi theg pa la rab tu gzhol bar gyis shig /de ci'i phyir zhe na/ skye ba 'di la dngos grub chen po dang ldan par 'gyur ro zhes pa dang / rgyal pos
213b6(rgyud): smras pa/ ri khrod pa khyod la nus pa ci yod/ bdag la ston cig dang bdag dad par 'gyur ram mi 'gyur blta bar bya'o zhes pa dang / rnal 'byor pas smras pa/ kye rgyal po chen po bdag gis ni gsang sngags kyi theg pa 'di dag la zhugs nas ring por ma lon te/ de ltar yin yang
213b7(rgyud): lus kyi khrag dang chu ser thams cad ni 'o mar 'gyur ro zhes pa dang / rgyal pos smras pa/ de bdag gis blta bar bya'o/ /rnal 'byor pas smras pa/ zhag nyi shu snyed nas spyon cig zhes nas dur khrod du phyin te/ lus kyi khrag dang chu ser la srog chags mi 'jug pa'i phyir shing gi sgor bu
214a1(rgyud): legs par byas pa'i steng du 'dug ste/ gsal shing gi rtse mos lus phug nas khrag dang chu ser gzags te 'o ma 'thungs so/ /de nas rigs bzhi'i mkha' 'gro ma bzhis rnal 'byor ba de dag la srung pa byed pa dang / 'jig rten pa'i mi rnams kyis spre'u bzhir
214a2(rgyud): mthong par gyur to/ /de nas rgyal po des de dag gi phyir/ rnal 'byor pa'i lus dum bur gcod do/ /bcad kyang de dag la khrag dang chu ser ma byung ste 'o ma 'dzag par gyur to/ /de nas rgyal po de ngo mtshar nas rnal 'byor pa bdag la skabs su song ste/ rgyal srid
214a3(rgyud): thams cad bor nas ting nge 'dzin la zhugs so/ /de nas skye pa de nyid la thun mong gi dngos grub dpag tu med pa byung bar gyur nas/ mu stegs ha la ka ga sha zhes bya bas mthong nas de dag gi tshul du spyod de/ /de dag dang nye bar 'dzin pa ni de'i rjes su 'brang ba dang bcas pa rnams so/ /
214a4(rgyud): da ni spyod pa'i brtul zhugs kyis mi grol ba ston te/ rgyu ba dur gyi ngang pa'i skad/ /bstan pas gzhan 'dul chos ston pa/ /snying po'i don dang gzhan ma sel/ /de ltar mngon par zhen pa yis/ /'gro ba brdzun pa nyid du grol/ /zhes bya ba'i don ni mu stegs ro langs pa dag gi
214a5(rgyud): spyod pa ste/ grong khyer du bsod snyoms la rgyu ba'i dus su dur khrod na gnas pa'i ngang pa dag gi skad kyis rgyu bar byed do/ /kang ka ra dang zhes bya ba'o/ /de yang mngon par 'dod pa'i sgras phye ba ni/ kang brtul zhugs so/ /ka ra dbang phyug gi nga rgyal lo/ /dang de dag gi mchod pa'o
214a6(rgyud): zhes li ka ru'i mchod pa chen po la gtogs pa'i mi rnams la don de bstan pas/ mu stegs kyi bstan pa la 'jug cing gzhan dul bar byed pa de gong ma lta bu'i chos ston pa'o/ /gzhan dag ni chos ma yin no ston pa'i bstan pa ma yin no zhes snying po'i don 'di dag dang nang pa sangs
214a7(rgyud): rgyas kyi chos gzhan ma sel bar byed do/ /de ltar bdag dang bdag gir 'dzin pa la mngon par zhen pa'i mu stegs kyi 'gro ba de dag ni don gyi 'bras bu 'byin par mi nus te/ slu bar byed pa'i phyir brdzun pa nyid du grol pa'o/ /da ni phyi rol pa'i bsam gtan gyi brtul zhugs kyis mi
214b1(rgyud): grol bar ston te/ bsam gtan tshul byed mu stegs ni/ /gun+d+he e re thal bas bkang / /nyal dus thal byugs ral pa dgrol/ /bsod snyoms thig le spyi bor sdud/ /gtsang ma la ba'i steng nyid du/ /'dug nas tshangs pa'i nga rgyal byed/ /e ran mar mes dbang phyug
214b2(rgyud): mchod/ /mtshams su gtor gtong dril bu dkrol/ /skyil krung bcas nas mig btsums te/ /brtag med tshig gis g.yo sgyu byed/ /skra med rgyan bral rig ma ston/ /thod pa'i dur khrod dbang skur byed/ /bla ma'i nga rgyal yin tan len/ /zhes bya ba ni phyi rol gyi brtul zhugs kyis
214b3(rgyud): spyir mi grol par ston te/ de yang bsam gtan zhes bya ba ni sangs rgyas kyi dgongs pa dngos gzhi'o/ /de dag ma rtogs pa'i bsam gtan ni bsam gtan gyi tshul du byed pa ste log par rtogs pa'o/ /de dag la gnas pa'i mu stegs ni gun+d+he phrag par bkal te bram ze'i
214b4(rgyud): ro bsregs pa'i thal ba ni e ri'o/ /mu stegs de dag gun+d+he'i nang thal bas bkang ste nyal ba'i dus su yang lus po la thal ba byugs te ral pa'i spyi gtsug nas bkrol nas lus la gon par byed do/ /grong gseb dang dur khrod thams cad du bsod snyoms la rgyu ste khrag dang
214b5(rgyud): zhag gi thig le dag gis lus thams cad la 'god par byed do/ /sbrul gyi chun po dang bcas pa'i ral pa'i spyi bor bsdus te/ sba dang smyug ma las btags pa'i stan la rta'i gzugs bris te/ shin tu gtsang bar byas pa la tsan+dan dang gur gum la sogs pa dris bsgos
214b6(rgyud): pa'i steng du 'dug nas kha shar phyogs su bltas te/ tshangs pa gdong bzhi pa'i nga rgyal byed do/ /e ran zhes bya ba ni sbrul gdug pa can la bya ste/ de dag gi tshil bus thod pa'i nang du mar me btang ste des dbang phyug chen po'i rten rdo las byes pa lha srid pa'i gdong can la mchod
214b7(rgyud): par byed do/ /shar phyogs mtshams su nyi ma re re la gtor ma bcu bcu gtong ste/ dur khrod kyi ka pA la rnying pa la kha ti ri'i khu bas pad+ma 'dab ma brgyad pa bris pa'i dbus su srid pa'i mes po btags te dril bu dkrol bar byed do/ /rdo rje skyil mo krung bcas nas
215a1(rgyud): mig btsums te shes pa'i tshogs drug ma 'gags pa dag la ting nge 'dzin med do zhes rna ba yang 'geg par byed do/ /da ri ha zhes brda med pa'i tshig de dag gis yon bdag rnams la 'debs par byed cing g.yo sgyur byed do/ /chung ma skra med rgyan dang bral ba la srid pa'i mes po dpral
215a2(rgyud): par bris nas 'di dag gsang sngags kyi rig pa yin no zhes ston cing bdag ni chags pa dang bral ba ste/ de ci'i phyir zhe na/ rig ma 'di dag la blta bar bya'o zhes so/ /dur khrod kyi thod pa dag la dbang phyug chen po'i gzugs bris te skra shad kyi dra bar
215a3(rgyud): bcug nas dur khrod du song ste/ skyes pa dang bud med gzhon nu dag gi ro bshas nas za bar byed cing thod pa de dag mgo bo la bzhag nas dbang bskur bar byed do/ /'di dag ni lha chen po dag gis gnang ba'i dngos grub yin no zhes zer ro/ /de nas stan mthon po la 'dug
215a4(rgyud): cing nga ni khyed rnams kyi bla ma chen po yin no zhes nga rgyal bas slob mas phul ba'i yon rnams len par byed do/ /'di dag gi 'khrul gzhi ni rnal 'byor pa chen po dan ta ko la zhes bya ba sgyu 'phrul chen mo la nye bar gnas pa dag gi tshe de'i tshul du sgrub par byed do/ /de yang
215a5(rgyud): rgyud de nyid nas/ rtag tu dur khrod dag tu gnas/ /he ru ka yi nga rgyal dang / /mkha' 'gro rnams la gtor ma sbyin/ /kang ka ra dang 'bod par byed/ /dpa' bo chen po'i nga rgyal bas/ /dur khrod chas dang thig le mgo /ral pa spyi gtsug dag tu bskur/ /bdug pa'i mar me rtag tu mchod/ /
215a6(rgyud): dur khrod gnas su gtor ma gtong / /gcer bu rgyan bral skra grol ba'i/ /mtshan dang ldan pa'i rig ma la/ /dbang bskur bde ba bskyed par bya/ /de ni srid gsum dag pa'i don/ /mi zad rgyan gyi 'khor lo'o/ /zhes 'byung ba'i phyir de dang mthun par spyad de/ /de dag skye ba 'phos pa las
215a7(rgyud): rnal 'byor pa shAn+ting d+harma ka ra skyes par gyur te/ de la mkha' 'gro ma thams cad kyis dbang bskur nas srid pa gsum gyi 'khor lo thams cad sgyur bar nus so/ /de dag mu stegs gcer bu pa legs srung zhes bya bas mthong nas brtul zhugs la zhugs so/ /de dang nye bar mtshungs
215b1(rgyud): pa ni de'i rjes su 'brang ba dang bcas pa rnams so/ /da ni phyi rol pa brtul zhugs kyi cha dang mthun pa dag gis kyang grol bar mi 'gyur te/ skra sen ring zhing dri ma skud/ /gos bral skra ni rnam par 'bal/ /zhes bya ba'i don ni/ gsang sngags kyi tshul dag dang cha mthun par spyod pa ste/ skra shin
215b2(rgyud): tu ring pa la rtsa ba klu shing gi me tog gi chus byugs te/ ser skyar byas pas de dag spyi gtsug tu sbrul gyis 'ching bar byed do/ /sen mo'ang shin tu ring bzhin lus po la thang chu dang bdud rtsi bsres pa'i dri mas skud par byed do/ /gcer bu'i tshul gyis gnas par byed de dus rtag tu gos dang
215b3(rgyud): bral ba'o/ /skra'i mtha' thams cad kyang 'bal bar byed de/ nga ni chags pa dang bral ba yin no zhes smra bar byed do/ /de dag kyang 'khrul gzhi ci las 'khrul zhe na/ byang phyogs 'dam bu'i tshal na rnal 'byor pa dpal gyi zhabs chen po zhes bya ba bcom ldan 'das dga' ba'i rdo rje'i
215b4(rgyud): nga rgyal du zhugs nas/ lo bcu dgu'i bar du shing lo'i stan gcig gi steng nas ma langs te/ bza' ba dang btung ba ni dri chen dang dri chu'i rgyun log pas 'tsho bar byas so/ /de yang gcer bu'i tshul gyis gnas par byas te skra dang sen mo thams cad kyang ring bar gyur to/ /skra'i rtse mos
215b5(rgyud): la 'khyil ba dag dum bu dum bur yang gyur to/ /de nas lha'i bu rnams kyis nam mkha' la tshigs su bcad de smras pa/ skyes bu mchog ldan dpa' bo he ru ka/ /rje btsun bzhengs shig bsam gtan las bzhengs la/ /lhung ba'i las can rnams kyi tshogs bsags phyir/ /sum
215b6(rgyud): cu rtsa gsum 'khor los sgyur bar gshegs/ /zhes nas nam mkha' la rol mo'i tshogs dpag tu med pas/ bsu ba dang blta ba byas nas song ngo / /de dag gdong pa u ri ta na zhes bya bas mthong nas de'i rjes su brtul zhugs spyad do/ /de dang nye bar mtshungs pa ni de'i rjes su 'brang
215b7(rgyud): ba dang bcas pa rnams so/ /de dag thams cad kyang tshul 'di lta bu dag yin te/ yid ni nam mkha'i khams la rtog /bstan la gnod byed lam gzugs ston/ /bdag ni grol 'dod thar la mngon par dga'/ /gnas min bzod pa can la gnas/ /theg chen rnams kyi gzhi yi
216a1(rgyud): sa/ zhes bya ba'i don ni/ de thams cad mthun pa'i bdag nyid ston par byed pa ste de yang de dag gis yid kyi rnam par shes pa nam mkha'i mtha' la ston cing / nam mkha' sgom par byed do/ /sangs rgyas kyi bstan pa la gnod par byed de bdag ni sangs rgyas kyi
216a2(rgyud): bstan pa 'dzin pa'o zhes brjod pas so so'i skye bo blo chung ba rnams lam gyi gzugs su ston pa de la 'jug par 'gyur ro/ /de dag thams cad kyang bdag nyid grol bar 'dod cing bdag 'ba' zhig gi don du thar pa la mngon par dga' ba'o/ /de yang gnas kyis bzod par
216a3(rgyud): brtul zhugs don med pa rnams dang nam mkha'i yid can la gnas te/ theg pa chen po pa rnams kyi gzhi ste dpyad pas sa kho nar zad do/ /nga ni wa khyi'i brtul zhugs kyis mi grol bar ston te/ gcer bu nyid kyis gnas byed cing / /wa khyi'i brtul zhugs kyis grol na/ /
216a4(rgyud): dur khrod kyi dang wa nyid kyang / /khyod kyi mthun phyir grol bar rigs/ /zhes bya ba'i don ni/ phyi rol pa dag dus rtag tu gcer bu nyid kyis gnas par byed cing / /rkang lag bzhi sa la btsugs nas wa dang khyi'i tshul gyis gnas te/ de'i brtul zhugs kyis spyod do/ /des ni grol
216a5(rgyud): bar mi nus te grol lo zhe na/ dur khrod kyi wa dang khyis kyang khyod dang mthun pa'i phyir grol bar rigs so/ /de dag gi 'khrul gzhi ni rnal 'byor pa chen po prin ti ra'i dang / sring gi sna gnyis kyis de bzhin gshegs pa'i sku gzugs kyi spyan lam du rul pa'i dugs kyis bdugs
216a6(rgyud): dang / gtsug lag khang du mchil lham ma bor bar phyin pas dur khrod kyi wa dang khyi rgod du skyes te/ de dag skye ba 'phos pa las mkha' 'gro ma sug sme si la ha dang / rnal 'byor pa chen po tog rtse ba chen po gnyis su skyes par gyur to/ /de dag bram ze 'jigs pa med par
216a7(rgyud): rgyu ba zhes bya bas mthong nas de'i brtul zhugs gzung ngo / /de dang mngon par mtshungs pa ni rjes su 'brang ba dang bcas pa rnams so/ /da ni gzhon nu ma'i brtul zhugs kyis mi grol bar ston te/ rdo leb steng du gnas byed cing / /spu 'breg gzhon tshul gyis grol na/ /
216b1(rgyud): bud med lang tsho gzhon nu dag /khyim la 'gro dus rked spu 'breg /mtshan spu 'thogs pa'ang grol bar 'gyur/ /zhes bya ba'i don ni/ rdo leb gtsang ma dag gi steng du 'dug ste bag dang ldan pa'i tshul gyis gnas par byed cing rgyal po'i khyim la gnas pa dag gis lus kyi
216b2(rgyud): spu bregs te/ mgo rgyan dang lus kyi rgyan dang yan lag gi rgyan bgos nas gzhon nu'i tshul gyis kha smra bar byed cing / rnga yab kyi g.yab mos gzhan bsang bar yang byed pa ste/ de dag gis grol na rgyal po dang bram ze dang khyim bdag gi bu mo dag lang tsho la bab pa'i dus su
216b3(rgyud): gzhon nu yo byad sna tshogs dag gis mdzes par byed cing khyim bdag la sogs pa gzhan gyis rin po che dang rkang 'gros kyi tshogs kyis nyos te khyim so la 'gro ba'i dus su skye gnas bkra shis par bya ba'i phyir rked pa'i spu 'breg par byed do/ /ci nas bkra shis par bya ba'i phyir mchan khung
216b4(rgyud): gi spu 'thog par byed cing bag dang ldan pa'i spyod pas 'gro bar byed de de dag kyang grol bar 'gyur bar rigs so/ /da ni rma bya'i brtul zhugs kyis mi grol bar ston te/ mu stegs pan ti ta pa khyod/ /mjug ma btags nas mdzes tshul ston/ /nyi la 'grem bltas grol 'gyur
216b5(rgyud): zer/ /de ni shin tu mi rigs te/ /rma bya g.yag sogs grol bar 'gyur/ /zhes bya ba'i don ni bu ra ka na ti ste de dag gi don ni phyin ci log la mngon du zhen cing gdug pa'i brtul zhugs nye bar bstan pa'i phyir mu stegs so/ /pan tra ti pa zhes bya ba'i rigs so/ /khyod ces bya ba
216b6(rgyud): ni dgag par bya ba nyid do/ /de dag gi tshul ni nya kri ta ma ra'i shing la ldong ros kyis ri mo bris te rma bya'i mjug ma'i gzugs byas nas 'og gi sgor btags te shing 'jam po dag gi steng du 'dug nas rma bya'i rnam pa mdzes pa'i tshul du gzhan la ston par byed do/ /nyi ma la 'grems
216b7(rgyud): shing rgyab kyi phyogs su bltas pas grol bar 'gyur ro zhes zer ba de ni shin tu yang mi rigs te/ rma bya dang g.yag la sogs pa yang khyod dang mthun pa'i phyir grol bar rigs so/ /de dag gi 'khrul gzhi yang shar phyogs be+e ta la zhes bya ba'i yul du khyim bdag phyug po'i stobs
217a1(rgyud): zhes bya ba la/ khyim bdag mo 'od zer sbyin ma bya ba cig yod de/ de la bu gnyis dus gcig la btsas par gyur to/ /de nas bram ze mtshan mkhan la mtshan bstan pa dang bram zes smras pa/ 'di gnyis btsas pa'i dus su ltas ci byung zhes dris pa dang
217a2(rgyud): smras pa/ 'di dag dang dus mtshungs par 'bras mu ru te snod gsum khengs pa dang zla ba gnyis shar bar gyur to zhes pa dang / de na bram zes smras pa/ phu bo la sA lu tri pa zhes bya bar btags te 'di dag ni dur khrod du rnal 'byor pa la thong cig /nu bo la tsan+d+ra dz+nyA na zhes bya bar btags
217a3(rgyud): te 'di dag ni slob pa po'i phyogs su gtang bar bya'o zhes so/ /de nas de bzhin du btang ba dang rnal 'byor pas bud med kyi cha byad du gnas nas lha mo bdag med ma'i nga rgyal du de bzhin bsgoms so/ /mkhas pa chen por gyur nas rgyud dag nas byung ba'i dug gi bdud rtsi 'byung bar bya ba'i
217a4(rgyud): phyir/ rma bya'i cha byad du gnas pa la grong khyer gyi mi rnams kyis blta bar rigs so zhes nas phyin pa dang rnal 'byor pas lus bud med kyi cha byad kyis chos ston nus pa dang / mkhas pas dug gi bdud rtsi byugs pas nad ma lus pa zhi bar nus pa byung ngo / /de la thams cad ngo ma
217a5(rgyud): tshar bar gyur te/ bram ze gang+ga ta ra zhes bya ba'i bu glang po dang glang po'i stobs zhes bya ba gnyis kyis gsol ba btab pa las gnang bar ma gyur to/ /de nas de gnyis kyis rang bzo zhugs pa las phyi rol gyi gzhon nu ma'i brtul zhugs dang rma bya'i brtul zhugs gnyis su
217a6(rgyud): zhugs so/ /de dang nye bar mtshungs pa ni de'i rjes su 'brang ba dang bcas pa rnams so/ /da ni 'greng ba'i brtul zhugs kyis mi grol bar ston te/ nags tshal gseb tu legs gnas te/ /langs te za bas grol 'gyur na/ /rta dang glang po grol bar thal/ /zhes bya ba'i
217a7(rgyud): don mu stegs mtshams na gnas pa rnams kyis nags shin tu 'thug po tsher ma rags pa dag gi gseb tu song ste/ bdag gis dngos grub ma thob bar du 'di las ldog par ma gyur cig ces smras nas nges pa'i shes pa gnas nas bza' ba dang btung ba thams cad kyang
217b1(rgyud): langs te za bas gzhan dag gis skyes bu legs par zhugs shig / bdag gis zas sbyin par byed do zhes brjod kyang bdag bza' ba dang ldan nas bde ba las langs te sdug bsngal bas shi ba rung ngo zhes zer bas grol bar 'gyur na/ rta dang glang po dang ba men dang ma he dag kyang
217b2(rgyud): langs nas za bas phyir grol bar thal lo/ /de dag gi 'khrul gzhi ni rnal 'byor pa DoM bi he ru ka chen pos 'od ma'i tshal du langs pa'i brtul zhugs lo gsum mdzad de/ dus gcig la sprul pa brgya tham pa spros nas de bzhin gshegs pa thams cad kyi 'byung gnas kyi rten la mchod pa
217b3(rgyud): byed pa'i dus su snang bas ngo mtshar bar gyur te/ lho phyogs gyad kyi yul na gnas pa'i khyim bdag ma hA ba la zhes bya bas brtul zhugs kyi tshul de la zhugs pa dang / de dang nye bar mtshungs pa ni de'i rjes su 'brang ba dang bcas pa rnams so/ /de dag gi lta ba ni/ spyod pa de mtshungs 'dod
217b4(rgyud): pa ni/ /nam mkha' dag la rtog pa'i yid/ /dbu ma'i don mchog rtogs zer ba/ /mda' dpung mtshon cha rnon re/ /thar pa mi thob mngon par smras/ /zhes bya ba'i don ni spyod pa gong du smos pa de dag gi 'dod pa ni/ nam mkha' dag la rtog par byed pa'i yid de gong du smos pa
217b5(rgyud): lta bu'o/ /de dag ni dbu ma'i don mchog tu gyur pa de ni bdag cag gis rtogs so zhes zer ba la a i zhes pa ste dam pa dang ma 'brel ba'i rtogs pa'o/ /de dag ni mda' dpung ste rang bzhin gyi mtshon cha rnon po thogs pa na re chos kyi sku dang de las gzhan pa'i thar pa dag kyang
217b6(rgyud): mi thob bo zhes mngon par smras so/ /de bas na de'i don 'di la gdams par bya ba nyid du zad do/ /de ltar phyi rol gyi brtul zhugs de dag gis mi grol ba'i log par rtogs pa de dag shugs kyis bsal nas/ da ni bde ba dang bral ba'i pha rol tu phyin pas thar pa mi thob pa bstan
217b7(rgyud): par bya ste/ log pa'i dka' thub lus mi bde/ /yid log pas ni de nyid min/ /zhes bya ba'i don ni/ bde ba chen po gnyug ma'i ngo bo nyid 'di dag dang mi ldan pa thams cad log pa'i dka' thub la gnas pa ste/ de dag ni ka kalpa sta ha dza na zhes bya ba ste/ de dag gi don
218a1(rgyud): ni rtog pa dang bcas pa'i 'ching bas bde ba chen po thob par mi 'gyur ba'i don to/ /de ci'i phyir zhe na/ 'bras bu thams cad kyi mchog chos kyi sku bde ba chen po'i rang bzhin du ngang gis gnas pa ste sdug bsngal gyi mtha' skad cig kyang mi gnas te/ de ni sems
218a2(rgyud): nyid la bya'o/ /dka' thub 'di dag gis ni lus gdung bar byed de/ de'i phyir sems lus la brten pas sems bde ba mi 'byung ba'o/ /de ni chos sku gdungs pa ste 'bras bu zad par byas pa'i phyir log pa'i dka' thub po/ /yid ni rig pa'i shes pa nyid kyis dgag bya rnam
218a3(rgyud): par bcad cing sgrub par byed pa ste/ de ni rtog pa dang bcas pa'i shes pa ste/ sdug bsngal ba nyid do/ /de ci'i phyir zhe na/ 'khor ba na sdug bsngal zhing bde ba dang mi ldan pa dag ni rtog pa las byung ba'i phyir ro/ /de dag ni dgag sgrub dang bcas pa ste yid log pa'o/ /de dag kyang
218a4(rgyud): ci'i phyir zhe na/ gnyug ma'i de kho na nyid ma rtogs pa ste/ de ni spros pa thams cad rang zhi ba ste/ de nyid kyi tha snyad kyang shugs kyis gcod pa'o/ /de ni spyi'i don du bshad pa ste/ da ni bye brag gi tshul du bshad par bya ba ni blo chung ba'i nyan thos kyi theg pa de dag smyung bar gnas pa la sogs pa dka' thub kyis lus
218a5(rgyud): mi bde zhing / gang zag gis stong yang chos kyi bdag 'dzin nges par bsam pa'i gzung ba rang bzhin med par shes kyang 'dzin pa rang bzhin med par ma shes pa'i shes pa rtag pa rdzas su 'dod pa ste/ de dag gi yid log pas ni de bzhin nyid min te/ thob par mi nus so/ /de yang rab tu mi gnas pa'i rgyud las/ /
218a6(rgyud): dka' thub log pas lus nyid 'ching / /bcing pa'i sems nyid rnam par gdung / /des ni chos sku zad pa ste/ /gnyug ma rtogs par mi 'gyur ro/ /zhes 'byung ba'i phyir/ rje btsun pa ri bo ba'i zhal snga nas/ brtags pa'i rtog pas yang dag 'grol mi srid/ /rtog
218a7(rgyud): med tha mal gnas na bde ba che/ /skyes bu nam mkha'i mtha' la rtog pa bzhin/ /'di mtha' nga yis shes pa ma yin no/ /zhes 'byung ba'i phyir/ gong du smos pa de dag gis myong bar bya ba ni dka' ba nyid du zad do/ /de dag kyang spyod pa'i tshul ji lta bu la gnas zhe na/ lus
218b1(rgyud): ngag spyod pa gtsor gyur te/ dge slong dge tshul dge bsnyen ma rnams dang / /gnas brtan las byed mngon par bskos pa'i gzhi/ /khyim nas khyim spangs rab tu byung ba'i tshul/ /theg pa chung ngu mdo las slob byed cing / /bden pa bzhi la mngon par rmongs pa'i yid/ /sde pa
218b2(rgyud): bco brgyad mi mthun gzhan du 'dor/ /gang zag bdag med chos la bdag 'dzin gnas/ /shes pa dus gsum rdzas su smra byed cing / /so sor brtags min 'gog pa mthar thug byed/ /mdo sde pa ni rang sangs rgyas nyid de/ /rten 'brel bcu gnyis rgyun dang lugs las
218b3(rgyud): bzlog / de bkag pas ni thar pa thob par 'dod/ /kha cig theg chen de la rgyu byed cing / /tshad ma dag gis mngon par brtags pa yis/ /shes pa phra rab rdul du grub pa la/ /des kyang dgra bcom de las gzhan ma yin/ /zhes bya ba'i don ni/ /blo chung ba'i nyan thos kyang bdag
218b4(rgyud): nyid mngon par ston te/ de dag kyang spong ba bdun 'khor dang bcas pa'i bslab pa la gnas te lus kyi rnam pa gsum dang / ngag gi rnam pa bzhi spyod pa gtso bor gyur te de yang rigs bdun gyi tshul gyis gnas so/ /gang zhe na/ dge slong dang / dge slong ma dang / dge tshul dang / dge tshul ma
218b5(rgyud): dang / dge bsnyen dang / dge bsnyen ma dang / dge slob ma rnams so/ /de dag 'dus pa la dge 'dun zhes bos te/ kun dga' ra bdag tu sde tshan dang mtshungs par spyod pa'o/ /de yang mtshungs pa'i gzhi ni/ gnas brtan de dag ni ded dpon lta bu'o/ /las byed pa ni ngag btsun pa dang
218b6(rgyud): go rims la mkhas pa dag gis so/ /dge 'dun 'dus pa dag gis mngon par bskos pa ni nang khrims pa dag ste/ rin po che'i phung po nas bshad pa lta bu'i tshul du byed pa'o/ /gzhi zhes bya ba ni bstan pa dag gi gzhir gyur pa 'am sdom pa rnam pa gsum gyi gzhir gyur pa'o/ /de
218b7(rgyud): yang ji lta zhe na/ mdo rgyal mtshan gyi rtse mo nas gsungs pa lta bu ste/ kye dge slong dag khyim na gnas pa ni sdug bsngal gyi rgyu las nye bar spyod pa'o/ /kye dge slong dag shes pa ni 'grib srog ni 'chad tshe'i 'du byed kyang nges par 'joms par 'gyur na/ ci'i phyir brtson 'grus dang dad
219a1(rgyud): pa brtan pos grub par mi byed/ mi'i lus thob pa ni shin tu yang rnyed par dka' na de rnyed nas rgyal ba'i bstan pa la rab tu byung ba yang rnyed par dka' na/ thar pa'i don dang mi mthun pa dag gis bslus te/ sdug bsngal bar 'gyur ta re/ srog dang bral te 'chi ba ni
219a2(rgyud): sla'o/ /tshul khrims nyams shing zhig pa ni de lta ma yin no/ /de ci'i phyir zhe na/ srog dang bral ba ni skye ba 'di nyid zad par 'gyur gyis tshul khrims nyams shing zhig pa ni skye ba 'bum phrag brgya'i bar du rigs dang bral zhing bde ba spangs te/ rnam par smin pa'i sdug bsngal nyams su
219a3(rgyud): myong bar 'gyur ro/ /de bas na dge slong dag khyim du gnas par mi bya'o/ /khyim ni nyon mongs pa'i gnas so/ /sdig pa'i dra ba'o/ /'khor bar 'ching pa nyid do/ /sdug bsngal mi zad pa thams cad kyi 'byung gnas so/ /dge slong dag khyim na gnas pa ni blo chung ba nyid do/ /rtag tu
219a4(rgyud): 'khor ba'i btson ra las mi thar pa nyid do/ /dge slong dag khyim du gnas pa dag ni dge ba'i sa bon sreg par byed pa'o/ /'dzin par byed pa'i rnyi'o/ /nya'i rgya mo lta bu'o/ /'dam gyi rdzab lta bu'o/ /pha rol gyi mtshon cha lta bu'o/ /glang po che smyon pa la zhon pa lta bu'o/ /me'i khang pa
219a5(rgyud): na gnas pa lta bu'o/ /shing rta rkang pa dang bral pa lta bu'o/ /me tog si ka ti lta bu'o/ /khri mon na gnas pa lta bu'o/ /shing ta la mgo bcad pa lta bu'o/ /yan lag dang bral ba'i stobs po che lta bu'o/ /nyi mas gdungs pas sdo'i myu gu lta bu ste/ /skyon dang bcas pa yin
219a6(rgyud): pa'i phyir khyim nas khyim spangs la 'gro bar bya'o/ /dge slong dag nga ni rkang gnyis thams cad kyi rab tu gyur pa ste/ 'das pa'i sangs rgyas bcom ldan 'das thams cad kyis rtag tu rab tu 'byung pa'i tshul khrims las mi 'da' bar byas so/ /de bas na nga ni bya ba byas pa'o/ /zag
219a7(rgyud): pa zad pa'o/ /nyon mongs pa bcom pa'o/ /khur bor ba'o/ /srid pa'i dgon pa las 'das pa'o/ /bdag gi don rjes su dran pa'o zhes 'byung ba lta bu ste/ de dag gi rjes su slob par byed pa ni 'phags pa kau di n+ya dang / kun dga' bo dang / rab 'byor la sogs pa ste/ de
219b1(rgyud): dag thams cad kyang sprul pa'i nyan thos su rig par bya'o/ /de dag gis bdag nyid nye bar spyod pa rnams ni slob pa po rgyun la zhugs pa rnams te/ theg pa chung ngun gyi rgyas par 'od kyi mdo dang 'phags pa las brgya ba'i mdo dang ston pa kau sha ni'i mdo la sogs pa la slob par byed cing /
219b2(rgyud): sdug bsngal dang kun 'byung dang 'gog pa dang lam gyi bden pa bzhi la rtag pa nyid kyi 'khrul pa ste/ mngon sum du rmongs pa kho nar zad do/ /de dag ni rtog bcas 'ba' zhig la spyod pa kho na yin no/ /sde pa zhes bya ba ni dge slong dang / dge tshul gyi bdag nyid 'dzin bzhin tshogs pa
219b3(rgyud): dang de las lhag pa'o/ /de yang bye brag tu phye nas bstan pa ni/ bco brgyad de de yang rtsa ba'i sde bzhi ni dang po dge 'dun phal chen sde dang / thams cad yod par smra ba'i sde dang / gnas brtan pa'i sde dang / mang pos bkur ba'i sde'o/ /dang po la yang shar gyi ri bo pa'i sde dang / nub kyi
219b4(rgyud): ri bo pa'i sde dang / gangs ri pa'i sde dang / 'jig rten las 'das par smra ba'i sde dang / rtag par smra ba'i sde rnams su gyes so/ /gnyis pa la yang gzhi thams cad yod par smra pa'i sde dang / 'od srungs sde dang / sa ston sde dang / chos srung sde dang / mang du thos pa'i sde dang /
219b5(rgyud): gos dmar po'i sde dang / rnam par phye ste smra ba'i sde rnams su gyes so/ /gsum pa yang rgyal byed tshal gnas sde dang / 'jigs med na gnas sde dang / gtsug lag khang chen po sde rnams su gyes so/ /bzhi pa la yangs sgrogs rigs pa'i sde dang / bsrung ba'i sde dang /
219b6(rgyud): gnas ma bu'i sde rnams su gyes so/ /de thams cad kyang spyod pa'i sgo mi mthun te sun 'byin cing gzhan du bor bar byed do/ /lta ba ni nyan thos bye brag tu smra ba dang / mdo sde pa gnyis su gzhi mthun no/ /de yang gzung ba rang bzhin med par shes pas gang zag la bdag med par
219b7(rgyud): rtogs la/ 'dzin pa rang bzhin du gnas pas chos la bdag tu 'dzin par gnas so zhes pa yang 'das pa dang ma 'ongs pa dang da ltar gyi dus gsum du bsags pa'i rdzas rdul phri rab tu grub par 'dod de/ de yang ne+e'u gsing dang g.yag rnga'i tshul du sil bu phrag can
220a1(rgyud): sdud byed kyi rlung gis bsdus pa go 'gegs pa'i ngo bor 'dug pa'am/ gong bu bar mtshams med cing ma 'byar bar smra bar byed cing yang snang ba gzugs kyi gzhi dang / gtso bo sems kyi gzhi dang / 'khor sems las byung ba'i gzhi ni kun rdzob kyi bden
220a2(rgyud): bar smra la/ gnas skabs dang mi ldan pa'i gzhi dang / chos nyid 'dus ma byas kyi gzhi ni so sor brtags min gyi 'gog par smra ste/ de bzhin nyid dang nam mkha' zhes mthar thug byed do/ /de la nyan thos mdo sde pa blo rab tu gyur pa ni rang sangs rgyas nyid yin te/ de
220a3(rgyud): yang rten cing 'brel par 'byung ba bcu gnyis kyi rgyu las 'khor ba 'byung ba dang / lus de dag la bkag cing bzlog pas de bkag pas ni thar pa'i 'bras bu thun mong ma yin pa thob par 'dod do/ /kha cig ni dbu ma pa bye brag tu smra ba dag gi theg pa chen po la rgyu byas pas
220a4(rgyud): 'bras bu bdag nyid 'di lta bu dag 'thob par 'gyur ro/ /smra bar byed cing / gzhi dang gzhi yongs su grub par byed pa dang / mngon sum dang rjes su dpag pa dang tshig gi mtshon cha dang smra ba'i mtshon cha dang / dbang por byung ba'i tshad ma dang / tshad ma phan pas grub
220a5(rgyud): cing rjes su phan pa'i sgras khas len par 'dod pa ste/ de dag gis mngon par brtags pa'i shes pa phra rab kyi rdul du rang nyid kyi 'dod pa'i blos grub pa la nges shing 'bad kyang dgra bcom pa'i 'bras bu rdo la brkos pa'i ri mo lta bu ma yin te chu la bris pa bzhin no/ /de las
220a6(rgyud): gzhan ma yin no/ /de ci'i phyir zhe na/ bde ba chen po bsam gyis mi khyab pa nyid dang bral ba'i phyir ro/ /da ni sngags kyi rnal 'byor pa rnams kyis thar pa mi thob pa bstan par bya ste/ rtog ge blo chung gang zag dag /brtags nas lha yi dkyil 'khor bsgom/ /mu stegs
220a7(rgyud): bdag bzhin bsgrub par rtog / bum gsang shes rab ye shes dang / /mthar thug man ngag tshig tu 'don/ /don gyi rnam pa de dang bral/ /'bad cing 'khor la rnam par zhen/ /stong pa mkha' bzhin gzhan du rtog /ces bya ba'i don ni/ kun du brtags pa 'ba' zhig la
220b1(rgyud): zhen pa'i shes pa rnams mtshan ma'i rtog ges yid dkrug pa'i phyir blo chung ba ste/ de dag shin tu grub par byed pa'i gang zag dag ni bdag nyid rten dang brten pa'i ngo bor brtags nas lha'i dkyil 'khor bsgom pa dang / de yang rgyal dang ldan pas grub par smra ste/ 'di dag ni
220b2(rgyud): mu stegs kyi bdag dang khyad med pa lta bu ste/ de bzhin du grub par rtog pa'o/ /de yang dbang gi rang bzhin ji lta bar ma shes pa las byung ste/ de yang bum pa'i dbang ni ma rig pa nyon mongs pa lnga las log nas/ rig pa ye shes lnga skyed par byed pa ste chos kyi dbyings so/ /
220b3(rgyud): de nyid las spros pa'i rnam par rtog par 'dzin pa'o/ /gsang ba'i dbang ni zag pa med pa'i ye shes skyed par byed pa ste byang chub kyi sems so/ /de la 'jug pa'i rnam par rtog par 'dzin pa'o/ /shes rab ye shes dang zhes bya ba ni shes rab las kyi phyag rgyal brten nas lhan
220b4(rgyud): cig skyes pa'i ye shes nyams su myong bar byed pa ste chos kyi sku'o/ /de dag la 'dod pa'i zhen par rtog pa'o/ /mthar thug pa'i don ni pradz+nyA a mu sna'o/ /de dag gi don ni shes rab chen po ste gsal ba dang mi rtog pa dang bde ba'i rang bzhin dang ldan pa ste gnyug ma'i de kho na nyid
220b5(rgyud): do/ /de dag ni man ngag ste tshig tsam du 'dod par byed do/ /de bas na sems gnyug ma'i rang bzhin dang de nyams su myong bar byed pa'i tshul gyi rnam pa de dang bral ba ste/ tshogs ma bsags shing dam pa dang nye bar mi ldan pa dag gis bcad cing rtul phod la gnas kyang tha dad kyi
220b6(rgyud): rtog pa dang ma bral ba'i phyir 'khor ba na 'khor zhing rnam par zhen pa'o/ /de dag gi stong nyid ni 'jig rten pa dag gi bltas pa lta bu ste/ nam mkha' bzhin gzhan du rtogs par byed de/ de yang ci'i phyir zhe na/ rnal ma la bde ba chen po'i ngos tshim par ma byas pa'i
220b7(rgyud): phyir ro/ /da ni dbu ma pas thar pa mi 'thob par bstan par bya ste/ kha cig stong pa nyid la lta ba 'ching / /zhes bya ba ni stong pa nyid mi rtog pa'i cha la gnas pa dag la mngon par zhen pa ste/ de dag la zhen pa nyid du lta bas 'ching ba nyid du zad do/ /de ci'i phyir zhe na/ ltar
221a1(rgyud): med pa'i phyir ro/ /de nyid kyi don ni/ lhan cig skyes pa'i ngo bo ni/ rtogs pas mngon par grub pa ste/ rang nyid mngon par grub/ ces bya ba smos te/ de dag gi don ni ma ha ra na ka ste sems so/ /de ni lhan skyes kyi rnam pa'o/ /pa na sa ka ri ste
221a2(rgyud): gcig go/ /de ni sems kyi rnam pa'o/ /a na a sa pu ta ste bla ma'i gdams ngag las skyes pa de de ni thog ma nyid nas sangs rgyas pa'i ngo bo'o/ /e i thar te rtog pa'o/ /da ni tha mal gyi shes pa nyid do/ /e bud rtog ka'o/ /de ni nyams su myong bas mngon pa
221a3(rgyud): grub pa ste/ de thog ma nyid nas sangs rgyas pa'i ngo bo'o/ /e i a ta ma ki ti ste rang nyid la mngon par 'grub pa'o/ /de ni kun du bzang po nyid do/ /de bas na don khyad par du gyur pa'i phyir ro/ /gzhan dag ni 'di dang mi ldan pa dag yin te/ ji ltar zhe na/ gzhan la lta/
221a4(rgyud): rgyu la 'bad pa legs byas pas/ /mya ngan 'das pa thob gyur smra/ /zhes bya ba'i don ni 'bras bu gzhan du rtog cing lta ba la re ba'i phyir rtog pa'o/ /rtog pa de yang rtogs pas grub par 'dod de rgyu bsod nams kyi tshogs la 'bad pa legs par byas pas rnam par rtog
221a5(rgyud): pa zad nas mya ngan las 'das pa'i don 'thob par 'gyur bar smra ste rtog pa'o/ /rtog pas rtog pa nyid slu ba kho nar byed de 'khor ba'o/ /'khor ba nyid kyis rtog pa mi slu bar byed de sdug bsngal lo/ /de yang ci las byung bar brtag par bya zhe na/ tshig dang lus kyi
221a6(rgyud): rnam pa la/ /shin tu mkhas pa ltar snang yang / /cig shos de la rnam med phyir/ /nus par gyur pa ma yin no/ /zhes bya ba ni tshig gi tha snyad kyi rnam par rtog pa bslangs te/ /de nyid mtha' med pa la rtog go/ /snang ba dang grags pa'i yul gyi rnam pa gtan la phab nas
221a7(rgyud): don med pa la rtog go/ /de dag cha shas kyi rnam pa la bdag ni shin tu mkhas pa yin no zhes nga rgyal bar byed de 'khor ba'o/ /de ci'i phyir zhe na/ mkhas pa ltar snang yang mkhas pa ni ma yin te/ rgyal po'i bang mdzod dang 'dra bas rang bzhin gyi nor bu rin po che'o/ /
221b1(rgyud): cig shos de la med cing de'i rnam pa yang med pa'i phyir ka ka ra ste nub par mi 'gyur ba'i don to/ /de dag ni 'khrul bar brtag pa'i phyir de kho na nyid ma yin no/ /de nyid kyi don ni/ gdams ngag gzhi ru grub pa'i phyir/ /gong mas smra tshul mi rigs min/ /zhes bya ba'i
221b2(rgyud): don u pa ha ra ste de ni myong bas don skye bar byed pa'i don te/ de yang gu ru u pa ri ste gdams ngag go/ /de ni bla ma dam pa'i gdams ngag bzhin nyams su myong bas chos kyi sku'o/ /de dag kyang cis she na/ rgyu med pa dang ma ning gi spyod yul du rung ba dang / so sor
221b3(rgyud): rtog pa'i shes rab yod pa dang / /rgyu 'bras dus mtshungs shing chu bo ltar gnas pa ste/ de yang thog ma nyid nas sangs rgyas pa yin pa dang / thams cad la chos kyi sku gnyug ma'i rang bzhin gnas pa dang / thams cad bde ba chen po'i phyag rgyar ro gcig pa dang / rgyu 'bras
221b4(rgyud): dus mtshungs shing dus thams cad bzhi ru grub pa'i phyir/ is a ra ste gong ma ste nga yis so/ /'og ma rnams la thar pa mi thob pa smra ba'i tshul mi rigs pa ma yin te rig pa'o/ /de bas na thams cad thabs dang yang bral shes rab dang yang bral ba ste/ tha mal gyi
221b5(rgyud): shes pa dang / de'i rang bzhin med pa'i phyir thar pa mi thob pa bshad par bya ste/ gang zhig don la mos 'gyur na/ /spyad pas 'bras bu thob par 'dod/ /ces bya ba'i don ni rigs pa gang zhig go/ /don dam pa'i lta ba zhes de la mos shing gzhol bar 'gyur te zhen na de
221b6(rgyud): 'grub par byed pa yang tshangs pa'i spyod pa la spyad pas 'bras bu dam pa thob par 'dod pa'i phyir/ dgag sgrub dang bcas pa nyid du zad de de nyid ma yin no/ /gang zhig gnyis med myong bral na/ /bka' dang dman pa'i bsam gtan ni/ /dgos pa med phyir phyir bsal te/ /snying
221b7(rgyud): po'i don mchog rtogs pa na/ /mar ma lha bshos de ci dgos/ /gnyis med ldang dang 'jug med na/ /spyod pa ci byed sngags mi smra/ /las dang bya ba gtsor gyur pa'i/ /'bab stegs chu la khrus byed cing / /gnyug ma'i dka' thub ci dgos te/ /de nyid don dang ma 'brel na/ /
222a1(rgyud): khrus la sogs pas grol mi 'gyur/ /zhes bya ba'i don ni snying po'i don rtogs pa'i gnyis med la gnas shing ldang 'jug med pa na spyod pa 'di dag shugs kyis dgag cing rtog pas 'ching ba'i phyir mi dgos pa ston pa dang spyod na yang de nyid dang
222a2(rgyud): bral bar shugs kyis ston pa ste/ de yang gang zhig ces bya ba ni rten gyi gang zag khyad par du gyur pa rnams so/ /gnyis med ces bya ba ni tha mal gyi shes pa nyid do/ /myong zhes bya ba ni gsal ba dang mi rtog pa dang bde ba dang / bral zhes bya ba ni myong du med pa'i myong ba ste
222a3(rgyud): ci yang ma yin pa nyid do/ /de nyid kyi bdag nyid can de dag la dka' ba'i mu stegs kyi brtul zhugs dang / dman pa nyan thos kyi spyod pa dang ldan pa lta ba dang sgom pa dang / rnam par rig pa dang dbu ma'i dgag sgrub dang bcas pa'i bsam gtan ni dgos pa med pa'i phyir
222a4(rgyud): bsal ba ste snying po'i don mchog tu gyur pa 'di rtog pa ni log nas sangs rgyas grub pa med pa'i phyir/ mar me dang me tog dang bdug pa dang dri dang lha bshos la sogs pa de ci dgos bsgrub tu med pa'i phyir/ gnyis su med pa'i dang de las mi g.yo zhing ldang ba dang
222a5(rgyud): 'jug pa la khyad par med na/ sbyin pa btang ba la sogs pa'i spyod pas ci byed de don med pa'i phyir ro/ /sngags kyang mi smra ste 'bras bu grub tu med pa'i phyir ro/ /bla ma mnyes par bya ba la sogs pa'i las dang / tshogs sogs pa'i bya ba gtsor gyur pa ni chu 'bab
222a6(rgyud): pa'i stegs su 'dug ste/ chu la khrus byed cing gtsang bar spyod pa dang / smyung ba'i dka' thub dang dka' spyad rnams ci dgos te de dag nyid kyis 'ching ba'i phyir ro/ /de yang rnam par bcad pa lta bu ni ma yin te shugs kyis 'gags pa yin pa'i phyir ched du grub pa lta bu ni ma
222a7(rgyud): yin no/ /de bas na de kho na nyid kyi don dang / ma 'brel na khrus la sogs pa gong du smos pa'i spyod pas grol bar mi 'gyur te/ 'brel na don dang ldan par 'gyur ba ni shugs las shes par bya'o/ /ma rtog pa dang ldang 'jug yod pa dang don dang mi 'brel ba rnams kyis
222b1(rgyud): kyang de ltar bya ba yin nam zhe na/ las dang po yi skyes bu yis/ /de nyid nyams su myong 'gyur te/ /ma rtog par du de mi gtong / /rtogs na gnyug ma'i lam yin no/ /zhes bya ba'i don ni las dang po pa'i gang zag skal ba rab tu gyur pa de dag la skyes bu dam pa'i gdams
222b2(rgyud): ngag gis nye bar gyur te/ de kho na nyid nyams su myong ba'i rnam pa de kho na nyid dang mi 'bral yang gnyis su med pa'i klong du ma gyur gyi bar du de bzhin nyid ma yin te ma rtog par du de mi gtong ngo / /rtogs na bsod nams kyi tshogs de dag kyang sems gnyug ma'i ngo bo nyid
222b3(rgyud): kyi mnyam pa'i lam chen po yin no/ /de dag kyang man ngag gis stobs gang las skyes she na/ shes rab dang snying rje zung du 'jug pa la skye ste/ de dag bye brag tu gnas pa las mi 'grub cing dbyer mi phyed pa'i ngo bo bstan par bya ste/ snying rje bral bas stong nyid ni/ /snying po
222b4(rgyud): rtog par mi 'gyur te/ /lam mchog mngon par bor nas kyang / /nyan thos sa la nges par gnas/ /snying rje 'ba' zhig bsgom na yang / /lus dang sems ni gdung 'gyur bas/ /mu stegs dag dang khyad med de/ /bdud kyi las su rig par bya/ /skyes bu mchog ldan gang
222b5(rgyud): zhig gis/ /gang yang gnyis po spyor nus pas/ /'khor dang mya ngan 'das spangs te/ /mi gnas mtha' la mngon par gnas/ /zhes bya ba'i don ni/ snying rje dang bral ba'i stong nyid kyang bdud kyi las su rig par bya'o/ /stong nyid dang bral ba'i snying rje yang bdud kyi las
222b6(rgyud): su rig par bya'o/ /gnyis su med pa'i don 'di ni sangs rgyas kyi dgongs par rig par bya'o/ /de dag gsal bar bya ba ni rnal 'byor pa thams cad kyi las nges par bstan pa'i rgyud las bcom ldan 'das kyis gsungs te/ lho phyogs Asha na'i yul grong khyer mchod
222b7(rgyud): rten brtsegs pa zhes bya ba na bram ze nor bu bzang po zhes bya ba zhig yod de/ des yul gzhan gyi bram ze mo legs sbyin me tog ces bya ba zhig khyim thab tu blang bar gyur to/ /gzhon nu de yang bzhin mdzes pa blta na sdug pa yid du 'ong ba skye bo thams cad kyi blo mos par
223a1(rgyud): gyur pa zhig ste/ de yang tshangs par spyod pa'i sdom pa la gnas pa dam pa'i chos dkar po la gzhol ba pha ma la srid zhu che ba/ 'khor 'bangs rnams yongs su skyong ba/ bran dang g.yog rnams la byams pa'i snying rje chen po dge slong bzhin du
223a2(rgyud): tshangs par spyod pa zhig ste/ des zla ba bzang po'i tshes bcu bzhi la gtsug lag khang du mchod pa la phyin te/ dag pa'i dge slong dam pa rnams mthong ste shin tu yid dad par gyur te/ bdag la yang bu dam pa dag btsas par gyur te/ de nas rab tu byung ba ste
223a3(rgyud): bstan pa'i lam dang mthun par gyur cig ces smon lam btab po/ /de nas de'i nub mo nyal ba'i rmi lam na ral gri gsum spyi gtsug tu skyes par gyur te/ ral gri gcig ni g.yang sa chen po la ltung bar gyur to/ /gcig snum du bcos nas ngar shi bar gyur to/ /gcig
223a4(rgyud): las 'od dpag tu med pa byung ste nam mkha'i khams thams cad khyab pas me tog tu gyur nas char gyi rgyun chen po phab pas sems can thams cad tshim par byas shing 'bras bu gcig tu smin par rmis so/ /de nas nang par langs nas khrus byas te bram ze la 'di skad ces smras
223a5(rgyud): so/ /kye khyim bdag bdag la dgongs su gsol/ /bdag gis nyal ba'i rmi lam na/ /spyi gtsug ral gri gsum skyes te/ /g.yon pa g.yang sa chen por lhung / /g.yas pa snum bcos ngar dang bral/ /dbus ma'i gri las 'od byung ste/ /nam mkha'i khams
223a6(rgyud): kun me tog rgyas/ char gyi rgyun babs sems can tshim/ /'bras bu gcig tu smin par gyur/ /'di dag bzang dang ngan pa'i ltas/ /gang yin kho mos mi shes te/ /'di dag ci rigs smra bar gyis/ /zhes smras pa dang / de nas bram zes btsun mo dam pa de la 'di
223a7(rgyud): skad ces smras so/ /kye kye btsun mo dam pa khyod/ /rtag tu tshangs par spyod la gnas/ /rmi lam dam pa 'di dag ni/ /ngan par mi 'gyur gzhan la dris/ /zhes nas yul bA rA Na sI nas bram ze a ga sha ta na zhes bya ba'i mtshan mkhan bkug go/ /bram zes smras
223b1(rgyud): pa/ kye gtsang ma yab yum bdag la gson cig /ltas de dag ni sras gsum btsas par 'gyur ba lags te/ de yang gcig stong pa la mngon par zhen pas chad pa'i g.yang sa la lhung bar 'gyur ro/ /gcig snying rje la mngon par zhen bas snying rje'i snum gyis shin tu
223b2(rgyud): gdung bar gyur te/ bdud kyi byin gyis brlabs par 'gyur ro/ /gcig shes rab dang snying rje dbyer med pa'i ngang las 'od gsal chen po ngang gis skye bar 'gyur ro/ /longs spyod rdzogs pa'i sku'i me tog dang / sprul pa'i sku'i char gyi rgyun bab ste/ chos kyi sku 'bras
223b3(rgyud): bu gcig tu grub par 'gyur ba'i rtags so/ /'di gsum yang mthun par sangs rgyas kyi chos la gzhol te/ smon lam dang dge ba'i bshes gnyen gyi stobs kyis de ltar 'gyur te/ de dag ni ming yang chen po'i stobs dang / snying rje'i stobs dang bla med stobs
223b4(rgyud): zhes bya bar gdags par bya'o zhes so/ /de nas go rims kyi tshul gyis mtshan dang ldan pa'i bu gsum btsas par 'gyur ro/ /de nas phu bo 'phags pa ga ya te zhes bya ba la rnal 'byor gyi lam yun ring du brten nas gsol ba btab pa las bdag tu lta ba la
223b5(rgyud): mngon par zhen nas stong pa nyid kyi de bzhin nyid bstan pas khyad par du zhen bar gyur te de dag gis 'khor ba'i bde ba ma yin pa mya ngan las 'das pa'i bde ba mi thob cing 'thob pa'i rgyur yang mi 'gyur ro/ /de nas 'od ma'i tshal na gnas pa'i tshe rnal 'byor ba 'dus
223b6(rgyud): pa'i dus su mkha' 'gro ma blo gros ma dang legs sbyin ma gnyis kyis tshigs su bcad de smras pa/ stong pa nyid la zhen pa ni/ /mya ngan mi 'da' 'da' mi 'gyur/ /gzugs med khams su skyes nas kyang / /'gro ba don med 'khor bar lhung / /zhes so/ /de nas de
223b7(rgyud): dag tshe 'phos nas kyang gzugs med kyi khams su skyes so/ /nu bo rnal 'byor pa 'dus pa rang na zhes bya ba la lo dpag tu med par bstan cing gsol ba btab pa las zhe sdang che bar mthong nas snying rje bsgom du bcug pa las/ snying rje khyad par du gdungs te sems
224a1(rgyud): can rnams mthong ba'i dus su ngu zhing 'dre log par gyur to/ /de nas rnal 'byor pa 'dus pa'i dus su mkha' 'gro ma tsan ma dang la ma gnyis kyis nam mkha' la tshigs su bcad de smras pa/ snying rje che bas yid gdung ste/ /sems ni ngan song
224a2(rgyud): gnas dang bral/ /bdud kyi byin gyis brlabs pa'i phyir/ /shi 'phos dga' rab dbang phyug go/ /zhes pa dang / de nas shi 'phos nas bdud dga' rab dbang phyug dag tu skyes par gyur to/ /de nas bu sar pa de dag rnal 'byor pa srid pa dang zhes bya ba la lo
224a3(rgyud): dpag tu med par bstan zhing gsol ba btab pa las/ shes rab snying rje zung du 'jug pa'i ye shes de kho na nyid bstan pas/ nyams su myong pa'i zla ba tshes gcig pa dang nya gang ba'i tshul du 'phel bar gyur te/ bla ma dam pa de dag gis kyang ci yang ma yin pa'i stong
224a4(rgyud): pa nyid dang / gdung ba dang bral bas snying rje'i rnam pa blo la mngon par sbyangs shing nyams su myong bar byas so/ /de nas rnal 'byor pa 'dus pa'i dus su mkha' 'gro ma san ta hi dang nye ba can gnyis kyis tshigs su bcad de smras pa/ shes rab snying rje zung 'jug
224a5(rgyud): pas/ /rtogs pa mya ngan 'das pa ste/ /'khor dang mya ngan 'das spangs nas/ /mi gnas sa la mngon 'tshang rgya/ /zhes phung po lhag ma med pa'i mya ngan las 'das par gyur to/ /de bas na rigs kyi bu rnams dge ba'i bshes gnyen dam pa yun ring du bsten
224a6(rgyud): cing thabs dang shes rab gnyis su med pa'i don bstan par bya bar rigs so zhes 'byung ba'i phyir bshad par bya'o/ /snying rje zhes bya ba ni phrag dog med pa'i dge ba'i rtsa ba ste/ ngo bo sems can thams cad sdug bsngal dang bral bar 'dod pa'o/ /de yang rang gi
224a7(rgyud): glad nad dang bral bar dga' ba bzhin du ste/ bde ba dang bral ba'i stong pa nyid kyis ni theg pa chen po'i dge ba'i rtsa bar yang mi 'gyur la/ snying po'i chos kyi sku rtog par yang mi 'gyur te/ lam gnyis su med pa'i mchog tu gyur pa mngon par bor nas kyang zhi ba
224b1(rgyud): phyogs gcig tu bgrod pa'i nyan thos kyi sa la nges par gnas so/ /stong pa dang bral ba'i snying rje 'ba' zhig bsgoms na yang skyi bung zhes byed pa dang ba spu ldang ba dang skra rtsa zing zhes byed pa la sogs pas mi bzod pa'i phyir/ lus gdung bar 'gyur te/ lus dang sems ni
224b2(rgyud): brten pa'i tshul du gnas pas sems gdung bar 'gyur ro/ /de bas na phyi rol gyi mu stegs pa dag dang khyad med de/ sems sangs rgyas kyi bdag nyid zad par bya ba'i phyir bdud kyi las su rig par bya'o/ /skyes bu bsod nams kyi rgyu las grub pa bla ma mchog
224b3(rgyud): dam pa dang ldan pa gang zhig gis/ gang yang stong pa dang snying rje dbyer mi phyed pa gnyis po yid la mi byed pa'i tshul du sbyor bar byed de 'khor ba la/ chags pa dang mya ngan las 'das pa la zhen pa yang spangs te/ shes rab kyis 'khor ba la mi gnas shing snying rjes mya ngan
224b4(rgyud): las 'das pa la mi gnas pa ste/ tha mal gyi shes pa'i mtha' sangs rgyas kyi dgongs pa la mngon par gnas so/ /de bas na de lta bu'i don de dag las gdams par bya ste/ kye ho bdag tu 'dzin pa dang / /log par zhen pa brdzun du smros/ /brdzun la nges par chags ma
224b5(rgyud): byed/ /zhen pa'i rnam rtog ma byed par/ /re dog rtsol ba'i sems de thong / /zhes bya ba'i don ni/ kye ho khams gsum thams cad skye bo zhes bos nas yin pa'i don/ de la gdams par bya ba'i tha tshig go/ /de dag kyang ci zhe na/ bdag ces bya ba ni tha dad kyi rtog
224b6(rgyud): pas brtags pa'i bdag nyid la zhen pa'o/ /de bdag tu 'dzin pa las 'khor bar snang zhing sdug bsngal du gyur pa'i phyir thong zhes pa'o/ /de'i mtha' la rtog pa ni log par zhen pa ste/ des ni bslu ba dang bcas pa yin pa'i phyir yid brtan du mi rung ste/ chags pa
224b7(rgyud): dang bral ba nyid kyis brdzun du smros zhes bya'o/ /bdag ni chags pa dang bral ba yin no zhes brdzun pa bzlog pa'i don de nyid la yang nges par chags par ma byed cig ces gdams so/ /ji ltar gnas par bya zhe na/ tha dad du zhen pa'i rnam par rtog par mi byed par
225a1(rgyud): gnyug ma'i don de kho na nyid la gnas par bya ste/ 'bras bu la re ba dang 'khor ba dang mnyam pa'i don la brtson par byas pa'i sems de dag thong la cir yang ma yin pa'i sems rang dga' rnal ma 'di nyid dam pa'o/ /de ltar gnyis med kyi don
225a2(rgyud): bstan nas/ de rtogs na thams cad de'i ngo bo yin pa bshad par bya ste/ rtogs par gyur nas thams cad de yin te/ /de las gzhan zhig sus kyang mi shes 'gyur/ /klog 'dzin bsam dang sgom pa de nyid yin/ /bstan bcos sems la bshad cing go bar nges/ /
225a3(rgyud): yin min mtshon pa'i lta ba yod min te/ /zhes bya ba'i don ni/ gnyug ma'i don rtogs par gyur na snang zhing grags pa thams cad de'i ngo bo nyid yin te/ de las gzhan pa'i mtha' bzhi thams cad mkhyen pa dang rje btsun pa la sogs pa sus kyang shes par mi 'gyur ro/ /
225a4(rgyud): de yang rab tu mi gnas pa'i rgyud las/ sems nyid klong du gyur pa kun du bzang / /tha mal shes pa de nyid nyams su myong / /dam pa dag gis de nyid rtogs pa na/ /'di ni he ru ka ste kun gyi ngang / /zhes 'byung ba'i phyir ro/ /de bas na klog pa dang / 'dzin pa dang /
225a5(rgyud): bsam pa dang / sgom pa thams cad kyang de nyid kyi bye brag gis 'dod pa yin te/ de'i ngo bo las ma 'das pa'i phyir ro/ /de yang rgyud de nyid las/ /nam mkha' ngo bo dag pa'i rang bzhin las/ /sprin sogs glo bur dri ma byung gyur yang / /de nyid yin gyi nam mkha'i
225a6(rgyud): nyid kyi ngang / /sems nyid gnas pa rdo rje ye shes ni/ /sna tshogs snang yang gnyug ma'i ngo bo nyid/ /byed sgo tha dad rnam pa'i tshul snang yang / /de nyid don las gzhan pa yod ma yin/ /'di ni rang bzhin nyid de bde ba che/ /zhes 'byung ba'i phyir/ thams cad de bzhin
225a7(rgyud): nyid kyi rang bzhin du shes par bya'o/ /de bas na brda dang tha snyad kyis 'di dag gzhal bar bstan par mi nus te/ bstan pa'i chos dam pa rnams kyi zhal gyi bdud rtsi las byung ba 'di dag sems ci yang min pas sems ci yang ma yin pa la bshad cing de nyid du go bar byas
225b1(rgyud): te 'di ni nges pa'o/ /de'i ngo bo de yang yin pa dang min par mi rtog ste/ mtshon par nus pa'i lta ba yang yod pa ma yin no/ /de bas na 'di dag la gzhal bar bya ba ni ma yin te/ rtogs ma rtogs su med pa nyid do/ /de ltar snying po'i don gyi khyad par bstan nas/ de yang
225b2(rgyud): bla ma dam pa las rtogs par bya ba ston te/ bdag gi de nyid rtogs pa'i man ngag de/ /nyag gcig bla ma'i zhal las ltos pa yin/ /bla ma'i smras pa gang zhig snying zhugs pa/ /lag mthil dag tu skyu ru rlon gzhag dang / /nor bu rin chen mi rtog gsal lta 'dra/ /zhes
225b3(rgyud): bya ba'i don ni sems can thams cad kyi bdag tu 'dzin pa'i shes pa de nyid kyang chos kyi sku dag las mi gzhan te/ de nyid rtog par bya ba'i man ngag de dag kyang srid ta sna e ga ri ste bla ma nyag gcig gi zhal la ltos par bya ba yin no/ /de dag kyang ci zhe na/ a smri rag tra na
225b4(rgyud): zhes bya ste/ de dag gi don ni/ mgon po gang gis lung bstan nus/ /ring ba'i bla ma nyid yin no/ /de nyid nyams su myong ba ni/ /nye ba'i bla ma nyid yin te/ /dus gsum sangs rgyas skye ba'i phyir/ /bla na med pa ma yin no/ /dam pa'i zhal la gus pa dang / /sgra la nges
225b5(rgyud): par byas pa ste/ /ltos pa spangs na the tshom med/ /bsgrub dang de bral de yin no/ /zhes sgra'i don du nges par 'byung ngo / /de bas na bla ma dag gis smras pa'i rnal ma'i shes pa de dag shugs kyis go ba ste de nyid kyi ngo bos bde ba lus la 'gyel ba dang / sems la 'gyel
225b6(rgyud): ba dag gi tshul gyis gang bar 'gyur la/ de la yang zhen pa med par phyag rgya chen pos bde ba zhig cing snying po gnyug ma'i ngo bo nyid la goms pas mnyam pa nyid kyi don snying la zhugs par gyur te/ ji bzhin pa'i don de bzhin par rtogs so/ /de dag kyang dper na
225b7(rgyud): lag pa'i mthil dag tu skyu ru ra dang a mra la sogs rlon pa gzhag pa na de dag phyi nang med par gsal ba'i ngo bor shes par 'gyur ba bzhin dang / nor bu rin po che a smri ra me long dang / steng du bzhag ste bltas na 'od mi rtog cing gsal ba'i ngo bor lta ba dang / ltos
226a1(rgyud): pa med par 'byung ba dang 'dra bar gnyug ma'i don 'di dag rtogs pa na snang grags kyi chos thams cad sems kyi ngo bo nyid du rtogs shing bde ba chen po'i ros thams cad nga bdag med pa'i mnyam pa'i don la zhugs kyis 'jog / don de nyid kyang brtags
226a2(rgyud): par mi nus shing brtag par yang dka' ba gzhan la ltos par bya ba yang ma yin te/ mi rtog cing gsal la rang bzhin grub pa med pa ni dpe gong ma lta bu dang mtshungs so/ /don de nyid kyang dbu ma la sogs pa gzhan gyis mi rtogs pas de dag la smra bar bya ba ni/ gnyug ma'i
226a3(rgyud): rang bzhin byis pas ma tshor bas/ /'khrul pas byis pa bslus zhes snying pos smras/ /zhes pa'i don ni/ gnyug ma'i rang bzhin de kho na nyid byis pa lta bu'i rtog pa dang ldan pa rnams kyis ma tshor te/ de kho na nyid las log par 'khrul pas byis pa de dag bslus te sdug
226a4(rgyud): bsngal bar gyur to zhes snying pos smras so/ /de nyid tshul ji lta bu zhe na/ bsam gtan med cing rab tu byung ba med/ ces bya ste/ de dag gi ni bsgom bya dang sgom byed du rtogs pas bsam par bya ba dang ldan te/ de dag ni zug rngu'o/ /de ci'i phyir zhe na/ bsam
226a5(rgyud): gtan la zhen cing chags pa dang de las gzhan pa la zhe sdang ba'o/ /de bas na chags sdang mngon par 'phel ba ni 'khor ba 'ba' zhig tu zad do/ /'di ni bza' gtad dang bral ba'i phyir bsam gtan med cing rtogs pas 'tshang rgya ba'i phyir rtsol ba'i bdag nyid thams cad
226a6(rgyud): kyi gzhir gyur pa'i brtul zhugs rab tu byung ba la sogs pa yang med do/ /'o na khyim na gnas shing 'jig rten pa phal pa dang mthun pa'i spyod pa las 'grub pa ma zhe na/ ma yin pa'i phyir bshad par bya ste/ khyim gnas chung ma 'khor dang lhan cig tu/ /gang zhig yul
226a7(rgyud): chags dga' bcings mi grol na/ /snying po'i don mchog ldan pa ngas smras pa/ /de nyid don la regs pa yin no/ /zhes bya ba'i don ni/ ri khrod dang dgon pa dang chu 'gram dang phug stong dang nags la sogs pa dben pa'i gnas dor nas khyim na gnas shing yo byad dang chu
226b1(rgyud): ma dang 'khor rnams dang lhan cig tu mtshungs par spyod pa gang zhig bdag ni bsam gtan yin no zhes de de bzhin nyid sgom yang yul chags pa dang / 'dod pa'i yon tan la dga' bas bcings pa mi grol bas na de'i rgyus chags sdang mngon par 'phel par 'gyur te/ snying po'i
226b2(rgyud): don mchog dam pa dang ldan pa ngas smras pa de kho na nyid kyi don la reg pa ma yin no zhes so/ /da ni de nyid kyi don de dag brtags pas mi 'thob pa bshad par bya ste/ gal te mngon du gyur na bsam gtan gang / /gal te lkog na yod na mun tshod dpog /ces bya ba'i don ni
226b3(rgyud): kho bos dbu ma pa dag la smras pa ste/ shes bya nang du 'dod pa dag ni snang ba sems las ma byung ba yin no zhes smras pa dag la/ gal te sems las byung ba yin na sems sangs rgyas yin pa'i phyir mngon du gyur pa thams cad kyang chos kyi sku ste/ bsgom du med pa'i phyir
226b4(rgyud): bsgom par bya ba'i don khyod kyi bsam gtan ni gang yin smros shig / gal te phyi rol na snang ba de dag ni lkog na skyed par byed pa yod pa ste/ shes pa'i rnam pa yin par smra na tha dad pa'i phyir khyod kyis gzhal bar yang mi nus te/ mun pa la tshod dpog pa dang
226b5(rgyud): 'dra ba'i phyir bsgoms kyang don med par 'gyur ro/ /da ni de kho na nyid kyi rang bzhin bstan par bya ste/ lhan cig skyes pa'i 'gro ba'i ye shes de/ /rang bzhin nyid kyi dngos dang dngos med par/ /snying po'i don ni 'o dod rtag tu 'bod/ /ces bya ba'i don ni lhan cig skyes pa'i ye shes
226b6(rgyud): 'gro ba thams cad kyi rgyud la yod pa'i gnyug ma'i ye shes de dag thog ma dag nas rang bzhin nyid kyi dngos por rtog pa dang dngos po med par rtog pa dang bral bas snying po'i don 'di ni tha mal gyi shes pa yin/ rtogs pas sangs rgyas pa yin no/ /thams cad bde ba chen po'i
226b7(rgyud): rang bzhin no zhes snyan pa'i 'o dod dang / bde ba'i 'o dod dang / grags pa'i 'o dod rtag tu 'bod do/ /'di dag gis nges par 'tshang rgya bar ji tsam na nus zhe na/ lta ba'i khyad par bstan par bya ste/ gang zhig blangs na skye 'chi gnas gyur pa/ /de nyid blangs nas bde chen mchog grub ces/ /skad
227a1(rgyud): snyan grags pa'i snying po smra byed kyang / /byol song 'jig rten mi go ji ltar bya/ /zhes bya ba'i don ni/ bla ma'i gdams ngag de nyid nyams su myong ba las gang gi rgyas btab ste/ tha mal gyi shes pa blangs nas rtag chad kyi skye 'chi gnas gyur pas/
227a2(rgyud): de kho na nyid 'bras bu chags pa thams cad kyi mchog bdag nyid kyis blangs te/ de nas skad cig ma de nyid la bde ba chen po de kho na nyid kyi mchog grub ste/ mngon par rdzogs par sangs rgyas so zhes skad snyan par bsgrags pas snying po'i don gyi smra bar byed kyang tshogs ma bsags
227a3(rgyud): pa'i gang zag rtog pa'i rmongs pas byol song gi 'jig rten dang 'dra ba rnams kyis mi go ba'i phyir de ji ltar bya zhes bya ba'i don to/ /da ni phyin ci ma log pa'i don bstan par bya ste/ bsam gtan bral bas ji zhig bsam byar yod/ /brjod du med la gang zhig bshad du
227a4(rgyud): yod/ /srid pa'i phyag rgyar 'gro ba ma lus zhugs/ /rang bzhin gnyug ma sus kyang rtog pa med/ /rang bzhin snying po nyams su myong dus su/ /rgyu med sngags med sems med bsam gtan med/ /mnyam dus de kun rang bzhin 'khrul pa'i rgyu/ /rang bzhin shes
227a5(rgyud): pas 'khrul pa snying po'i don/ /rang bzhin dag pa'i sems kyi pad+mo la/ /rtog gi bsam gtan dag gis mi bslad de/ /bdag nyid bde la gnas kyang ma zhen cig /ces bya ba'i don ni/ de kho na nyid gnyug ma'i don de dag la bsgom du med pa'i phyir bsgom par bya ba ma
227a6(rgyud): yin te/ gnyis 'dzin gyi bsam gtan dang bral bas ci zhig bsam du yod de med do/ /bsam gtan gyi ngo bo sgrub par byed pa'i tshig dag kyang brjod du med la yul grub pa med pa'i phyir gang zhig gis bshad du yod pa ma yin te med do/ /de ltar ma rtogs pa'i
227a7(rgyud): sems can rnams kyi bsgom par bya ba'i yul dang / de nyams su blangs pa'i thabs kyi tha snyad kyi tshig brjod du yod pa'i phyir srid pa ste khams gsum pa'o/ /de ni rtog pa las byung ba yin pa'i phyir dam pa rnams kyi gdams ngag dang nye bar ma 'brel bas rnam
227b1(rgyud): rtog gi phyag rgyar 'gro ba ma lus pa thams cad zhugs so/ /rang bzhin gnyug ma'i de kho na nyid ni sus kyang rtog pa med de rang bzhin gnyug ma'i snying po'i don de nyams su myong ba'i dus su rgyud med de de bzhin gshegs pa'i bka' grub pa med do/ /sngags med de de
227b2(rgyud): la brten pa'i bstan bcos su grub pa med do/ /de dag gis bsgrub pa'i sems nyid dang nyams su myong ba'i bsam gtan du grub pa med do/ /de kho na nyid nyams su myong ba'i mnyam pa nyid kyi ye shes kyi dus su gong du bshad pa de kun thams cad chos nyid kyi don rnal
227b3(rgyud): ma'i rang bzhin 'khrul pa'i rgyu'o/ /de dag kyang 'khrul du yod dam zhe na/ snang srid chos kyi sku phyag rgya chen po'i ngo bo nyid du rtogs shing tha mal gyi shes pas don ci yang med pa'i rang bzhin shes pa rnams kyis ni 'khrul pa logs su mi rtog ste/ de nyid snying po'i
227b4(rgyud): don yin pa'i phyir ro/ /de ltar rang bzhin gyis dag pa'i sems kyi rang bzhin rtog pa'i dri mas ma gos pa'i pad+mo la rtog ge ba'i bsam gtan dag gis bslad par mi bya ste/ rang bzhin gar dga' ba'i tshul du gzhag pa de'i de nyid nyams su myong ba'i bde ba lus
227b5(rgyud): dang sems la gnas kyang de la ma zhen cig ces dam pa rnams kyis gdams pa'i don to/ /da ni rang bzhin de kho na nyid kyi gnas lugs bstan par bya ste/ bdag nyid bde yid dag la 'dug mi bya/ /bdag nyid za zhing 'thungs la gnyis sbyor te/ /dga' ba'i yid
227b6(rgyud): kyis sprod par byed pa ni/ /rtag tu yang dang yang du 'khor lo 'gengs/ /chos 'dis 'jig rten pha rol 'grub 'gyur te/ /rmongs pa'i 'jig rten 'gror rtog bzhag nas so/ /zhes pa'i don ni rnal ma'i don gnyug ma'i de nyid nyams su myong ba ni rnal 'byor pa bdag
227b7(rgyud): nyid la bde ba skyes kyang yid de dag la 'dug par mi bya'o/ /'o na bsgom par bya ba ma yin nam zhe na/ rnal 'byor pa bdag nyid gnyug ma'i ting nge 'dzin de dag gi zas za zhing bla ma'i gdams ngag dam pa'i skom 'thungs la bde ba dang stong pa gnyis de nyid du sbyor
228a1(rgyud): par byed pa ni rang dga'i tshul gyis te/ dran pa rgyun chags kyi yid kyis sems sems su sprod par byed pa ni snang ba sems la ma thim par dus rtag tu yang dang yang du goms par bya ste/ lus bde ba chen po'i 'khor lo la sems sangs rgyas
228a2(rgyud): kyi bdag nyid kyis 'gengs zhes bya'o/ /de bas na rang bzhin gyi chos 'dis ni yang dag par rdzogs pa'i sangs rgyas su mtshon pa'i 'jig rten pha rol pos 'grub par 'gyur te/ de ni sems nyid du 'grub cing rtogs pa'o/ /tha dad kyis bsgribs pa'i rmongs pas 'jig
228a3(rgyud): rten gyi khams rnam par rtog pas brtags pa'i mgor sems rnam rtog tu brtags pa bzhag nas song ngo / /de dag gis ni 'bras bu la nye bar byed pa yang ma yin no/ /da ni dman pa'i bsam gtan dag gis don med par 'gyur ba bshad par bya ste/ gang du rlung dang
228a4(rgyud): sems ni mi rgyu zhing / /thabs dang shes rab 'jug pa med gyur pa/ /skyes bu mi shes pa dag gnas der ni/ /gnas shing gnas skabs sems ni dbugs dbyung zhing / /zhes bya ba'i don ni/ rmongs pa'i bsam gtan dag gis steng 'og gi rlung snga ma zhing mnan pa dang /
228a5(rgyud): rtsa'i nA da thig le'i rnam pa la blo zhen du 'jug pa dang / shes pa kha nang du bltas pa'i zhi gnas bsgom pa dang / phyi rol gyi yul sku dang phyag rgya la sogs pa la dmigs pa nye bar 'dzin pa ste/ de dag gi dus su yul gang du yang rlung dang sems mi rgyu ba ste/ 'phros par gyur na
228a6(rgyud): yid kyi zhing de dag la rang ldog par 'gyur ro zhes smra bar byed kyang shes pa khugs su bcug nas shes pa de dag nan gyis sdud par 'gyur te/ sdug bsngal 'ba' zhig kho na skyed par zad do/ /de ci'i phyir zhe na/ thabs tha mal gyi shes pa dang / shes rab gsal ba
228a7(rgyud): dang mi rtog pa dang bde ba dang 'jug pa'i chos kyi sku bde ba chen po'i rang bzhin dang bral te med par 'gyur bas thabs zhi gnas la nan tan byas pas 'bras bu lhag mthong gi shes rab skyed par 'dod de/ de dag kyang bsgom bya dang sgom byed du brtags par skyes bu mi shes pa dag gnyis
228b1(rgyud): 'dzin gyi shes pa'i gnas der ni mnyam par gzhag pa la gnas shing rjes su thob pa'i gnas skabs su sems kyi ngo bo ni dbugs dbyung zhing gnas par byed pa ste/ 'di dag la ni bye ma la mar btsir ba bzhin no/ /slob dpon chen po dag gi zhal gyi bdud rtsi gnyis
228b2(rgyud): pa rje btsun pa las thos pa ni man ngag tu gnas pa ste zhal las shes par bya'o/ /da ni ji ltar bsgom par bya ba yin zhe na/ snying po'i don gyi ye shes de kho na/ /bdag med mas ni man ngag bstan nas song / /gnyis su mi bya gcig tu bya ba ste/ /gcig tu rtog na
228b3(rgyud): rnal 'byor spros pa'i lam/ /zhes bya ba'i don ni sems gnyug ma'i rang bzhin snying po'i don de nyid kyi ye shes kyi cho 'phrul dpag tu med par snang ste/ de thams cad kyang rnal ma'i de kho na nyid kyi nyams su myong bar byed de de nyid kyang sems nyid kyi ngo bo steng bdag
228b4(rgyud): gi cha dang bral ba'i phyir bdag med yin la 'bras bu thams cad skyed par byed pas na ma ste/ des de la ni ci yang min pa'i man ngag bstan nas song / /de 'dzin par byed pas man ngag gi bsgom bya dang sgom byed gnyis su mi bya zhing ngo bo gcig tu bya ba ste/ bdag nyid
228b5(rgyud): kyi ngo bo yin no zhes gcig tu rtog na rnal 'byor pa'i rtog pa dang spros pa'i lam ste/ 'bras bu zad par byed pa nyid do/ /'di dag gi byed pa'i tshul ni 'di lta bu yin te/ rigs la bye brag bzang ngan ma byed par/ /khams gsum ma lus 'di dag thams cad ni/ /'dod
228b6(rgyud): chags rnam spangs 'dod chags nyid min te/ /'dod chags chen po gcig tu kha dog bsgyur/ /zhes bya ba'i don ni snang grags kyi chos 'di dag thams cad de bzhin gshegs pa'i rigs te nam mkha' dang 'dra'o/ /de la bye brag dang bzang ngan ma byed par chos kyi
228b7(rgyud): skur blta bar bya'o/ /de nyid la rigs gsum du snang ste/ /'dod pa'i khams ni rin po che'i rigs so/ /gzugs kyi khams ni pad+ma'i rigs so/ /gzugs med pa'i khams ni rdo rje'i rigs te/ de yang rab tu mi gnas pa'i rgyud las/ /khams gsum
229a1(rgyud): sems can bde gshegs rigs/ /thams cad chos kyi sku ru blta/ /'dod khams rin chen rigs yin te/ /'dod pa'i yon tan rnam par 'byung / /gzugs khams pad+ma'i rigs yin te/ /lus rnam dag cing dri ma med/ /gzugs med
229a2(rgyud): rdo rje'i rigs yin te/ /mtshon gyis bcad kyang snad mi nus/ /rigs gsum sku yi 'khor lo 'di/ /rigs gcig dag las nges par 'byung / /zhes 'byung ba'i phyir khams gsum pa ma lus 'di dag thams cad ni tha dad kyi 'dod chags rnam par spangs te/ spang du
229a3(rgyud): med pa'i don sems nyid gnyug ma'i ngo bo nyid yin pa'i phyir ro/ /de bas na 'dod chags spang du med de tha mal gyi shes pas 'dod chags chen po nyid yin te/ de yang nges pa'i 'dod pa dang ci yang ma yin pa'i chags pa chen pos chos kyi sku nyag gcig tu kha dog bsgyur
229a4(rgyud): bar bya'o/ /da ni mtshan nyid kyi rnam pa brjod par bya ste/ de la thog mtha' dbus ni yod min te/ /srid dang mya ngan 'das pa gnyis mi rtogs/ /ma bcos bde ba chen po'i mchog 'di la/ /bdag dang gzhan du grub pa yod ma yin/ /mdun dang rgyab dang g.yas g.yon
229a5(rgyud): phyogs bcu ru/ /gang du rtog dang myong ba de dag ni/ /de ni 'khrul pa'i lam la mngon par gnas/ /rang bzhin mtshon cha chen po rtogs pa na/ /da ni su la'ang dri bar mi bya'o/ /zhes bya ba'i don ni gong du smos pa'i gnyug mi'i ngo bo de dag la thog ma dang mtha' yod pa ma
229a6(rgyud): yin te nam mkha' dang 'dra'o/ /dbus ni ci yang ma yin pa'i phyir yod pa min te bdag gis smra bar mi nus so/ /de ltar nyams su myong ba'i don de nyid la srid pa dang mya ngan las 'das pa gnyis su mi rtog ste dbyer mi phyed pa'i phyir ro/ /de ltar na rang bzhin gyi ngo bo ni
229a7(rgyud): sems ma bcos pas yin te/ de nyid kyi khyad par ni thams cad bde ba chen po'i rang bzhin las rtog pa mchog tu gyur pa 'di la bdag dang gzhan du grub pa yod pa ni ma yin no/ /de'i phyir rnal 'byor pa rnams kyi sems nyid du rtogs pa dang bskyed pa'i rim pa
229b1(rgyud): brtan pas thob cing de nyid la 'byung ba dang / rtsa ba'i rgyal po dang blon po dang dmangs rnams dang steng du rgyu ba'i rlung dang thur la rgyu ba'i rlung dang 'phred la gnas pa'i rlung dang gnas pa'i byang chub kyi sems dang / 'pho ba byang chub kyi sems dang 'gyur ba byang chub kyi sems la bde ba skyed cing blo
229b2(rgyud): gnas shing brtan pa dang shes pa mi rtog pa 'ba' zhig la gnas pa dang / bum pa'i dbang me long lta bu'i ye shes su blta ba dang / gsang ba'i dbang mnyam pa nyid kyi ye shes su blta ba dang / shes rab kyi dbang so sor rtog pa'i ye shes su blta ba dang / mtha'i
229b3(rgyud): dbang bya ba nan tan gyi ye shes su blta ba rnams dang / de thams cad bsten par byed pa yang dam tshig las 'byung ba yin pa dang / de thams cad kyang chos kyi dbyings kyi ye shes las ma 'das so zhes mdun dang rgyab dang g.yas g.yon phyogs bcu ru brtags shing dpyad de gang
229b4(rgyud): du rtogs pa dang nyams su myong ba de dag gi zug rngu ste/ skyes bu de ni 'khrul pa'i lam las mngon par gnas pa kho na'o/ /gnyug ma'i don phyin ci ma log pa mi mthun pa'i phyogs skad cig ma de nyid la zhi bar byed pa'i rang bzhin gyi mtshon cha chen po 'di rtogs na da ni
229b5(rgyud): bdag gis su la yang dri bar mi bya'o/ /de ci'i phyir zhe na/ rtag pa thams cad sdug bsngal yin pa'i phyir ro/ /nga ni rtogs pa'i tshad bstan par bya ste/ snang ba'i dbang po gang du nub 'gyur zhing / /rang gi ngo bo ma nyams dngos nyams 'gyur/ /zhes bya ba'i don ni
229b6(rgyud): gnyug ma'i ngo bor bzhag pa la khyad med kyang rnam pa la yod pa'i phyir dang por myong du med pa'i myong ba dang / goms pa dang mthar phyin pa'i dus su snang ba dang dbang po'i yul du gyur pa thams cad gnyug ma'i ngo bo nyid du nub par 'gyur zhing / de yang rang bzhin
229b7(rgyud): gyi ngo bo nyams te ji bzhin par rtogs pa'o/ /byis pa rnams kyis brtags pa'i dngos po thams cad nyams par 'gyur ro/ /da ni de nyid kyi don de dag bla ma ma yin pa'i gzhan las mi rtog pa bstan par bya ste/ kye ho grogs dag lhan cig skyes pa de/ /gzhan
230a1(rgyud): nas mi rnyed bla ma'i zhal las dris/ /don dam zhal gyi ngo bo de rtogs na/ /yid ni 'ching med rlung yang 'chad par med/ /khams gsum 'di ni thams cad de yi bdag /de ma rtogs pas 'ching dang 'chad par 'gyur/ /zhes bya ba'i don ni kye ho
230a2(rgyud): zhes bya ba ste bla ma la brten pa la gdams pa yin pa'i don te/ grogs dag ces bya ba'i don ni blo shin tu chen por 'gyur ba'i gang zag rje btsun pa rnams dang mtshungs par spyod nus pa rnams la'o/ /de dag la sbyangs pa'i don de ni lhan cig skyes pa'i ye shes de dag gzhan nas rnyed
230a3(rgyud): pa ma yin te mi rnyed pa'i phyir ro/ /de bas na bla ma'i zhal gyi bdud rtsi la dris nas don dang ldan par 'gyur ro/ /de bas na dam pa'i gdams ngag de dag rtogs na yon tan dang ldan par 'gyur la/ ma rtogs na dug tu 'gyur ba'i phyir gnyis med kyi don dam pa de dag
230a4(rgyud): bla ma'i zhal gyi ngo bo de las rtogs na yid 'ching ba med de/ shes pa rnal ma chos kyi sku yin pa'i phyir ro/ /rtog pa dang rlung yang chad pa med pa ste snang grags kyi chos sku phyag rgya chen po yin pa'i phyir ro/ /de bas na khams gsum pa 'di dag thams cad ni bde ba chen po
230a5(rgyud): de'i bdag nyid yin te/ de nyid kyi ngo bo la rtogs pas rtogs par 'dod pa'i phyir yid 'ching ba dang / rlung bzlog cing 'chad par 'gyur te/ sems bsad cing dgag sgrub byas pa'i phyir ro/ /da ni rtogs pa'i don las snying po log na med par bshad par bya ste/ khams
230a6(rgyud): gsum 'di na yan lag dngos po gnas/ /de ni rmongs par rab tu shes par gyis/ /ma rig mi rig gti mug rgya mtsho che/ /chad pa'i tshul snang de la ma zhen pa'i/ /'di ni snying po bde chen mchog yin no/ /'di ni sangs rgyas dgongs pa sangs rgyas nyid/ /gzhan gyi
230a7(rgyud): spyod min sa ra pa yis bstan/ /rjes su 'gro ba glu yi gar blang bya/ /zhes bya ba'i don ni khams gsum pa 'di dag ni gsal ba dang mi rtog pa'i yan lag dang / bde ba chen po'i dngos po gnas te de ni gnyis su med pa'i phyir rmongs pa yin pas don de nyid rab tu shes
230b1(rgyud): par gyis shig ces bya ba'i don dang / khams gsum pa 'di dag yan lag can rdzas dang bsags pa dang 'dus pa'i dngos po dang / sems las byung ba'i dang / rnam pa yin par 'dod pa smra ste/ de ni kun nas dkris pa'i phyir rmongs pas 'khor ba'i bdag nyid la
230b2(rgyud): gnas pa kho na ste/ den gi yang sa yin pa'i phyir rab tu shes par gyis shig pa'i don to/ /da ni nyon mongs pa dang de kho na nyid tha mi dad pa yin te/ khams gsum pa thams cad kyi ma rig pa ni ye shes nyid yin te rig tu med pa'i phyir ro/ /de bas na ma rig pa'i don
230b3(rgyud): de nyid gti mug chen po ste mi shes shing shes pa med pa'i phyir ro/ /de ni zab cing dpag dka' ba'i phyir rgya mtsho chen po dang 'dra'o/ /de bas na ci yang ma yin pa'i phyir chad pa'i tshul du snang ste/ ma yin zhes de la ma zhen pa'i bdag nyid du bya'o/ /don 'di ni snying po yin te de rtogs pa na bde ba chen po
230b4(rgyud): mchog gis rab tu non pa yin no/ /'di ni phyogs bcu dus gsum gyi sangs rgyas kyi dgongs pa yin te/ tha mi dad pa'i phyir sangs rgyas nyid kyang de nyid yin no/ /don 'di dag gang zag gzhan gyi spyod pa'am smra bar nus pa ma yin te rje btsun pa'i sprul pa'i sku sa ra pa yis bstan pa kho
230b5(rgyud): na'o/ /skal ba dang ldan pa gang zag de'i rjes su 'gro ba rnams kyis ni rang bzhin thams cad 'grub pa med pa'i phyir glu'i tshul du shes par bya ba dang nyams su myong ba brtag tu med pa'i phyir gar gyi tshul du blang bar bya'o/ /de ni rnal 'byor pa rnams kyi rang gi blo la gdams par
230b6(rgyud): bya'o/ /kye ho 'di ni rang rig ye shes te/ /'di la the tshom rtog par ma 'khrul cig /dngos dang dngos med bde gshegs 'ching ba ste/ /gnyug ma'i yid la ltos dang rnal 'byor pa/ /mar la mar gzhag chu la chu gzhag bzhin/ /dpes mtshon don de de
230b7(rgyud): bzhin shes par gyis/ /bsam gtan gzhan la rtog med de med de/ /dngos gzhi 'khrul pas thar pa mi rnyed do/ /sgyu 'phrul dra bas ji ltar nyams su len/ /zhes bya ba'i don ni rang gi blo la bos nas gdams pa'i don 'di yin no zhes pa ni/ kye ho de ltar gong du
231a1(rgyud): bstan pa'i don 'di ni rang rig pa'i ye shes rang 'byung ba ste/ 'di la the tshom dang tha dad kyi rtogs pa 'khrul par ma byed cig /rnam par rtog pa ni 'khor ba thams cad kyi rtsa ba ste/ de bas na sems dngos po yod par rtog pa dang / dngos po med
231a2(rgyud): par rtogs kyang / bde bar gshegs pa chos kyi sku'i 'ching ba ste/ don gyi 'bras bu bskyed par mi nus so/ /de bas na sems gnyug ma'i rang bzhin ci yang ma yin pa yid la de nyid kyi tshul gyis ltos dang / rnal 'byor pa kun gyis so/ /de yang ji ltar zhe na/ mar gyi khu
231a3(rgyud): ba la mar gyi khu ba gzhag pa dang / chu la chu gzhag pa bzhin du dpes mtshon pa'i don dam yang sems la sems bzhag pa ste/ de bzhin du gnyis su med par shes par gyis shig /rtog pa dang ldan pa'i gang zag gis ni bsam gtan bsgoms byar gzhan du rtog pa'i phyir de'i
231a4(rgyud): blo dman pa ste/ de la de kho na nyid med do/ de ci'i phyir zhe na/ bde ba chen po dngos gzhi 'khrul pas thar pa mi rnyed do/ /snang ba 'di thams cad sems nyid snang ba ste/ ci yang ma yin bzhin du snang bas sgyu ma dang 'phrul gyi rnam pa lta bu'o/ /de la tha dad du brtags pa ni
231a5(rgyud): sdug bsngal gyi rnam pa ste/ de ji ltar nyams su len zhes gdams pa'o/ /da ni bde ba chen po bla ma'i zhal las rtogs su med pa'i rtogs pa bshad par bya ste/ bla ma dam pa'i bka' las yid ches pa'i/ /nyams myong myong med ye shes snying po ste/ /nga yis brjod
231a6(rgyud): du yod pa ma yin zhes/ /snying po don mchog dag ni de skad smras/ /zhes bya ba'i don ni bla ma dam pa'i bka' dag las slob pa pos yid ches par bya ba'i tha mal gyi shes pa nyams su myong ba de dag ni myong du med do/ /de ci'i phyir zhe na/ snying po sku gsum dang ye shes
231a7(rgyud): rnam pa lnga'i bdag nyid de/ de dag brtag par mi nus pa'i phyir nga yis zhes bya ste/ /rje btsun dag gis kyang brjod par nus pa'am brjod du yod pa ma yin no zhes snying po gnyug ma'i don gyi mchog de dag gi shugs kyis de skad smra bar 'gyur ro/ /
231b1(rgyud): da ni dpe khyad par can gyi sgo nas bstan par bya ste/ gdod nas dag pa'i rang bzhin nam mkha' la/ bltas shing brtags kyang mthong bar mi 'gyur te/ /lhan cig skyes pa'i ngo bo de dag la/ /skye 'gag mthong med smra ba'i brda dang bral/ /zhes bya ba'i don ni gdod ma
231b2(rgyud): nas dag pa'i rang bzhin gyis cir yang ma yin pa'i nam mkha' de dag la rtog ge dang ldan pa dag gis 'bad pa dang rtsol bas bltas shing brtags kyang mthong bar mi 'gyur te/ sdug bsngal lo/ /mkhas pa shes rab can dag gis ni nam mkha'i ngo bo ye nas dag pa
231b3(rgyud): yin pa de dag la bltas nas mi rnyed pa yin pa'i phyir 'bad pa dang rtsol bsam rtogs te bde ba dang ldan no/ /de'i rang bzhin du lhan cig skyes pa'i ngo bor rang 'byung gi ye shes de dag dang / dang por skye ba dang / bar du gnas pa dang / tha mar 'gag par yod pa ma yin
231b4(rgyud): te/ nyams su myong ba'i de nyid rnam rtog gi blo mthong ba yang med do/ /de'i phyir de brjod par bya ba'i smra ba'i brda dang tha snyad gdags pa dang bral lo/ /de ni bde ba chen po'i rang bzhin te de dag la rtsol zhing bsgrub pa ni sdug bsngal lo/ /da ni chos kyi sku la
231b5(rgyud): 'khrul pa mi rigs pa bstan par bya ste/ gnyug ma'i ngo bo sna tshogs par snang yang / /gcig tu ma shes tha dad yul la brtags/ /rnam rtog nga rgyal skyon gyis skye bo bslus/ /tshig gi mtshon chas gzhan dag sun 'byin kyang / /rnam rtog skyon gyis de nyid
231b6(rgyud): mtshon mi nus/ /zhes bya ba'i don ni thams cad sems gnyug ma'i rang bzhin chos kyi sku de nyid yin te/ de dag gi cho 'phrul snang grags sna tshogs par snang ba la so so'i skye bo rtog pa dang ldan pa rnams kyis dus thams cad bde ba chen po'i ro gcig tu ma shes pas
231b7(rgyud): tha dad kyi yul la brtags pa'i phyir rnam par rtog pa'i nga rgyal gyi skyon de dag gis so so'i skye bo rnams bslus so/ /mngon sum dang rjes su dpag pa'i rigs pa'i tshig gi mtshon chas gzhan dag sun 'byin par byed kyang rnam par rtog pa'i skyon de dag gis de kho na
232a1(rgyud): nyid mtshon par mi nus so/ /da ni de kho na nyid gzhan gyis mi rtogs pa bstan par bya ste/ 'jig rten log pa'i bsam gtan gyis rmongs te/ /rang bzhin gnyug ma sus kyang mtshon ma yin/ /sems kyi rtsa ba rang bzhin 'bras mi mthong / /
232a2(rgyud): skye 'gag gnas par shes pa ma yin no/ /lhan cig skyes pa'i ngo bo de nyid ni/ /bstan du med kyis rang bzhin chos su khyer/ /zhes bya ba'i don ni 'khor ba mi rtag pa'i mtshan nyid 'jig cing rten pa'i ngo bo la gnas pa'i sems can de dag de bzhin nyid kyi don las log pa'i
232a3(rgyud): bsam gtan gyis rmongs te/ de ci'i phyir zhe na/ bla ma dam pa dang bral ba ste/ rang bzhin gnyug ma'i de kho na nyid sus kyang mtshon pa ma yin no/ /de bas na rang gis brtags pas kyang mi rnyed de sems kyi rtsa ba de dag dang po gang nas byung ba dang gnas pa dang rang bzhin ji
232a4(rgyud): lta bu yin pa dang / de bsgoms pa'i 'bras bu thob pa'i don mi mthong ste/ skye ba dang 'gag pa dang gnas med par 'byung ba'i ngo bo nyid yin kyang de nyid shes pa ma yin no/ /de ltar rtogs pa rnams kyis ni sems de kho na nyid du khyer bar bya ste/ lhan cig skyes pa'i
232a5(rgyud): gnyis su med pa'i ngo bo de nyid ni bla ma dam pa rnams kyis kyang bstan du med cing / slob pa pos kyang nyams su myong ba med kyis de bas na shes pa rnal ma rang bzhin gyi chos su khyer bar bya'o/ /da ni de ltar shes nas rtogs pa bstan par bya ste/ rtsa ba bral bas de nyid gang
232a6(rgyud): sems pa/ /bla ma'i man ngag de yis thob pa ste/ /rgyu med sems la gnas pa mchog tu gsungs/ /'khor bar snang ba sems kyi ngo bo ste/ /de ltar shes nas rnal 'byor snying po che/ /rmongs rnams mda' bsnun ngas smras shes par byos/ /rang bzhin gnyug ma brjod
232a7(rgyud): bya ma yin te/ /slob dpon man ngag mig gis de mthong 'gyur/ /de la chos dang chos min rtog pa dang / /lam dang gnyen pos bcos pa ma yin no/ /'di la nyes pa rdul tsam yod ma yin/ /gnyug ma'i yid ni gang tshe sbyangs gyur pa/ /de tshe bla ma'i yon tan snying la
232b1(rgyud): 'jug / ces bya ba'i don ni gnyug ma'i yid la yun ring du sbyangs pas gang zag gis spyod pa ma yin pa ston te/ rtsa ba zhes bya ba ni rnam par rtog pa ste de dang bral ba ni sems so/ /de nyid nyams su myong bar bya ba ni shes pa rnal ma ste/ de'i mthus zag pa dang bcas
232b2(rgyud): pas bde ba dang zag pa med pa'i bde bas lus dang sems gang bar 'gyur te/ de dag thams cad la zhen pa med pa'i sems ni dran pa rgyun chags nyid do/ /de ltar rtogs pa de ni bla ma dam pa'i zhal gyi man ngag de'i thob pa ste/ de ci'i phyir zhe na/ lhan cig skyes
232b3(rgyud): pa'i ye shes tha mal gyi shes pas/ nyams su myong bar byas pa la nges pa'i shes pas brgyan te dran pa'i grogs dag gis mnyam pa nyid thob pa'o/ /de dag kyang ci'i phyir zhe na/ de nyid kyi ngo bo la rgyu med pa dang / sems mtha' dang dbus su mi gnas pa dang / de
232b4(rgyud): la sems can thams cad kyi sems kyi ngo bo de ltar gnas shing rgyu dang 'bras bu dbyer mi phyed pa'i mchog tu dam pa rnams kyis gsungs pa'o/ /de ji srid du 'khor ba'i rnam par snang ba de srid thams cad ni sems kyi ngo bo ste/ de ltar shes nas rnal 'byor pa rnams
232b5(rgyud): kyis snying po'i de kho na nyid kyi ngo bo chen po rtog pa'o/ /de ltar ma rtogs pa'i rmongs pa rnams la mda' bsnun ngas smras pa de dag shes par byos shig /de dag kyang shes su med pa ste/ rang bzhin gnyug ma de dag gi don ni brjod bya thams cad kyi mtha' las
232b6(rgyud): 'das pa'i phyir shes par bya ba'ang ma yin te/ mi shes pa'i nyams su myong ba'i slob pa po de nyid kyis ni slob dpon gyi man ngag dam pa des mthong bar 'gyur ro/ /de ltar nyams su myong ba'i don de dag la mtha' gnyis kyi chos dang / mtshan ma'i chos min par
232b7(rgyud): rtog pa dang / bgrod par bya ba'i lam dang / nyon mongs pa'i gnyen pos go rims kyi tshul du blo bcos par bya ba ma yin no/ /de ci'i phyir zhe na/ gnyug ma'i ngo bo 'di dag la rtog pa'i nyes pa rdul tsam yang yod pa ma yin no/ /gnyug ma'i ngo bo de dag
233a1(rgyud): slob pa po'i yid la de nyid kyi don ni gang gi tshe myong zhing sbyangs par gyur pa de'i tshe bla ma'i yon tan dam pa snying la 'jug cing zhugs pa'o/ /de lta bu'i don de nyid kyang rtog pas 'grub pa yin gyi 'bad pas 'grub pa ma yin pa bstan par bya ste/
233a2(rgyud): de ltar rtogs na snying po glur len te/ /sngags dang rgyud rnams kun la 'bad byas kyang / /rtog ge de bral gcig la mthong lam med/ /'gro rnams las kyis so sor 'ching 'gyur te/ /las dang sdig las grol nas yid mthong ste/ /rang yid rtogs nas grol ba
233a3(rgyud): gzhan med do/ /mya ngan 'das pa mchog ni thob par 'gyur/ /thob ces mtshon kyang rtogs pa'i dus nyid yin/ /zhes bya ba'i don ni gong du bstan pa'i ngo bo de ltar rtogs na rnal 'byor pa chen po dag byang chub kyi snying por 'khor ba'i sems can thams cad
233a4(rgyud): gdams pa'i don glur len te/ 'phags pa'i gang zag rnams kyis sngags kyi bstan bcos rig pa dang / de bzhin gshegs pa'i bka' dang rgyud rnams la rigs pa dang 'brel pa kun la 'bad par byas kyang tha dad kyi rtog ge'i de dag dang ma bral na gang zag
233a5(rgyud): gcig la yang mthong ba'i lam skye ba'i skal pa med do/ /de ci'i phyir zhe na/ 'khor ba pa'i 'gro ba rnams tha dad du brtags pa'i dge ba dang sdig pa'i las rnam par smin pa'i don mi bslu ba'i so sor 'ching bar 'gyur te/ gang dag gis dge ba dang sdig pa'i
233a6(rgyud): las dang tha dad kyi rtogs pa'i zug rngu'i sdig pa las tha mal gyi shes pa rang grol bar 'gyur te/ de ltar na rang gi yid sangs rgyas kyi bdag nyid du mthong ste/ de ltar rang gi yid rtogs na grol bar 'bras bu gzhan med do/ /de bas na de nyid la goms
233a7(rgyud): shing mthar phyin pa ni mya ngan las 'das pa'i mchog gnyis su med pa ni thob par 'gyur ro/ /de dag kyang thob tu yod ce na/ thob pa zhes slob pa so so'i las mtshon du zad kyang rtogs pa'i dus de nyid kyi ngo bo mtshon pa yin no/ /da ni chos thams cad sems
233b1(rgyud): nyid yin pa bstan par bya ba ste/ sems nyid gcig pu kun gyi sa bon te/ /de las 'khor dang mya ngan 'das snang ngo / /srid pa sna tshogs de las 'phros pa yin/ /'phros pa de nyid chos kyi sku yin te/ /chos kyi sku las snang ba gzhan med do/ /rtog pas mya ngan
233b2(rgyud): 'das pa nyid yin te/ /zhes bya ba'i don ni sems chos kyi sku rnam par dag pa'i ngo bo de las thams cad kyi bdag nyid rnam par 'phel te/ skyes par byed pa'i sa bon gzhan grub pa med pa'i phyir de bas na sems nyid gcig tu snang grags kyi chos kun gyi sa bon yin
233b3(rgyud): te/ de bas na de las 'khor ba rnam par rtog pa'i bdag nyid dang zhi ba mya ngan las 'das pa'i ngo bor snang ste/ khams gsum gyi srid pa sna tshogs kyi snang ba thams cad nyi ma'i 'od zer bzhin ngo bo de las 'phros pa yin no/ /nyi ma dang zer gnyis tha mi dad pa ltar
233b4(rgyud): 'phros pas snang grags kyi chos de nyid dang / sems nyid chos kyi sku gnyis tha mi dad pa yin te/ chos kyi sku'i rnam pa de nyid las snang ba gzhan zhig grub pa med do/ /de nyid rtog pas mya ngan las 'das pa nyid yin pa ste gzhan du rtogs pa mi bya'o/ /de
233b5(rgyud): ltar rtogs pa'i don de nyid la bstod par bya ste/ /'dod pa'i 'bras bu ster bar byed pa yis/ /yid bzhin nor bu mchog legs 'byung ba bzhin/ /man ngag mchod 'bul sems la nor bu'i tshul/ /rnal 'byor khyad par sems la phyag 'tshal lo/ /zhes
233b6(rgyud): bya ba'i don ni dper na sems can gyi 'dod pa'i don mi bslu bar 'khor ba'i yo byad kyi 'bras bu ster bar byed pa ni yid bzhin gyi nor bu rin po che ste/ de la mchod pa dag legs par phul nas gsol ba btab na/ mchod pa'i don 'dod pa legs par 'byung ba bzhin
233b7(rgyud): du khams gsum gyi sems can thams cad kyi sdug bsngal gyi dbul ba sel bar byed pa ni sems nyid de kho na nyid yin te/ de dag rten gyi gang zag skyes pa dang bud med kyis tha mal gyi shes pa'i mchod pa'i rdzas dag bla ma'i gdams ngag gis mchod pa phul nas
234a1(rgyud): sems nyid kyi don la nges pa'i shes pa'i gsol ba btab na nor bu'i tshul du sangs rgyas kyi 'bras bu 'byung ngo / /de ltar rtogs pa'i rnal 'byor ba'i khyad par sems la phyag 'tshal lo zhes bya ba'i don to/ /de nyid kyi ngo bo de sems
234a2(rgyud): rang dga'i tshul gyis sgrub pa bstan par bya ste/ /sems bcings na 'khor ba'i bar 'ching 'gyur te/ /de ma bcings na grol zhing thar bar 'gyur/ /blun po gdams pa bral bas bcings 'gyur bas/ /bla ma mkhas pa dag gis myur du grol/ /zhes bya ba'i don
234a3(rgyud): ni rnal 'byor pa'i sems nyid de dag bcings na ni 'khor bar 'ching bar 'gyur te/ sems ma bcings pa'i tshul gyis rang dgar glod de bzhag na rang grol zhing thams cad mkhyen pa'i sangs rgyas su thar bar 'gyur ro/ /blun po gang zhig bla ma dam pa'i
234a4(rgyud): gdams ngag dang bral bas yid 'ching bar 'gyur te/ de dag las bde bar byed pa ni bla ma mkhas pa dag gi zhal gyi bdud rtsi dag las shes pa glang po che smyon pa'i tshul du gar dgar btang bas myur du grol bar 'gyur ro/ /da ni sems yangs par bzhag pa
234a5(rgyud): bstan par bya ste/ /sems ni nam mkha' 'dra bar blta bya ste/ /lus ni de nyid yin pas chags mi bya/ /chos rnams kun dang sems nyid mnyam pa ste/ /sems de bsam gyis mi khyab bsam byas nas/ /des ni bla na med pa thob par 'gyur/ /zhes bya ba'i
234a6(rgyud): don ni rnal 'byor pas sems kyi ngo bo nyid ni mkha' dang 'dra bar blta bar bya ste/ de ni mi shes shing mnyam la smrar med de ci yang ma yin pa'i phyir de dang mtshungs pa'o/ /de bas na lus kyi ngo bo nyid ni de kho na nyid la ma 'das pa yin pas chags par mi bya ba kho
234a7(rgyud): na'o/ /de bas na lus sems thams cad dogs pa med pa'i rnam pas bag yangs pa'i tshul du gzhag ste/ de ci'i phyir zhe na/ snang grags kyi chos kun dang sems nyid kyi ngo bo mnyam pa ste/ sems de chos kyi sku yin pa'i phyir bsam gyis mi khyab pa'i
234b1(rgyud): ngo bo ste de nyid ci yang ma yin pa'i tshul du bsam par byas na des ni bla na med pa'i 'bras bu thob par 'gyur ro/ /da ni thams cad sems su shes par bstan par bya ste/ nam mkha' dag la sprin byung rlung gis thim/ /sems kyi de nyid rtogs bya brtags pas thim/ /
234b2(rgyud): snying pos smras pa nam zhig nus ldan na/ /mi rtag g.yo ba myur du spong bar 'gyur/ /zhes bya ba'i don ni/ nam mkha'i rang bzhin dag pa'i las glo bur gyi sprin byung ste/ de dag rlung gi g.yo bas thim pa bzhin du sems nyid kyi ngo bo rnam par dag pa de nyid la phyi nang
234b3(rgyud): gi rnam par rtog pa du ma byung ste/ bla ma'i gdams ngag gi sems skye med rtog par byas nas brtags pa'i bdag nyid rtog pa thams cad rang zhi zhing thim par 'gyur ro/ /de nyid du shes pa'i phan yon ni snying po gnyug ma'i ngo bo sems la smras pa ni tha mal gyi
234b4(rgyud): shes pa de nyid la goms nas nam zhig nus pa dang ldan pa na rtogs pa de 'khor ba mi rtag pa'i rnam pa dang mtshan ma'i g.yo ba thams cad myur du shugs kyis spong bar 'gyur ro/ /da ni sangs rgyas pa'i dus bstan par bya ste/ rlung dang me dang dbang chen 'gags
234b5(rgyud): pa na/ /bdud rtsi'i dngas ma rlung chen la zhugs pas/ /d+hU tI'i rlangs pa sems la 'jug 'gyur te/ /srid pa'i sa ru rdzogs pa'i sangs rgyas nas/ /sbyor ba bzang po 'di la snang ba thim/ /nam zhig sbyor bzhi gnas 'gyur tshul gyis ni/ /sems zhugs dus
234b6(rgyud): su bde ba chen rgyas te/ /nam mkha'i khams su shong min myang ba'i tshul/ /zhes bya ba'i don ni/ rnal 'byor pa de nyid goms par bya ba la brtson pa rab dang 'bring du gnas pa'o/ /de dag gis ni gnyug ma'i de kho na nyid la goms pas 'da' ka ma'i ye shes de kho
234b7(rgyud): na nyid bsgoms te/ de yang dang por sa chu la zhugs pa dang chu me la zhugs pa dang / me rlung la zhugs pa dang rlung rnam par shes pa la zhugs pa dang / rnam par shes pa 'od gsal bde ba chen po la zhugs pa de chos kyi sku'o/ /de ltar g.yo ba dang bcas pa'i
235a1(rgyud): rlung dang smin par byed pa'i me chu sra ba'i bdag nyid kyi dbang chen de dag rtogs pa'i dri ma ste/ shugs kyis 'gags pa ni bdud rtsi rnam pa lnga'i dngas ma de dag g.yas g.yon gyi rtsa la la nA dang / ra sa nA'i rlung chen po la zhugs pas de nyid kyi rtsa dbu
235a2(rgyud): mar rim gyis 'jug par 'gyur te/ de ltar a wa d+hU tI'i rlangs pa de dag rtog pa med pa'i thig le'i sems la 'jug par 'gyur te/ shes pa bar ma do'i sa ru mngon par rdzogs par sangs rgyas nas/ bde ba chen po dang ldan par 'gyur ro/ /brtson pa'i sbyor ba
235a3(rgyud): dang ldan pa bzang pos ni skye ba de nyid la snang ba sems la thim par 'gyur ro/ /bde ba 'di lus la brtan pa ste/ /bar ma do'i shes pa de dag lus dang bral ba'i phyir bde ba dang ldan par mi 'gyur bas chos kyi sku phyag rgya chen po gnyug ma'i ngo bo nyid rtogs pa ma yin no
235a4(rgyud): zhe na/ de kho na nyid gnyug ma la goms pa'i shugs kyis nam zhig 'pho ba'i dus kyi tshe/ sa chu la zhugs pa dang chu me la zhugs pa dang me rlung la zhugs pa dang / rlung rnam par shes pa la zhugs pa dang / rnam par shes pa 'od gsal bde ba chen po la zhugs
235a5(rgyud): pa'i sbyor ba bzhi gnas 'gyur ba'i tshul gyis sems 'od gsal gyi bde ba la zhugs pa'i dus su zag pa med pa'i bde ba chen po rgyas te/ gzugs shig yod na ni nam mkha'i khams su yang shong ba med de/ myong ba'i yul du yang rung ngo / /gong ma'i tshul de dag
235a6(rgyud): bden na ni chos kyi sku bde ba chen po dang mi ldan par 'gyur ba'i phyir bsgrub par yang mi rigs la/ rang bzhin can dang de nyid kyi ngo bo yang tha mi dad par thal te ches lhag go/ /da ni rtogs pa'i khyad par du gyur pa bstan par bya ste/ gnas dang khyim na de yi gtam smra
235a7(rgyud): yang / /bde chen gnas ni yongs su shes pa min/ /'gro kun bsam pas sun 'byin mda' bsnun smras/ /bsam gyis mi khyab bsgrub pa 'ga' yang med/ /ces bya ba'i don ni sems can thams cad rang gi de kho na nyid la brtags 'khrul pa'i dri mas bsgrib pa'i phyir/
235b1(rgyud): de bzhin gshegs pa'i bka' dag gis gnas dang mkhas pa'i gang zag rnams kyis khyim na brjod du med pa'i de kho na nyid kyi gtam smra pa yang snang srid bde ba chen po'i phyag rgya'i gnas ni yongs su shes pa min te/ 'gro kun rang gi bsam pa las byung ba'i rtogs pas rang
235b2(rgyud): nyid sun 'byin to zhes mda' bsnun gyis smras so/ /bsam gyis mi khyab pa'i don bde ba chen po gnyis su med cing ci yang ma yin pa'i zhal gyi bdud rtsi tha mi dad pa'i tshul du bsgrub pa ni gcig kyang med do/ /da ni thams cad la khyab pa'i bdag nyid bstan par bya ste/
235b3(rgyud): srog chags thams cad kun la yang / /de nyid yod de rtogs pa med/ /thams cad ro mnyam rang bzhin pas/ /bsam yas ye shes bla med pa'i/ /dpa' bo rnams kyis brtags pa'i rigs/ /zhes bya ba'i don ni ta ka hi ha na ste srog chags so/ /de dag gi don gyi
235b4(rgyud): khyad par ni snang ba'i ngo bor gsal ba'i rnam pa dang gnas skabs kyi mi rtog pa'i rang bzhin dang 'dod pa nyams su myong ba'i bde ba ste de ltar sangs rgyas kyi dgongs pa de dag rang bzhin gyis ldan pa'i don to/ /de bas na sems can thams cad la de kho na nyid kyi ye shes
235b5(rgyud): rang khyab tu gnas te snang grags kyi chos kun la yang til dang mar gyi tshul du de nyid kyi ngo bo yod de gyad kyi nor bu dang 'dra bar rtog pa med do/ /de bas na thams cad chos kyi skur ro mnyam pa'i rang bzhin yin pas bsam yas nam mkha' dang 'dra ba'i ye shes bla
235b6(rgyud): ma'i gdams ngag gis nyams su myong bar byas pa'i rnal 'byor pa dpa' bo rnams kyis brtag cing mnyam pa la gzhag pa'i rigs so/ /da ni brtson 'grus kyi stobs bskyed pa bstan par bya ste/ de ring sang tsam la 'di snyam/ /skyes bu phun sum tshogs 'dod
235b7(rgyud): pas/ /kye ho snyim pa chus bkang bzhin/ /'dzag pa mthong ngam skyes bu rnams/ /zhes bya ba'i don ni/ snying po'i don 'di dag rtogs pas 'tshang rgya ba yin no zhes ming la zhen pa'i skyes bu de dag gis brtson 'grus kyi stobs bskyed cing bsgom par bya ba kho na ste/ tshe
236a1(rgyud): 'di yun thung zhing bya ba'i rnam pa mang pos 'di nyid la goms par 'gyur ba yang shin tu dka' ba'i phyir rnal 'byor pa rnams kyis de ring sang tsam las 'di byas la de nas bde ba bsgrub pa brtag par mi bya ste/ da lta nyid nas brtun te bsgrub par
236a2(rgyud): bya'o/ /phyi ma'i dus la bde ba 'dod pa'i skyes bu le lo dang ldan pa phun sum tshogs par 'dod pas de dag la kye ho zhes gdams par bya ste/ snyim pa chus bkang ba de dag gi dus de nyid nas zags la thug gi bar du 'grib pa bzhin te 'dzag pa dang mtshungs pa khyed kyi tshe
236a3(rgyud): 'di dag kyang rtag tu 'grib pa mthong ngam skyes bu rnams mthong ngo zhes rtogs pa rnams ni 'bad de bsgrub par rigs so/ /de la rtog pa med pa'i skyes bu rnams ni blun pa ste rtag tu sdug bsngal zhing 'khor ba na gnas pa kho nar zad do/ /de nyid kyi phyir mnyam pa la gzhag par bya ba bstan te/
236a4(rgyud): bya ba byed dang bya min mi byed pa/ /nges par rtogs na 'gro rnams 'ching mi 'gyur/ /yi ge med la chad pa'i yid 'jug pa/ /gang zhig rnal 'byor brgya la 'ga' yis mthong / /zhes bya ba'i don ni bya ba byed pa rtogs pa'i rnam par snang ba thams cad dang bya ba mi byed pa
236a5(rgyud): sems kyi ngo bo gnas pa thams cad gnyug ma'i ngo bo ste/ de nyid nges par rtogs nas 'gro ba rnams rang grol bar gyur te 'ching bar mi 'gyur ro/ /de bas na 'di dag ni thun mong ma yin pa ste/ ta yaSh+Ta ni zhes pa ste yi ge med pa'i tha tshig go/ /de dag gi don ni
236a6(rgyud): brjod bya dang rjod byed kyi ngo bo dang bral ba ste bems rig rnam pa gnyis las grol ba'o/ /de dag nyams su blang bar bya ba ni chad pa ste tha mal gyi shes pa'o/ /de dag kyang dran pa rgyun chags kyi yid la 'jug par 'gyur te/ don de dag kyang bla ma gang zhig gis
236a7(rgyud): nye bar gdams kyang skal pa dang ldan pa dag la mtshungs pa'i phyir/ btags pa'i ming tsam du sbyar ba'i rnal 'byor pa dpag tu med pa ji snyed cig gnas kyang don 'di dag ni gcig tsam gyis mtshon pa'i don nyams su myong ba las mi srid do/ /da ni de nyid kyi
236b1(rgyud): grogs bstan par bya ste/ shin tu gdams pa'i sems de ni/ /klong de bzhag na grol bar 'gyur/ /rmongs pa gang gis bcing pa'i ngos/ /mkhas rnams de yis rnam par grol/ /bcings pa dag ni phyogs bcu yis/ /grol bar rtsol ba byed pa rnams/ /mthong bar 'gyur ba'i dus nyid du/ /
236b2(rgyud): mi g.yo mi 'gyur brtan par gnas/ /go bzlog pa dag bdag gis rtogs/ /bu khyod snying po len pa rnams/ /de ltar rang la mtshon te ltos/ /zhes bya ba'i don ni khams gsum pa rnams kyi blo ni rtswa'i phon lta bu ste/ rnam par rtog pa'i rnam par rtog pa shin tu gdams shing
236b3(rgyud): bcings pa ste/ de lta bu'i sems 'di ni bla ma dam pa'i zhal gyi bdud rtsis glod de bzhag na rang grol bar 'gyur ro/ /tha dad kyi rmongs pa la gnas pa'i sems can gang gis yid bcings pa'i dngos po de dag bla ma mkhas pa de nyid nyams su myong ba rnams kyi rnam par grol
236b4(rgyud): bar 'gyur ro/ /tha dad kyi rtog pas bcings pa de dag ni ye shes lnga dang rigs lnga'i ngo bos bdag nyid rnam pa bcus blo la gnas par bya ste/ des spang bya dang spong byed kyi tshul gyis bcing pa las grol bar rtsol ba byed pa rnams de nyid kyi nyams su myong bas mthong bar
236b5(rgyud): 'gyur ba'i dus nyid du sems mi g.yo ste mtshan ma la 'pho bar mi byed do/ /mi 'gyur te glo bur gyi rkyen gyis gnon par mi 'gyur ro/ /brtan par gnas zhes bya ste/ shes pa shin tu yun ring zhing gzhan du bsgyur bar mi nus pa'o/ /de nyid ni blo chung ba ste 'ching ba dang
236b6(rgyud): bcas par bya'o/ /de la go bzlog pa dag ni bdag ste rje btsun pa dag gis rtogs so/ /de dag kyang ci zhe na/ zhen pa bzlog par bya ba ni ma yin te snang srid chos kyi sku phyag rgya chen po yin pa'i phyir na mi g.yo bar 'gyur ro/ /de nyid la brten par bsgom pa ma yin te/
236b7(rgyud): bsgom du med par tha mal gyi shes pa rnal mar bzhag pas phyi nang gi g.yeng bas gnod par mi 'gyur ro/ /de ltar shes pa bying zhing yun ring ba dag la yon tan du blta bar mi bya ste/ gar yang 'gyur zhing de la zhen pa med pa ni dran pa yang dang yang du brtan pa ste brtag
237a1(rgyud): par gnas so/ /de bas na rje btsun pa dag gis zhal nas bu zhes bos te/ khyod snying po chos kyi sku len par 'dod pa rnams de ltar rang la mtshon te ltos shig ces bya ba'i don to/ /da ni dpe nye bar bsgrub par bya ba bstan par bya ste/ kye lags
237a2(rgyud): dpa' bo ltos shig dang / /'di la nga ni mi rtogs so/ /las zin pa yi skyes bu yis/ /drung du sems thag gcod par byos/ /zhes bya ba'i don ni rnal 'byor pa rnams la kye zhes bos te/ ci yang ma yin pa'i don de dag lags so zhes bya ba'i don te dpa' bo zhes bya ba ni
237a3(rgyud): de nyid don du gnyer ba'i rnal 'byor ba'o/ /ltos shig dang zhes bya ba ni gong gi ngo bo de nyid la'o/ /sdug bsngal thams cad ni nga bdag gi rnam pa las skyes pa ste/ ci yang ma yin pa'i don 'di dag la ni bdag tu 'dzin pa ma rtogs so zhes 'byung ba'i phyir bdag med rtogs
237a4(rgyud): na sangs rgyas kho na'o/ /de dag kyang ci lta zhe na/ las zin pa yi skyes bu yis/ /phyi ma'i bya ba la ma 'jug gi bar du bza' gtad med pa'i shes pa rang 'byung du skye ba ste/ de dag la gnas pa'i rnal 'byor pas de nyid kyi drung du rtogs pa'i sems kyi thag shugs kyis gcod
237a5(rgyud): par byos shig ces bya ba'i don to/ /da ni gnyis med kyi don de dag la gdams par bya ste/ rlung bcings pa la rang nyid ma sems kyi/ /shing gi rnal 'byor sna rtser ma sems shig /kye ma'o ma yin lhan cig skyes pa yi/ /gnyis med dang du mnyam pa'i 'dod chags byos/ /
237a6(rgyud): zhes bya ba'i don ni rnam rtog gi rta rlung gi rnam par de dag bcings pa'i don/ mi rtog pa 'ba' zhig la zhen na ma sems kye zhes gdams so/ /de bas na shing zhes ni zag pa med pa'i ye shes gnyug ma'i rang bzhin te de dag ni 'phel zhing skyes pa 'di nyid kyis 'bras bu
237a7(rgyud): smin par byed pa ste/ dang po'i cha ma yin pa'i rnal 'byor gyi shes pa mnyam pa nyid de dag sna rtse la sogs pa rnams su rnam par rtogs pa gtad de ma sems shig /de bas na de ltar rtogs pa rnams kyi ting nge 'dzin ni kye ma'o ma yin zhes bya'o/ /lhan cig skyes pa'i ye
237b1(rgyud): shes de dag ni bde ba chen po'i ngang du mnyam pa nyid du 'dod chags byos zhes bya'o/ /da ni gzung ba'i skyon bstan par bya ste/ srid pa'i sna rtser 'ching ba yongs su spangs/ /'di ni yid 'dus pa la rlung gis rlabs/ /g.yo zhing 'phar bar shin tu mi srun 'gyur/ /zhes
237b2(rgyud): bya ba'i don ni yid bcings pa dag ni srid pa ste 'khor ba'i rnam pa yin no/ /de'i phyir sna rtser 'ching pa la sogs pa yongs su spang ngo / /de'i mi rtog pa 'di ni yid 'dus pa ste 'phred la gnas pa'i rlung zin pa'o/ /de la steng 'og gi rlung gis rlabs na sems g.yo zhing lus
237b3(rgyud): 'phar bas shin tu mi srun par 'gyur te/ smyon pa dang mtshungs pa'i phyir don med par 'gyur ro/ /de ltar ma bcings pa'i phan yon bstan pa'i phyir/ /lhan cig skyes pa'i ye shes gnas gyur na/ /de'i phyir bdag nyid brtan par 'gyur ba ste/ gang zhig yid ni
237b4(rgyud): nye bar 'gags gyur na/ /lus ni 'ching pa rnam par 'chad par 'gyur/ /zhes bya ba'i don ni/ snang ba dang sems lhan cig skyes pa'i rang bzhin ci yang ma yin pa'i ngo bor gnas gyur na/ chos kyi sku de'i bdag nyid brtan par 'gyur ba'i phyir ro/ /gang gi tshe gnyug
237b5(rgyud): ma la goms par 'gyur ba de'i phyir yid kyi rtog pa ni nye bar 'gag par 'gyur bas na/ lus kyi 'ching ba 'char bar 'gyur ba dang bde ba la zhen pa la sogs pa rnam par 'chad par 'gyur ro/ /da ni nyams myong gi rtags bstan par bya ste/ dbus su lhan cig
237b6(rgyud): skyes dang ro mnyam pas/ /de tshe dmangs rigs dag dang bram ze med/ /ces bya ba'i don ni/ sems dang snang ba gnyis kyi dbus su lhan cig skyes pa'i ye shes kyi de kho na nyid ro mnyam par 'gyur ba'i re dog med pa'i don de nyid rtogs shing gnyis 'dzin med cing
237b7(rgyud): gza' gtad dang bral ba'i ngo bo nyams su myong ba las blang dor med pa'i spyod pa dag 'byung bar 'gyur te/ de'i tshe nyam nga bar 'gyur ba med pa'i phyir tha dad kyi rtog pa dang bral bas dmangs rigs dang bram ze med do zhes bya'o/ /da ni grags pa'i dpe'i sgo nas don
238a1(rgyud): mtshon par bya ste/ 'di nas zla ba'i rgya mtsho nyid dang ni/ /'di nas gang+gA'i rgya mtsho'i bar dag dang / /bA rA Na sI'i khor yug bar dag ni/ /'di ni zla ba rgyas pa gsal byed cing / /byang chub sems kyi ri bong gis/ /sems can rgya mtsho
238a2(rgyud): gsal bar byed/ /dran pa gang+gA'i mtsho dag gis/ /yul chen bA rA Na sIr gsal/ /zla ba 'grib dang rgyas pa ni/ /zla bar 'gyur ba ma yin te/ /nyi ma'i rkyen gyis 'phel 'grib snang / /zla ba lta bu'i sems nyid la/ /'phel dang 'grib pa yod med de/ /rtog
238a3(rgyud): pa'i dbang gis de ltar snang / /de phyir rtog pa bsal ba'i phyir/ /gnyug ma'i grogs dang bcas pas 'bad/ /'bad pa ngal ba med 'gyur te/ /kye ho dang po'i rten la smros/ /zhes bya ba'i don ni/ dpe dag gis nye bar mtshon pa'ang / /gnyug ma'i don kho na nyid
238a4(rgyud): brjod par bya ste/ 'di nas zhes bya ba ni de bzhin gshegs pa thams cad kyi 'byung gnas so/ /zla ba rgya mtsho zhes bya ba ni lto phyogs kyi ngos dpag tshad bcu gnyis pa dag na'o/ /de dag ni chu zheng du dpag tshad bcu gnyis yod pa khor yug tu dpag tshad bzhi bcu rtsa
238a5(rgyud): brgyad pa yod pa ste/ de dag gi nang na nor bu rin po che hu lu in+d+ra zhes bya ba las dpag tshad gcig gyen du 'phags pa yod de/ de dag la zla ba'i 'od kyis phog pa'i dus su chu'i rgyun 'byung bar 'gyur zhing 'od kyang phyogs bcur 'phro'o/ /'di nas gang+gA'i rgya mtshor dpag tshad
238a6(rgyud): bcu gnyis te/ de dag gi bar dag tu rin po che'i 'od kyis khyab cing khyad par du chu de dag gsal bar byed do/ /'od de dag dang 'brel ba'i gang+gA'i chu'i nang na rin po che asma gar+b+ha zhes bya ba yod de/ de'i 'od kyis yul bA rA Na sI'i grong khyer gyi dbus na mchod rten da sha ka
238a7(rgyud): zhes bya ba yod de/ de dag gi rtse mo la nor bu rin po che mu sa la gar+b+ha zhes bya ba gnas te/ de dag la khyad par byed do/ /de'i 'od kyis bA rA Na sI'i khor yug gi bar thams cad 'od kyis gang bar byed cing khyad par du yo byad thams cad kyi mdog kyang gsal bar byed do/ /
238b1(rgyud): de bas na grong khyer 'di ni zla ba rgyas pa gsal byed pa ste zla ba nyid kyi mthu yin pa'i phyir ro/ /de bzhin du don dam pa'i byang chub kyi sems chos kyi sku'i ri bong gis sems can gyi rgya mtsho thams cad la gsal bar byed de de dag la ye shes kyi nor bu rin po che rang 'byung du gnas so/ /
238b2(rgyud): de'i 'od len par byed pa yang dran pa rgyun chags te gang+gA'i mtsho lta bu'o/ /de dag gi nang na chos kyis rtog par byed pa'i nor bu gnas te/ skal ba dang ldan pa'i yul tshogs chen po bsags pa'i gang zag bA rA Na sIr gsal lo/ /de dag ni tha mal gyi shes pa'i mchod
238b3(rgyud): rten gyi rtse mo la nyams su myong ba'i nor bu rin po che gnas so/ /snang srid bde ba chen po'i 'od 'byin par byed do/ /de'i 'od kyi khyad par du sna tshogs du ma'i yo byad thams cad ro gcig tu mdog 'byin to/ /de yang rtogs pa dang ldan pa'i gang zag rnams la mi snang ba'i phyir
238b4(rgyud): dpe brjod par bya ste/ zla ba nyid la 'grib pa dang rgyas pa ni yod pa ma yin te zla ba 'gyur ba ma yin pa'i phyir ro/ /de ltar 'phel 'grib kyi rnam pa yang nyi ma dang nye ba dang ring ba'i rkyen gyis 'phel ba dang 'grib par snang ngo / /dpe de bzhin du zla ba lta bu'i 'od don dam pa byang chub kyi
238b5(rgyud): sems de nyid la ni thog ma nyid nas ma bcos pa rnal ma'i rang bzhin yin pa'i phyir skal pa dang ldan pa rnams 'phel ba dang skal ba med pa rnams la 'grib pa yang med do/ /blo chung ba'i gang zag rnams kyis tha dad kyi rtog pa'i ngo bor brtags pa'i dbang gis de ltar snang ba
238b6(rgyud): dang / chos thams cad ci yang ma yin pa'i ngo bo tha mal gyi shes pas nyams su myong bar bya ba rtogs pas 'phel 'grib kyi tshul du snang ste de ltar ma rtogs pa rnams kyi ni rtogs par bya ba'i phyir rtog pa bsal bar bya ste/ de nyid kyi phyir gnyug ma'i de bzhin nyid bsgom zhing
238b7(rgyud): de'i grogs bsod nams kyi tshogs dang snying rje dang bcas pa la 'bad par bya'o/ /rtsol sgrub dang bcas par thal lo zhe na/ byis pa'i ngang tshul can rnams la rtog par bya ba'i yan lag tu smras pa ste chen po pa rnams la ni 'bad pa ngal med 'gyur te zhes bya ba ste rtsol
239a1(rgyud): bar bya ba ma yin pa'i tha tshig go/ /de bas na thabs khyad par can la gdams pa'i phyir kye ho zhes bya'o/ /dang po'i rten zhes bya ba ni tha mal gyi shes pa ste de dag nyams su myong bar bya ba la smros zhes bya'o/ /da ni grogs dang bcas pa'i de kho na
239a2(rgyud): nyid mthong bar 'gyur bar bya ba bstan par bya ste/ zhing kun gnas dang nye ba'i gnas tshogs su/ /phyin te bltas pas rtog par nga smras pa/ /lung dang dran pa'i mu nas bzung ba'i tshe/ /dge ba nga yis yang dag nges par mthong / /nga yis rmi lam du yang mthong ba med/ /
239a3(rgyud): ri bo'i khrod du gnas te bag yod byos/ /zhes bya ba'i don ni/ ta na ta ha ra zhes bya ba ste de dag ni zhing dang nye ba'i zhing ngo / /de'i don bsnyad par bya ste/ rab tu mi gnas pa'i rgyud las/ /slob ma skal ldan mtshungs pa dang po'i zhing / /bla ma nyams myong dag pa gnyis med zhing / /
239a4(rgyud): zhes bya ba'i phyir skal pa nye bar mtshungs pa dang ldan pa'i slob ma dang de kho na nyid nyams su myong bar byed pa'i bla ma'i ste de dag la sbyar bar bya'o/ /de la ji ltar zhe na/ keng ri ba ha na ra zhes bya ba ste/ /dur khrod dang nye ba'i dur khrod do/ /de dag gi don ni rgyud de nyid las/ /slob
239a5(rgyud): ma'i dur khrod des par gsol ba 'debs/ /rdzogs pa'i sangs rgyas 'byung ba lus kyi khrod/ /bla ma de yis nye bar smin par byed/ /dag pa'i gdams ngag dag gis nye bar ston/ /zhes 'byung ba'i phyir slob pa po dag gis gus pa dang ldan pas bla ma la gsol ba btab
239a6(rgyud): ste/ btab pa'i don de nyid mi bslu ba'i don du zhal gyi bdud rtsi dag gis rgyud yongs su smin par byas te de dag la sbyar bar bya'o/ /de yang ji ltar bsgrub par bya zhe na/ gi sa ra ni su'i ha zhes bya ste/ tshan+do ha dang nye ba'i tshan+do ha'o/ /de dag gi don ni yang rgyud de nyid
239a7(rgyud): las/ tha mal shes pas brgyan pa tshan+do ha/ /de nyid goms par gyur pa nye bar mchog /ces 'byung ba'i phyir/ bla ma las thos pa'i don de dag tha mal gyi shes pa nyams su myong bar byas shing dus thams cad du goms par byed pa ste de dag tu sbyar bar bya'o/ /de dag
239b1(rgyud): kyang gang dang ldan par 'grub ce na/ u Ni la ma ha po ti ha ra Ni zhes bya ste/ gnas dang nye ba'i gnas so/ /de nyid gsal bar bya ba yang rgyud de nyid las/ snang srid bde chen bla ma dran pa dang / /sems nyid bla ma mchog ste gnod mi byed/ /gnas dang nye ba'i gnas la rnyed
239b2(rgyud): nas kyang / /skad cig gcig la rdo rje chos kyi sku/ /zhes 'byung ba'i phyir dus rtag tu bla ma mi brjed par bya ba dang / snang srid thams cad chos kyi sku gnyug ma'i ngo bo nyid du rtogs par bya ba ni gnas so/ /dus rtag tu sems nyid bla ma dam pa'i tshul du bkur bar byed
239b3(rgyud): cing sems la mi gnod pa'i lam gyis dus thams cad du chu bo lta bur sems chos kyi skur gzhag pa ni nye ba'i gnas so/ /de dag kyang ji lta bu'i tshul du bcas par bya zhe na/ ka na to pi ha'i na ra te 'du ba dang nye ba'i 'du ba'o/ /de yang rgyud de nyid las/ gsal dang
239b4(rgyud): mi rtog bde ba dang / /dbyer mi phyed kyi de nyid ni/ /spyod lam bzhi la khyad med pa/ /goms pa'i gnas te 'du ba'o/ /dur khrod grong khyer tshogs rnams su/ /'jigs pa med par rgyu byed cing / /chags pa med par slong mo byed/ /kha T+wAM 'dzin cing mu cor smra/ /'di ni nye ba'i 'du ba
239b5(rgyud): ste/ /dam pa rnams kyi lam yin no/ /zhes bya ba'i don ni/ zhing kun gnas dang nye ba'i gnas dang tshogs su zhes sbyar ro/ /phyin te zhes bya ba ni go rims de nyid kyi tshul lo/ /bltas pas zhes bya ba ni de dag gi tshul ma nyams par nyams su blangs pa'o/ /de nyid
239b6(rgyud): kyis chos kyi sku gnyis su med pa'i ye shes kyi de kho na nyid rtogs par 'gyur ro zhes rje btsun pa dag gis gsungs so/ /de nyid bla ma dam pa'i lung dang dran pa rgyun chags kyis gnyug ma'i mu nas bzung ste/ ci snang chos kyi sku phyag rgya chen por ngo bor snang ba'i tshe de ni thun
239b7(rgyud): mong ma yin pa'i dge bar yang dag par mngon par shes pas nges par gzigs so/ /de dag la rgyu 'bras kyi tshul du 'thob par 'gyur ba yod dam zhe na/ nga yis zhes bya ste rje btsun pa dag gis kyang de nyid mi srid pa'i phyir ro/ /rmi lam du yang mthong ba med do/ /
240a1(rgyud): dngos su rgyu 'bras kyi tshul du 'byung bar lta smos kyang ci dgos/ 'o na 'bras bu de dag 'thob par 'gyur ba ma yin nam zhe na/ lus kyi ri bo'i khrod du tha mal gyi shes bas rnal 'byor ba gnas te/ dran pa rgyun chags kyi bag yod par byos
240a2(rgyud): shig ces pa'am/ las dang po pa rnams kyi ri bo dang dgon pa dang chu 'gram dang dur khrod du gnas te spyod lam thams cad du de kho na nyid las mi g.yengs par bag yod par byos shig dang rtog pa'i skad cig de nyid las sangs rgyas par 'gyur ro/ /da ni gnyug ma'i
240a3(rgyud): don de nyid kyi rten mtshon par bya ste/ /'dab ldan pad sdong ge sar gyi dbus na/ /shin tu phra ba'i rnal ma'i kha dog ldan/ /bye brag bor cig rmongs pa mya ngan gyis/ /gdungs pa 'bras bu med par ma byed cig /ces bya ba'i don ni/ 'dab ces bya ba ni sha brtsegs pa'i
240a4(rgyud): 'dab ma ste/ de dang ldan pa ni keng rus kyi rus pa'i tshogs so/ /pad ces bya ba ni mdangs nye bar 'dzin pa ste khrag go/ /sdong zhes bya ba ni lus brtan par byed pa ste/ rtsa'i rgyal po a wa d+hU tI la sogs pa'i nang na gnas pa'i byang chub kyi sems so/ /ge sar zhes bya ba ni
240a5(rgyud): 'khor lo rnam pa drug gi 'dab ma'o/ /de dag gi dbus na gnas pa'i thig le ste snying ga chos kyi 'khor lo'i dbus na gnas pa na rtog pa med pa'i thig le'o/ /de yang bsam gyis mi khyab pa'i rgyud las/ /sha yi 'dab ma yongs su rdzogs pa'i nang / /keng rus tshogs
240a6(rgyud): kyis yongs su gang bar byas/ /'dab ma khrag gi mdangs kyis drod 'dzin te/ rtsa brtsegs sdong bo'i tshul du nges par gnas/ /ge sar 'khor lo drug ni rnam par bkram/ /sdong po byang chub sems kyi lus bstan te/ /chos kyi 'khor lo'i dbus na thig le mchog /shin tu phra
240a7(rgyud): ba rnal ma'i kha dog ldan/ /zhes 'byung ba'i phyir rtog pa med pa'i thig le de dag ni gnyug ma'i de kho na nyid skyed par byed de/ de dag ni shin tu brtags dka' ba'i phyir zab cing phra ba'i rnal ma ste/ rgya mtsho lta bu'o/ /de yang tha mal gyi shes pa gsal ba dang mi rtog pa dang bde ba
240b1(rgyud): dang nyams su myong bar byed pa ste chos kyi sku nyid yin pa'i phyir rnal ma'i kha dog dang ldan zhes bya'o/ /de nyid kyi ngo bo nyams su myong ba la ni re dogs gnyis 'dzin/ blang dor gyi rnam pa yod pa ma yin te/ 'bras bu thams cad kyi mchog go/ /de bas na tha dad bye brag bor cig
240b2(rgyud): de ci'i phyir zhe na/ tha dad kyi rtog pas bsgribs pa'i rmongs pa de dag la 'khor ba'i mya ngan gyis gdungs pas sdug bsngal bar 'gyur te/ de kho na nyid kyi 'bras bu med par ma byed cig ces bya ba'i don to/ /da ni spyi dang mtshungs pa'i dpe brjod par bya ste/ gong du/ tshangs pa
240b3(rgyud): khyab 'jug mig gsum pa/ /'jig rten ma lus zhi bar 'gyur/ /zhes pa/ rigs med dag la mchod gnas las kyi mtha'/ /rtog pa de nyid yang dag zad par 'gyur/ /zhes bya ba'i don ni/ gnyug ma'i de kho na nyid ma yin pa'i phyi rol pa dag gis kyang 'di dag dang nye bar
240b4(rgyud): mtshungs par gyur kyang don med par 'gyur ro/ /des kyang ci zhe na/ gang du zhes bya ba ni phyi rol ba rnams kyi rigs so/ /tshangs pa khyab 'jug mig gsum pa/ /zhes bya ba ni lha dbang phyug chen po'i rten la bya'o/ /de dag gi smra ba'i tshul ni lha chen po dag la mchod pa phul nas de
240b5(rgyud): dag mnyes par gyur bas/ 'jig rten ma lus thams cad zhi ba mya ngan las 'das par 'gyur ro zhes bya ba ste/ 'bras bu rdzogs pa'i sangs rgyas kyi rigs med pa de dag la mchod pa la/ las kyi mtha'i rtog pa de nyid zad par 'gyur zhes te 'gyur ba ma yin te don med
240b6(rgyud): do/ /de bas na bdag dang gzhan du 'dzin pa thams cad kyang tha dad du rtogs pa'i phyir de dang mtshungs pa nyid do/ /de ni mi mthun pa de nyid dper bsgrub par bya ste/ gang du zhes bya ba'i rnal 'byor ba gang gis so/ /tshangs pa zhes bya ba ni tha mal gyi shes pa ste de dag la rtogs
240b7(rgyud): pa'i skyon gyis ma gos pa'o/ /snang grags kyi chos thams cad la de'i ngo bos khyab pa'o/ /bla ma dam pa dag gis bstan pa de nyid la 'jug par nus pa na gsal ba dang mi rtog pa dang bde ba'i mig gsum dang ldan pa ste/ de ltar rtog pa na 'jig rten gyi rnam par rtog pa thams cad ma
241a1(rgyud): lus par zhi bar 'gyur ro zhes pa ni bla ma dam pas gdams pa'o/ /de dag la rigs med da ci yang ma yin pa'i phyir ro/ /de dag la snang grags kyi chos thams cad la mchod par phul te/ gnyug ma'i ngo bo nyid la gnas na las kyi mtha'i rtog pa
241a2(rgyud): thams cad de nyid du yang dag par zad par 'gyur ro/ /da ni rtogs par dka' ba'i gdams ngag la rag las pa bstan par bya ste/ kye ho bu nyon mchod pa'i tshogs dang bya ba mang smra dang / /yang dag gnas shes pa zhes zer ba ste/ /'gro ba mchod cing 'don pa la
241a3(rgyud): sogs pas/ /de ni shes par nus pa ma yin no/ /zhes bya ba'i don ni/ dam pa rnams kyi gdams ngag gdams par bya zhing tha snyad tsam du don du gnyer bar mi bya ste/ de dag la gdams pa'i don ni/ bu zhes pa ni khams gsum pa rnams la bos nas yang dag pa'i don la
241a4(rgyud): gzhol ba la dgod pa'i phyir nyon zhes bya'o/ /mchod pa'i tshogs dang zhes bya ba ni bdun rnam par dag pa'i bsod nams kyi tshogs bsags pa la sogs pa'o/ /bya ba mang po smra dang zhes bya ba ni don chung ngu dang don med pa'i bstan bcos 'chad pa dag go/ /yang dag
241a5(rgyud): gnas zhes bya ba ni rmongs pa'i bsam gtan pa dag ste/ 'gro ba tha snyad kyi brjod pa dag 'chad cing pha rol po 'don pa la sogs pas bla ma dam pa'i gdams ngag dang bral ba'i phyir/ de kho na nyid kyi don de ni shes par nus pa ma yin no/ /de bas na yang dag pa'i don
241a6(rgyud): las ma yengs shing ji bzhin pa'i don de nyid la bsgom par bya'o/ /da ni snying po'i don de nyid du rtogs pa'i dka' ba bstan par bya ste/ kye ho bu nyon de nyid sna tshogs kyi/ /ro 'di bstan par brjod pa ma yin te/ /bde ba'i gnas mchog rtogs pa spangs pa ni/ /
241a7(rgyud): 'gro ba nye bar skye ba ji bzhin no/ /blo ni rnam 'gag yid ni rang zhi bas/ /gang du mngon pa'i nga rgyal 'chad pa ni/ /sgyu ma'i rang bzhin mchog tu rtog pa ste/ /de bas bsam gtan 'ching ba des ci bya/ /dngos por skyes ba mkha' ltar rab zhi na/ /dngos po spangs na phyi
241b1(rgyud): nas ci zhig bya/ /de ring dpal ldan mgon pos bstan pa yis/ /dbye ba rnam spangs de la gnas par byos/ /zhes bya ba'i don ni/ brjod par dka' ba'i don de nyid la gdams pa'i phyir kye ho zhes bya'o/ /bu nyon zhes bya ba ni smos pa kho nar zad do/ /de nyid ces bya ba
241b2(rgyud): ni rang bzhin gnyug ma ji lta ba la bya'o/ /de nyid sna tshogs kyi ngo bor snang ste bde ba chen por gyur pa'i ro 'di cir yang grub pa med pa'i phyir rje btsun pa rnams kyis kyang brtan par brjod pa ma yin te/ bde ba chen po rang bzhin rtog pa dang bral ba'i gnas ni tha mal gyi shes
241b3(rgyud): pa nyid do/ /de nyid goms shing mchog tu gyur pas ni/ /rtog pa ma lus pa thams cad spangs pa'o/ /de dag ni 'gro ba dag nye bar skye ba ji bzhin pa ste byis pa dang / gzhon nu dang lang tsho la bab pas stobs yongs su rdzogs par 'gyur ba bzhin du de nyid kyi don 'di dag
241b4(rgyud): kyang mthong ba dang myong ba dang rtogs pa dang mthar phyin pa las chos kyi sku'i stobs yongs su rdzogs nas sprul pa'i sku dang longs spyod rdzogs par 'gyur ro/ /skyes bu dag gi rtogs pa la blo gtad de spros pa'i g.yeng ba ni rnam par 'gags nas yid ni mi rtog pa 'ba'
241b5(rgyud): zhig la rab tu zhi bar 'gyur ba'i 'jig rten pa'i gnas gang du gnas shing 'dug pa de dag tu bdag ni bsam gtan pa yin no zhes mngon pa'i nga rgyal 'chad pa de ni sgyu ma'i rang bzhin snang yang med pa tsam mchog tu rtog pa ste/ de dag la gnyis 'dzin gyi rnam pas
241b6(rgyud): zhen pa 'khor bar 'khor zhing sdug bsngal 'ba' zhig gi rgyu byed pa ste/ de bas na bsam gtan gyi 'ching ba des ci zhig bya'o/ /de dag gi don ji ltar yin zhe na/ dngos por snang zhing skyes pa de dag thams cad sems nyid nam mkha'i ngo bo lta bu las ma 'das pa
241b7(rgyud): yin te/ de ltar ngo bo gcig pa de dag lhan cig skyes pa'i ye shes kyis rab tu zhi na dngos po thams cad bde ba chen po'i chos sku ste/ de dag spangs nas gzhan zhig nas de bzhin nyid 'thob pa ma yin pa'i phyir dngos po'i rnam par 'khrul bar brtags nas phyi nas
242a1(rgyud): de ma yin pa'i ye shes skye zhes pa ni don med de log pa yin pa'i phyir des ci zhig bya'o/ /bdag nyid skal pa dang ldan pa'i dus de ring yin pa'i tshe/ dpal ldan sangs rgyas dang bla ma dam pa'i mgon pos bstan pa'i don yid la byar med pa de dag
242a2(rgyud): la nges pa'i sgo nas nyams su myong na/ dbyer med pa ni rnam pa thams cad ro gcig ste shugs kyis spangs pa'i don de la gnas par byos shig ces bya ba'i don to/ /da ni rnal 'byor gyi spyod lam bstan par bya ste/ mthong dang thos dang reg dang dran pa dang / /zas snom
242a3(rgyud): pa dang mtshan na gnas pa dang / /cal col gtam dang lan smrar gyur pa la/ /sems so zhes ni gcig gi ngo bo dang / /rnal ma de bzhin rnam pa la mi 'da'/ /zhes bya ba'i don ni rnal 'byor pa dag gis 'dod pa'i yon tan mi dgag cing longs spyod par bya ste/ de dag kyang
242a4(rgyud): ma zhen pa'i tshul du chos kyi sku gnyug ma'i rang bzhin du shes par bya'o/ /de yang mig dang rna ba dang sna dang lus dang yid dang lce la sogs pas mthong ba dang thos pa dang reg pa dang dran pa dang zos pa dang snom pa thams cad chos kyi sku bde ba chen po'i rang bzhin dang de bzhin nyid
242a5(rgyud): kyi sgra dang / ci yang ma yin pa'i reg bya dang / dbyer mi phyed pa'i dran pa dang / gnyis su med pa'i ro dang / tha mal gyi shes pa'i dri dang / de dag thams cad kyang sems nyid du longs spyad par bya'o/ /mtshan na gnas pa dang zhes bya ba ni rnam par rtog pa ste phyi nang gi byung
242a6(rgyud): tshor thams cad la dran pa de bzhin nyid du shes par bya'o/ /gzhan dag chags pa dang zhe sdang dang btang snyoms kyi cal col gyi gtam dang bya ba dag la yang de bzhin nyid du shes par bya'o/ /bdag nyid kyi lan smra bar gyur pa la yang sems so zhes ni gcig gi ngo bo dang
242a7(rgyud): rnal ma'i de bzhin nyid kyi rnam pa las mi 'da' bar bya'o/ /da ni bla mas bstan pa'i don la 'bad par bya ba bshad de/ gang zhig bla ma'i man ngag bdud rtsi'i chu/ /gdung sel bsil ldan ngoms par mi 'thung na/ /de ni bstan bcos don med mya ngan gyi/ /thang la skom
242b1(rgyud): pas gdungs te shi bar zad/ /ces bya ba'i don ni/ skal ba dang ldan pa'i gang zag skyes pa dang bud med kyi ngo bor snang ba gang zhig gis 'bras bu khyad par can thob par byed pa'i bla ma dam pa dag gis don nye bar 'dzin pa ste man a sa ra zhes bya'o/ /de dag gi don ni
242b2(rgyud): shes rab dang snying rje'i bdag nyid 'brel pa ste gnyis med kyi ye shes de kho na nyid do/ /de dag ni dam pa'i dag las shes par bya ba nyid do/ /de dag gi mi mthun pa'i phyogs sangs rgyas kyi ye shes bdud rtsi ma rungs par byed pa'i rtsir gyur pa ste dper na chu lta bu'o/ /
242b3(rgyud): de dag gis ni nyon mongs pa'i than pas gdungs pa'i gdung ba sel cing bde ba chen po'i bsil dang / ma bcos pa dang ba'i don gnyis su med pa'i tshul gyis ngoms par mi 'thung ba de ni 'jig rten pa'i bstan bcos don med pa sdug bsngal gyi khang bu de dag la
242b4(rgyud): gnas pas 'khor ba'i mya ngan gyi thang la bde ba chen po'i skom gyis shin tu gdungs te/ rnam par rtog pa la sogs pas bskyed pa'i gnas su de kho na nyid shes par zad do/ /da ni don de kho na nyid bstan par bya ba'i thabs bshad par bya ste/ bla mas
242b5(rgyud): bstan pa mi shes na/ /slob mas go bar yod min te/ /lhan cig skyes pa bdud rtsi'i ro/ /gang zhig ji ltar bsten par bya/ /zhes bya ba'i don ni bla ma dam pas bstan pa'i thabs ni tha mal gyi shes pa ste/ mi shes pa bstan pas na mchog go/ /slob mas
242b6(rgyud): rtogs pa'i bdag nyid kyang go bar bya ba yod pa ma yin te/ min pa nyid ni rtog pas bdag nyid yongs su dag pa'o/ /de nyid yin nam zhe na/ yin du med pa yin te/ lhan cig skyes pa'i bdud rtsi'i ro ni sems nyid ma bcos pa rnal ma ste gang zhig yin min no/ /
242b7(rgyud): min pa'i don de nyid ji ltar bstan par bya ste bstan pa med do/ /dam pa dag gi gdams ngag las 'byung ba ni bla ma dag gis tha snyad dpag tu med pa brjod cing de kho na nyid go bar ma nus na bstan par mi shes pa nyid do/ /de lta bu'i zug rngus slob mas go ba
243a1(rgyud): dang rtogs pa yod pa yin to/ /de bas na lhan cig skyes pa'i ye shes kyi bdud rtsi'i ro 'di dag ni gang zhig ji ltar bstan par bya zhe na/ des par byas shing tha mal gyi nyid do/ /da ni de ltar ma rtogs pa dag gi skyon bstan par bya ste/ gal te tshad mar
243a2(rgyud): 'dzin pa'i dbang gis su/ /blun pos bye brag rnam par 'byed pa ste/ /de tshe de ni gdol pa'i khyim du rol/ /'on kyang de la dri mas mi gos so/ /zhes bya ba'i don ni/ gal te'am brgya lam na rtog ge pa'i gang zag dag gis rjes dpag tshad mar 'dzin pa'i dbang gis su rtog pa de
243a3(rgyud): dag gis gnyis med kyi ye shes dkrug pa'i phyir blun pa ste/ de'i tshe de ni gdol ba'i de ci'i phyir zhe na/ bdag gzhan gyis bye brag rnam par 'byed pa ste/ dper na bram zes gang gi tshe gtsang ma bcas pa de'i tshe gdol pa'i khyim du rol pas skyon dang bcas pa bzhin no/ /rnal 'byor
243a4(rgyud): pa brtul zhugs kyi spyod pa la zhugs pa dag gam gdol pa dag gis de nyid kyi khyim du 'ongs kyang de la skyon gyi dri mas mi gos rigs so/ /da ni nan tan dang bcas pa the tshom med par bsgrub pa bstan pa ni/ gang tshe slong pa srang kha'i kham phor gyis/ /bdag nyid
243a5(rgyud): rgyal po slar yang ci byar yod/ /mya ngan 'das pa la gnas srid par mdzes/ /nad gzhan dag la sman gzhan gtang mi bya/ /bsam dang bsam bya rab tu spang nas su/ /ji lta bu yi tshul la gnas byas shing / /bla ma'i lung la bsgrims te gus 'bad na/ /lhan cig skyes
243a6(rgyud): pa 'byung bar the tshom med/ /ces bya ba'i don ni gang gi tshe/ grong khyer pa dag gi rigs ngan gyi spyod pas rgyu ba na slong ba'i zas kyi bya ba byed pa'i srang khar bor ba'i kham phor gyi dum bu dgos pa yin gyi de dag gis bdag nyid rgyal por gyur pa'i mthus bsod nams kyi bdag
243a7(rgyud): nyid yongs su dag pa dag rnyed pa'i phyir zas kyi bya ba byas zin pa de bor ba'i kham phor gyi dum bu de dag gis bdag nyid rgyal po la slar ci yang byar yod de med do/ /de bzhin du tha snyad kyi rtog pa'i bdag nyid kyis brtags pa'i las dang bya ba dag gis bde ba chen po'i ro dang bral
243b1(rgyud): ba'i phyir rmongs pa'i spyod pas rgyu ba dag la 'khor ba'i bde ba cung zad tsam bskyed pas dgos pa ste/ bdag nyid re ba dang dogs pa dang bral ba'i don de kho na nyid rtogs nas tha snyad kyi rnam par gzhag pa ni mi dgos te/ de ni zug rngu yin pa'i phyir de ltar rtog pa de dag ni mya ngan
243b2(rgyud): las 'das pa la gnas pa ste/ de nyid gzhan du ma brjod cing srid par mdzes pa'o/ /de la gzhan du brjod par ni mi bya ste/ dper na nad gzhan te tsha ba lta bu dag la sman gzhan te tsha ba btang bar mi bya ste rnam par rtog pa'i nad dag la tha dad kyi rtog pa gzhag par mi bya ba nyid do/ /
243b3(rgyud): de dag ji ltar gzhag par bya zhe na/ bsam pa dang bsam bya'i gnyis 'dzin gyi rtog pa rab tu spang nas su/ sems rnal ma ji lta bu'i tshul du gnas par bya zhing sems ma bcos pa bla ma'i mchog dang snang srid bde ba chen po'i lus la dran pas bsgrims te spyod lam rnam pa
243b4(rgyud): bzhi'i tshul la ma g.yengs pa'i rnam pas gus par 'bad na lhan cig skyes pa'i ye shes 'byung bar the tshom med do/ /da ni ji ltar mtshon par mi nus pa bstan te/ kha dog yon tan yi ge dpe spangs nas/ /smra ru mi btub de ni gang gis mtshon/ /gzhon nu'i bde ba snying la zhen pa
243b5(rgyud): bzhin/ /dbang phyug bde ba rang bzhin med pa ste/ /de ni su la bstan par bya nus sam/ /zhes bya ba'i don ni tha mal gyi shes pa dngos kyi mtshan nyid de dag kha dog med de mtshan ma dang bral ba'o/ /yon tan med de re ba dang bral ba'o/ /yi ge med de brjod par bral ba'o/ /
243b6(rgyud): dpes mtshon par mi nus te bsgrub bya dang bral ba'o/ /de dag thams cad shugs kyis spangs nas don chen po de dag smrar mi btub pa ste/ de ni gang gis kyang mtshon par nus pa ma yin no/ /nyams su myong du yang yod pa ma yin nam zhe na/ bu mo lo bcu drug lon pa'i bde ba
243b7(rgyud): snying la zhen pa bzhin du myong du yod kyang brjod pa'i tha snyad kyis gtan la dbab pa yod pa ma yin no/ /de ltar rtogs pa de ni sa bcu'i dbang phyug dam pa ste de'i ngo bo ni rang bzhin med pa'o/ /de'i phyir de ni su la yang bstan par bya bar nus sam ste mi nus pa nyid do/ /da ni
244a1(rgyud): brtags pa'i brtag bya thim zhing de dang bral ba bstan pa ste/ dngos dang dngos med yongs su bcad pa gang / /des ni 'gro ba ma lus rab thim 'gyur/ /gang tshe yid ni gcod pa med pa yi/ /mi g.yo brtan pa dran zhing gnas pa der/ /de ni 'khor ba'i
244a2(rgyud): dngos po rang grol 'gyur/ /gang tshe bdag gzhan yongs su shes med na/ /de tshe bla ma'i lus su 'grub pa nyid/ /de ltar brtan pa nyid la nges rtogs par/ /ma 'khrul pa yi ngo bor rdzogs sangs rgyas/ /rang gi rang la rig par shes par bya/ /dngos dang zhes bya ba'i don ni bems po'i
244a3(rgyud): rnam pa dag go/ /dngos po med pa ni rig pa'i rnam pa'o/ /bems rig rnam pa gnyis yongs su bcad pa gang yin pa de nyid do/ /de ltar rtogs pa'i ngang der ni rnam par rtog pa las 'byung ba'i 'gro ba ma lus pa rab tu thim par 'gyur ro/ /gang gi tshe rnal 'byor pa'i
244a4(rgyud): yid ni bcos pa med pa'i bdag nyid yongs su rdzogs pa med pa de'i tshe phyi nang gi rnam par rtog pas mi g.yo ba dang / de kho na nyid klong du gyur pa bstan pa dang spyod lam rnam pa bzhi khyad med pa rang bzhin gyis gnas pa der de'i tshe 'khor ba'i dngos po thams cad rang grol bar 'gyur
244a5(rgyud): ro/ /de ltar nyams su myong ba'i rtags ni bdag dang gzhan du rtog pa yongs su shes pa med pa ste/ de ltar rtogs na bla ma chen po'i lus su grub pa nyid do/ /de ltar bla ma dam pas bstan par nges par rtogs nas ma 'khrul pa'i ngo bor mngon par rdzogs par sangs rgyas
244a6(rgyud): pa nyid do/ /de yang gzhan la rag las pas go ba ma yin te/ rang gi sems nyid kyis rang gi sems nyid la bstan la legs par shes par bya ba nyid do/ /da ni ji ltar yang ma yin pa bstan par bya ste/ rdul med rdul bral ma yin sems kyang min/ /dngos po de dag gdod
244a7(rgyud): nas zhen pa med/ /mda' bsnun gyis smras de tsam zhig tu zad/ /kye ma ma lus dri med don dam shes par byos/ /zhes bya ba'i don ni de kho na nyid gnyug ma'i ngo bo la rnam par rtog pa'i rdul med do/ /rdul de dang bral ba ma yin no/ /snang ba dang sems kyang ma yin no/ /'di
244b1(rgyud): ltar snang ba'i dngos po'o/ /'di dag ni gdod ma nas zhen pa med pa nyid do/ /de ni ci yang ma yin pa'i don nyams su myong bar nus so/ /bdag ni rang bzhin gyi mtshon cha can te mda' bsnun gyis smras de tsam zhig tu zad/ de bas shin tu ngo mtshar ba'i don de kye ho zhes bya'o/ /de dag
244b2(rgyud): kyang ci zhe na/ snang ba ma lus pa ni lhan cig skyes pa'o/ /sems la ni dri ma med de de nyid do/ /lhan cig skyes pa'i ye shes ni don dam pa ste de dag shes par byos shig /da ni brtags pas mi rtog pa bstan par bya ste/ khyim na yod pa phyi ru song nas tshol/ /khyim bdag
244b3(rgyud): mthong nas khyim tshes dag la 'dri/ /mda' snun gyis smras bdag gis shes par byos/ /blun po'i bsam gtan bsam bya brjod pa min/ /gal te bla mas bstan cing rtog pas brtags/ /bden pa thams cad shes par byas gyur kyang / /de dag gis ni yongs su brtags pa
244b4(rgyud): na/ /de ma rtogs pas thar pa thob bam ci/ /yul nas bgrod cing gdung bas nyes byas kyang / /lhan cig skyes pa mi rnyed sdig par 'dzin/ /zhes bya ba'i don ni snang srid thams cad kyi khyim gyi bdag po ni gnyug ma'i sems te/ /des ni rang gi khyim na yod pa'o/ /de ltar
244b5(rgyud): na rtogs pa'i phyir phyi rol du song nas tshol lo/ /de ston par byed pa'i bla ma dam pa ni khyim bdag ste/ /des bstan pa'i zhal gyi bdud rtsi de dag mthong zhing myong nas 'bras bu dang don chen por 'gyur ba bor te/ khyim tshes pa lta bu'i phyi rol pa dang de dang mtshungs pa dag la
244b6(rgyud): 'dri'o/ /mda' bsnun gyis smras pa ni gzhan la drir yod pa ma yin te/ bdag nyid kyis bdag nyid las shes par byos shig /'di dag ni gti mug chen po yin pa'i blun po'i bsam gtan te/ bsam bya dang brjod bya min pas don de ston par byed pa'i tshig gis
244b7(rgyud): gtan la mi 'bebs shing ma 'brel ba'i phyir mi shes so/ /gal te blo dman pa dag gis bla mas bstan du yod pa bstan cing slob pa pos brtag tu yod pa'i rtog pas brtags pa'i gtan tshigs kyi sgo nas rnam par rtog pa'i bsam gtan la/ bden pa thams
245a1(rgyud): cad shes par byas gyur kyang de ni bdag dang gzhan du 'dzin pa dang ma bral ba ste/ de dag gis yongs su brtags pas de ma rtogs so/ /ma rtogs pa'i don ni de nyid rtogs pa chen po ste/ de dag yongs su dor nas gzhan zhig rtogs pa'i thar
245a2(rgyud): pa bde ba 'thob pa'am ci ste mi 'thob po/ /de ci'i phyir zhe na/ rnam par rtog pas yul nas rtogs pa de nyid du 'khor te spang bya dang spong byed kyi sgo nas bgrod cing tshul khrims dang brtul zhugs kyi sgo nas gdung pas nye bar byas kyang lhan cig skyes pa'i ye shes mi rnyed
245a3(rgyud): de/ de ci'i phyir zhe na/ rnam rtog gis sdig par 'dzin pa'i phyir ro/ /da ni dpe khyad par can gyis bstan par bya ste/ yul rnams bsten pas yul gyis mi gos te/ /ut+pal blangs kyang chu yis mi 'chags bzhin/ /'di ltar rtsa ba rlung gis skyabs su 'gro// rlung
245a4(rgyud): rnams de nyid yin pas zhi bar nus/ /zhi ba med de de nyid rtogs pas 'grub/ /rtogs dus grub pa med de tshig tu zad/ /dug gi sngags can dug gis ga la tshugs/ /lha la mchod pa khri phrag byin byas kyang / /brtags te 'bras bu gzhan du 'grub 'dod pas/ /
245a5(rgyud): de nyid bdag la 'bras bu de med de/ /bdag nyid 'ching 'gyur des ni ci zhig bya/ /de la goms pas grol bar mi 'gyur zhing / /de 'dres 'khor ba 'di 'dra 'chad min te/ /'dir goms ma rtogs ma lus rgal ma yin/ /mig ni mi 'dzums sems ni 'gags pa
245a6(rgyud): dang / /rnam shes rlung 'gog pa ni bla mas rtogs/ /zhes bya ba'i don ni/ dper na 'jig rten pa dag gi shes pa ni chags sdang la mngon par zhen pa ste/ dbang po rnam pa lnga yul rnams la brten cing bltas pas yul gyis gos par 'gyur zhing / khyad par du
245a7(rgyud): zhen cing chags pas mi gos te mi 'bral bar 'gyur ba bzhin du snang srid thams cad bde ba chen po'i ros khyab pa'i phyir/ de dag la tha mal gyi shes pas bltas shing brtags na khros par mi 'gyur te shin tu spro ba'o/ /de dag 'khor ba la chags pa'i skyon du
245b1(rgyud): mi 'gyur ram zhe na/ dper na ut+pal chu'i nang nas blangs kyang chu'i nyes pas mi chags pa bzhin du de nyid kyang de'i ngo bo dang mtshungs so/ /rmongs pa dag gis rtsa byang chub kyi sems 'di dag rtogs pa'i rlung gis bcings te de dag gis skyabs su 'gro bar byed do/ /
245b2(rgyud): de ni ma yin te 'di dag gi tshul ni rtog pa dang rlung rnams kyis tha mal gyi shes pa de nyid kyi ngo bo yin pas de la gnas na ngang gis zhi bar nus so/ /zhi bar bya ba ni 'di skyon dang bcas pa'o zhe na/ zhi ba ni med de de kho na nyid rtogs pas 'grub pa'o/ /de dag kyang grub tu
245b3(rgyud): yod pa ma yin te/ gnyis med kyi ye shes rtogs pa'i dus nyid la smras pa ste/ dngos po rang gi mtshan nyid la grub pa med de slob pa po'i blo la brjod par bya ba'i phyir tshig tsam du zad do/ /de dag la rtsod de 'khor ba ni zas dug can gyi rnam pa lta bu ste/ gnod pa
245b4(rgyud): 'ba' zhig byed pa'i phyir rtogs pa tsam gyis grub pa ni mi rigs so/ /de lta yin na ni sems can thams cad kyis kyang skad cig tsam rtogs su rung phyir sangs rgyas par thal lo/ /de ltar ma yin na ni chos kyi sku gnyug ma'i sems can gyi rgyud la yod ces par
245b5(rgyud): 'gal lo/ /med na ni ma thob par byed pa yin pa'i phyir 'khor ba yongs su dor ba las mya ngan las 'das pa thob par rigs so/ /de lta yin na ni sems can thams cad dka' thub dang dka' spyad kyis 'grub par 'gyur ro/ /de dag ni ngo bo gcig pa ni mi
245b6(rgyud): rigs te mun pa dang snang ba bzhin no/ /de bas na 'di dag skyon dang bcas par 'gyur ro zhe na ma yin te/ dper na dug gis sems can 'chi bar gyur kyang dug gi sngags can de dag dug gis gal tshugs te de de nyid sman du 'gyur ro/ /de bas na ngo bo gcig
245b7(rgyud): pa la 'gal ba med de/ dug logs su song ba'am sman gzhan nas byung ba med de/ de nyid de'i ngo bor gyur pa bzhin rnam par rtog pa logs su dor zhing bde ba chen po gzhan nas thob pa ma yin te/ bla ma dam pa'i gdams ngag gis tha mal gyi shes pa nyams su myong
246a1(rgyud): bas de nyid de'i ngo bor gyur te/ de bas sems can thams cad kyi rgyud las ye shes de kho na nyid gnas te de dag gi mthus skad cig ma nyams su myong srid kyang ji bzhin pa'i ma myong bas grol bar mi nus pa dag go/ /de nyid nyams su myong bas na skad
246a2(rgyud): cig ma de nyid la sangs rgyas par nus so/ /de ltar ma rtogs pa rnams kyis brtags pa'i lha la mchod pa lo khri phrag 'bum rnams su mchod cing / sems can thams cad la sbyin par byas kyang rnam par rtog pas brtags te 'bras bu logs su 'grub par 'grub par 'dod pa'i phyir
246a3(rgyud): ro/ /de nyid dang bral te brtags pa'i bdag la mngon par zhen pas chos kyi sku'i 'bras bu de med de mi 'byung ngo / /de bas na gnyis 'dzin dang bral ba de kho na nyid rtogs pa ste/ gnyis 'dzin dang bcas pa ni bdag nyid 'ching bar 'gyur ba'i phyir de yis ci zhig bya'o/ /de bas
246a4(rgyud): na de la goms pas grol bar yang mi 'gyur zhing / de 'dra ba'i spyod lam 'khor ba'i sdug bsngal 'di 'dra bar chad pa med do/ /'di la 'dis 'di nyid du 'dir goms par byas pas mi rtog pa'i rnam par rtog pa 'khor ba pa ma rtogs pa'i bdag nyid ma lus brgal dka' ba 'di
246a5(rgyud): dag brgal bar 'gyur ba ma yin no/ /ji ltar spyad pas 'gyur zhe na/ mig ni mi 'dzums te cir snang phyag rgya chen po'i bdag nyid dang / tha mal gyi shes pa nyams su myong bas sems ni ngang gis 'phags pa dang phyi nang gi byung tshor zhi bar 'gyur te/ skad cig ma de
246a6(rgyud): nyid la rnam par shes pa'i rtags rlung gi bdag nyid kyis 'gog pa tsam byed pa'i bla mas bstan pa'i bla ma chen po'i ngag las rtogs so/ /de ni 'du shes bcings pas mi grol bar 'gyur bar bstan par bya ste/ gang tshe rlung rgyu ba de mi g.yo ste/ /gang gi tshe na 'ching
246a7(rgyud): bar ci byar yod/ /ces bya ba'i don ni dus gang gi tshe bla ma dam pa de nyid dang bral ba'i tshe rnam par rtog pa bkag ste/ steng 'og gi rlung rgyu ba bkag ste/ de rtog pa la mi g.yo ste/ mi rtog 'ba' zhig la gnas pa'i phyir bsgom bya dang sgom byed du rtog cing thabs dang
246b1(rgyud): 'bras bu thob par 'dod pa gang gi tshe na 'ching bar 'gyur te de dag gi tshe ci byar yod do/ /da ni de nyid du shes pas grol bar 'gyur ba bstan par bya ste/ ji srid dbang po yul la lhung pa dang / /de srid rang nyid las ni rab tu rgyas/ /khyed cag ci byed da lta sems la ltos/ /
246b2(rgyud): gar 'gro sems dang kye'o dpa' bo rnams/ /de ni shin tu dga' ba'i dgongs pas bzhugs/ /gang zhig gang na gnas pa'i mi rnams ni/ /de srid rang nyid de yis ma mthong ste/ /mkhas pa thams cad bstan bcos 'chad pa yis/ /lus la sangs rgyas yod pa ma
246b3(rgyud): rtogs so/ /zhes bya ba'i don ni rnal 'byor pa dag gis ji srid dbang po'i yul la lhung zhing zhen pa na de srid du snang ba la sogs pa de thams cad rang bzhin gyi sems nyid las ni rab tu rgyas par shes par bya'o/ /de ltar snang grags thams cad sems gnyug ma'i
246b4(rgyud): ngo bo yin pa'i phyir/ khyed cag gis sems rang bzhin gyis gnas pa de dag de lta ci byed de mi byed do/ /byed na sems la ltos shig dang ngo / /de dag gar 'gro sems dang steng 'grongs med do/ /de ci'i phyir zhe na/ de nyid kyi ro yin pa'i phyir/ de bas kye ho rnal
246b5(rgyud): 'byor pa'i dbang po rnams rang bzhin gyis sems dag pa de ni shin tu dga' ba'i dgongs pas de nyid la zhugs par bya'o/ /skyes pa dang bud med gang zhig rnam par rtog pa'i gnas gang na gnas pa'i mi rnams ni de kho na nyid rang la gnas pa de ma mthong ste/ de thams cad ni rmongs pa
246b6(rgyud): nyid du zad do/ /de bas na tshig dang tha snyad la mkhas pa thams cad bstan pa'i chos kyi bye brag ma lus pa 'chad pa'i rang bzhin gyi lus la chos kyi sku'i sangs rgyas yod pa ma rtogs so/ /da ni dal ba dang bde ba'i dpe'i sgo nas bstan par bya ste/ glang chen lo bas nas
246b7(rgyud): sems tshags tshud pa ni/ /de ni 'gro 'ong bcang nas ngal ba ste/ /de ni 'di ltar rtogs so chos ci dgos/ /zhes bya ba'i don ni lum pa'i tshal na khyim bdag ag sho dan la glang po che pa tro ta zhes bya ba shin tu smyo ba zhig yod pa la/ de dag btul ba na las dang bya
247a1(rgyud): bya ba la dge ba dang ldan par bya ba'i phyir/ zhi bar 'dod pa las de ltar ma gyur te/ de dag 'ong ba dang 'gro ba dang gnas pa dang / rtswa za ba dang chu 'thung ba dang / 'tsho gnyer byed pa'i dus su shin tu sdug bsngal bar 'gyur te/ 'tsho bas stobs zil
247a2(rgyud): gyis mnan par ma nus shing bdag nyid shin tu ngal bar gyur te 'tsho ba dang bral ba'i sdug bsngal gyis gdungs par gyur to/ /de nas bat+sa'i bu ga ya mgo zhes bya bas smras pa/ kye stobs chen glang po 'di dag btsongs na bde/ /bya ba'i las dang ngal ba rnams dang
247a3(rgyud): bral/ /'chi bar byed pa'i rkyen gyis gnod pa min/ /dge ldan zhi bar 'dod pas de mi thul/ /de ltar ma gyur ku sha'i rtsa nyid la/ /re ba ma skyes yangs pa nyid du thong / /zhes nas glang po che de tshong 'dus su btsongs so/ /de lob par gyur nas sems tshags su
247a4(rgyud): tshud pa na de ni 'gro bar yang mi byed 'ong bar yang mi byed ngal zhing dub par yang mi 'gyur 'tsho ba dang bral ba'i sdug bsngal rnam par bcad nas ngang gis dal ba ste bde ba dang ldan no/ /de nas smras pa/ kye kye bdag ni shin tu bde dang ldan/ /bde 'dod glang
247a5(rgyud): chen dag gis sdug bsngal 'gyur/ /glang chen btang bas dal ba'i mchog dang ldan/ /kun kyang bya ba btang na bde bar 'gyur/ /zhes bya ba ni khyim bdag ma ga ta na zhes bya bas thos nas rang gis rang nyid la bsam pas thos nas bdag gi sems ni glang po che
247a6(rgyud): smyon pa lta bu ste/ 'di dag btul ba las dge ba dang ldan par yang ma gyur te thul ba yang ma yin pa'i phyir/ btsong bar bya ba'i yul ni bdag gis mi rnyed de 'di ni gar dgar gtang bar bya'o zhes lhod de bsdad pas sems de dag 'gro bar yang mi byed/
247a7(rgyud): 'ong ba yang mi byed/ gnas par yang mi byed/ 'dzin rtog byung tshor gyi rnam pa rang gis 'gags te bde ba chen po ci yang ma yin pa'i rang bzhin shin tu rtogs so/ /de nas de dag gis dur khrod chen po keng ri ya na zhes bya bar phyin te/ rnal 'byor pa'i
247b1(rgyud): tshogs la smras pa/ dpa' bo rnams kyis gdams ngag stsal du gsol/ /bdag la byin gyis brlabs shing gnang bar mdzod/ /khyed ni chos sku'i bdag nyid stobs dang ldan/ /rmongs pa dag gi sgrib pa dag par mdzod/ /ces pa dang rnal 'byor pa rnams kyis de
247b2(rgyud): la smras pa/ chos nyid dam pa'i ye shes de dag ni/ /'di ltar khyod nyid kyis ni shin tu rtogs/ /rtogs so zhes ni smra ru med pa'i don/ /'di dag nyams su myong bas chos ci dgos/ /zhes nges pa'i shes pa skyes pas skad cig ma de nyid la grol bar gyur to/ /de
247b3(rgyud): bas na blo dang ldan pa dag gis de bzhin nyid shes par bya'o/ /da ni chags pa dang bral bas 'bras bu mi 'gyur ba bstan par bya ste/ de ltar ngo tsha med smra mkhas pa de/ /gson po gang zhig rnam par ma gyur pa/ /de ni rgas shing 'khogs par 'gyur ram ci/ /bla
247b4(rgyud): mas bstan pa'i dri med blo gros ni/ /de nyid gter yin gzhan yang gang yin lo/ /yul nyid rnam par dag pa rten yang min/ /stong pa 'ba' zhig gis ni bshad par bya/ /zhes bya ba'i don ni/ de ltar gong du smos pa'i tha mal pa'i shes pa rang gi mtshan nyid de dag
247b5(rgyud): dogs pa dang 'jigs pa dang ngo tsha ba med de smra ba ni mkhas pa nga zhes bya ba ste/ rje btsun pa ri bo ba nyid do/ /de dag kyang ci zhe na/ shes pa som ma bcos pa gson po'i tshul de dag nyams su myong bas lus dang sems bde bas gang zhing stong pa rgyas de nyid zhi
247b6(rgyud): bar byed de/ bde ba dang stong pa dbyer med pa'i rnam pas mnyam pa nyid kyi don las ma gyur pa de ni rtogs mi ldan pas rgas par yang mi 'gyur te/ 'khor bar mi ltung ba nyid kyis 'khogs par yang ma yin te sdug bsngal gyi rnam pas 'gyur ram ci ste 'gyur ro/ /
247b7(rgyud): de ltar bla mas bstan pa'i don de kho na de bzhin nyid la ni dri ma med de/ de dag ni blo gros kyi mthar thug pa'i shes rab kyi de bzhin nyid do/ /de nyid zad mi shes pa'i gter yin te de las gzhan pa'i gter gang yin lo ste med do/ /yul dang yul can du rtog pa dag
248a1(rgyud): ni de nyid rnam par dag pa'i ye shes yin no zhes pa brjod kyang / de kho na nyid kyi rten tsam du yang mi rung ste yin no/ /de dag kyang ci zhe na/ stong pa nyid la stong pa nyid 'ba' zhig gis de nyid ni bshad du med pa'i tshul gyis bshad par bya'o/ /da ni
248a2(rgyud): rtogs pa'i sems pha rol tu phyin pa drug gi ngo bor snang pa bshad par bya ste/ dngos po ma chags sems su shes pa dang / /shes pa brda ru grags kyi de nyid tshul/ /tshul khrims de nyid ngo bor srung byed cing / /ngo bo tsam du rtog med snying po che/ /sems kyi rdo rje nang du khro
248a3(rgyud): 'joms te/ /rlom med rdo rje mkha' la gnod mi 'gyur/ /sems nyid rang bzhin dal dang myur min yang / /rtog pa bsal phyir cho 'phrul myur du brtsam/ /rang bzhin sangs rgyas lhan cig skyes pa ste/ /rtogs par byed pa mnyam gzhag tshul du bya/ /bla ma'i man ngag
248a4(rgyud): mtshon cha shes rab ste/ /rtogs nas rnal mar sbyor bar rdzogs sangs rgyas/ /zhes bya ba'i don ni/ dngos po snang grags kyi chos thams cad la ma chags pa ni sbyin pa ste/ de nyid sems su shes pa ni pha rol tu phyin pa'o/ /de dag gis shes su yod dam zhe na/ shes pa
248a5(rgyud): de dag slob pa po'i blo la brda tsam du zad kyi don la sems ma bcos pa de kho na nyid kyi tshul lo/ /sbyin pa rnam pa de nyid la tshul khrims su brjod par bya ste/ de yang sems can la gnod pa'i las mi byed pa dang / de yang de nyid kyi ngo bor srung bar byed cing ngo bo tsam du yang rtog pa
248a6(rgyud): min te/ don la ni snying po'i don che ba'i bdag nyid do/ /de nyid ngo bo de dag bzod pa bsgom par bya ste/ sems chos kyi sku rdo rje gnyug ma de dag gi ngang du bdag gzhan gyi khro ba rnam par 'joms te/ de la yang rlom sems med pa'i rdo rje ste/ nam mkha' dang 'dra ba'i phyir de
248a7(rgyud): la gnod pa mi 'byung ngo / /de nyid kyi ngo bor brtson 'grus brtsam par bya ste/ sems nyid kyi rang bzhin ni dal ba dang myur ba gnyis ka rtag tu mi 'dod pa yin yang ma rtogs pa rnams kyis rtog pa bsal bar bya ba'i phyir dang / rtogs pa gdeng du gyur par bya ba'i phyir
248b1(rgyud): bsod nams kyi tshogs nyi ma'i zer lta bu'i cho 'phrul myur du brtsam par bya'o/ /de nyid ngo bor bsam gtan la mnyam par gzhag par bya ste/ sems nyid rang bzhin gyi sangs rgyas lhan cig skyes pa'i ye shes ye nas gnas te de dag las sangs rgyas su med kyang bla ma'i
248b2(rgyud): gdams ngag nye bar bstan pa'i don rtogs par byed pa'i bdag nyid la mnyam gzhag gi tshul du bya'o/ /de nyid ngo bor shes rab bsgom par bya ste/ bla ma'i gdams ngag mtshon cha dam pa de dag gis bdag gi rnam pa yongs su gcod par byed pas na shes rab ste/ slob pa po'i blo la de
248b3(rgyud): dag rtogs nas don dang rtogs don rnal 'byor pa ni mngon par rdzogs par sangs rgyas pa ste chos kyi sku'o/ /de ltar sbyin pa dang tshul khrims dang bzod pa dang / brtson 'grus dang bsam gtan dang / shes rab mthar thug pa'i ngo bo de dag chos thams cad 'dus pa'i tshul du bshad
248b4(rgyud): par bya ste/ ji ltar gzings la 'phur ba'i bya rog ni/ /bskor zhing bskor zhing slar yang de ru 'bab/ /ces bya ba'i don ni rin po che len par 'dod pa'i phyir rgya mtsho'i steng du gzings bcas te/ rig pa'i ltas brtag pa'i phyir bya rog dag bzung ste 'o mas brid nas 'dzin
248b5(rgyud): bam gyi rnga yab phyar te bya rog de dag 'phur ba las gzhan du 'gro bar mi 'gyur te/ bskor zhing bskor zhing slar la gzings kyi gnas de nyid du 'bab pa bzhin du/ bla ma dam pa'i gdams ngag rgya mtsho lta bu'i steng du chos kyi sku'i nor bu thob par bya ba'i phyir/ tha mal gyi
248b6(rgyud): shes pa'i gzings bcas nas snang srid phyag rgya chen po'i skur btags pa'i phyir dran pa rgyun chags kyi don 'o ma lta bu la blo brid de shes par bya rog gar dgar yan du bcug pa las slar la bskor zhing slar de nyid kyi ngo bor babs so/ /da ni 'dod pa'i yon tan la chags pa de bzhin nyid
248b7(rgyud): kyi dper sbyar bstan par bya ste/ yul la zhen pas 'ching bar ma byed cig /kye ho rmongs pa mda' bsnun gyis smras pa/ nya dang phye leb glang chen bung ba dang / /'di ni ri dgas bzhin du lta bar byos/ /mchil pa ro la chags bzhin myang ba dang / /reg bya bde la dang por
249a1(rgyud): gnas pa'i tshul/ /stong pa dri yis khyab par bya ba ste/ /sna ma'i me tog rab tu dang pa dang / /dbyer med glu la myur du rgyug pa'i rigs/ /zhes bya ba'i don ni rnal 'byor pa 'dod pa'i yon tan gyi yul zhen pa dang tha dad kyi rtogs pas bcings par ma
249a2(rgyud): byed cig / de bas na ngo mtshar ba'i don te 'khor ba'i sems can thams cad la kye ho rmongs pa zhes bos te/ /de dag gis ci byed ce na/ mda' snun gyis smras pa la nyon zhes bya ba'i tha tshig go/ /de dag kyang ci zhe na/ nya ro la chags pa dang phye ma leb reg bya la chags pa dang glang
249a3(rgyud): po che a ga ru nag po'i dri la chags pa dang / bung ba me tog gi kha dog la chags pa dang / ri dgas e na ya glu snyan la chags pa bzhin du de nyid kyi don la blta bar byos shig /de dag ni skyon dang bcas pa ste/ chags pa mngon par 'phel ba'i phyir 'khor ba'i rgyur 'gyur ro zhe
249a4(rgyud): na ma yin te/ nya mchil pa'i ro la chags pa bzhin du rnal 'byor pa de bzhin nyid kyi ro myong ba dang / bye ma leb reg bya'i bde ba la chags pa bzhin du rnal 'byor pas dang por lus dang sems kyi bde ba la gnas pa'i tshul dang / glang po che dri la chags pa bzhin du
249a5(rgyud): rnal 'byor pa bde ba la ma chags shing stong pa'i dri yis khyab par bya ba dang / bung ba kha dog la chags pa bzhin du rnal 'byor pas snang srid chos kyi sku phyag rgya chen po'i me tog rab tu dang bar shes pa dang / ri dgas glu la rgyug pa bzhin du rnal 'byor pas bde ba dang stong
249a6(rgyud): pa dbyer med pa'i glu la myur du rgyug pa'i rigs so/ /da ni snang stong dbyer med pa bstan par bya ste/ gang zhig sems la rnam par 'phro bar snang / /de srid mgon po la ni rang bzhin te/ /chu dang rlabs dag kyang ni gzhan yin nam/ /srid dang mnyam nyid nam mkha'i
249a7(rgyud): rang bzhin no/ /zhes bya ba'i don ni rnal 'byor pa gang zhig gis sems ni sems la rnam par 'phro bar snang ste/ ji srid du 'phro ba de srid du bla ma dam pa'i mgon po dang phrad pa yin te/ de las ni rang bzhin gzhan du mi rtogs pa'i de kho na nyid do/ /de bas na rang
249b1(rgyud): bzhin rnal ma de las gzhan du 'gyur ba lta bu ni ma yin no/ /dper na chu'i rgya mtsho chen po dag la chu dang rlabs dag dpag tu med pa cig yod kyang de nyid las gzhan yin nam ste ma yin no/ /de bas na ngo bo tha mi dad pa'i phyir srid pa'i ngo bo dang mya ngan las 'das pa'i mnyam
249b2(rgyud): pa nyid nam mkha'i ngo bo ltar rang bzhin gyis dag pa yin no/ /da ni khyad par gyi nus pa bstan par bya ste/ gang zhig ston te gang gis thos pa yi/ /dgos pa gang yin dam pa skyong ba na/ /gdug pa'i skungs sa rdul bzhin rlog par byed/ /snying ga nyid du nub par gyur
249b3(rgyud): pa yin/ /zhes bya ba'i don ni/ /bla ma dam pa gang zhig gis ston pa yang dag pa'i don de dag slob pa po gang gis thos pa'i dgos pa de dag gang yin zhe na/ tha mal gyi shes pa'i dam pa ste/ de dag dran pa rgyun chags kyis skyong ba na rnam par rtog pa'i gdug pa'i
249b4(rgyud): skungs sa de dag rdul bzhin rlog par byed do/ /rtogs pa'i bye brag dpag tu med pa dag ni snying ga tha mal gyi shes pa nyid du nub par gyur pa yin no/ /nub pa de yang mtshon pa tsam du zad de/ don la ji bzhin pa de kho na nyid rtogs pa la bya'o/ /da ni de kho na nyid kyi ngo bo'i
249b5(rgyud): tshul du mtshon par bya ste/ ji ltar chu la chu bzhag na/ /de snyed chu ru ro mnyam 'gyur/ /ji ltar mar la mar gzhag mtshungs/ /sems dang snang ba de bzhin smra/ /skyon dang yon tan rnams dang ldan pa'i sems/ /mgon po sus kyang mtshon par mi 'gyur ro/ /zhes bya
249b6(rgyud): ba'i don ni dper na chu'i thigs pa la chu'i thigs pa bzhag na ji snyed du bzhag pa de snyed chu ru ro mnyam par 'gyur ro/ /ji srid mar gyi khu ba la mar bzhag pa de dang mtshungs pa ste mar du ro mnyam par 'gyur ro/ /sems snang ba la bzhag pa dang snang ba sems la
249b7(rgyud): bzhag pa'i ngo bos lhan cig skyes pa'i ye shes kyi de kho na nyid rtogs par byed pa ste/ de dag ni gnyis su med par ro mnyam pa ste bde ba chen po'i ngang du yongs su rdzogs par 'gyur ro/ /de bas na rje btsun pa ri bo pa'i zhal sngar de bzhin du smra bar 'gyur ro/ /de bas
250a1(rgyud): na sems nyid kyi ngo bo ni cir yang ma yin pa'i don la cir yang snang ba ste/ snang ba la rtogs na skyon du 'gyur ba dang / de ma bcos par bzhag na sangs rgyas kyi yon tan rnams rtogs par byed pa ste/ de dang ldan pa'i sems 'di ni mgon po
250a2(rgyud): sangs rgyas bcom ldan 'das la sogs pa sus kyang mtshon par mi nus shing mtshon par yang mi 'gyur ro/ /da ni de nyid kyi mtha' la gdams pa bstan par bya ste/ rmongs pa dag la gnyen po gang yang med/ /khyod ni stong pa nyid la zhen tam ci/ /nags la mched
250a3(rgyud): pa'i me lce ji bzhin du/ /gong du babs pa 'di ltar snang ba kun/ /ji ltar snang dang grags pa'i dngos po rnams/ /rtsa ba stong pa nyid dang lhan cig byos/ /zhes bya ba'i don ni tha mal gyi shes pa ni rmongs pa chen po ste/ de dag la ni gnyen po gang yang med do/ /de bas na sems
250a4(rgyud): khyod ni sems nyid stong pa nyid ni cir yang ma yin pa la zhen tam ci/ dbang po'i spyod yul du 'gyur ba thams cad kyang nags la me lce mched pa bzhin du gong du bstan pa'i don ci yang ma yin pa la babs pa'o/ /ji ltar snang ba kun kyang de bzhin ni ji ltar snang ba dang grags
250a5(rgyud): pa'i dngos po ma lus pa rnams rtsa ba chos kyi sku yin pa'i phyir stong pa nyid dang lhan cig tu byos shig pa'o/ /da ni mnyam pa'i don la zug rngu'i tsher mas gnod pa de bsal ba bstan par bya ste/ gal te yid du 'ong ba mnyam pa'i sems/ /snying la gces spras byams pa'i
250a6(rgyud): sems nyid la/ /til gyi shun pa tsam gyi zug rngus kyang / /nams kyang sdug bsngal 'ba' zhig byed par zad/ /ces bya ba'i don ni rnal 'byor pa bdag ni gal te 'am brgya lam na gsal ba dang mi rtog pa dang bde ba dang yid du 'ong ba'i ngo bo la ci yang ma yin pa'i sems
250a7(rgyud): dang ldan te de ltar rtogs pa de ni rnal 'byor pa rnams kyi bla ma'i mchog ste/ snying de la gces spras dang byams pa'i sems nyid bya bar rigs la/ g.yeng ba dang gnod pa'i zug rngu dang bral bar bya'o/ /de ci'i phyir zhe na/ til gyi shun pa tsam gyi zug rngu yang rnal
250b1(rgyud): 'byor pa de dag gi sems la gnod pa'i phyir nams kyang sdug bsngal 'ba' zhig skyes par byed par zad do/ /da ni dpe lta bu'i spyod pa bstan par bya ste/ grogs po phag dang glang po smon pa ltos/ /de ltar yin pa de ni ma yin no/ /rtog bral gtan dang chags pa'i bza'
250b2(rgyud): gtad bral/ /rnam rtog klong dang dmag bzlog sdig par bral/ /zhes bya ba'i don ni rnal 'byor pa rnams la grogs po zhes bos te/ grong khyer gyi phag dang rgyal po'i glang po che dang gnod sbyin gyis zin pa'i smyon pa ltos shig pa'i don to/ /de dag gis ci byed ce na/ rnal
250b3(rgyud): 'byor pa dang chos mthun pa'i spyod pa de ltar yin te mi mthun pa'i phyogs dgag par bya ba'i phyir de dang mi mthun no/ /de dag kyang ci zhe na/ phag pa rtog pa dang bral ba bzhin rnal 'byor pa dag kyang zas la gtsang btsog med cing rtog pa dang bral ba'o/ /glang po che yid bsgyur
250b4(rgyud): bar mi nus shing brtan pa bzhin du rnal 'byor dag la yang bdud dang mu stegs dang phyir rgol ba dang phyi nang gi g.yengs pa dag gis blo bslad par mi nus shing brtan pa'o/ /smyon pa ni chags pa'i bza' gtad dang bral ba ste/ rnal 'byor pa dag gis kyang su la yang chags par mi bya
250b5(rgyud): zhing spyod pa bza' gtad dang bral bar spyod pa'o/ /de dag dang mtshungs pa'i phyir mthun pa'i dpe nye bar 'grub pa'o/ /rnal 'byor pa dag gis rnam par rtog pa'i sa glong ba dang / pha rol po'i dmag zlog pa dang srog gcod pa la sogs pa'i sdig pa dang bral bar
250b6(rgyud): bya'o/ /de ci'i phyir zhe na/ tha dad kyi rtog pa dang bcas kyi bar du rnam par smin pa mi slu bar 'byung ba'i phyir ro/ /da ni nor bu'i dpe'i sgo nas sems can la phan par bya ba bstan par bya ste/ ji ltar yid bzhin nor bu'i dgos pa bzhin/ /'khrul pa gzhig pa'i
250b7(rgyud): mkhas pa ngo mtshar che/ /ngang las rang rig bde chen bag chags gzugs/ /thams cad de tshe mkha' mnyam de ltar 'gyur/ /ka la ku ta rmongs su mi rung ste/ /rang gzhan mkha' mnyam yid kyis 'dzin pa yin/ /yid de yid ma yin par byed 'gyur te/ zhes
251a1(rgyud): b ya ba'i don ni ji ltar yid bzhin gyi nor bu rin po che snod bzang po'i nang du bzhag nas mchod pa phul te gsol ba btab pas dgos pa'i don ji lta bar 'byung ba bzhin du bla ma'i gdams ngag gi nor bu rin po che de dag rten gang zag gi snod bzang
251a2(rgyud): po'i blo la bcug ste/ tha mal gyi shes pa'i mchod pa phul nas nges pa'i shes pa'i gsol ba btab na skad cig ma de nyid la 'khrul pa ma lus pa zhi bar 'gyur ro/ /de dag gi don la mkhas pa ste ngo mtshar che'o/ /de dag kyang gzhan las 'thob pa ma yin te/ /
251a3(rgyud): rang la rang rig pa'i bde ba chen po 'di ni snang ba dang sems kyi tshul du bag chags kyi gzugs su snang ngo / /tha mal gyi shes pa rtogs pa na brtags pa thams cad de'i tshe nam mkha' dang mnyam par 'gyur ro/ /ka la ku ta zhes bya ba ni/ ka ka pa a i ta dang / /
251a4(rgyud): la pa ni ha ri ha dang / /ku ku pa ra na he dang / /ta ta pa shi ne ke dang ste brda'i don to/ /de dag gsal bar bya ba ni/ /nyams su myong ba tha mal nyid/ /nam mkha' lta bu'i ngo bor gsal/ /re dogs gnyis 'dzin blang dor med/ /'di rtogs kun du bzang po'o/ /ma rtogs nang
251a5(rgyud): dang phyi ru blta/ /nges pa skyes nas go rims nyid/ /bsod nams tshogs bsags la brtson pa/ /'di ni dam pa'i lam yin no/ /snang srid thams cad chos kyi sku/ /chu bo lta bu'i ngo bo nyid/ /dbang po yul phrad bde ba'i mchog /dran pa bsten pa mchog yin no/ /
251a6(rgyud): spyod lam bzhi la sngon 'gro ba'o/ /dran pa de bzhin nyid du bsten/ /sems nyid bla ma dam par bkur/ /dgag par dor zhing ci ster spyad/ /ces bya ba ni thun mong gi tshul lo/ /sems nyid ma bcos chos kyi sku/ /snang ba bde chen longs spyod rdzogs/ /'gro 'ong
251a7(rgyud): sems can sprul pa'i bdag / dam pa dag la rtog pa'o/ /'di dag ni khyad par gyi tshul lo/ /sems nyid rnal ma'i ngang gnas na/ /spyod pa drug gis ci byar yod/ /bde ba chen po'i ro myong nas/ /dge dang sdig pa'i bye brag med/ /'di ni bla na med pa'i tshul lo/ /rnal
251b1(rgyud): ma rtogs pa rdzogs sangs rgyas/ /sdig pa'i rnam par smin mi myong / /dge ba'i bde bas 'bras bu min/ /rmi lam bzhin lta ci bder spyod/ /'di dag ni de kho na nyid kyi tshul lo/ /ka ni rtsol sgrub bral ba ste/ /la ni ma bcos don gyi gtso/ /ku ni rnam rtog mtha' dang
251b2(rgyud): bral/ /ma shes smrar med mnyam nyid te/ /zhes bya ba 'di ni bsam gyis mi khyab pa'i tshul du bshad pa'o/ /de bas na smos su mi rung ba ste/ rang bzhin rnal ma 'di dag nam mkha' dang mnyam pa'i phyir dran pa'i yid kyis 'dzin par byed pa yin no/ /yin pa de yang
251b3(rgyud): rtog pa'i zug rngu yin te/ /yid de dag dang dran pa rtog pa ma yin par shugs kyis byed par 'gyur te 'di ni dam pa'o/ /da ni bsam gyis mi khyab pa'i rang bzhin bstan par bya ste/ rang bzhin gyis mdzes skyes pa'i mchog tu mdzes/ /khyim dang khyim na de ni brjod
251b4(rgyud): pa ste/ /bde chen gnas ni yongs su shes pa min/ /'gro kun sems kyi sprul par mda' bsnun smras/ /de ni bsam med rtog pa ma yin no/ /kye ma rnal 'byor bsgom pa rang la dris/ /snying po rang bzhin dag pa'i rtog pa la/ /rang bzhin gnas pa'i sems kyis blta bar rigs/ /
251b5(rgyud): zhes bya ba'i don ni sems kyi rang bzhin bla ma dam pa'i gdams ngag gis mdzes par byas pa'i sems rnal ma gnyis su med pa skyes pa'i bde ba dang stong pa dbyer med pa las mchog tu gyur pa'i bdag nyid dran pa rgyun chags kyis mdzes par byas pa'i don 'di dag theg pa 'og ma rnams
251b6(rgyud): kyis khyim dang tshig dang tha snyad kyi khyim na de nyid brjod par bya ste/ 'o khri phrag dpag tu med pa dag tu bshad du zin nas kyang dam pa rnams kyi gdams ngag la rag las pa'i bde ba chen po'i gnas ni yongs su shes pa min no/ /'gro ba kun gyi shes pa ni snang ba thams cad sems kyi
251b7(rgyud): 'khrul par 'dod pa'am/ de la rnam pa gzhan du yod par 'dod pa ste/ de dag ni ma yin par mda' bsnun smras so/ /de dag kyang ci zhe na/ snang grags kyi chos thams cad bde ba chen po gnyug ma'i rang bzhin yin pa'i phyir de ni bsam du yang med de/ rtog pa yang ma
252a1(rgyud): yin no/ /kye ma rnal 'byor pa kun de kho na nyid rang gi sgom pa ni rang gi dri bar bya'o/ /de ci'i phyir zhe na/ rang ma yin pa gzhan mi snang ba'i phyir ro/ /rang de dag kyang ci zhe na/ ye nas rnam par dag pa'i phyir snying po'o/ /de yang rang bzhin gdod ma
252a2(rgyud): nas dag pa'i rnal 'byor pa las rtog par cir yang snang ngo / /de dag ni sems tha mal gyi shes pa rang bzhin du gnas pa'i sems kyis blta ba'i rigs so/ /da ni don de nyid la gdams pa bstan par bya ste/ de nas phyi nang mnyam par shes pa dang / /shes byed de
252a3(rgyud): 'gog par ni bla ma'i lung / /mgo snying lte gsang rkang lag spangs pa ste/ /ngas mthong bsam pa'i yul ni mchod par byed/ /gzhan dag bsam pa'i yul ni 'gag par 'gyur/ /gal te sems la sems kyis mtshon du 'gro/ /rlung dang yid ni mi g.yo brtan
252a4(rgyud): par 'gyur/ /zhes bya ba'i don ni rnal 'byor pa de dag gis nyams su myong nas mthong ba'i rtags ni phyi dang nang mnyam par shes shing ci yang ma yin pa nyid du mthong ba ste ci yang ma yin pa'o/ /de ltar shes par byed pa de shugs kyis 'gog pa la ni bla ma rnams kyi lung ste
252a5(rgyud): de nyid do/ /de nyid mngon sum du rtogs pas ni dge ba thams cad kyi sngon du 'gro ba sbyor ba snying rje chen po nyid dang bsod nams dang ye shes kyi tshogs kyi dngos po bzhi dang sems can thams cad yongs su smin par bya ba'i phyir 'jug sngo zhing smon lam rgya chen po gdab pa dang /
252a6(rgyud): de dag thams cad dbang rnam pa bzhi go rims kyi tshul du gnas par byed pa'i dam tshig srung ba dang / de brtan par byed pa'i bsod nams kyi tshogs yan lag shugs kyis spang ba ste/ de dag la gnas kyang don med par 'gyur ro/ /don dang ldan pa ni gang zhig yin
252a7(rgyud): zhe na/ nga mthong zhes pa ste tha mal gyi nga'o/ /de dag bsam pa'i yul ni don dam pa'o/ /bsod nams kyi tshogs khyad par can rdzogs par byed pa ni mchod par byed pa'i nges shes so/ /de dag ni nyams su myong ba dang gzhan dang gzhan du brtags pa'i bdag nyid
252b1(rgyud): dag bsam pa'i yul rtog pa can de dag ni ngang gis 'gag par 'gyur ro/ /gal te slob pa po dag gi blo la brjod par bya ba'i phyir sems kyis sems ni mtshon du 'gro ste/ de tsam du zad pa nyid yin te/ gzhan ni skyon dang bcas pa'o/ /mtshon pa'i don la rtog
252b2(rgyud): pa yin na rlung dang yid kyi rnam par shes pa ni 'gag par 'gyur te/ /mtshan ma la mi g.yengs shing mi rtog pa la brtan pa kho nar 'gyur ro/ /da ni rnal ma'i don phyin ci ma log pa bstan par bya ste/ ji ltar lan tshwa chu la thim pa ltar/ /de ltar sems ni rang
252b3(rgyud): bzhin nyid dag la/ /dngos por rtogs pa'i mtshan nyid thim par 'gyur/ /de tshe bdag dang gzhan ni mnyam par mthong / /'bad de bsam gtan byas pas ci byar yod/ /brtags gcig la ni lugs rnams mang po mthong / /'ongs pa ma mthong phyis kyang de mthong
252b4(rgyud): med/ /rang 'dod pa yis rang rig gsal bar 'gyur/ /rang bzhin 'jig cing gzhan dang 'gal ba yin/ /mgon po bdag ni gcig po bzhin dang ldan/ /khyim dang khyim nas grub mtha' de sgrub pa'i/ /gcig zos pas ni gzhan kun tshim par 'gyur/ /nang
252b5(rgyud): bzhag phyi rol song nas khyim bdag tshol/ /btsal kyang ma mthong phyis kyang de med de/ /'dug par gyur kyang de yis ma shes so/ /zhes bya ba'i don ni/ ji ltar lan tshwa chu dag gi nang du bcug na de la thim zhing lan tshwa'i ror 'gyur ba ltar sems rang bzhin nyid nas dag pa'i
252b6(rgyud): tshul dag la dngos por rtog pa'i mtshan nyid kyi lan tshwa dag bzhag na dngos po thim zhing bde ba chen po'i ror 'gyur ro/ /de'i tshe bdag dang gzhan du mnyam par mthong ste tha mi dad do/ /de ltar ma rtogs pa'i rtsol sgrub dang bcas pa'i don de nyid la 'bad de bsam gtan
252b7(rgyud): byas pas 'ching ba'i phyir ci byar yod do/ /gnyug ma'i don de kho na nyid kyi brtags gcig la ni tha dad kyi rtogs pas brtag par lugs rnams mang por mthong ngo / /mthong du yod dam zhe na/ byis pa'i ngang tshul can nam mkha' la tshad byed pa dang 'dra ba rnams kyis
253a1(rgyud): brtag par zad kyi de kho na nyid la 'ongs par yang ma yin phyis kyang de mthong ba med do/ /sems tsam dag gi 'dod pa ni rang gi 'dod pa'i shugs kyis rang gi rang gsal ba'i ngo bo sgrub par smras te de ni mu stegs kyi bdag dang 'dra'o/ /de'i phyir rang
253a2(rgyud): bzhin 'jig shing dbu ma la sogs pa'i gzhan dang yang 'gal bar 'gyur ba yin no/ /dgag sgrub dang bral ba'i don ni chos kyi sku'i mgon po bde ba chen po'i bdag nyid tha mal gyi shes pa gcig pu rang bzhin gyi bzhin dang ldan no/ /de dag kyang bla ma dam pa'i
253a3(rgyud): gdams ngag gi khyim dang bdag nyid kyi nyams su myong ba'i khyim nas grub pa'i mtha' dgag sgrub dang bral ba de grub pa'o/ /de ni ma bcos pa'i don te de gcig pu rnal ma nyams su myong ba'i tshul gyis zos pa ni grub pa'i mtha' ma lus pa gzhan kun yang tshim
253a4(rgyud): par 'gyur ro/ /de ni rang byung gi ye shes te khyim gyi bdag po de dag bdag nyid kyi blo'i gting gi nang du bzhag ste/ phyi rol du song nas tha snyad la rnam par brten pa'i mthus khyim bdag tshol lo/ /btsal ba'i don de dag kyang rnyed pa ma yin te/ ci yang ma yin pa'i phyir ma
253a5(rgyud): mthong ngo / /phyis kyang de dag la mthong ba med de rang nyid la ngang gis 'dug par gyur kyang rnam par rtog pa'i rtog ges bslad pa'i phyir de yis ma shes so/ /de bas na rab tu mi gnas pa'i rgyud las/ bla ma'i gdams ngag khyim mchog dam pa dang / /nyams myong khyim
253a6(rgyud): nas dgag sgrub med par rtog / ma bcos rnal ma'i zas shig za 'gyur bas/ /grub mtha' ma lus kun kyang tshim par 'gyur/ /rmongs pa ma rtogs tha snyad tshig la brten/ /btsal kyang ma rnyed 'dug kyang de ma shes/ /zhes 'byung ba'i phyir ro/ /da ni bde stong dbyer med bstan
253a7(rgyud): par bya ste/ /rba rlabs med pa'i dbang phyug chen po'i mchog /rnyog pa med pa'i bsam gtan ci mi bzhag /chu dang mar me rang gsal gcig pu zhog /'gro dang 'ong ba ro gcig mi dor ro/ /snga na med pa'i sgeg mo dang phrad nas/ /nyal bas sems ni gzhi med pa la brten/ /
253b1(rgyud): rang rig gzugs dang tha dad ma lta cig /'di ltar sangs rgyas lag tu gtong ba yin/ /zhes bya ba'i don ni/ sems nyid gnyug ma'i ngo bo de dag la sems bcos pa'i rba dang rnam par rtog pa'i rlabs dag gis gnod pa med pa'i don de nyid ni sa bcu'i dbang phyug chen po ste mchog
253b2(rgyud): go/ /de bas na don de nyid ni rnyog pa med pa ste/ khyad par gyi bsam gtan yin pa'i phyir/ /mnyam pa'i don de la sems ci'i phyir mi bzhag ste gzhag go/ /chu ma rnyog pa'i rnal ma dngas pa dang mar me ma bslang pa dang gsal ba bzhin du sems ma bcos pa gcig pu de kho na
253b3(rgyud): nyid du zhog cig / khams gsum gyi sems can thams cad kyi 'gro ba dang 'grub pa'i mtha' dbu ma la sogs pa thams cad kyi 'ong ba thams cad kyang bdag nyid du ro gcig pa'i phyir mi 'dor ro/ /de dag ched du sgrub pa yang med de/ /srid pA paM li pAM zhes bya'o/ /de dag
253b4(rgyud): gi don ni bla ma dam pa las snga na med pa'i don rtogs te/ chos thams cad bde ba chen po ror sgeg pa'i phyir dang / shes rab chen po'i rang bzhin yin pa'i phyir ngo bo de dag dang phrad nas mthar phyin pa dag go/ /de dag gi don yang snga na med pa yin nam zhe na/ ma yin te paM li
253b5(rgyud): pra pa pri zhes bya ste/ chos sku gnyug ma'i ngo bo dag /bdag nyid la ni yod pa ste/ /dgag sgrub med par sgeg pa la/ /dus gsum sangs rgyas 'byung ba'i mo/ /zhes bya ba'i don ni de dag kyang praM li praM pri ba zhes bya ste/ /nyams myong bde ba chen po'i ro/ /nyams su myong
253b6(rgyud): bar shin tu bde/ /bdag gis smra bar mi nus kyis/ /'di la smra na skyon du 'gyur/ /zhes 'byung ba dang / de nyid kyi phyir pA paM li praM pri zhes bya ste/ de dag gi don ni/ chos sku bde chen smra ru med/ /zab cing tshad dang rgya tshad med/ /de nyid ngo bo shes mi nus/ /rtogs par gyur
253b7(rgyud): pa ma yin no/ /zhes 'byung ba'i phyir dang / /de nyid gsal bar bya ba'i phyir/ /pA pri paM pri laM zhes pa ste de dag gi don ni/ bde stong dbyer med mnyam pa nyid/ /mnyam pa phyogs cha cha dang bral/ /nam mkha'i ngo bo nyid mtshungs phyir/ /brjod pa tha snyad mtha' las 'das/ /
254a1(rgyud): zhes 'byung ba'i phyir snga na med pa dang snga na yod pa dang smrar med pa dang mi shes pa dang mnyam pa nyid kyi sgeg mo ste/ 'di dag ni ji bzhin shes pa 'ba' zhig la brjod pa'o/ /de yang shes pa bag yangs kyi spyod pa rnal mas 'grub pa'i phyir nyal ba'i sems ni
254a2(rgyud): gzhi med pa la brten zhes bya'o/ /de bas na sems rang rig pa'i ye shes dang snang ba yul gyi gzugs dang de sgrub par byed pa'i tshad ma dang / des rtogs pa'i don rnams tha dad pa'i rtogs par ma lta cig /'di ltar rtogs pa de ni chos kyi sku sangs rgyas lag tu gtod pa
254a3(rgyud): yin no/ /da ni dran pa rgyun chags kyi bdag nyid bstan par bya ste/ lhan cig skyes pa'i rang bzhin de tshe mdzes/ /gang tshe lus dang ngag yid dbyer med pa/ /de tshe thams cad mkhyen pa thob pa ste/ /dbyer med dang la gzhag pa thob med kyang / /brda ru mtshon nas gzhag dang
254a4(rgyud): thob par smras/ /smras pa'i tshig tu zhog la de don bsgoms/ /bsgom par bya ba rdul tsam med pa ste/ /med pa'i ngang la gzhag tu med pa'i ngang / /de la gnas na rnal 'byor snying po'i lam/ /snying po med du brjod par ma yin gyis/ /dngos dang sems su shes shing shes pa
254a5(rgyud): med/ /med pa'i rdo rje de la 'jug par bya/ /zhes bya ba'i don ni lhan cig skyes pa'i ye shes kyi rang bzhin ni gang gi tshe don rnal ma nyams su myong ba'i tshe chos kyi sku mdzes pa'o/ /gang gi tshe rnal 'byor pa dag gi lus dang ngag dang yid dbyer med cing mnyam pa nyid kyi dang
254a6(rgyud): la gnas pa de'i tshe thams cad mkhyen pa'i sangs rgyas thob pa ste/ de ni bde ba dang stong pa dbyer med pa'i ngang la gnas pa'o/ /de ltar rtog pa'i don la mnyam par gzhag pa dang rjes la thob pa med do/ /de ltar med kyang ma rtog pa'i slob pa po'i blo la brda ru mtshon
254a7(rgyud): nas mnyam par gzhag pa dang rjes las thob pa smras so/ /brjod bya de tshig tsam du shugs kyis zhog la de'i don brjod bya dang bral ba sgoms shig pa'o/ /bsgom du yod dam zhe na/ bsgom par bya ba ni rdul phra rab tsam yang med pa ste/ de dag gi ngang la ni gzhag tu
254b1(rgyud): med pa'o/ /gzhag tu med pa'i ngang la bzhag na mchog go/ /don de dag la gnas na rnal 'byor pa snying po'i lam mo/ /snying po'i lam brtags shing gnas pa'o/ /snying po zhes bya ba'i ngo bo nyid kyang gzhan du brjod du yod pa ma yin gyi dngos por snang ba dang grags pa thams cad
254b2(rgyud): sems su shes shing shes pa med pa'o/ /med pa'i don de ni ye shes rnam pa lnga ste/ de nyid kyang tha mal gyi shes pa'i ngo bo yin pa'i phyir rdo rje ste de la 'jug par bya'o/ /da ni gnyis su med pa'i mtshan nyid bstan par bya ste/ de'i phyir snying po brtag dka' bka' dang
254b3(rgyud): bral/ /khyim bdag dang ni khyim bdag mo longs spyod/ /yul ni gang mthong ba de bshad par bya'o/ /zhes bya ba'i don ni chos nyid ma bcos pa rnal ma'i de kho na nyid la tshad gzung bar mi nus pa'i phyir snying po de brtag dka'o/ /skal ba dang ldan pa'i gang zag gis tha mal gyi
254b4(rgyud): shes pa nyams su myong ba nyid yin pa'i phyir dga' ba dang bral ba'o/ /de nyid kyis dus na kun gzhi byang chub kyi sems kyi khyim bdag dang chos nyid ma bcos pa rnal ma'i khyim bdag mo gnyis longs spyod de de yang 'dod pa'i yon tan mi 'gog cing rang dga'i tshul du'o/ /
254b5(rgyud): yul gang mthong ba de chos kyi sku'i ngo bor bshad par bya'o/ /da ni ngo mtshar gyi glu bstan par bya ste/ /nga yis rtsed mo byas pa la/ /byis pa rnams ni sha thang chad/ /me byung ba ni spra ba ste/ /me ni spra ba nyid la 'bar/ /zhes bya ba'i don ni sems nyid kyi don gyi glu blangs pa nang
254b6(rgyud): yis zhes pa ni sems nyid do/ /rtsed mo byas pa las zhes bya ba ni nyi ma'i zer bzhin du snang ba snang srid kyi tshogs kun la bya'o/ /nus pa rnams zhes bya ba ni bde ba chen po'i ro ma myongs pa rnams so/ /sha thang med ces bya ba ni dgag sgrub dang bral ba'i don gyis bslus pa'o/ /
254b7(rgyud): de dag kyang ji ltar spyad par bya zhe na/ dpes mtshon par bya ste/ me 'byung ba'i rgyu ni spra ba ste byung ba'i me de nyid kyis ni spra ba nyid la 'bar zhing sreg go/ /de bzhin du sems la snang ba'i chos de dag byung ste/ 'byung ba'i sems nyid de dag snang ba la rab tu thim mo/ /da ni
255a1(rgyud): dngos po rang gi mtshan nyid la gdams pa bstan par bya ste/ kye ma ho gzhan yid ma yin gzhan ma yin/ /rnal 'byor spyod pa skyes dang bral ba ste/ /bdag po bzang zhing rang bzhin mdzes chags pa/ yid kyis gang ba'i sems de rnal ma nyid/ /
255a2(rgyud): chags dang chags bral med pas gnyug mar gzhug /sems mnyam pas na rnal 'byor ngas ma mthong / /za zhing 'thungs la bsam pa gang yang med/ /grogs mo de ni sems pa gang gnas pa/ /phyi rol par sems sdug bsngal dag gis 'dzin/ /sgyu ma'i rnam pa dang ni
255a3(rgyud): dpe dang bral/ /bya ba 'di tsam zhig du ma sems kye/ /rtsol ba gang la dbyer med pa yi klong / /klong ni sgo gsum gang du'ang dri ma med/ /zla ba chu 'dzag nor bu rang dbang min/ /thabs kyis rgyal srid kun la dbang sgyur ba/ /sems nyid de ni grub pa'i rnal 'byor pa/ /lhan
255a4(rgyud): cig skyes pa'i sdom pa shes par bya/ /yi ge pa yis 'gro ba ma lus khyab/ /kun la yi ge med pa gcig kyang med/ /ji srid yi ge med par gyur pa na/ /de srid yi ge dam pa rab tu shes/ /yi ge dag par shes pas snag tsha yal/ /rtsol med rig byed 'don pa'i don de
255a5(rgyud): nyams/ /dang po sems dang cig shos mi shes na/ /gang nas shar ba gang du nub par byed/ /ji ltar phyi rol de ltar rab shes na/ /bcu bzhi pa yi sa la rgyun du gnas/ /zhes bya ba'i don ni/ 'khor ba'i sems can thams cad la snying rje chen po'i tshig bos te/ kye ma ho de kho
255a6(rgyud): na nyid ni gzhan gyi yid ma yin te/ gzhan gyi yid ma yin na mtshungs pas tha dad par yang mi 'gyur te/ gzhan ma yin pa thob par yang mi 'gyur ro/ /don rnal ma de nyid ni thog ma nyid nas 'byor pa ste/ 'di
255a7(rgyud): nyid kyi spyod pa ni rnam par dag pa'i de kho na nyid do/ /'di dag skye ba dang bral te 'gags pa de bzhin no/ /don de'i bdag po ni ma bcos pa ste bzang po yin zhing chos sku rang bzhin dang ldan no/ /de dag kyang bsod nams kyi tshogs kyis mdzes par byas shing snying rje chen po chags pa la gnas par bya'o/ /tha dad kyi rnam par rtog
255b1(rgyud): pas brtags pa'i sems ni yul gyis gang ba ste/ sems de dag gdungs shing sdug bsngal ba'i phyir ro/ /sdug bsngal thams cad skad cig gis gcod par byed pa ni rnal ma nyid do/ /de dag gi ngo bo nyid ni chags pa dang bcas pa dang bral ba gnyis su med pas de kho na
255b2(rgyud): nyid kyi don gnyug mar bzhugs shig pa'i tha tshig go/ /gang gi sems nyams pas na chos kyi sku'i mthu zad par byas pa ste de dag la de kho na nyid kyi rnal 'byor ngas ma mthong ngo / /de yang bsam gtan la rab tu gzhol ba'i rgyud las/ /sems nyams pas ni 'bras bu thams cad
255b3(rgyud): nyams/ /nyams pa med de chos sku zad pa byed/ /skad cig gcig la nus pa'i mthu 'phrogs te/ /dbyer med bsam gtan 'byung ba ma yin no/ /zhes 'byung ba'i phyir de bas na sems nyams par mi bya'o/ /las kyi phyag rgya tsam gyis chog par byed pa ni za zhing ste/ de'i bde
255b4(rgyud): ba la zhen pa'i shes pa thung la lhag par zhen pa ni 'khor ba'i bde ba skyed par byed pa ste/ mya ngan las 'das pa'i bsam pa gang skad cig kyang med do/ /grogs mo zhes bya ba ni rang bzhin bdag med ma'o/ /de dang bral ba'i shes pa 'di dang 'di na rtog cing shes pa gang gnas
255b5(rgyud): pa de ni phyi rol mu stegs pa dang khyad med de/ de kho na nyid kyi sems sdug bsngal dag gis 'dzin par nges pa'o/ /'di dag ni sgyu ma tsam du yang mtshon par mi bya'o/ /rnal ma nyid dang de nyid kyi ngo bor gdams par mi bya'o/ /dpes mtshon par mi bya'o/ /de dang bral bar
255b6(rgyud): yang mi brtag go/ /de yang bya ba gtang ba ste bya ba 'di yin no zhes tshig tsam du yang ma sems kyi zhes gdams so/ /de dag ni rtsol bas ma btsal te zag pa med pa'i bde bas gang zag pa dang bcas pa'i bde ba dang stong pa dbyer med pa'i slong ngo / /'di dag ni lus dang ngag
255b7(rgyud): dang yid gsum gyis brtag pa dang bral ba ste dri ma med pa'o/ /de dag kyang rtsa dang rlung dang thig les nyams su myong bar byas pa ni ma yin no/ /de dag thams cad kyang 'di nyid kyi ngang yin te dri ma med do/ /tha mal gyi shes pa nyid kyi phyir 'dod chags chen po dang ma bcos
256a1(rgyud): pa'i don zhe sdang gi bdag nyid dang / chos thams cad kyi mi shes pa'i gti mug chen po ste 'di dag ni ngo bo nyid yin te dri ma med do/ /de dag nyams su myong bar bya ba ni dang po shes pa rtsol sgrub dang bral bar bya ba dang / de nas ma bcos pa'i bdag nyid yongs
256a2(rgyud): su shes par bya ba dang / tha mar nyams dang rtog ge pa dang bral ba ste/ 'di dag thams cad ni gnyug ma'i ngo bo la brjod pa yin pa'i phyir 'jug pa'i sgo tsam du zad kyi gang du yang dri ma med do/ /de dag rtog pa las sgrib pa rnam pa gnyis skad cig ma gcig la gcod par 'gyur
256a3(rgyud): te/ dper na zla ba'i rgya mtsho dag gi nang na chu'i nor bu gnas pa de dag la zla ba'i 'od kyis phog pa'i dus su chu 'byung ste rang yod pa ni ma yin no/ /dper na rgyal po dag gi stan la thabs kyis de dag gi steng du phyin na rgyal po'i srid kun la dbang sgyur ba bzhin du sems de kho
256a4(rgyud): na nyid de ni bla ma'i gdams ngag gis bsgrub par byas pa'i rnal 'byor pa de dag gis lhan cig skyes pa'i ye shes kyi sdom pa ci yang ma yin par shes par byas nas sku gsum gyi 'khor lo thams cad la dbang sgyur bar 'gyur ro/ /de dag rtog par 'gyur ba yin nam
256a5(rgyud): zhe na/ pa ta ra te yi ge'o/ /de dag gi don ni nus pa dang ldan pa'i tha tshig go/ /de dag ni chags pa dang bral zhing ma 'dres pa'i don rnam par dag pa'i phyir de dag gis 'gro ba ma lus pa thams cad la khyab po/ /de bas na snang grags kyi chos kun la yi ge med pa
256a6(rgyud): gcig kyang med do/ /yi ge nyid kyang yod pa ma yin nam zhe na/ ji srid du yi ge yod par gyur pa de srid du gnas pa ji srid yi ge med par gyur te/ med pa ni yod pa yin pa'i phyir de srid yi ge dam pa rab tu shes so/ /de'i brda tha snyad dang bral ba la ni yi ge dag par shes pa
256a7(rgyud): ste nyams su myong du med pa'i phyir snag tsha yal lo/ /gzhan dag ni gcol la med pa'i phyir mu stegs kyi rig byed dang mtshungs te/ 'gro ba 'don par 'dod pa des rang nyid kyi don de nyid kyang nyams su myong bar 'gyur ro/ /de bas na sangs rgyas thams cad kyi dgongs pa
256b1(rgyud): dam pa tha mal gyi shes pa 'di dag sems dang / cig shos bde ba chen po'i rang bzhin de kho na nyid mi shes na snang ba'i chos 'di dag thams cad gang nas shar ba yin la gang du nub par byed do/ /de bas na ji ltar phyi rol gyi snang grags kyi chos de dag thams cad sems nyid
256b2(rgyud): gnyug ma'i ngo bo de ltar rab tu shes nas phung po lnga la rigs lnga'i rgya dang / de la mi bskyod pa'i rgya dang / de la rdo rje 'dzin pa chen po'i rgya dang / de la bde ba chen po'i rgya dang / ci yang ma yin par rtogs pa ste bcu bzhi pa'i sa la rgyun du gnas so/ /da ni bdag nyid rnam par dag pa bstan par bya ste/
256b3(rgyud): lus med lus la sbar med sbas pa ste/ /gang gis de shes de ni grol bar 'gyur/ /nga yis grub pa'i yi ge nag po ston/ /khu ba 'thungs pas nga ni brjed par 'gyur/ gang gis bltar med yi ge gcig shes na/ /de yi ming ni bdag gis mi shes so/ /zhes bya ba'i don ni
256b4(rgyud): gnyug ma'i de kho na nyid la snang ba 'grub pa med pas lus med do/ /sems nyid du grub pa med pas lus la sbar med do/ /de yang dam pa'i gdams ngag la rag las pas sbas pa ste/ skal pa dang ldan pa dag gis bla ma'i zhal gyi bdud rtsi 'thungs te/ gnyug
256b5(rgyud): ma'i de kho na nyid shes nas bdag nyid grol zhing gzhan grol bar 'gyur ro/ /gang gi tshe bdag tu gnas pa de ni chos sku ste nga'i tha mal gyi shes pa grub pa'i yi ge mi 'gyur ba'i phyir nag po ste/ de dag khyad par du 'gyur ba'i gang zag la ston pa'i phyir khu ba'o/ /
256b6(rgyud): de dag ni ci yang ma yin pa'i tshul du 'thung ba'i nga bdag ni brjed par 'gyur ro/ /yi ge nag po de nyid kyang sangs rgyas la sogs pa gang gis kyang bltar med de/ rang bzhin gyis kha dog can gyi yi ge gcig shes nas de'i ming ni bdag gis mi shes pas dngos por
256b7(rgyud): grub pa lta ga la yod de med do zhes rje btsun pa dag gis gsungs so/ /da ni de kho na nyid rab tu gsal ba bstan par bya ste/ nags khrod gsum na yi ge nag po gcig /yi ge gsum gyi dbus na blta bar bya/ /gang zhig gsum la bab pa'i ngo bo ni/ /
257a1(rgyud): gdol pa'i rig byed bzhi yang de yin no/ /zhes bya ba'i don ni/ nags zhes bya ba'i don ni sha'o/ /khrod ni rus pa'i tshogs ma lus pa'o/ /gsum na zhes bya ba ni rtsa rlung thig le'o/ /yi ge ni bde stong dbyer med do/ /nag po ni mi 'gyur
257a2(rgyud): ba'i don to/ /gcig ces bya ba ni sangs rgyas nyag gcig go/ /de dag la yi ge gsum du gnas te/ 'dod pa'i khams dang / gzugs kyi khams dang / gzugs med pa'i khams so/ /de dag kyang rnam gsum du brjod de/ lus dang ngag dang yid gsum
257a3(rgyud): mo/ /de dag kyang gti mug chen po dang sems nyid kyi ngo bo yin pa'i phyir dbus so/ /de yang tha mal gyi shes par bzhag nas mnyam pa dang mi shes pa dang / bltar med pa'i ngo bo gsum du blta bar bya'o/ /skal ba dang ldan pa gang zhig gis yi ge gsum
257a4(rgyud): la gnas pa'i rang bzhin de dag la bab pa ni de'i ngo bo ni kyi ha ra ta'o/ /de dag gi don ni thams cad dang ldan zhing khas mi len pa ste/ de dag gdol pa'i rig byed dur khrod kyi ltas dang ro'i mtshan nyid dang 'degs pa'i go rims dang / 'degs pa'i dus bzhi yang
257a5(rgyud): de nyid yin te/ gzhan dag la lta smos ci dgos so/ /da ni bde ba las byung ba'i lam bstan par bya ste/ kun du ru skabs bde chen grub pa ni/ /ji ltar bsgom pa'i smig rgyu snyegs pa bzhin/ /skom nas 'chi ste nam mkha'i chu rnyed dag /rdo rje pad+ma gnyis kyi
257a6(rgyud): dbus gnas pa/ /bde ba gang gis rnam par bskyed pa ni/ /ci ste de bstan nus pa med pas na/ /sa gsum gang du rdzogs su re ba lags/ /yang na thabs kyi bde ba skad cig ma/ /yang na de gnyis gnyis su 'gyur ba ste/ /bla ma'i drin gyis slar yang nyid la ni/ /brgya
257a7(rgyud): lam 'gal ba'i shes rab ga la 'gyur/ /zhes bya ba'i don ni/ kun du ru ste sems can thams cad kyi sems chos kyi sku yin pa'i phyir dbang po'i sgo mnyam par sbyar ba las lhan cig skyes pa'i dga' ba skyed pa de dag bla ma'i man ngag gis skabs phye ste/ bde ba chen po rgyas
257b1(rgyud): btab nas de kho na nyid grub pa ni nyams su myong du yod kyang thob tu med pa ste/ ji ltar skom pa dag gis smig rgyu mthong zhing rnyog pa bzhin du chu'i don byed ma nus te thob tu med pas skom nas 'chi'o/ /de dag rnyed par yang ma rig ste nam mkha'i chu dang 'dra ste/ rnyed dam mi rnyed do/ /man
257b2(rgyud): ngag las byung ba gzhan dag 'bras bu rnyed par yang mi 'gyur te/ kun du ru zhes bya ba ni drag po'i sbyor ba'o/ /de dag gis skad ma cig gcig gi skabs la nyams su myong ba srid kyang phyag rgya chen po'i bde ba grub pa'i rnal ma ni mi 'byung ste/ dper na skom pa dag gis smig
257b3(rgyud): rgyu'i chu rnyed pa gzhan du don byed par mi nus te skom nas 'chi'o/ /de dag kyang bde ba chen po nam mkha' lta bu'i bla ma'i gdams ngag gis chu mi rnyed do/ /'dod pa dag la zhen pa'i phyir dam pa ngag gis bsten par bya ba yang ma yin no/ /de bas na 'bras bu chen por mi 'gyur ro/ /
257b4(rgyud): de bas na stong pa dang bde ba dbyer med pa'i 'byung gnas rdo rje dang pad+mo snyoms par zhugs pa'i dbus dag na lhan cig skyes pa'i ye shes kyi thig le gnas te/ de dag lam du khyer ba'i bde ba de dag la zhen pas bde ba las kyi phyag rgya gang gis gnas nas skyed pa de ni ci ste de dag
257b5(rgyud): la de kho na nyid kyi don bstan du yod dam/ rtog pa 'ba' zhig la longs spyod pa'i phyir med pas na'o/ /de'i phyir nyan thos dang rang rgyal ba dang theg pa chen po'i sa gsum gang du rdzogs su re ba lags so/ /de dag ni bslab pa dang mi ldan zhing bye brag gi cha ma rtogs pa dang /
257b6(rgyud): 'khor ba mi brtag pa'i rnal ma la yid byung ba med pa dang / bden pa rnam pa gnyis zung du 'jug pa med pa dang / bde ba chen po'i don ma rtogs pa'i 'bras bu sku gsum gyi bdag nyid thob pa ma yin no/ /de bas na thams cad kyi brten byed pa ma yin nam zhe na/ yang na
257b7(rgyud): lhan cig skyes pa'i ye shes ngos 'dzin pa'i thabs su lhan cig skyes pa'i ye shes kyi bde ba skad cig ma de dag la brten nas zag pa med pa'i bde ba de yang na'am phyis kyi dus su de dag la zhen pa med pas bde ba dang / stong pa chen po bsam gyis mi khyab pa gnyis su
258a1(rgyud): med par 'gyur bas stong pa dang / bde ba dbyer med pa phyed pa de dag bla ma dam pa'i bka' drin gyi zhal gyi bdud rtsi'i gdams ngag dam pa de dag nyams su myong bar slar yang bstan pa'i don de nyid la ni brjod par bya ba gang zag brgya 'am gcig gis kyang
258a2(rgyud): shes par ga la 'gyur ro/ /de ltar nyams su myong ba'i rnam pa bstan nas/ da ni 'bras bu phun sum tshogs pa'i bdag nyid bshad par bya ste/ grogs dag zab mo dang ni rgya che ba/ /gzhan gyis bdag nyid rtogs pa ma yin te/ /lhan cig skyes pas zhi ba'i dus kyi tshe/ /
258a3(rgyud): gnyug ma nyams su myong bas rab tu shes/ /mun nag chen por zla ba'i nor bu ni/ /ji ltar 'char bar byed pa bzhin du mdzes/ /mchog tu bde chen skad cig gcig la ni/ /sdug bsngal ma lus pham par byed pa'o/ /sdug bsngal snang byed sems la nub pa na/ /grol ba'i
258a4(rgyud): bdag po gza' dang mnyam du shar/ /'di ltar sprul pa'i bdag nyid sprul pa ni/ /de ni dkyil 'khor 'khor lo dam pa'o/ /zhes bya ba'i don ni/ skal ba dang ldan pa'i gang zag la grogs dag ces bos te/ don zab mo rgya mtsho lta bu dang / nam mkha' lta bu'i rgya che ba'i
258a5(rgyud): rnam pa de dag bdag tu 'dzin pa dang bcas pa'i shes pa gzhan dag gis de kho na nyid kyi bdag nyid rtogs pa ma yin te/ lhan cig skyes pa'i ye shes kyi de kho na nyid skyes pas nyon mongs par rnam par rtog pa zhi ba'i dus de nyid kyi tshe na gnyug ma'i de kho na nyid nyams su myong
258a6(rgyud): bas rab tu shes so/ /dper na mun nag chen po'i gnas su chu shel gyi zla ba'i nor bu'i 'od ni ji ltar 'char bar byed pa de nyid kyi dus na mun pa thams cad nges par bcom ste/ bsil zhing dang la 'od kyi rgyun gsal bar byed pa bzhin du de kho na nyid de yang de ltar mdzes
258a7(rgyud): pa'o/ /de ltar yon tan thams cad kyi mchog tu gyur pa'i bde ba chen po skad cig ma gcig la ni sdug bsngal ma lus pa pham par byed pa'o/ /sdug bsngal 'byung ba'i rgyun snang ba'i rnam pa byed pa'i ngo bo thams cad sems la nub par 'gyur te de ni chos kyi sku'o/ /
258b1(rgyud): sa la gnas pa'i byang chub sems dpa' rnams grol ba'i bdag po ni longs spyod rdzogs pa'i sku'o/ /gza' skar gyi rnam pa lta bu sprul pa'i sku ste de dag dang mnyam du shar bar 'gyur ro/ /der yang ma zad de khams gsum thams cad ni sku gsum pa'o/ /de ltar sprul
258b2(rgyud): pa'i bdag nyid ci yang ma yin pa dang / sprul pa'i sku 'gro 'ong gi rnam pa can dang de thams cad ni bde ba chen po'i 'khor lor ro/ /dkyil 'khor gyi sku dang bcas pa ste 'khor lo dam pa'o/ /de'i phyir chos kyi sku ni rtogs pa'i grub pa yin te/ gzugs sku rnam
258b3(rgyud): pa gnyis ni shugs kyis grub pa yin no/ /de bas na yongs su rdzogs pa'i 'khor lo 'di ni skad cig ma gcig dang skye ba 'di dang bar mdo'i gnas su thob par byed pa'o/ /da ni 'bras bu khyad par can du grub pa bstan par bya ste/ kye ho rmongs pa'i sems kyi sems
258b4(rgyud): rtog na/ lta ba ngan pa thams cad rang grol te/ /mchog tu bde chen de tsam zhig tu bas/ /de yi dbang gis dngos grub dam pa'o/ /zhes bya ba'i don ni/ kye ho zhes khams gsum pa rnams la gdams pas de tha dad kyi rtog pas bsgribs pa'i rmongs pa rnams
258b5(rgyud): kyis rang gi sems kyi rang gi de kho na nyid rtogs nas bdag tu lta ba la sogs pa'i lta ba ngan pa thams cad rang grol bar gyur te/ mchog tu bde ba chen po'i rang bzhin chos kyi sku de dag ni thob tu med pa ste/ /grol ba de tsam zhig tu bas so/ /dper na skyes bu nad
258b6(rgyud): sos pa tsam la nang med pa thob po zhes pa dang 'dra'o/ /grol ba tsam gyis thob pa dang dngos grub yin nam zhe na/ de nyid thob pa'i dbang gis dngos grub mchog tu gyur pa ste/ dam pa'o/ /da ni de kho na nyid kyi skyon bsal bar bya ste/ rdo rje sems dpa' yod dang
258b7(rgyud): med mi rtog / rtogs dang rtogs byed 'phags dang sangs rgyas min/ /mi rtag rang dgar gzhag pa kun du bzang / /bcos pa bsgrims pas de nyid de mi rtogs/ /gzhag dang ma sgribs de med rtogs med mthong / /gal te nyams myong dang po'i dus skyes kyang / /
259a1(rgyud): de la myong bar 'dzin pa de med de/ /sangs rgyas ye shes de dag dag la yang / /'phags pa rnams dang sangs rgyas bdag nyid ni/ /grub pa med de dgos pa'i don du brtags/ /zhes bya ba'i don ni/ badzra satwa ste/ rdo rje sems dpa'o/ /de ni kun du
259a2(rgyud): bzang ba'i ngo bo nyid yin pa'i phyir sems nyid ma bcos pa gnyug ma'i ngo bo nyid ji lta ba la bya'o/ /de la yod pa dang med pa yang mi rtog go/ /gang la rtog pa dang gang gis rtogs par byed pa ste/ de dag thams cad ni 'phags pa yang ma yin la sangs rgyas kyang min no/ /
259a3(rgyud): rang gi shes pas ma brtags shing rang dgar gzhag pa ni 'di ni kun du bzang po'o/ /bcos dang bsgribs pas ni mtha' ngan pa la brtags pa ste de nyid de yis mi rtogs so/ /de yang shes pa rnal ma la gzhag pa dang glod cing ma sgrims pa de nyid kyis rtogs su med pa'i don
259a4(rgyud): mthong bar 'gyur ro/ /gal te rnal 'byor pa dag gi shes pa la nyams su myong ba'i bde ba dang po'i dus su skyes kyang de la myong ba dang zhen par 'dzin pa de min te/ sangs rgyas kyi ye shes de kho na nyid la yang sems can du grub pa ma yin no/ /'phags pa rnams
259a5(rgyud): su grub pa dang / /sangs rgyas kyi bdag nyid du grub pa ni med de/ ci'i phyir zhe na/ yid la byar med cing ci yang ma yin pa'i phyir ro/ /de dag gis ci byed ce na/ ma rtogs pa'i sems can rtogs par bya ba'i phyir dgos pas don de dag tu brtags shing khas blangs pa
259a6(rgyud): ste/ de bzhin nyid la ni zug rngu kho nar zad do/ /da ni dpes mtshon pa bstan par bya ste/ gyad kyi gtsug na nor bu de yod kyang / /nor bu ma mthong mchog ston skyes bu ste/ /bdag las gzhan na rdzogs sangs rgyas med kyang / /rtog pa bsal phyir 'phags pa
259a7(rgyud): bstan te bsgrub/ /de bsal dus na rdzogs pa'i sangs rgyas te/ /'bras bu de nyid bdag las thob pa'o/ /'khrul pas brtags nas logs nas grub pa 'dra/ /de phyir sems dang 'khrul rtog der shes dang / /shes pa med pa mnyam pa de dang bral/ /de ni bla ma
259b1(rgyud): dag las mngon par rtogs/ /rtogs pas mtshon dang gang dang ldan pa min/ /sems kyi glang po gang dgar yan du chug /de yi mtshan nyid bdag gis bdag la dris/ /dris pa'i don de rjes su dran pa na/ /de ni de la rtog pas ma dri shig /ces bya ba'i don ni dper na gyad stobs
259b2(rgyud): po che'i spyi gtsug na nor bu rin po che de dag yod kyang nor bu de dag ma mthong ste gyad sdug bsngal bar 'gyur ro/ /nor bu rin po che mchog ston par byed pa ni me long dang ldan pa'i skyes bu ste skad cig ma de nyid la phongs pa'i sdug bsngal dang bral ba'o/ /de bzhin du chos kyi sku'i
259b3(rgyud): nor bu dam pa de dag rang nyid la yod de/ bdag las gzhan na rdzogs pa'i sangs rgyas de lta bu med kyang rnam par rtog pa'i bag chags 'thug po bsal ba'i phyir bla ma dam pa dang 'phags pa la sogs pa'i yul la brten te/ me long lta bu'i gdams ngag las
259b4(rgyud): sangs rgyas kyi de kho na nyid rab tu bsgrub par bya'o/ /de lta bus rnam rtog de dag bsal zhing grol ba'i dus na rdzogs pa'i sangs rgyas yin te sdug bsngal ma lus pa dang bral lo/ /de ltar phun sum tshogs pa'i 'bras bu de nyid bdag las thob pa ste/ tha dad kyi 'khrul
259b5(rgyud): pas logs nas grub pa kho na 'dra'o/ /de'i phyir sems dang 'khrul par rtog pa thams cad gnyug ma'i ngo bo nyid der shes pa dang de yang shes pa med pa'i don gyis mnyam par gzhag go/ /de yang nyams su myong ba dang tha snyad kyi rnam pa dag dang bral lo/ /de ni bla ma dam pa
259b6(rgyud): dag gi zhal gyi bdud rtsi las mngon par rtogs so/ /rtogs pa de dag slob pa po'i blo las mtshon du zad kyang mtshon pa dang gang gi tha snyad kyi rnam pa dang ldan pa yin no/ /ji ltar zhe na/ sems kyi glang po che gar dgar yan du chug cig pa'o/ /de dag gi mtshan nyid ni brjod
259b7(rgyud): pa dang tha snyad kyis gtan la dbab par mi nus te/ bdag nyid kyi blo yis bdag nyid la dris shig pa'o/ /dris pa'i don de dag ci yang ma yin par 'dug pa dang don de nyid dus thams cad du rjes su dran pa na bla na med pa'i rtogs pa yin pa'i phyir/ de la de kho na nyid kyi don de
260a1(rgyud): dag rtogs pas zug rngu gyur pa'i phyir ma 'dri shig pa'o/ /da ni sems grub pa med pa'i tshul gyis mtshon pa de nyid bstan par bya ste/ nam mkha'i ri bo chu 'thung 'dra ba'i sems/ /de yis 'gram du zhog cig rang dga' bar/ /yul gyi dbang po
260a2(rgyud): lag pas blangs nas su/ /de ni ji ltar gsod par snang bar 'gyur/ /rnal 'byor pa ni glang po skyong ba bzhin/ /de nyid las ni ldog par 'gyur yid bzhin/ /'khor ba de nyid mya ngan 'das par nges/ /dbye bas gzhan du sems pa ma yin te/ /rang bzhin gcig
260a3(rgyud): gis dbye ba rnam par spangs/ /dri med nga yis rab tu rtogs yid kyis/ /de nyid dmigs bcas dmigs med stong nyid yin/ /gnyis las skyon ni yod pa ma yin te/ /rnal 'byor pa ni gang zhig bsgom pa yin/ /bsgom bya dmigs dang bcas pa dmigs med
260a4(rgyud): de/ /bde ba'i rnam pa'i rang bzhin de yin no/ /rab tu bla med ye shes rang 'byung ba/ /bla ma'i man ngag dus thabs bsten par shes/ /zhes bya ba'i don ni nam mkha'i chos kyi sku'i rnam par brjod pa'o/ /de bas na thams cad de nyid yin pa'i phyir ri bo nam mkha'
260a5(rgyud): la gzhag pa bzhin rnal 'byor pa'i sems rten med par bya ba kho na'o/ /dam pa dag gi gdams ngag gi chu 'thungs shing goms par bya ba dang / de 'dra ba'i sems de dag dran pa rgyun chags kyis dus rtag tu khyer ba'i phyir/ gsal ba'i rnam pas dran pa'i 'gram
260a6(rgyud): du zhog cig pa'o/ /de yang rang dga'i tshul gyis so/ /de yang dbang po dang yul thug pa'i dus yul gyi bdag nyid dbang po'i rnam pa thams cad kyang dran pa'i lag pas blangs nas su yul dang dbang po de ni rang bzhin gnyug ma'i ji lta bar gsod par snang bar 'gyur ro/ /
260a7(rgyud): rnal 'byor pa dag gi ni shes pa glang po che lta bu dag bde ba chen po'i rtsal gar dgar bskyang bar bya ba ste rgyal po'i glang po bzhin no/ /de yang snang srid thams cad gnyug ma'i ngo bo nyid yin pa'i phyir shes pa de dag de nas ni ngang gis ldog par 'gyur ro/ /de yang ched
260b1(rgyud): du brtul ba lta bu ni ma yin te/ yid bzhin du ldog par 'gyur ro/ /de bas na 'khor ba de nyid mya ngan las 'das par skye ba'i phyir rnam par rtog pa'i tha dad kyi dbye bas gzhan du shes pa ni ma yin te/ bde ba chen po'i rang bzhin gcig gis rtogs pa'i dbye ba rnam par
260b2(rgyud): spangs par bya ste/ 'di dag ni shugs kyis 'gyur ba kho na'o/ /snying po'i don ni dri ma med pas rab tu rtogs te de ni yid kyi ye shes kho na nyid do/ /de nyid ni dmigs bcas so/ /dmigs med do/ /stong pa nyid yin no/ /de dag skyon dang bcas pa ma yin nam zhe na/
260b3(rgyud): lta ba de kho na nyid rab tu mi bsgrub pa'i phyir dgag bya rnam par mi gcod do/ /gnyis las gzhan pa gcig khas blangs kyang skyon ni yod pa ma yin te/ rnal 'byor pa dag gi de nyid ni thams cad dang ldan zhing gang du yang khas mi len pa'i phyir gang du bsgoms pa ma
260b4(rgyud): yin te min pa'i phyir ro/ /de'i phyir bsgom par bya ba ni dmigs pa dang bcas pa dang / dmigs pa med pa ni ma yin te/ bde ba chen po'i rnam pa'i rang bzhin de dag gzhan du brjod pa yang ma yin no/ /de nyid kyi ngo bo de ni chos kyi sku ste rab tu gyur pa bla na med pa'o/ /
260b5(rgyud): de yang gdod ma nas gnas pa'i phyir ye shes te/ bcos ma yin pas na rang 'byung ba'o/ /de yang bla ma'i man ngag de dag nyams su myong ba'i dus kyis goms par bya ste thabs dran pa rgyun chags kyi dus thams cad du brten pas rab tu shes so/ /da ni sgrub
260b6(rgyud): par byed pa'i glu bstan par bya ste/ nags sum 'gro khyim du ma 'dug cig /bde ba la gnas gnas dag nyon mongs rgyu/ /dang po'i dus su btsal phyir de 'grub bya/ /btsal bas ma rnyed rnyed pas de 'dug min/ /'khor los 'khor ba'i nags khrod dag tu
260b7(rgyud): rgyus/ /khyim du gnas na chags sdang 'phel 'gyur te/ /de phyir khyim spangs bde dang sdug bsngal dor/ /sems kyi khyim du lta ba 'jug mi bya/ /bcug nas bde chags stong la zhen pas ldang / /de spangs dbyer med mnyam pa'i rang bzhin gnas/ /gang
261a1(rgyud): yang de ru yid kyis yongs shes nas/ /ma lus rgyun tu rtogs pa de ni gnas/ /zhes bya ba'i don ni rab tu mi gnas pa'i rgyud las bshad pa lta bu ste/ kye rnal 'byor stobs chen glang po seng ge yul/ /nags khrod dgon pa dag tu mi gnas par/ /
261a2(rgyud): grong khyer khyim gyi gnas su ma 'dug cig /chags pa'i nags la mngon par ma zhen par/ /khyim gyi zhe sdang dag la ma 'dug cig /gzung ba'i nags tshal dag tu ma 'gro bar/ /'dzin pa'i khyim gyi rtags la ma 'dug cig /phyi rol nags kyi yul
261a3(rgyud): la ma lta bar/ /rang rig 'dzin pa'i khyim la ma rtog cig /ces 'byung ba lta bu la bya'o/ /de dag nyams su myong ba'i bdag nyid kyi lus dang sems kyi bde ba la gnas na gnas pa de dag nyon mongs pa'i rgyu yin no/ /las dang po'i dus su de kho na nyid btsal
261a4(rgyud): ba'i phyir bde ba dam pa 'grub par bya'o/ /bde ba de dag gi rang bzhin btsal bas ma rnyed de ma rnyed pa de dag rnyed pa'i mchog yin pas de dang ldan pa dag la ni der 'dug pa yang yin no/ /ji ltar gnas shing 'grub par bya zhe na/ sems grub pa med par rtogs pa dang / /lus
261a5(rgyud): chags pa med par 'gro ba'i rnam pas chos kyi sku 'khor los 'khor ba'i nags khrod dag tu bde ba chen po'i blos rgyu bar bya'o/ /khyim dag tu gnas na chags pa dang zhe sdang 'phel bar 'gyur te/ de'i phyir khyim spangs te bde ba la mngon par zhen pa dang / sdug
261a6(rgyud): bsngal dor bar 'dod pas sems kyi khyim du bdag tu lta bar mngon par gnas pas de dag thams cad dor la lta ba la mi 'jug par bya'o/ /bcug nas bde ba la chags shing stong pa la zhen pas zhe sdang 'phel bar 'gyur te/ de dag thams cad shugs kyis
261a7(rgyud): spangs la bde ba dang stong pa dbyer med pa la mnyam par gzhag cing / sems rnal ma rang bzhin gyis gnas par bya'o/ /gang yang de kho na nyid dag ni blo'i gting de ru yid kyi ye shes kyis yongs su shes na/ phyi nang gi g.yeng ba ma lus pa rgyun du chos kyi
261b1(rgyud): sku'i rtogs pa nyag gcig las mi mthun pa'i de'i gnas so/ /da ni mnyam pa'i don gyi glu bstan par bya ste/ 'khor ba gang yin mya ngan 'das pa gang / /yid ni dri med lhan cig skyes pa yi/ /gnas skabs dgra bo'i rigs la 'jug pa med/ /de tsam
261b2(rgyud): zhig la nges pas gnas pa ni/ /de yi rgyal po yin te bye brag med/ /rtogs pa nags dang khyim na gnas pa min/ /'di ltar bya ba de nyid shes gyur na/ /dri ma med pa'i de sems rang bzhin gyis/ /ma lus mi rtog par ni shes par byos/ /de ni bdag yin gzhan
261b3(rgyud): yang de nyid do/ /gang bsgoms yongs su bsgoms pa'ang de nyid yin/ /bde ba'i de nyid dang ni bral bar byas/ /'on kyang bdag nyid rnam par grol ba'o/ /zhes bya ba'i don ni dam pa'i don de dag nyams su myong ba na 'khor ba gang yin mya ngan las 'das pa gang
261b4(rgyud): yin te gnyis su med do/ /'di dag gi yid ni dri ma med pa ste/ lhan cig skyes pa'i ye shes kyi ngo bo nyid do/ /de dag nyams su myong ba'i rnal 'byor pa de dag la ni gnas skabs kyi dgra bo chags sdang gi rigs la skye ba med do/ /de tsam zhig la nges par
261b5(rgyud): gnas pa ni de ni chos kyi sku'i rgyal po yin te/ mi gnas pa'i phyir bye brag med do/ /de ltar rtogs pa de ni mnyam par gzhag pa dang / rjes las thob pa med de nags dang khyem na gnas pa yang min no/ /ji ltar spyod par bya zhe na/ gnas skabs kyi spyod
261b6(rgyud): yul gyi mtshan nyid dag la gnas skabs kyi rnal 'byor pas 'jug par byas par ut+pal sngon po rtsa ba gcig bdag gi kha bye ba'i tshul dang btsun pa'i tshul dang bdud rtsi'i thigs pa nam mkha' la dor ba'i tshul dang rtsa ba bcad pa'i tshul du bya'o/ /de dag kyang gang zhe na/ don
261b7(rgyud): mthong ba'i dus su sems can la gsal ba'i de kho na nyid ston pa dang / lkugs pa'i spyod pas 'jig rten thams cad du rgyu ba dang / skal ba dang ldan pa la don nyung ngu tsam ston cing gnas pa dang / rnam par shes pa mthong ba'i tshul gyis sa nas sa la gnas
262a1(rgyud): shing sangs rgyas kyi don de kho na nyid du gnas pa'i bde ba chen po'i yang dag pa la gnas pa'o/ /'di ltar gong du bstan pa'i bya ba de nyid rab tu shes par gyur na dri ma med pa'i sems rang bzhin gyis rnam par dag pa'o/ /de bas na snang
262a2(rgyud): grags kyi chos ma lus pa thams cad mi rtog pa'i de kho na nyid yin par ni shes par byos shig/ de bas na thams cad tha mi dad pa yin te/ bdag nyid rnam pa de nyid gzhan la gzhan gyi rnam par de yang bdag gi de nyid do/ /gang dang gang gi gang bsgoms pa de nyid chos
262a3(rgyud): kyi sku/ yongs su bsgoms pa las ma 'das pa yin te/ de yang de kho na nyid kyi don la logs shig pa ma yin yang tha dad pa la zhen pa'i bde ba chen po'i de kho na nyid dang bral bar byas so/ /'on kyang de dag gis kyang bdag nyid cung zad tsam rnam par grol bar nus
262a4(rgyud): pa'o/ /da ni dri ma med pa'i glu bstan par bya ste/ ji ltar rgya mtsho yi ni mthong byed bzhin/ /bdag dang gzhan du 'khrul bar ma byed cig /thams cad snga na med pa'i sangs rgyas te/ /de nyid dri med mchog gi go 'phang ngo / /sems ni ngo bo nyid kyis dag pa yis/ /
262a5(rgyud): gnyis med sems kyi sdong po dam pa dang / /sa gsum ma lus thams cad khyab par gnas/ /grags pa'i sa dang gdams dang gsang ba yi/ /snying po'i sa ni ngo bo kun dang mtshungs/ /de phyir khyab pa snying po de nyid de/ /dper na ri rab gling sogs nyi zla gsal/ /rtogs
262a6(rgyud): dang ma rtogs nyi zla mthong long ste/ /ma bstan bar du blo chung shar nub 'gro/ /mkhas pa rnams la shar dang nub med de/ /snang grags sems su shes shing der mi 'dzin/ /mtshan nyid shes med shes pas 'ching mi dgos/ /de phyir blo ldan rnams la ngang gis 'byung / /de
262a7(rgyud): rtogs de ma rtogs shes brtag tu med/ /ces bya ba'i don ni/ ji ltar rgya mtsho dag gi nang na gzugs brnyan gyi rnam pa ji snyed cig snang yang rgya mtsho'i ngo bo las ma 'das pa'i mthong byed bzhin du phyi rol snang ba'i tshogs dpag tu med pa cig snang yang gzugs brnyan dang 'dra
262b1(rgyud): ba nyid de dag dang gzhan du 'khrul par ma byed cig / thams cad kyang log par rtogs pa'i bag chags kyis bsgribs pa'i phyir/ sngon chad ma rtogs te rtogs pa tsam la snga na med pa'i sangs rgyas te zhes bya'o/ /de nyid ni dri ma med pa mchog tu gyur pa dag gi go 'phang ste
262b2(rgyud): 'byung gnas so/ /de lta bu sems ni ngo bo nyid kyis dag pa yin te chos kyi sku'o/ /gnyis med kyi sems de dag las mtshan gyi me tog gis brgyan pa'i sdong bu gzugs sku dam pa gnyis 'byung ba yin no/ /sa gsum pa ma lus pa thams cad chos kyi skus khyab par
262b3(rgyud): gnas so/ /de dag kyang gang zhe na/ grags pa'i sa dang bsdams pa'i sa dang gsang ba'i sa'o/ /de yang nyan thos dang rang rgyal ba dang theg pa chen po'o/ /de nyid la yang mthong ba'i sa dang rtogs pa'i sa dang khong du chud pa'i sa'o/ /de nyid kyi gong du smos pa'i rgyas gdab
262b4(rgyud): pa'i tshul gyis bcu gsum pa dang bcu bzhi pa'i sa ste/ snying po de kho na nyid kyis ni ngo bo kun dang mtshungs so/ /de'i phyir bde ba chen po ni khyab pa'i bdag nyid dang / snying po chos kyi sku de nyid kyi thugs so/ /de dag kyang kun gyis rtogs pa ma yin te dper na ri rab dang gling
262b5(rgyud): la sogs pa nyi zlas gsal bar byed pa ste/ de las yang 'od rtogs pa dang ma rtogs pa gnyis so/ /de yang nyi zla la khyad par dang bye brag tu gyur pa med kyang mig ma long ba rnams kyis mthong zhing long ba rnams kyis ma mthong ste/ mthong ba yang blo chung ba byis pa'i ngang tshul can dag la/ mtshan nyid ma
262b6(rgyud): brtan gyi bar du sa 'og nas shar nas sa 'og dag tu nub par rtogs pa dang 'dra'o/ /de kho na nyid kyi don snying po gnyug ma de dag thams cad la khyab kyang rtogs pa dang ma rtogs pa'i rim pas mthong ba dang / long ba lta bu gnas shing blo chung dag la ting nge 'dzin 'phel 'grib tu
262b7(rgyud): snang ngo / /don de kho na nyid las mkhas pa rnams la ni nyams su myong ba la shar ba dang nub pa med pa snang grags thams cad sems su shes shing sems ci yang ma yin pa'i ngo bos der mi 'dzin pa'o/ /de bas na dngos po rang gi mtshan nyid ni shes pa med pa ste shes pa dang
263a1(rgyud): bcas pa'i rnam pa 'ching mi dgos so/ /de'i phyir blo dang ldan pa'i gang zag rnams la gnyug ma'i don de dag dang gis 'byung ngo / /de dag gi mtshan nyid kyang de ni rtogs pa yin te de ni ma rtogs pa yin no zhes brtag tu med do/ /da ni thugs rjes
263a2(rgyud): gnang ba mi 'gog pa'i glu bstan par bya ste/ snying rje me tog gzhan phan 'bras bu 'dzin/ /de yi ming ni gzhan la phan pa'o/ /snying po nyid kyis sdong po yal 'dab rgyas/ /snying rje rnam pa sna tshogs du mar ldan/ /lhun gyis grub pa phyi ma'i 'bras bu ste/ /bde ba 'di
263a3(rgyud): ni gzhan pa'i sems yin no/ /stod pa'i sdong po dam pa'i snying rje min/ /gang la slar yang rtsa ba lo 'dab med/ /de la dmigs par byed pa gang yin pa/ /der lhung bas ni yan lag chag par 'gyur/ /sa bon gcig las snying po gnyis 'byung ba'o/ /rgyu mtshan de las
263a4(rgyud): 'bras bu gcig tu 'byung / /de yang dbyer med don mchog gang sems pa/ /de ni 'khor dang mya ngan 'das rnams grol/ /zhes bya ba'i don ni ma rtogs pa'i sems can la snying rje chen po bskyed pas de'i me tog gzhan la phan par byed pa'i 'bras bu gzugs sku rnam pa gnyis
263a5(rgyud): 'byung bar 'gyur te de ni snying rjes 'dzin pa'o/ /des sems can smin par byed pa'i phyir de'i ming ni gzhan la phan pa zhes bya bar brjod de/ de yang snying po de kho na nyid nyams su myong ba nyid kyis longs spyod rdzogs pa'i sku'i sdong po la mtshan gyi yal ga dang dpe byad bzang
263a6(rgyud): po brgyad cu'i 'dab mas rgyas pa dag 'byung bar 'gyur ro/ /sprul pa'i sku ni snying rje'i yul la rnam pa sna tshogs pa'i thabs du mar ldan pa dag gis smin par byed do/ /lhun gyis grub pa chos kyi sku'i 'bras bu ni 'jig rten pa la ltos nas phyi ma'i 'bras bu gzhag pa ste de ni gnyug ma'i 'ba' zhig skyed bar byed do/ /
263a7(rgyud): 'khor ba'i bde ba 'di dag ni snying po las gzhan pa'i sems de dag las dge ba rnams kyis kyang bskyed nus pa yin no/ /chos kyi sku de dag la mnyam par gzhag pa dang rjes las thob pa yin nam zhe na/ stong pa chos kyi sku gnyug ma'i de kho na nyid nyams su myong bas dam
263b1(rgyud): pa rnam pa gnyis me long gi thugs brnyan ltar shugs kyis 'byung bar 'gyur te/ longs spyod rdzogs pa'i sku'i sdong po deng sprul pa'i sku dam pa rnam pa gnyis gzhan gyi don smin par bya ba'i phyir gtang ngo zhes snying rjes kun nas bslang ba 'am ye shes kyi rgyun las btang ba
263b2(rgyud): ni min no/ /de'i phyir rjes las thob pa ni mi mnga' bar nges te/ gal te rjes las thob pa yod par 'dod na ni mthar thug pa'i 'bras bu rang rig rang gsal bar 'dod pa ste 'bras bu chos kyi sku mi 'byung ngo / /de dag las slar yang 'bad pa ci rnyed cig byas kyang rtsa ba
263b3(rgyud): chos kyi sku mi 'byung zhing gzugs sku rnam pa gnyis kyi lo 'dab kyang med do/ /de lta bu'i don la dmigs par byed pa gang yin pa de ni mtha'i rnam par rtog pa der lhung ba yin pas des ni chos kyi sku mi thob la gzugs sku rnam pa gnyis kyi yan lag kyang chag par
263b4(rgyud): 'gyur ro/ /'di dag ni shugs kyis 'byung ba yin te sa bon chos kyi sku gnyug ma'i ngo bo nyid kyi sa bon gcig nyams su myong ba la stong pa dang snying rje gnyis po'i rnam pa lta bur gnas la/ de'i don la gzugs sku gnyis 'byung ba'o/ /de dag thams cad kyang bde
263b5(rgyud): ba chen po'i rang bzhin gyi rgyu mtshan yin pas 'bras bu chos kyi sku gcig tu 'byung ngo / /de yang ma 'ongs pa'i dus su 'thob pa lta bu ni ma yin no/ /'di nyid kyi rnam pa la bde ba dang stong pa dbyer med pa'i don rnal ma mchog tu gyur pa zag pa med pa'i bde bas gang ba
263b6(rgyud): rdo rje sems dpa' chen po de dag rtogs pas ni 'khor ba dang mya ngan las 'das pa rnams las grol te mi gnas so/ /da ni cha dang mthun pa'i don bstan par bya ste/ gang zhig 'dod pa can ni 'ong ba'i tshe/ /de ni gal te 'gro na re ba med/ /za phyir phor bas gdungs
263b7(rgyud): pa'i skyes bu zhig / kham phor dum bus slong par 'dod pa la/ /phyi sgor bor ba'i kham phor blangs nas su/ /gzhan la ster ba'i don ni mi byed pa/ /'dod pa po la de dag mi ster ba/ /'dis ni 'khor ba'i 'bras bu gang yin pa/ /nges par bskyed pas rnal 'byor dman pa'i lam/ /
264a1(rgyud): de dag bzlog ste rang bzhin lam khyer na/ /de bas rnam rtog bor byas na 'ang rung / /zhes bya ba'i don ni rnal 'byor pa dag gis snang ba sems la ma thim zhing tha mi dad ma grub kyi bar du rnam par smin pa la mdzes par bya ste/ gang zhig ces bya ba ni
264a2(rgyud): rigs kyi bu skal pa dang ldan pa gang zhig go/ /de dag gnyis su med pa'i don khyad par can 'dod pa blo bzang po can dag 'ongs pa'i tshe rnal 'byor pa dag de ni gal te phan mi 'dogs shing 'gro na pha rol gyi sems bsad pa yin te rdzogs sangs rgyas kyi re ba med do/ /
264a3(rgyud): de bas na gzhan mi dga' bar 'gyur ba'i sbyor ba phra mo tsam yang mi bya ste/ tha na za 'dod pa'i phyir phor bas gdungs pa'i gdol pa zhig gis skyes bu zhig la kham phor gyi dum bu'am kham phor nyid slong bar 'dod pa la kham phor ji bzhin pa nyid dam phyi rol gyi sgo rtsar
264a4(rgyud): bor ba'i kham phor gyi dum bu blangs nas gzhan la ster ba'i don mi byed dam/ 'dod pa po de dag la mi snyan par brjod cing mi ster ba 'di dag ni 'khor ba'i rnam par smin pa'i 'bras bu gang yin pa de nges par skyed par byed pas rnal 'byor pa'i blo dman pa yin zhing lam log par rig
264a5(rgyud): par bya'o/ /de dag las bzlog ste rang bzhin lam du khyer nas dus thams cad du spyod lam rnam pa bzhi la khyad med par 'jug pa na mtshan ma'i rnam par rtog pa bor bar byas na'ang rung ste/ rnam par smin pa phra mo dag gis ldang bar mi nus so/ /da ni don gyi glu
264a6(rgyud): bdun pa bstan par bya ste/ e ma ho/ /DA kI/ gu h+ya kaM/ e yi d+harma d+hA tu/ o yi na/ a yi ko d+hi ka pa sa ri/ khre ran a pa ko yi ya/ dza ha pa ka/ si ran tran tra/ a'i ka'i ra po li sa/ gu h+ya tan tra khe ma la kang / ris naM/ su zhes bya ste 'di dag ni rje btsun pa
264a7(rgyud): dag gis rtog pa brjod pa ste de dag gi don ni/ e ma ho mkha' 'gro gsang ba'i skad/ e ni chos kyi dbyings yin te/ /ma ni de nyid kyis bskyed do/ /dper gzhag pa yi nam mkha' ste/ /'gro ba tshogs bsags rgyud la des/ /ma ni nor 'dzin de las skye/ /
264b1(rgyud): gsang ba rgyud las rag las gsal/ /skad ni mtshon pa tsam du zad/ /ces bya ba'i don ni a i ho zhes bya ste de dag gsal bar bya ba ni/ chos kyi dbyings ni rnam pa gsum/ /bde dang gsal dang mi rtog pa'o/ /skyed pa'i ma ni de bzhin te/ /ma bcos rnal ma dran pa'o/ /
264b2(rgyud): mtshon pa'i dpe ni nam mkha' ste/ /smrar med mnyam dang ma shes so/ /tshogs bsags gang zag rten yin te/ /sbyangs dang tshogs med bla ma bsten/ /shugs kyis ma ni nyams myong ste/ /tha mal goms dang rgyun du'o/ /gsang ba'i don ni brgyad pa ste/ /byin brlab
264b3(rgyud): nyams myong de ldan pa'o/ /thams cad brda yi rnam pa ste/ /nga yis smra bar mi nus pa'o/ /zhes bya ba ni bsdus pa'i don no/ /da ni dge ba'i rtsa ba bsngo bar bya ste/ /gnyis su med pa rdo rje'i glu/ /de nyid ye shes mtshon byed pa'i/ /don dam gnyis med yi ge yis/ /'gro
264b4(rgyud): rnams rang la glur len shog/ /ces bya ba'i don ni snang ba dang sems gnyis su med pa bde ba chen po rdo rje'i glu 'di dag gis sems can gyi rgyud la de kho na nyid kyi ye shes yod pa de dag mtshon par byed pa ste/ 'di dag ni don dam gnyis su med pa'i ye shes yin te/ de
264b5(rgyud): yis skal ba dang ldan pa'i 'gro ba rnams rang la glur len cing rtog par shog cig pa'i don to/ /da ni rje btsun pa dpal gyi ri bo pa'i dgongs pa bdag gis rnam par phye zhing gsal bar bya ba'i don bsngo bar bya ste/ sems nyid lhan cig skyes pa chos kyi sku/ /snang ba
264b6(rgyud): lhan cig skyes pa sku yi 'od/ /snang stong dbyer med lhan cig skyes pa ste/ /de nyid chos sku'i dgongs pa chos sku nyid/ /bdag nyid nyams su myong mthu las byung ba yi/ /rtogs pas rje btsun dgongs pa gsal bar byas/ /dri ldan mgon po khyod la phyag 'tshal te/ /drin
264b7(rgyud): mchog blan phyir 'di byas dgyes par mdzod/ /'di las byung ba'i bsod nams tshogs dag gis/ /sems can thams cad bde ba che rtogs shog /rnam gsum slob ma dag pa'i phyir/ /de nyid gsal bar byed pa'i don/ /gnyis med rtogs pa mai tris bshad/ /'di
265a1(rgyud): la gzhol ba don ldan shog / mi zad pa'i gter mdzod yongs su gang ba'i glu zhes bya ba'i rgya cher bshad pa rnal 'byor gyi dbang phyug chen po dpal sa ra ha pa'i dgongs pa mkhas par grags pa dpal ldan gnyis su med pa'i rdo rjes mdzad pa rdzogs so// //
265a2(rgyud): rnal 'byor pa bsod snyoms pa bradz+nyA shrI dz+nyA ni kIrtis rang 'gyur du mdzad pa'o//[ ]@##/ /rgya gar skad du/ do ha go Sha pany+tsi kA nA ma/ bod skad du/ do ha mdzod kyi dka' 'grel zhes bya ba/ 'jam dpal gzhon nur gyur pa la phyag 'tshal lo/ /
265a3(rgyud): stong pa snying rje ro mnyam pa/ /lhan cig skyes pa de la 'dud/ /gang zhig zhal gyi bdud rtsi yis/ /'gro ba'i 'chi bdag 'joms mdzad pa/ /bla ma'i zhabs la phyag 'tshal te/ /do ha mdzod kyi dka' 'grel ni/ /rmongs pa'i blo gros sad byed pa/ /'gro la phan phyir bri bar
265a4(rgyud): bya/ /sngags kyi theg pa 'dir rdzogs pa'i byang chub ni bla ma la rag las pa yin no zhes gsungs pas dang por bla ma brtag par bya'o/ /de la bla ma dam pa ma yin pa bsten pa ni bdag nyid nyams par byed pas de'i skyon bstan pa ni/ dug sbrul zhes bya ba la sogs
265a5(rgyud): pas bstan te/ dper na so ga'i tshad pas nyen pas dug sbrul la grib mar 'khrul te drung du phyin na bdag nyid gsod par byed pa bzhin du/ /bla ma ngan pa rnams la bla mar 'du shes nas sdug bsngal gyis nyen nas de'i drung du phyin na/ de bsten pas de'i skyon lta ba
265a6(rgyud): ngan pa dang / spyod pa ngan pa 'go bas/ /de dag sbrul bzhin du bltas te spang bar bya'o/ /sbrul lta bu'i bla ma de gang yin snyam pa la/ /de nyid mi shes bram ze zhes pa nas/ /brdzun pa nyid du gol zhes pa'i bar gyis bram ze ba bstan te/ gyi na rig byed ces pa nas/ /
265a7(rgyud): me la sreg gi bar ni khyim na gnas pa'o/ /dbyu gu nas tshig gzhan gyis ni dka' thub la gnas pa bstan te/ dbyu gu ni brtul zhugs 'dul ba dang pos bstan pa 'ang de nyid do/ /e ra'i thal ba nas gzhan la ston gyi bar gyis ni dbang phyug pa bstan te go sla'o/ /
265b1(rgyud): sen mo ring zhing nas thar pa nam yang yod ma yin zer ba'i bar gyis mchod 'os pa bstan te go sla'o/ /lus kyi dka' thub 'ba' zhig tsam nas sangs rgyas kyi tshul 'dzin gyi bar gyi ni/ theg pa chung ngu la zhugs pa'o/ /theg pa chen po de la rgyu byed ces nas/ /
265b2(rgyud): tshad ma'i bstan bcos yin gyis ni rgyu'i theg pa la zhugs par bstan to/ /kha cig dkyil 'khor 'khor lo ma lus bsgom ni 'bras bu'i theg pa la zhugs pa rtog pa'i rnal 'byor la gnas pa bstan to/ /nam mkha'i khams la rtogs par snang ba ni phyi rol pa
265b3(rgyud): dang yang dag thun mong ba ste/ nam mkha' la lta ba dang / dus la lta ba dang / phyogs la lta ba'o/ /de la dang po ni nam mkha'i sprin med pa la glo bur du byung bas de mi rtag par lta ba dang / dus kyi 'gyur bas mi rtag par lta ba dang / phyogs ni nyi ma shar nub kyis mi rtag
265b4(rgyud): par lta ba'o/ /bzhi ba'i don 'chad pa ni bzhi pa gsum pa'i don du go nas sangs rgyas pa'i bde ba la brten pa'o/ /de dag las kha cig ni de kho na nyid dang bral pa'o/ /kha cig de nyid ma nor ba dang bral ba'o/ /de ltar bla ma dam pa ma yin pa de dag shes nas spangs
265b5(rgyud): la/ /de dag las bzlog pa'i bla ma'i de kho na nyid ma nor ba la zhugs shing de ston par nus pa rnams bsten par bya'o/ /de nas de kho na nyid kyi don btsal bar bya'o/ /de la dang por de kho na nyid ma yin pa shes par bya ba'i phyir de'i mi mthun pa dmigs pa dang bcas
265b6(rgyud): pa'i bsam gtan kun shes nas spang bar bya ba ni/ gang zhig gang la zhes pa la sogs pas ston to/ /de la gang zhig ni gang zag go/ /gang la ni yi dam gyi lha lta bu de la'o/ /mos par gyur pa ni des bdag grol bar byed do zhes lhag par dad pa'o/ /
265b7(rgyud): bsam gtan gnas pa ni de la bskyed rim gyi sgo nas bsgom pa'o/ /thar pa mi thob pa ni/ sangs rgyas nyid du mi 'gyur ba ste/ dpal dgyes pa'i rdo rje las/ lha med sngags kyi yod ma yin/ /zhes gsungs pa dang / mtshan yang dag par brjod pa las/ /
266a1(rgyud): bdag gir mi 'dzin ngar mi 'dzin/ /zhes gsungs pas so/ /mar me ci dgos lha bshos de la dgos/ /de la ci bya gsang sngags brten pa de ci dgos/ /zhes pa ni mchod pa dang bzlas pas mnyes pas mi grol ba'o/ /'bab stegs nas
266a2(rgyud): thob bam ci'i bar gyis lha rten lta bas mi grol ba ste/ 'o na de kho na nyid ji lta bu yin snyam pa la/ snying rje dang bral ba zhes bya ba la sogs pa smos te/ de'i don ni 'di yin te/ stong pa dang snying rje ro mnyam pa'o/ /de la stong pa gang zhe na/ sgyu ma'i rnam par snang ba
266a3(rgyud): ste dngos pos stong pa'o/ /de ni rnam pa thams cad kyi mchog dang ldan pa'i stong pa'o/ /de yang mtshan yang dag par brjod pa las/ gzugs med gzugs bzang dam pa ste/ /sna tshogs gzugs can yid las skyes/ /zhes gsungs pa dang / 'di nyid
266a4(rgyud): las/ sgyu ma'i rnal 'byor pa ni mchog tu rtogs/ /zhes gsungs pas so/ /de ni mngon sum du mthong ba yin gyis chad pa'i stong pa 'am rtag pa'i stong pa lta bus mngon du ma mthong ba ni ma yin te/ rdo rje gur las/ gal te stong nyid thabs yin no/ /de tshe sangs rgyas mi
266a5(rgyud): 'byung ngo / /rgyu la 'bras bu gzhan min pas/ /zhes gsungs pas so/ /snying rje ni mi 'bral ba ste/ zag med kyi bde ba'o/ /de ni sdug bsngal dang bral ba tsam yang ma yin gyis/ mi dmigs pa'i bde ba'o/ /de yang bde mchog las/ lha dang mi yi bde ba yis/ /
266a6(rgyud): bsdus byas rdo rje 'dzin pa yi/ /bcu drug char yang mi phod do/ /zhes pa dang / 'di nyid las/ gang yang brten par nus pa nas/ /zhes gsungs so/ /snying rje dang bral nas thob par mi 'gyur gyis par gyis ni/ kha yar ba lam ma yin pa dang / gang yang gnyis po
266a7(rgyud): la sogs pa ni ro nyams pa lam du bstan te/ 'bras bu dang mthun pa'i lam bsgom dgos pas so/ /de nyid ma bcos pa'i lha ste/ thams cad don gyi snying por ston pa ni kye lags gang smras zhes pa la sogs pa ste/ kye lags ni bod pa'o/ /gang smras ni
266b1(rgyud): bla ma dam pa ma yin pa rnams kyi gong du ston pa'o/ /brdzun pa ni don med do/ /log pa ni gnyug ma mi mtshon pa'o/ /gang la zhen pa yod pa de yang thong / /zhes pa ni yi dam gyi lha yin zhes 'dzin pa de thong zhes pa'o/ /rtog par gyur na thams cad de yin te/ /zhes pa ni
266b2(rgyud): lhan cig skyes pa de rtogs nas brtan g.yo thams cad de yin te zhes pa ni lhan cig skyes pa'i rang bzhin 'ba' zhig yin pa'o/ /de las gzhan gyis sus kyang shes mi 'gyur/ /zhes pa ni lhan cig skyes pa las gzhan log nas lha gang gis kyang mi shes pa'o/ /'o
266b3(rgyud): na gzhan thams cad spang ngam snyam pa la/ klog pa zhes pa la sogs pa smos te/ lhan cig skyes pa de ye nas kun la gnas pas rtogs na thams cad de rang las ma 'das pa'o/ /de lta bu'i de kho na nyid de thabs gang gis rtogs par bya snyam pa la/ de mi mtshon
266b4(rgyud): pa'i lta ba yod min te/ zhes pa la sogs pa smos te/ de ni lhan cig skyes so/ /mi mtshon pa ni mi mtshon pa'i lta ba grub mtha' gang yang med de/ kun nas ston kyang bla mas mtshon na mi rtog ste/ de dag ni mtha' drug gis rgyas btab pas so/ /bla ma'i man ngag gis ji
266b5(rgyud): ltar mtshon na/ lag gi nor 'dra bar mngon sum du gsal por mthong ste/ bla ma yis ni man ngag gang gis de mngon sum du 'gyur ba'i thabs ston gyi/ don de dngos su brjod nus pa ni ma yin te/ brjod du med de/ gang 'di ltar bshad du yod ces pa dang / bla
266b6(rgyud): mas bstan pa ma yin zhing / /zhes gsungs pa'i phyir ro/ /de ltar na dbang bzhi pa kho nas rtogs so/ /ma mtshon bar mi rtogs pa ni gnyug ma'i rang bzhin zhes bya ba la sogs pa ston te/ lhan skyes de ye nas gnas kyang rtog pa'i bag chags bzhi pos
266b7(rgyud): dkrug pa'i phyir mi rtogs so/ /de rtogs pa'i gang zag ni shes pa ci la yang mi dmigs shing spyod pa gang yang blang dor med do zhes bstan pa ni bsam gtan med cing zhes pa la sogs pas ston te go sla'o/ /lhan skyes ye shes de dbang gsum pa'i nyams myong
267a1(rgyud): gis mi rtogs snyam pa la de dag dgag pa'i phyir/ gal te mngon sum gyur na zhes bya ba la sogs pa smos so/ /gal te/ mngon sum gyur na bsam gtan ci/ /zhes pa ni gsum pa'i dus su lhan cig skyes pa de mngon sum du mthong na bsgom ci
267a2(rgyud): dgos zhes pa'o/ /gal te lkog tu gyur na mun pa 'jal/ /zhes pa ni/ gal te ma mthong na bsgom du med de rtogs pas mos par zad de/ mun khung gi gzugs lta ba bzhin no/ /yang na gsum pa'i bde ba de lhan skyes de rnal ma yin te/ rnal ma de ni dngos po ma
267a3(rgyud): yin te/ rdul phra rab las 'das pa dang / dngos med min te mig sngar snang bas so/ /yang na dngos dang dngos med min ni/ /dngos po ni bde ba'i nyams so/ /dngos med ni stong pa'o/ /min ni tha dad min te ro mnyam pa'o/ /'di ni de las bzlog pa ste/ /'di ni dngos
267a4(rgyud): po'i rtog pa'o/ /de yang he badzra las/ gang phyir 'byung ba che bde ba/ /des na bde ba de nyid min/ /zhes pa dang klu sgrub kyis bcos ma las ma bcos pa ji ltar 'byung ste/ zhes gsungs pa'i phyir ro/ /yang na gal te/ mngon sum gyur na bsam gtan ci/ /zhes
267a5(rgyud): pa la sogs pa'i don ni mngon sum gyur na ste/ dngos po ni bsgom mi dgos te/ mngon du gyur pas so/ /dngos med ni bsgom du mi rung ste ma mthong pas so/ /de ni lkog tu gyur na mun pa 'jal te/ mun khung gi gzugs la sems pa bzhin no/ /de bas na lhan
267a6(rgyud): cig skyes pa nyid ni/ /dngos dang dngos med min te/ stong pa dang snying rje ro mnyam pa'o/ /de ltar lhan cig skyes pa de spyir bstan nas/ da ni de nyid bye brag tu phye ste bstan pa'i phyir/ gang zhig blangs nas zhes bya ba la sogs pa smos te/ de la gang zhig nas
267a7(rgyud): ji ltar bya ba'i bar gyis ni rgyu'i lhan skyes te/ gang zhig ni rtsa ba'i 'od gsal ba mi shigs pa'i thig le'o/ /blangs pa ni de la brten nas rtogs pa skye ba'o/ /de'i dbang gis skye zhing 'chi bar byad pas so/ /yang na ye shes kyi rlung gis sems can skye zhing
267b1(rgyud): des sreg zad par byas nas 'chi bar ster ro/ /de nyid blangs nas bde chen mchog grub ces pa ni/ rtsa ba'i 'od gsal de ma dag na 'khor bar skyes la/ de dag ni nyi ma lta bur 'char la/ de shar na de la zag med kyi bde ba 'grub pa'o/ /gzhan ni go sla'o/ /da ni rgyu'i
267b2(rgyud): lhan cig skyes pa de rtogs par bya ba'i phyir/ lam gyi lhan cig skyes pa ston par bzhed nas/ bsam gtan bral ba ni bsam pa'i yul las 'das pa dang / brjod du med pa ni tha snyad las 'das pa'o/ /ma brjod na rtogs sam zhe na/ ma yin te/ srid pa'i phyag
267b3(rgyud): rgya ste/ rtog pa'i rgyu rlung la zhugs pa'i dbang gis lhan cig skyes pa de mi rtogs pas/ bla ma dam pa'i gdams ngag la ltos dgos so/ /gdams ngag kyang rtog pas bsgom pa ma yin par ston pa ni/ rgyud med sngags med ces bya ba la sogs pa'o/ /
267b4(rgyud): gdams ngag de gang yin na/ za zhing ni bde ba'o/ /'thung ba ni shu kra'o/ /gnyis sprod ni steng 'og gi rlung 'thab pa'i drod kyis so/ /rtag tu yang dang yang du 'khor lo 'gengs/ /zhes pa ni/ rtsa dbu ma'i steng byang chub kyi sems smad khrag gis gang bas byang
267b5(rgyud): sems phyir shor bas lus shed nyams pa la sogs pa'o/ /de nas byang sems kha gyen du 'dren pa'o/ /shu kra la gyen du bltas te 'khor lo drug rim gyis 'gengs pa'o/ /'jig rten pha rol la sogs pa ni go sla'o/ /de ltar bde ba'i bsam gtan bstan
267b6(rgyud): nas/ stong pa bstan pa'i phyir/ gang du rlung dang sems ni zhes bya ba la sogs pa smos te/ rlung mi rgyu ba ni dbu mar rlung bcings pa'o/ /de yang sems ma bcings ni mi grub pas sems bcings pa ni mi rtog pa la bzhag pa'o/ /nyi zla ni g.yas g.yon gnyis kyi rlung
267b7(rgyud): ngo / /'jug pa med 'gyur ba ni dbu mar zhugs pa'o/ /gzhan ni go sla'o/ /gnyis med kyi bsam gtan ni gnyis su mi bya zhes bya ba la sogs pas ston te/ de la/ gnyis su mi bya gcig tu bya ba ste/ /zhes bya ba ni g.yas g.yon gyi rlung a ba d+hU tI'i gcig
268a1(rgyud): tu byas pa'o/ /rigs ni kha dog lnga'i rlung tha dad du mi bya bar ye shes kyi rlung kha dog gcig tu byas pa'o/ /yang na rigs las bye brag ni thabs kyi rigs dang / shes rab kyi rigs tha dad du mi bya bar e baM ro mnyam du bya'o/ /khams
268a2(rgyud): gsum ni lus ngag yid gsum mo/ /'dod chags chen po ni bde ba chen por ro mnyam pa'o/ /bde ba chen po de ji lta bu yin zhe na/ des ni thog ma ste dga' ba dang / /bar ma ni mchog tu dga' ba dang / /tha ma dga' bral ste de rnams spangs pa'o/ /
268a3(rgyud): srid min ni dga' ba dang mchog tu dga' ba ste/ 'khor ba dang mya ngan las 'das pa ni dga' bral lo/ /ma yin na de gnyis spangs pa'i lhan cig skyes pa'o/ /de ni zag bcas kyi bde ba'o/ /yang zag med kyi bde ba'i dbang du byas nas/ thog ma ni skye ba/
268a4(rgyud): bar ma ni gnas pa'o/ /tha ma ni 'jig pa ste/ zag med kyi bde ba ni rgyu las ma skyes pa'o/ /srid min ni ma zhu ba dang / dpral ba na gnas pa ma yin pa'o/ /mya ngan la 'das pa min na ni/ rdo rje nor bu nas ma 'phos pa'o/ /de ltar phab la ma pho ba'o/ /gzhan
268a5(rgyud): ni go sla'o/ /gnyis med kyi dus der gzung 'dzin gyis 'brel pa chad pa ni/ mdun ni zhes pa la sogs pas ston te/ mdun ni rtog pa'o/ /rgyab ni ye shes so/ /phyogs bcu ni phyi'i phyogs so/ /gang gang mthong ba de de nyid/ /ces pa ni/ ci snang bde de nyid de bde chen nyid do/ /de ring mgon po da
268a6(rgyud): ltar 'khrul pa chad/ /ces pa la/ de ring ni rtogs pa'i dus so/ /mgon po da ltar ni nang du rtogs pa'i nyams bzhin phyir gzung ba'i 'khrul pa chad pa'o/ /de nyid du shes pa'o/ /da ni su la'ang 'dri bar mi bya'o zhes bya ba ni/ /'khrul pa chad pas na bde ba'i don
268a7(rgyud): gzhan la mi 'dri ba'o/ /dbang po gang du la sogs pas ni 'dzin pa'i 'brel pa chad pa ston te/ dbang po ni 'dzin pa'i rtog pa'o/ /gang du ni lhan cig skyes pa gang du'o/ /nub pa ni 'brel pa chad pa'o/ /de yang ji ltar chad na/ rang gi ngo bo nyams pas 'gyur/ /
268b1(rgyud): zhes pa ste/ rang gi ngo bo grub pa med par shes pa'o/ /gzung 'dzin gyi 'brel pa chad pas mthong ba de'i ming ci yin na/ lhan cig skyes pa'i lus te sku'o/ /de ni bla ma'i zhal las shes so/ /bla ma'i zhal las thob pa de'i tshe yid 'ching ste/ mi rtogs
268b2(rgyud): pas so/ /rlung de ngas pa de dbu mar thim pa'o/ /gar shes pa ste thabs shes pa'o/ /lhan skyes de la 'khrul pa gsal ba'i phyir/ sa gsum zhes bya ba la sogs pa smos te/ de las gsum ni snang ba gsum mo/ /'di la zhes pa ni 'dir zhes pa'o/ /yan
268b3(rgyud): lag thams cad ni 'khor 'das so/ /gnas ni gzhi'o/ /de ltar snang ba gsum po de ni rmongs pa'i rgyu yin pas bzhag la/ snang ba gsum dang ldan pa'i sems kyi rnam pa 'khor ba yin pas spangs pa dang / sangs rgyas kyi snang ba stobs yin te/ /da ltar mi thob pas
268b4(rgyud): de gnyis dbang po'i rim pas mtshams te rnal 'byor pas 'od gsal bsgoms zhes pa'o/ /mtshams ni bzhi 'od gsal gyi bdag nyid yongs su shes pa'o/ /'od gsal de'i gti mug ste/ mi shes pa'i mtsho chad par byed pa'o/ /gal te 'od gsal gang yin
268b5(rgyud): ba de shes na'o/ /des ni sems can gyis rigs pa'i shes pa myong ba ni rtogs pa yin pas de lhan skyes ma yin par bstan to/ /'o na snang ba 'di nyid la lhan cig yin snyam pa la/ lan du kye ho zhes pa la sogs pa smos te/ kye ho ni kye ma de ngo mtshar ba'o/ /'di ni rang
268b6(rgyud): gis rig pa ste/ 'di la 'khrul par ma byed cig /ces pa ni snang ba 'di nyid ni gang gis gsum zhes pa snang ba dang / mched pa dang / nye bar thob pas te/ 'khor ba rgyud mar 'gro ba rtog pa'i snang ba ste/ 'di la lhan cig skyes pa yin no zhes 'khrul
268b7(rgyud): par ma byed cig ces pa'o/ /de ci'i phyir zhe na/ de dngos dang / dngos med kyi rtog pa gnyis ka 'ching ba nyid du bde bar gshegs pas gsungs pas so/ /de lta bu lam mnor ba de la blo ji ltar gzhag snyam pa la/ gnyug ma'i yid ni zhes
269a1(rgyud): pa la sogs pa smos te/ gnyug ma'i yid ni lhan skyes so/ /gcig tu stong dang zhes pa ni/ /bsgom bya sgom byed gnyis spangs la/ /mi dmigs pa la gzhag pa'o/ /dpe ji ltar bzhag na chu la chu gzhag bzhin du ste/ chu rgyu 'od gsal stong
269a2(rgyud): pa la/ /chu bzhag ste mi rtog par gzhag pa'o/ /bcos ma'i rnal 'byor gyis mi grol bar bstan pa'i phyir/ bsam gtan brdzun pa zhes pa la sogs pa smos te/ bsam gtan brdzun pa ni rtog pa'i rnal 'byor ro/ /sgyu 'phrul dra ba ni las kyi phyag rgya'o/ /ji
269a3(rgyud): ltar pang du 'khyud de ma 'khyud par spongs zhes pa'i don to/ /de nyid spangs pa'i 'thad pa bstan pa'i phyir/ bla ma dam pa'i zhes bya ba la sogs pa smos te/ bla ma dam pa'i bka' yis bden par yid ches pa/ /de yis ni sa ra ha yis so/ /brjod du yod pa min
269a4(rgyud): zhes mda' bsnun smra/ /zhes pa la/ sgra dang yi ge'i yul ma yin pas na/ /yul ji lta bu la bzhag snyam pa la/ gdod nas dag pa'i zhes bya ba la sogs pa smos te/ gdod nas dag pa'i nam mkha' ni sprin med pa'i nam mkha'o/ /bltas shing bltas shing mthong
269a5(rgyud): ba dgag par 'gyur/ /zhes pa ni/ khengs pa'i lta stangs kyis bltas na mthong ba 'gag pa ni gzung 'dzin gyis 'brel pa chad pa'o/ /de lta bu yi dus su 'gog byed ci/ /zhes pa'i rlung bzhi rim gyis 'gag pa'o/ /de yang dang po sangs rgyas kyis rgyud las/ /nam
269a6(rgyud): mkha'i sprin bral ba ni khengs pa'i lta bas blta/ /zhes gsungs pas so/ /de'i don ni 'di yin te/ nyin par bla gab med par 'dug ste/ sprin med pa'i nam mkha' la khengs pa'i lta bas blta zhing / yid mi rtog pa la bzhag na rlung rim gyis 'gags nas rtags 'char ba'o/ /
269a7(rgyud): 'di ni gdams ngag dam pa ste/ gsal bar bla ma'i zhal las shes par bya'o/ /de lta bu lhan cig skyes pa de rang la gnas na mi rtog pa'i rgyu ci yin snyam pa la/ gnyug ma'i yid ces bya ba la sogs pa smos te/ gnyug ma'i yid ni lhan skyes ma bcos pa'o/ /
269b1(rgyud): nga rgyal skyon ni nga dang ngar 'dzin pa'i skyon gyis bsgribs pa'o/ /gzhan gyi skyon gyis mi rtogs par ston to/ /'jig rten ma lus bsam gtan gyis rmongs te/ /zhes pa la rtog pa'i rnal 'byor mtshan bcas ston pa'i bla ma'i skyon gyis mi rtog pa dang / gzhan yang
269b2(rgyud): stong pa nyid rtog par ston pas kyang mi rtogs te/ lhan skyes de skye 'gags rnams kyis brtags na de'i rang bzhin mi shes so/ /lhan cig skyes pa de rtogs pa las ci 'byung snyam pa la de'i phyir don gyi lhan skyes rnam par dag pa'i 'bras bu bstan par bzhed nas/ rtsa
269b3(rgyud): ba zhes bya ba la sogs pa smos te/ de la rtsa ba dang bral ba ni/ rgyus ma skyes/ rkyen gyis mi 'gags/ ngo bo gang la yang mi rten pas so/ /de nyid mi 'gyur ba ste lhan skyes so/ /gang sems dpa' ni lhan skyes gang yin pa de bsgoms na/ 'khor ba'i rang bzhin ni
269b4(rgyud): sems nyid kyi rnam rtog tsam yin pas/ sems mtshon pa'i bla ma'i gdams ngag des chog pas gzhan gyis ci bya zhes pa'o/ /lhan skyes de gang gis kyang brjod par bya ba ma yin na/ bla mas ji ltar mtshon snyam pa la de'i phyir rang bzhin gnyug ma brjod bya ma yin
269b5(rgyud): te/ slob dpon man ngag mig gis mthong bar 'gyur/ /zhes bya ba la sogs pa smos so/ /de'i don ni brjod bya ma yin du zin kyang / thabs bstan pas dang po dbang po'i mngon sum gyis sgyu ma lta bu'i lus mthong bar 'gyur te/ dper na mun khung gi rdzas brjod
269b6(rgyud): pas mi mthong ba'i thabs mar me ston pa lta bu'o/ /dpes ni 'bras bu'i lhan skyes mngon sum du gyur par bstan te/ de nyid nyes pa dang bral bar bstan pa'i phyir/ chos dang chos min zhes bya ba la sogs pa smos te/ de la chos ni dge ba'i chos dang / chos
269b7(rgyud): min ni mi dge ba'o/ /mnyes par ni khyad par med pa'o/ /zos pa ni rtog pa'o/ /de ltar de ni las rgyu 'bras dang bral ba'o/ /yang de la sangs rgyas kyi yon tan 'byung bar bstan pa'i phyir/ gnyug ma'i zhes bya ba la sogs pa smos te/ gnyug ma'i yid ni
270a1(rgyud): lhan skyes so/ /sbyangs pa ni rtog pa'i rlung dag par byas pa'o/ /bla ma'i yon tan snying la 'jug pa na/ /gong ma mchog gi yon tan stobs dang mi 'jigs pa la sogs pa rang la 'char ba'o/ /glu len ni dga' nas so/ /sngags dang rgyud
270a2(rgyud): rnams gcig kyang ma mthong ngo / /zhes pa ni ma mthong mod don rtogs pas chog ces pa'o/ /de lhan cig skyes pa de mdor bstan nas/ de nyid rgyas par bshad pa'i phyir/ 'gro ba rnams las kyis zhes bya ba la sogs pa smos te/ de la 'gro rnams thams cad
270a3(rgyud): las kyis so sor bcings gyur te/ /zhes pa la dge mi dge'i las ni rang gi rnam rtog tsam ste/ /des na rang gi rtog pas sprul pa yin gyis las rgyur smra ba ni ma yin no/ /de skad du yang rdo rje phreng ba las/ /khams gsum rlung gi sprul pa ste/ /rmi lam rmi ba bzhin
270a4(rgyud): du blta/ /zhes gsungs so/ /rnam par rtog pa de nyid ni rtsa ba'i 'od gsal te/ de dag na rtog pa kun 'gag ste/ de dag pa'i gnas skabs la mya ngan las 'das pa zhes bya'o/ /de skad du yang / 'khor ba yongs su shes pa na/ /mya ngan 'das zhes de la
270a5(rgyud): bya/ /zhes gsungs so/ /de ltar na sems nyid gcig po kun gyi sa bon te zhes bstan pa'o/ /sems nyid gcig pu de nyid dpyad par bya ste/ rang rig rtog med la bya'am 'on te gzhan ci yin dang po ni ma yin te/ de ni lta ba'i gnas lugs yin te/
270a6(rgyud): de ni 'khor ba'am mya ngan las 'das pa gang yang ma byas pa ma yin te byed pa dang bral bas so/ /gzhan ni ma yin te/ sems las ma gtogs pa'i gzhan med do snyam na de ni bden te/ dang po lta ba'i gnas lugs ni/ /lam du gyur pa ma yin te/ /rgyud du
270a7(rgyud): ma las bkag pas so/ /'o na gang la bya na mi shigs pa la ste/ de ni rtsa ba'i 'od gsal zhes bya/ rnam rtog byang chub sems zhes bya/ ma dag pa'i dus na ma rig pa zhes pa'o/ /de ni rgyud rnams su a zhes bya ba'i brdas bstan te/ mtshan yang dag par
270b1(rgyud): brjod pa las/ rdzogs pa'i sangs rgyas a las byung / /a ni yig 'bru kun gyi mchog /don chen yi ge dam pa yin/ /srog chen po ste skye ba med/ /ces pas so/ /a zhes pas kyang sems skye med mtshon no snyam na/ de ma yin te rdo rje snying po rgyan
270b2(rgyud): gyi rgyud las/ snying ga'i dbus na mi shigs pa/ /'bar zhing mar me dag dang mtshungs/ /a ni mi 'gyur dam pa'o/ /zhes pa dang / he badzra las/ de ltar phyag rgya chen po ni/ /dbyangs yig dang po'i rang bzhin te/ /blo chen sangs rgyas rnams kyi
270b3(rgyud): rtags/ /zhes gsungs pas/ skye med la a'i brda bstan pa ma yin te/ skye med ni thun mong du grags pas/ brda don med du 'gyur ro/ /de ltar rgyu'i lhan cig skyes pa bstan nas/ da ni de mngon du bya ba'i phyir thabs kyi lhan cig skyes pa ston te/ sems
270b4(rgyud): bcings ba ni zhes bya ba la sogs pa smos te/ sems ni mi shigs pa'i thig le'o/ /bcings pa ni rtog pa'i rlung rgyu bas so/ /'ching 'gyur ni 'khor bar 'gyur ba'o/ /de nyid grol nas mya ngan 'das par 'gyur ro/ /'ching ba'i rgyu gang yin zhe na/ blun po
270b5(rgyud): gang gis 'ching 'gyur ba/ /mkhas pa de yis myur du grol/ /zhes gsungs so/ /blun po ni mi shes pa'i grol ba'o/ /gang gis 'ching 'gyur ni rlung gis so/ /thabs shes pas mkhas pa ni/ rlung de nyid kyis myur du ste/ tshe 'di nyid la sangs rgyas ster ba'o/ /de yang he badzra
270b6(rgyud): las/ gang dang gang gis 'jig rten 'ching 'gyur ba/ /de dang de yis mkhas pa yongs su grol/ /zhes gsungs so/ /'ching ba las thar pa'i thabs de gang yin snyam pa la/ sems ni zhes bya ba la sogs pa gsungs te/ sems ni nam mkha' lta bur gzung bya ste/ /
270b7(rgyud): zhes pa ni/ sems rtog med du gzhag pa'o/ /chos rnams kun kyang nam mkhar mnyam par blta/ /zhes pa ni/ chos thams cad sems kyi snang ba yin pas nam mkha' dang mnyam pas te/ de gdod ma nas ma grub pa'o/ /sems ni nam mkha' lta bur gzung bya ste/ /
271a1(rgyud): rtog med de las cir 'gyur na/ /sems de bsam gyis mi khyab pa ste/ mi rtog pa lhun grub tu bzhag na/ bla med de sgyu ma'i rang bzhin du rtog par 'gyur ba'o/ /de yang dpal gsang ba 'dus pa las/ dngos po med par bsgom pa min/ /bsgom par bya
271a2(rgyud): ba sgom pa min/ /de bas dngos po dngos med pas/ /bsgom pa dmigs su med pa yin/ /zhes pa'o/ /he badzra las kyang / sgom pa po med bsgom bya med/ /ces gsungs pa dang / 'di nyid las bsam gtan dag gis ma bslad/ ces gsungs pas so/ /sems
271a3(rgyud): mi rtog pa la bzhag na rlung gang du 'ching snyam pa la/ nam mkha' 'drar byas nas zhes pa la sogs pa gsungs te/ mkha' 'drar byas nas ni mi rtog par byas nas so/ /de cis byas na rlung ni rnam par rtog pas bcings pas so/ /de ltar 'ching ni mnyam nyid de/ /
271a4(rgyud): yul dang yul can ro mnyam pa'o/ /de shes pas ni rab tu thim/ /zhes pa ni/ rlung gcig la gcig thim nas 'od gsal du 'jug pa'o/ /mda' bsnun gyis smras sogs ni phan yon te go sla'o/ /rab tu thim pa'i tshul gyis de nyid smra/ /bstan pa ni/ rlung dang zhes bya ba la sogs pa
271a5(rgyud): smos te/ rlung ni 'og gi dri chu'i rtsa'o/ /me ni steng gi g.yas pa'o/ /dbang chen ni 'og gi dbus ma dri chen gyi rtsa na gnas pa'i rlung ngo / /steng du d+hU tI'o/ /bdud rtsi rgyu ba ni steng du zla ba'i bdud rtsi rgyu ba'i rlung 'og tu g.yas byang chub sems kyi rtsa'o/ /dus mi 'da' ba'o/ /de
271a6(rgyud): lta bu'i sems de 'od gsal du 'jug pa'o/ /yang na sa chu la thim/ me la me/ rlung la rlung / sems 'od gsal du 'jug go/ /chu ni kha bskang ste bstan pa'o/ /bdud rtsi rgyu ba'i dus su zhes pa ni/ snyoms 'jug gi dus su yang sems de rtsa dbu mar gzhug go/ /
271a7(rgyud): yang na de ltar rlung dbu mar zhugs na/ srog rtsol gyi mes dpral ba'i haM bzhu nas/ bdud rtsi byang chub kyi sems 'dzag ste/ /de las bde ba skye'o/ /de ltar yang gsungs pa/ sa ni chu la thim pa ste/ /chu ni me la thim par 'gyur/ /me ni rlung la thim pa ste/ /rlung ni rnam par
271b1(rgyud): shes la 'jug / rnam shes de ni 'od gsal ba'o/ /zhes pa'o/ /de ltar bcings pa las bde ba skye bar bya ba bstan pa'i phyir/ nam zhig ces bya ba la sogs pa smos te/ de la nam zhig ni gang gi tshe'o/ /sbyor ba bzhi ni steng 'og gi rlung bzhi'o/ /yang na 'byung ba bzhi'i
271b2(rgyud): rlung ngo / /gnas gcig ni a ba d+hU tIr zhugs pa'o/ /yang na sbyor ba bzhi ni dga' ba bzhi'o/ /gnas gcig la zhugs pa ni lhan cig skyes pa la'o/ /nam mkha'i khams su mi shong ba ni/ /bde ba des chos thams cad la khyab par shes pa'o/ /de rtogs dka' bar
271b3(rgyud): bstan pa'i phyir/ /khyim dang zhes bya ba la sogs pa smos te/ 'gro kun bsam pas sun 'byin pa/ /zhes pa ni rang gi rnam rtog gis bsgribs nas sun 'byin pas de mi rtog pa'o/ /yang na rang gi rnam rtog ngan pas gzhan dam pa'i lam ston pa sun 'byin cing 'dug pas so/ /
271b4(rgyud): gzhan ni go sla'o/ /des ni rtogs par dka' yang bsgrub par nus pa ma yin par bstan pa'i phyir/ sems can thams cad kun la yang / /zhes bya ba la sogs pa smos te/ thams cad ro mnyam rang bzhin ni lhan cig skyes pa yod par khyad par med pa'o/ /de'i ming ni
271b5(rgyud): bsam yas ye shes bla med pa'o/ /zhes pa'o/ /gzhan ni go sla'o/ /sgrub pa la zhugs pa rnams kyang le lo'i dbang du gyur pas mi rtogs par bstan pa'i phyir/ de ring zhes bya ba la sogs pa smos te go sla'o/ /de ltar na de nyid rtog pa'i gang zag dkon pas/ sgrub
271b6(rgyud): pa la 'bad par byos cig ces bstan pa'i phyir/ bya ba byed dang zhes bya ba la sogs pa smos te go sla'o/ /de ltar na rlung bcings pa de yang sems ma bcings na mi 'grub pas sems rtog pas bcings par bstan pa'i phyir 'jug bus bcings pa'i sems 'di ni zhes bya
271b7(rgyud): ba la sogs pa smos te/ de la 'jur bus bcings pa ni rtog pas sgribs pa'i sems de'o/ /glod na grol bar the tshom med/ /ces bya ba ni/ mi rtog pa la bzhag na rtog pa'i bcings pa las grol bar gdon mi za'o/ /rtog pa'i rtsa ba gang yin zhe na/ gang gis
272a1(rgyud): rmongs pa zhes smos te/ gang gis ni rlung gis so/ /rmongs pa ni thabs dang bral ba'o/ /'ching ba'i dngos po ni de las byung ba'i rtog pa'o/ /mkhas pa rnams ni thabs dang ldan pa'o/ /de yis zhes pa ni mi rtog pa de yis sgom pa yis rnam
272a2(rgyud): par grol bar ni rtog pa'i rtsa ba'i rlung dbus su 'jug par 'gyur ro/ /bcings pa dang grol ba de dpe yis gsal bar bstan pa ni/ bcings pa'i rnam pa ni zhes bya ba la sogs pa smos te/ dper na/ bcing ba rnams grol bar rtsol la/ ma bcings pa rnams grol bar mi rtsol
272a3(rgyud): lo/ /de bzhin du bcings pa ni rtog pas bzung na'o/ /thongs par gyur na ni mi rtog pa la bzhag go/ /go bzlog pa'i chos ni bcings na grol ba la/ thongs na sdod do/ /bdag gis bzlog pa'i gdams ngag rtog pa'o/ /rang la tshol te ltos zhes pa ni/ sems 'dzin 'dod na zhes pa'o/ /de
272a4(rgyud): ltar bcings pa dang grol ba'i rgyu bstan nas/ da ni thabs bstan par bya ste/ kye lags zhes bya ba la sogs pa smos te/ de la dbang po ltos shig ces pa ni khengs pa'i lta bas nam mkha' sprin med pa la ltos shig pa'o/ /'di la ngas ni me rtog zhes pa ni/ /
272a5(rgyud): yid kyis mi rtag go zhes pa'i don to/ /las zin pa'i skye bo yis/ /zhes pa ni rtog pa bkag pa yis so/ /drung du ni nam mkha' sprin med du'o/ /sems thag bcad pa ni rtog pa thag bcad pa'o/ /des ni 'di skad ston pa yin te/ nyin mo'i sbyor bas bla gang
272a6(rgyud): med pa'i nam mkha' dri ma med pa bltas pas/ me 'bar ba dang / glog dang / zla ba dang / nyi ma dang / sgra gcan gyi rnam pa mthong la/ mtshan mo'i rnal 'byor gyis mtshan ma lnga 'byung ste/ du ba dang / smig rgyu dang / mkha' snang dang / mar me dang / nam mkha' lta
272a7(rgyud): bu'o/ /de dag ni rlung dbu mar zhugs pa'i rtags yin no/ /de yang he badzra las/ bsam pa thams cad yongs spangs te/ /nyi ma gcig tu yongs su rtog/ /gal te mtshan ma ma byung na/ /de tshe nga yi brdzun tshig yin/ /zhes pa dang / dang po sangs rgyas kyi rgyud
272b1(rgyud): las kyang / sprin med nam mkha' la ni khengs pa'i lta bas blta/ /zhes pa la sogs pa gsungs so/ /'di nyid las 'og nas/ mig ni mi 'dzums sems 'gog na/ /rlung 'gog pa ni dpal ldan bla ma'i rtog /zhes pa dang / gdod nas rang bzhin dag pa'i nam
272b2(rgyud): mkha' la/ /bltas shing bltas shing mthong ba 'gag par 'gyur/ /zhes gsungs te/ gsal por bla ma'i zhal las shes par bya'o/ /da ni thabs dang thabs ma yin pa'i khyad par bstan pa'i phyir/ rlung bcings pa la rang nyid la sems kye/ /zhes pa la
272b3(rgyud): sogs pa gsungs te/ de la rlung bcings pa ni rlung grags pa lta bu'o/ /mi gang zhig gi rnal 'byor ni des don med pa'o/ /sna rtse ni rtog pa'i rnal 'byor steng 'og gi sna rtser sems 'dzin pa'o/ /ma 'dug kye zhes pa ni ma sgoms shig ces pa'o/ /'o na gang
272b4(rgyud): bsgom na/ e ma ho ma yin zhes pa ni/ rtog pa'i rnal 'byor thabs ma yin gyis zhog la/ lhan cig skyes pa mchog mi rtog pa la gnas par gyis shig ces pa'o/ /rtog pa'i rnal 'byor de thabs ma yin par bstan pa'i phyir/ srid pa'i sna rtser zhes pa la sogs pa
272b5(rgyud): smos te/ srid pa'i sna rtser bcings pa yongs su spang / /zhes pa ni/ srid pa'i sna rtser gtad pa bcing bar de yongs su spangs zhes pa'o/ /spang pa de ci'i phyir zhe na/ 'di ni yongs su 'dus pa las rlung gis brlabs pas g.yo zhing 'phyar la shin tu mi srun par 'gyur
272b6(rgyud): pa'i phyir ro/ /lhan skyes de bsgrub pa ci'i phyir zhe na/ lhan cig skyes pa'i rang bzhin gyi rtogs pa la gnas na bstan par 'gyur ba'i phyir ro/ /yid mi g.yo ba la dgos pa ci yod snyam pa la/ yid ni nye bar 'gags gyur na/ /lus kyi bcings pa rtogs pa dang / /sdug bsngal chad par 'gyur ba'o/ /
272b7(rgyud): der ma zad kyi bde stong ro mnyam du 'gyur bar bstan pa ni dbus su lhan cig skyes dang ro mnyam pa ste/ dbus ni mtha' dang bral ba ste stong pa dang / lhan skyes bde bar ro mnyam na gdol pa ste/ ma reg pa na stong pa dang / bram ze ste bde ba tha dad med pa'o/ /de ltar
273a1(rgyud): srid pa'i sna rtser thabs ma yin zhing / lhan skyes thabs su bstan nas/ lhan skyes de ni phyi rol mi gnas shing rang gi lus la gnas par bstan pa'i phyir/ 'di na zla ba zhes bya ba la sogs pa smos te/ lus dang dran pa'i mun gnas pa'i mtsho/ /zhes pa la lus ni
273a2(rgyud): lus la gnas pa'o/ /dran pa ni man ngag la gnas pa'o/ /mtsho ni bde ba mi zad pa'o/ /gzhan ni go sla'o/ /lhan skyes de rang la yod pas gnas gzhan las mi btsal bar bstan pa'i phyir/ 'dab ldan zhes pa la sogs pa smos te/ 'dab ma dang ldan pa'i ge sar gyi dbus na gnas pa
273a3(rgyud): ni/ kha ga mu kha'o/ /shin tu phra ba ni a ba d+hU tI'i rtsa'o/ /dri ni ut+pal gyi dri lta bu'o/ /kha dog ni dmar po'o/ /dri dang kha dog dang ldan pa'i bye brag ste/ las kyi phyag rgya dang / rang 'od kyi rig ma la brten par mi bya'o/ /lhan skyes de nyid ma bcos pa'i lha yin pas phyi'i lha mchod pa la mi
273a4(rgyud): ltos par bstan pa'i phyir/ gang du tshangs pa zhes bya ba la sogs pa smos te go sla'o/ /lhan cig de rtog pa'i yon tan bstan pa'i phyir/ kye ho zhes bya ba la sogs pa smos te/ bde ba'i gnas mchog rtog pa spangs pa de ngas mthong zhes pa la/ bde ba'i gnas ni rgyu ste stong pa'o/ /
273a5(rgyud): rtog pa spangs pa ni mi rtog pa'i lam de ngas mthong zhes pa ni mngon sum du'o/ /'gro ba nye bar skye bar byed pa nyid bzhin no zhes pa ni ma la bu skye ba dang 'dra bar zag med kyi bde ba skye'o/ /blo rnams 'gag ni yul gyi rtog pa'o/ /yid rang bzhin ni yul can gyi rtog pa'o/ /gang du
273a6(rgyud): mngon pa'i nga rgyal chad pa ni de nyid kyi zhen pa chad pa'o/ /de nyid sgyu ma'i rang bzhin mchog tu rtog pa zhes bya ba ni de ltar yul dang yul can gyi 'brel pa chad na chos thams cad sgyu ma ltar mthong ba'o/ /rtog pa chad pa'i tshul bstan pa ni/ dngos po zhes bya ba la sogs pa smos te/ dngos
273a7(rgyud): po skye ba ni yul du snang ba'i rtog pa'o/ /mkha' ltar gyi rtog pa gang zhe na zhes pa'o/ /dngos po rnam spangs phyir na ci zhig skye/ /zhes pa ni/ yul gyi rtog pa chad na yul can gyi rtog pa chad pa'o/ /de'i phyir bla mas bstan pa'i dbye ba rnam spang pa ni yul dang yul can gyi
273b1(rgyud): dbye ba tha dad spangs pa ni bral ba ste/ mi rtog pa la gnas par byos shig ces pa'o/ /yang na sgyu ma lta bu la gnas par byos shig ces pa'o/ /de la ji ltar rnam par gnas par bya snyam pa la mthong dang zhes bya ba la sogs pa smos te/ sems so zhe na gcig gi rnam pa las mi
273b2(rgyud): 'da' zhes pa ni spyod lam la sems 'jug pa ni/ gcig gi rnam pa ste sgyu ma la sems ma g.yos pa'o/ /da ni de lta bu ston pa'i bla ma la brten pa'i phyir/ gang zhig bla ma'i man ngag ces bya ba la sogs pa smos te/ de la bla ma'i man ngag bdud rtsi la sogs pa dang bral ba ni/
273b3(rgyud): sdug bsngal gyis 'dzin par bstan te go sla'o/ /bla mas bstan pa zhes bya ba la sogs pas ni lhan cig skyes pa ni rtogs par bstan te go sla'o/ /tshig 'di ni 'og ma dang 'brel te bla mas bstan du med cing / slob mas mi go ste/ 'on kyang bla ma'i gdams ngag la bden par
273b4(rgyud): 'dzin pa'i dbang gis bye brag rnyed pa ste/ blun pos kyang mngon sum du mthong bar 'gyur ro/ /de mthong na bzang ngan dang / che chung dang / gtsang mi gtsang gi rtog pa thams cad spang ste/ gdol pa'i khyim ste de la rol yang dri mas ma gos pa ni de'i nyes pas ma reg pa'o/ /
273b5(rgyud): de ltar blun pos kyang mngon sum du byed pa'i yon tan bstan nas dman pa mchog tu gyur pa bstan pa ni/ gang tshe zhes pa la sogs pa smos te/ srang khar bor ba'i kham phor slong ba po'i sprang pho ra yin yang man ngag ma thob pa'i rnal 'byor pa de ni rang la dbang chen pos rgyal po
273b6(rgyud): yin na/ slar yang ci byar yod ni dman pa'i gnas med de lhan cig skyes pa'i rtog pas 'gag zhes pa'o/ /de yang gzhi mal stan chen po lag pa'i sngas ni 'bol la khrid ces pa la sogs pa nas/ rnal 'byor pa nyid rgyal po yin/ /zhes bya ba'i bar du gsungs pas so/ /mya ngan
273b7(rgyud): 'das la mi gnas srid par mdzes/ /zhes pa ni 'khor ba na 'dug mod sems sangs rgyas su 'dug pas so/ /de lta bu'i rnal 'byor des 'khor ba na gnas na ci'i tshul gyis gnas snyam pa la/ ji ltar bu chung tshul du gnas bya zhing / /zhes gsungs te/ bu chung gi tshul ji
274a1(rgyud): ltar bu zhe na/ bsam dang bsam bya rab tu spangs nas su/ /zhes pa'o/ /bsam pa ni rtog pa'o/ /bsam bya ni brtags pa'o/ /de ltar rab tu spangs pa ni rtog pa mtha' dag spangs pa'o/ /rtog pa spangs ba de ci'i phyir zhe na/ nad gzhan dag la sman gzhan
274a2(rgyud): gtang mi bya/ /zhes gsungs te/ de'i don ni ngan pa spong ba la ngan par brtag pas mi spongs te/ ci yang ma brtags par bzhag na ngan pa'i rtog pa spong ba'o/ /'o na bsgom pas spang bar bya'am snyam na/ bla ma'i lung la bsgrims te gus 'bad na/ /zhes gsungs te/ bla
274a3(rgyud): ma'i lung bzhin du gus par 'bad par bya'o/ /de las lhan cig skyes pa 'byung bar 'gyur ro/ /lhan skyes smra ru mi btub pa de ji ltar 'byung ba bstan pa ni/ kha ton zhes pa la sogs pa ste/ kha ton mi byed yi ge mi 'dri/ yon tan mi tshol/ dpe mi bshad do/ /gzhan
274a4(rgyud): ni go sla'o/ /lhan skyes de gzhan la bstan du mi btub pa ni/ gzhon nu ma'i zhes pa la sogs pa smos te go sla'o/ /de lta bu'i rnal 'byor pa ni/ rtog pa dang sdug bsngal las grol bar bstan pa'i phyir dngos dang zhes bya ba la sogs pa smos te/ dngos po ni yod pa/ dngos po ni
274a5(rgyud): med pa/ spang pa ni de las 'das pa'o/ /des ni 'gro ba ma lus rab thim 'gyur/ /zhes pa ni der mnyam pa'o/ /gang tshe yid ni mi g.yo brtan pa ni mi rtog pa la'o/ /de tshe 'khor ba'i dngos po rang grol 'gyur/ /zhes pa ni/ rtog pa dang sdug bsngal las so/ /sdug bsngal dang
274a6(rgyud): bral bar ma zad kyi yon tan khyad par can 'byung bar bstan pa'i phyir/ gang tshe zhes bya ba la sogs pa gsungs te/ bdag gzhan yongs su shes min na/ zhes pa ni/ bdag gzhan gyi rtog pa spangs pa'o/ /bla ma'i lus su grub pa nyid/ /ces pa ni gong ma'i sku thob pa'o/ /de ltar
274a7(rgyud): bstan pa nyid la zhes pa la sogs pa ni/ bla ma'i man ngag las yon tan de dag 'byung ba de la 'bad par bya'o zhes gdams pa'o/ /bla mas bstan pa'i lam nyams su blangs pa'i phan yon ni/ rdul med ces pa la sogs pa smos te/ de la rdul med ni rdul phra rab kyis bsdus
274b1(rgyud): pa ma yin pa'o/ /rdul bral min ni gzugs su snang ba med pa ma yin no/ /sems kyang min ni gzugs su snang ba'o/ /de ltar na dmigs par bya ba'i yul ni sgyu ma lta bu'i lus so/ /de bas na dngos po 'di dag ni 'di ltar snang ba kun gdong nas ma grub pas mthong yang zhen pa med
274b2(rgyud): pa'o/ /gzhan ni go sla'o/ /de lta bu de rang la yod kyang bla mas ma bstan na mi go bar bstan pa ni khyim na yod pa zhes bya ba la sogs pa ste/ khyim na yod pa zhes bya ba ni rang la yod pa'o/ /phyi rol song nas tshol zhes bya ba ni gzhan du'o/ /dpe bstan pa ni/ khyim bdag mthong nas khyim de
274b3(rgyud): rang khyim bdag che ge mo mthong ngam zhes 'dri'o/ /bla mas bstan kyang rang gis ma bsgoms na mi rtog par bstan pa ni/ blun po'i zhes bya ba la sogs pa smos te go sla'o/ /rang gis bsgom pa yang bde bar gnas pas 'grub par bstan pa ni yul rnams bgrod cing zhes bya ba la
274b4(rgyud): sogs pa smos te/ de la yul rnams bgrod cing gdung bas nyan byas kyang ni/ thos pa btsal ba'i yul rnams su mkhyen cing dka' bas gdung kyang zhes bya ba'i don to/ /de ni mtshon pa tsam ste/ dka' thub gzhan yang gzung ngo / /gzhan ni go sla'o/ /'o na gang gis 'grub na
274b5(rgyud): bde ba la longs spyod pas 'grub po zhes kha bskang ngo / /des mi 'ching ngam snyam pa la yul rnams bsten pas yul gyis mi gos te yul dang yul can ro mnyam par shes pas so/ /dpe ji lta bu snyam pa la/ ut+pal blangs kyang zhes pa ste go sla'o/ /mi 'ching ba'i rgyu ci snyam pa la/
274b6(rgyud): 'di ltar zhes bya ba la sogs pa smos te/ gang 'di zhes pa ni bsgrub pa'o/ /'di ltar zhes pa ni gang gi phyir zhes pa ste/ rtsa ba rlung gi skyabs su 'gro bas de'i phyir ro/ /de la rtsa ba ni sgyu lus so/ /rlung gi skyabs su 'gro ba ni/ rlung dag pa la sgyu lus 'byung ba'o/ /mi 'ching
274b7(rgyud): ba'i dpe bstan pa ni dug gis zhes smos te go sla'o/ /de ltar rang la yod pa ma bcos pas sgyu ma lta bu nyid mi 'ching ba'i rgyu ru bstan nas/ gzhan dad pa lha la mchod pas mi grol bar bstan pa ni/ lha la mchod pa zhes pa la sogs pa ston te go sla'o/ /da ni sgyu ma'i lus
275a1(rgyud): mngon sum du bya ba'i phyir thabs kyi dam pa lta stangs skyon med dang bstan pa bcas pa'i phyir/ mig ni zhes pa la sogs pa gsungs te/ de la mig mi 'dzums pa ni khro bo'i blta ba'o/ /sems 'gags pa ni de'i stobs kyis rtog pa 'gags pa'o/ /rlung
275a2(rgyud): 'gag pas ni rlung lnga rim gyis a ba d+hU tI'i lam la zhugs pa'o/ /rlung ma 'gags na skyon ci yod ce na/ gang tshe rlung rgyu de ni mi g.yo ste/ /zhes pa ni rlung ni 'khor ba'i rtsa ba yin pas ji srid du rlung rgyu ba de srid du 'khor ba las ma 'das pa'o/ /'chi ba'i tshe na zhes pa ni 'chi ka'i dus
275a3(rgyud): su'o/ /rnal 'byor mas ni ci bya zhes bya ba la/ rnal 'byor ma ni sgyu ma'i rnal 'byor ma'o/ /ci bya zhes pa ni rang la yod kyang phan mi thogs zhes pa'o/ /'khor ba las ji ltar mi 'da' snyam pa la/ ji srid dbang po yul gyi zhes pa la sogs pa smos te/ don ni 'di yin te/
275a4(rgyud): thur sel gyi rlung rgyu ba'i stobs kyis shu kra thur du lhung la/ rak+ta gyen du smin na des dbang po'i sgo sad par byed do/ /de nas zhes pa srog la zhon pas rtog pa kun skyed do/ /de ltar yang dgongs pa lung ston pa las/ /ji srid 'jig rten brtag pa dang / /'jig rten brtag pa sna tshogs pa/ /
275a5(rgyud): rnam rtog byang chub sems zhes pa/ /rlung las rtag tu 'byung ba yin/ /zhes gsungs so/ /de ltar na 'khor ba'i rtsa ba ni rlung yin pas de dgag par bya dgos la/ de yang yid bcings pa la rag lus so/ /yid bcings pa yang rnam par mi rtog pa bsgom pa la rag lus pas phan
275a6(rgyud): yon gyi tshul gyis yid mi rtog par bzhag pa gsungs pa ni khyed cag ces pa la sogs pa ste/ de la de ci byed ces pa ni bya rgyu med rang du gcig ces pa'o/ /gar 'gro soms dang kye zhes pa ni 'gro sa rang du gcig ces pa ste/ de ltar na bya byed spangs la mi rtog par gzhag pa'o/ /de ni shin tu dka' ba'i dgongs pas
275a7(rgyud): 'jug / ces pa la shin tu dka' ba ni bya byed stong pa ste dka' ba'o/ /dgongs pas 'jug ces pa ni thabs dang ldan na mi rtog par ngang gis 'jug pa'o/ /de ltar rtog med la zhugs nas rang gi rang bzhin mi rtog par bstan pa ni/ gang zhig ces pa la sogs pa ste/ gang zhig ni sangs rgyas
275b1(rgyud): so/ /gang la ni rang las so/ /de ni sangs rgyas so/ /de ru ni rang la'o/ /ma mthong zhes pa ni rgyu lus med na mi mthong ba'o/ /gzhan ni go sla'o/ /da ni nyams su blang ba'i thabs de nyid dpe'i sgo nas rgyas par bstan pa'i phyir/ glang chen lob nas zhes bya ba la sogs pa smos te/ glang po che
275b2(rgyud): 'tsho ba'i ri khrod pas glang chen lob na blo bde bar gnas pa bzhin du sems kyi rtog pa btang na sems tshags su tshud de/ sems ni g.yo bas der ni zhes pa ni rtsa dbus ma der ro/ /'gro 'ong ni rlung 'gro 'ong ste/ de bcad na rtsa dbus su dal ba'o/ /de ni sems mi rtog pa la rnal du
275b3(rgyud): gzhag pa dang / rlung dbu mar rnal du gzhag pa'o/ /chos ci dgos zhes pa ni rtog pa'i rnal 'byor mi dgos pa'o/ /ngo tsha med smra mkhas pa nga / /zhes pa ni 'dzem pa med par smra ba'i mkhas pa'o zhes pa'o/ /gson pa gang zhig ces pa la sogs pas ni/ rnal ma'i bdud rtsi
275b4(rgyud): 'thung nas 'chi ba med pa thob par ston te/ gson po ni gzhon nu'i gnas skabs lta bu/ khyad kyi rnam par ma gyur na mi rgas mi 'chi'o/ /gzhan yang gson po gang zhig ni srog rlung ngo / /rnam par ma gyur pa ni/ khyad kyis dbu mas ma brkus na ste/ srog
275b5(rgyud): thams cad dbus su bcug pas rku rgyu med na skye 'chi med par 'gyur ro/ /de nyid las 'od gsal ye shes skye ba bstan pa ni/ bla mas bstan pas zhes bya ba la sogs pa ste/ dri med blo gros ni 'bras bu 'od gsal ba'o/ /de nyid gter yin te/ de skyes pa'i dus na gter
275b6(rgyud): te rin po che'o/ /de ltar sems rnal du gzhag pa phan yon dang bcas pa bstan nas/ sems bcos pa'i thabs bstan pa'i phyir/ yul nyid rnam par dag pa ste/ /zhes pa la sogs pa gsungs te/ de la yul nyid ni rnal ma la blo bzhag pa'i tshe/ yul gzhan rnam par
275b7(rgyud): rtog pa mi 'byung ba'o/ /rnam par dag pa ste zhes pa ni rnal ma'i don to/ /bsten bya min zhes pa ni tshur la bkug pa slar rnal mar gzhag pa ma yin zhes pa'i don to/ /'o na ji ltar bya snyam pa la/ stong pa 'ba' zhig gis ni dpyad par bya/ /zhes gsungs te/ yul gang du
276a1(rgyud): 'phros pa de yang stong pa yin pas tshul la dgug mi dgos zhes par dgongs pa'o/ /de'i dpe bstan pa'i phyir/ ji ltar gzings las 'phur pa'i bya rog ni/ /zhes pa la sogs pa gsungs te/ de'i don ni dper na gzings la bzhag pa'i bya rog bzung
276a2(rgyud): bas mi thub par 'gro ba la/ de btang bas gar phyin kyang chur song 'chags sa ma rnyed de/ slar la der 'bab pa bzhin du yul la 'phros pa'i sems kyang de dang 'dra'o/ /gar 'phros kyang de nyid las ma g.yos pas so/ /yul gcig la dmigs pa mi zhen pas
276a3(rgyud): shes pa glod la gzhag pa'o/ /yul gcig la zhen pa'i nyes pa bstan pa'i phyir yul la zhen pas zhes bya ba la sogs pa smos te go sla'o/ /yang na tshig 'dis ni rnal 'byor pas 'dod yon la zhen pa'i skyon bstan pa'o/ /gzhan yang lhan skyes de nyid las 'byung bar
276a4(rgyud): shes pas/ sems bcos pa'i thabs bstan pa'i phyir/ gang zhig sems las zhes bya ba la sogs pa smos te gang zhig ni rtog pa'o/ /sems las rnams 'phros pas/ zhes pa ni rtog pa byung ba kun no/ /de nyid mgon po'i rang bzhin te zhes pa ni rtsa ba'i 'od gsal
276a5(rgyud): ba nyid rtog par shar ba ste/ dper na chu dang rlabs bzhin no/ /srid dang mnyam nyid nam mkha'i rang bzhin no zhes pa ni/ don de srid pa ni 'khor ba'i rtog pa'o/ /mnyam nyid ni mya ngan las 'das pa ste rtsa ba'i 'od gsal lo/ /nam mkha'i rang bzhin ni gnyis ka
276a6(rgyud): skye med do/ /de ltar shes pa'i phan yon bstan pa'i phyir/ gang zhig bstan te zhes bya ba la sogs pa gsungs te/ de la gang zhig bstan pa ni man ngag gang zhig bla mas bstan pas/ gang zhig thos gyur zhes pa ni slob mas thos pa'o/ /dgos pa gang yin na
276a7(rgyud): grub pa'i/ dam par skyol ba ni mthar phyin pa na'o/ /gdug pa ni nyon mongs so/ /bkug pa ni rtsa ba'i sems so/ /rdul bzhin brlag ni rtsa ba nas dag pa'o/ /de gang du dag na snying ga nyid du nub ste/ mi shigs thig le'o/ /der ji ltar thim par 'gyur zhe na/ ji ltar
276b1(rgyud): chu la chu bzhag pa/ /de srid chu ru ro mnyam 'gyur/ /zhes pas ston te/ dper na chu nang du chu blugs pa ni/ chur ro gcig pa bzhin du/ rtsa ba'i sems su thim par 'gyur pa'o/ /yang na 'dis ni gnyis med ro mnyam ston te/ chu stong pa'o/ /chu bzhag pa ni snying rje'o/ /chur ro
276b2(rgyud): mnyam pa ni gnyis med du bya ba'o/ /de nyid ye nas ro gcig tu bstan pa'i phyir skyon dang zhes bya ba la sogs pa smos te/ de la skyon ni rtsa ba'i sems mi shigs pa'o/ /yon tan gyi ngo bo ni sems kyi ngo bo 'od gsal ba'o/ /mnyam ldan ni gnyis po'i ro mnyam pa'o/ /
276b3(rgyud): sus kyang mtshon ma gyur zhes pa ni/ /thabs dang bral ba gang gis kyang ma rtog pa'o/ /gzhan ni go sla'o/ /da ni lhan skyes de rang ye nas ro mnyam du gnas pas spyod lam ci snang yang thug phrad du myong bar bstan pa ni/ nags la mched pa'i me bzhin zhes pa la
276b4(rgyud): sogs pa ste go sla'o/ /lhan skyes de ma rtogs pa'i skyon bstan pa'i phyir/ gal te yid du 'ong ba la zhes bya ba la sogs pa smos te/ de la yid du 'ong ba ni yid dang mi 'gag pa'i dngos po la'o/ /mnyam pa'i sems ni stong pa dang ro mnyam pa'i sems ma skyes na/ de la
276b5(rgyud): dngos por zhen pas sdug bsngal skyed do/ /tshig gi don ni go sla'o/ /stong par shes pas mi 'ching ba'i phyir/ stong na gang yang 'dra 'am snyam pa la/ grogs dag phag dang glang po ltos/ /de ltar yin te de ni ma yin no/ /zhes gsungs pa ste/ phag dang glang po ni phyogs
276b6(rgyud): 'ga' 'dra yang / phag ni glang po ma yin no/ /de bzhin du stong par 'dra yang theg pa gzhan gyis brtags pa'i stong pa ni lam ma yin no zhes pa'i don to/ /stong pa des 'khrul pa ji ltar spong zhe na/ ji ltar yid bzhin nor bu zhes pa la sogs pa smos te/ dper na smyon
276b7(rgyud): ma'i lus la rin po che btags pas smyon ma'i 'khrul pa bshig pa bzhin du/ stong pa'i rtog pas kyang dngos po'i 'khrul pa bshig pa'o/ /stong pa de bde ba'i gnas su bstan pa'i phyir/ rang rig pa zhes pa la sogs pa smos te/ rang la rang rig bde ba chen po'i bag
277a1(rgyud): chags gzugs de bde ba'i rgyu'o/ /yang na de ma dag na bag chags te/ ma rig pa zhes bya'o/ /de nyid dag na gzugs te stong pa'i gzugs su gyur pa'o/ /de rtog pa las cir 'gyur zhen thams cad ces pa la sogs pa smos te/ thams cad ni phyi nang
277a2(rgyud): ngo / /de tshe ni stong pa rtog pa de'i tshe'o/ /mkha' mnyam byed par 'gyur ba ni nam mkha' dang mnyam par mthong ba'o/ /stong gzugs nyams su myong ba de ni tshig gis mtshon mi nus par bstan pa'i phyir/ kA la ku Ta zhes bya ba la sogs pa smos te/ kA la ku Ta ni nyams su myong ba'i
277a3(rgyud): ming ngo / /smos su mi rung ba ni tshig gis mi mtshon pa'o/ /'o na gang gis mtshon na/ rang bzhin nam mkha' ni stong pa de rtog pa dang bral te/ yid kyi 'dzin pa yin zhes pa ni des myong ba'o/ /'o na yid yod dam zhe na/ yid de yid med byed 'gyur te/ /rang bzhin lhan cig skyes pa
277a4(rgyud): mchog tu mdzes/ /zhes gsungs te/ yid de zhes pa ni dag pa'i yid do/ /yid med byed ces pa ni ma dag pa'i yid do/ /dag pa'i yid de gang yin na rang bzhin lhan cig skyes pa mchog tu mdzes te stong gzugs so/ /de nyid rtogs dka' bar bstan pa'i phyir/ /khyim dang khyim na de nyid
277a5(rgyud): gnas pa ste/ /zhes pa la sogs pa gsungs te/ khyim na gnas pa ni khyim mo/ /nags na gnas pa ni khyim min no/ /de'i don brjod pa ni stong pa'o/ /bde chen gnas ni de'i rgyu stong pa ste/ de'i drin gyis bde ba 'char ba'o/ /de'i phyir de rnams kyis stong par ma shes na/ 'gro kun
277a6(rgyud): sems 'phrul gyur pa ste/ sems 'khrul nas dngos por zhen par gyur pa'o/ /de ni bsam med sus kyang rtogs ma yin/ /zhes pa ni bsam med kyi lhan skyes de/ thabs gang dang bral ba'i gdams ngag gis kyang mi rtogs pa'o/ /stong pa de 'gro bsam mthong na/ /rnal
277a7(rgyud): 'byor pas ji ltar mthong snyam pa la/ kye ma zhes pa la sogs pa smos te/ mgo snying lte gsang spangs pa ste/ /ngas mthong ste zhes pa ni gzugs med pa'i gzugs te des mthong ba'o/ /de yang / gzugs med gzugs bzang dam pa ste/ /sna tshogs gzugs can yid
277b1(rgyud): las skyes/ /zhes gsungs so/ /stong pa de thabs gang gis mthong bar 'gyur snyam pa la/ bsam pas yul ni zhes pa la sogs pa gsungs te/ bsam pa ni mi rtog pa'i bsgom pas yul ni mtshon par byed ces pa'o/ /yul du snang ba stong pa'i gzugs mtshon par byed pa ste/
277b2(rgyud): mthong bar 'gyur ba'o/ /stong gzugs de mi rtog pa'i dbang gis ji ltar mthong bar 'gyur snyam pa la/ gzhan dag bsam pas rlung 'gag 'gyur/ /zhes smos te/ gzhan dag ni mi rtogs pa'o/ /bsam pa ni blo de la gzhag pa'o/ /rlung 'gag 'gyur zhes pa ni rlung
277b3(rgyud): dbus su 'jug par 'gyur ro/ /'dis ni 'di skad du ston pa yin te/ 'khor ba'i rtsa ba ni rlung yin pas de dbus su zhugs te dag par byas nas gzung 'dzin gyis 'brel pa chad nas stong pa'i gzugs mthong bar 'gyur ro/ /rlung 'gag pa'i thabs de nyid gsal bar bya
277b4(rgyud): ba'i phyir/ gal te sems kyi zhes bya ba la sogs pa smos te mi rtog pa'i sems kyis stong pa'i sems mtshon du 'gro ba ni/ mthong ba rgyu des rlung dang / yid ni brtan par 'gyur te/ rang bzhin du thim pa'o/ /yid kyi rtog pa rang bzhin gnyug ma la thim pa'i dpe bstan
277b5(rgyud): pa ni/ ji ltar lan tshwa chu la zhes pa gsungs te go sla'o/ /bsam gtan mi dgos na/ sangs rgyas kyis bsam gtan mang po ci'i phyir bstan snyam pa la/ lhan cig la ni lung rnams mang po mthong / /zhes pa la sogs pa gsungs te/ de la lhan cig la zhes pa ni/ de
277b6(rgyud): kho na gcig pa'o/ /lung rnams mang po mthong ba ni de kho na nyid brda du ma'i sgo nas bstan pa'o/ /rang 'dod pa yis so sor snang / /zhes pa ni/ dper na sna rtser yungs kar zhes pa lta bu ni rtog pa la dga' ba rnams kyis steng 'og gi sna rtser thig le bsgom pas mthong la/ de kho
277b7(rgyud): na nyid la mos pa rnams kyis rlung byang chub sems su mthong ba'o/ /des ji ltar mthong ba de ltar mthar thug pa ma yin te/ mgon po ni lhan skyes te des sa ra ha gcig po dang mthun gyis/ rtog pa la gnas pa gzhan rnams dang ni 'gal lo/ /don la 'gal na de
278a1(rgyud): thams cad nor ram snyam na khyim dang zhes smos te/ rang rang gi skal ba dang mthun pa tsam gyis grub mtha' ni ma nor ba nyid do/ /de ltar sangs rgyas kyis ci dang ci bstan pa rnams ni de kho na nyid las brtsams te bstan gyi rtog pa'i bsgom pa las
278a2(rgyud): brtsams te ni ma yin no/ /de ni sems de ci bde bar rtogs pas chos thams cad rtog pa'i dpe ston pa ni/ gcig zos pas ni gzhan kun tshim/ /zhes pa ste/ de la gcig ni rnam shes so/ /zos pas ni bde ba'i ros bsgyur ba'o/ /gzhan kun ni phung po bzhin no/ /
278a3(rgyud): tshim pa ni bde ba'i ros tshim pa'o/ /yang na gzhan kun tshig ces pa ste/ dper na shing gcig mes tshig pas 'phros zos nas gzhan nags tshal tshig pa bzhin du'o/ /lhan skyes de ngo ma shes na btsal bas mi rnyed par bstan pa ni/ phyi rol song nas zhes pa la sogs pa smos te/ de la phyi rol song nas zhes pa ni rang la
278a4(rgyud): yod pa ngo ma shes par ro/ /khyim bdag ni lhan skyes so/ /tshol ba ni btsal bas mi rnyed pa zhes pa'o/ /de nyid bshad pas ni 'on kyang ma mthong zhes pa la sogs pa smos te go sla'o/ /gang gis
278a5(rgyud): rnyed snyam na rba rlabs med pa zhes bya ba la sogs pa smos te/ rba rlabs med pa ni rtog med do/ /rtog pa ni sdug bsngal gyi rnyog pa'o/ /de dang bral ba ni bsam gtan rnam par mi rtog pa'i bsgom pa'o/ /bsam gtan de nyid kyi dpe bstan pa ni chu dang zhes pa la sogs pa smos te/
278a6(rgyud): chu dngas pa dang mar me rang gsal ba bzhin du rtog pas ma bslad par zhog ces pa'o/ /'gro 'ong nga yis mi len mi 'dor ro/ /zhes pa ni de'i tshe spyod lam gang yang mi dgag par bzhag pa'o/ /de yang dgyes pa'i rdo rje las/ yid kyi dag par mi bya zhing / /dbang
278a7(rgyud): po rnams ni dgag mi bya/ /zhes gsungs so/ /da ni stong pa'i gzugs de nyid kyi dpe bstan pa'i phyir sngon med pa'i zhes bya ba la sogs pa gsungs te/ dper na mi zhig rmi lam na gzhon nu ma dang nyal bar rmis na/ de ni rang gi sems nyid der snang ba ste
278b1(rgyud): log na med do/ /de bzhin du sgyu ma'i lus 'di rang gi sems nyid der snang ba'o/ /yang na rmi lam gyi gzhon nu ma la brten pa'i bde ba ni/ gzhon nu ma dang tha mi dad de ro gcig pa'o/ /de bzhin du rang gi sems ni yul can bde ba gzugs ni lus sgyu ma'o/ /tha
278b2(rgyud): dad ma lta zhig ces pa ni bde stong mnyam par gyis zhes pa'o/ /de yang dang po'i sangs rgyas kyi rgyud las kyang / gzhon nu ma yi pra las ni/ /snga na med pa'i gzugs mthong ngo / /zhes bya ba gsungs pa dang / /byang chub pa'i rgyud las kyang / /'ja' tshon lta bu'i lus
278b3(rgyud): nyid ni/ /de nyid sgom pas thob par 'gyur/ /zhes gsungs pa dang / klu sgrub kyis kyang / 'di nyid rdzogs pa'i rim pa ste/ /sgyu ma lta bu'i ting 'dzin de/ /zhes pas so/ /rang gi sems ni gzugs dang zhes pa ste/ gzugs de nyid gsal bar ston pa ni gal te
278b4(rgyud): lus dang zhes pa la sogs pa ste/ rdo rje gsum dbyer med pa ni stong pa'i gzugs te/ de yang he badzra las/ sems dpa' srid pa gsum gcig pa/ /zhes gsungs pas so/ /yang na 'dis bde ba bstan pa yin te/ lus ngag yid gsum gyi rtog pa 'gag pa
278b5(rgyud): ni lhan skyes kyi dga' ba'o/ /stong pa nyid rtog pa ni yul snang ba thams cad thug phrad du stong par mthong bar bstan pa ni/ khyim bdag ces pa la sogs pa ste/ dper na khyim bdag pho mo bag tsha med par longs spyod pa bzhin stong par brtag mi dgos par yul du
278b6(rgyud): snang ba rnams spyod pa'o/ /yang na rtog med du yul la spyod pa'i dpe bstan pa'o/ /da ni gong gi don de dag bstan kyang / gzhan gyis mi go bar bstan pa ni/ nga yis zhes pa la sogs pa ste/ nga yis rtsed mo byas pa la/ /zhes pa ni smyon pa'i tshig tu smras pa la'o/ /
278b7(rgyud): byis pa rnams ni sha thang chad de mi rtog pa zhes pa'o/ /me ni spra ba nyid la 'bar/ /zhes pa ni rang kho nas rtogs par zad ces pa'o/ /yang na/ /nga yis rtsed mo byas pa la/ /byis pa rnams ni sha thang chad/ /ces nga ni/ lhan cig skyes pa nga yis rtsed mor byas pa ni/ rnam
279a1(rgyud): par 'phrul pa la byis pa ma rtogs pa rnams 'khor bar khrid pa'o/ /me ni spra ba nyid la 'bar/ /zhes pa ni mkhas pa rnams ni rtogs pa'i spra ba de nyid la me ye shes 'bar ba'o/ /de ltar bcings pa bstan nas/ da ni byang chub sems ma
279a2(rgyud): bcings na mi 'gyur ba'i bde ba med la/ de med na sangs rgyas mi 'byung bas mi 'gyur ba'i bde ba bsgrub pa'i phyir byang chub sems bcings pa bstan pa ni/ e ma zhes pa la sogs pa gsungs te/ gzhan na ni yod ma yin zhes pa ni/ /gzhan yin nam 'on te
279a3(rgyud): rang yin zhes pa'o/ /'on te gzhan na gnas sam ci zhes pa na/ gzhan na yod dam/ 'on te rtag tu yod ces pa'o/ /lan du rnal 'byor 'di ni dpe dang bral ba ste zhes pa ni/ yod min med min zhes bya ba la sogs pa'i spros pa dang bral ba'o/ /de gang las byung
279a4(rgyud): zhing rang bzhin ji lta bu zhe na/ bdag po za zhing rang bzhin mdzes/ /zhes smos te/ bdag po za zhes pa ni ye shes kyi rlung ngo / /rang bzhin mdzes zhes pa ni/ /de dag ni sgyu ma'i rnam pa yid du 'ong ba'o/ /des ci byed na chags pa'i yul gyis gang ba'i sems de
279a5(rgyud): nyid ces smos te/ chags pa'i zhes pa zag bcas kyi bde ba'o/ /yul gyis gang ba ni yul yid du 'ong ba'i bde ba'o/ /sems nyid de zhes pa ni rtog pa'i bde ba ste spong ba'o/ /ji ltar spong zhe na/ chags dang chags bral byas nas gnyug mar zhugs/ /
279a6(rgyud): zhes smos te/ de la chags pa ni dpral bar gnas pa'o/ /chags bral ni thig le mkha' la ltung ba'o/ /byas nas zhes pa ni phab lam spro ba ni ro mnyam pa'o/ /gnyug mar zhugs pa ni de las 'bras bu'i lhan skyes su 'gyur ba'o/ /sgyu ma'i rnal 'byor ma de
279a7(rgyud): thabs cis mthong zhe na/ sems nyams pas na rnal 'byor ma ngas mthong / /zhes smos te/ sems nyams pa ni gzung 'dzin gyi rtog pa 'gags na/ rnal 'byor mas ni sgyu ma'i rang bzhin mthong ngo / /za zhing mthong la bsam pa'ang med/ /ces pa ni bsam pa
279b1(rgyud): 'di gnyis tsam las ma gtogs pa gzhan spangs la bsgom par bya'o zhes pa'o/ /de'i tshe sems la snang ba rnams ji ltar lta snyam pa la/ grogs mo 'di ni zhes pa la sogs pa smos te/ rang gi sems la snang ba'i phyi rol tha dad du rtogs na sdug bsngal gyis 'dzin no zhes pa'o/ /
279b2(rgyud): sgyu ma'i rnal 'byor 'di ni dpe dang bral/ /zhes pa ni/ sems la gang snang ba de sems sgyu ma'i snang bar lta'o/ /bya ba 'di tsam zhig tu rab bsams la/ zhes pa ni/ snang ba'i bya ba sgyu ma tsam du bya ba'o/ /rtsom pa gang la dbyer med pa yi blo/ /zhes pa ni/ /rtsom rgyu med pas rtsol
279b3(rgyud): pa spangs la glod la bzhag pa'o/ /sa gsum gang du dri ma med/ /ces pa ni des lus ngag yid gsum rnam par dag par 'gyur ro/ /de ltar byang chub kyi sems bcing pa'i thabs stong pa nyid bstan nas/ da ni des ji ltar 'ching ba'i dpe bstan pa'i phyir zla ba chu 'dzag ces pa la sogs pa
279b4(rgyud): gsungs te/ zla ba chu 'dzag nor bu rang dbang med/ /ces pa ni dper na chu shel ni zla ba'i 'od dang phrad nas rang dbang med par 'dzag pa'o/ /thabs kyis rgyal srid kun la dbang sgyur ba/ /zhes pa ni/ dpe de bzhin du stong pa'i thabs kyis rgyal srid kun ni mi 'gyur ba'i bde ba'o/ /dbang sgyur ba ni ji
279b5(rgyud): ltar 'dod pa rang dbang du byed pa'o/ /sems nyid de ni grub pa'i rnal 'byor ma/ /zhes pa ni shes rab stong pa'o/ /lhan skyes pa'i thabs bde ba'o/ /sdom par shes par bya zhes pa ni de gnyis ro mnyam du sdom par shes par bya'o/ /da ni mi 'gyur ba'i bde ba'i mtshan
279b6(rgyud): nyid bstan pa'i phyir/ /yi ge pa'i zhes pa la sogs pa smos te/ de la yi ge tha snyad dam brda'am mtshan ma'o/ /'gro ba ma lus zhes pa ni 'gro ba thams cad do/ /yi ge med pa gcig kyang med/ /ces pa ni/ sems can la mtshan ma med pa gang yang med do/ /ji srid yi ge
279b7(rgyud): med gyur pa/ /zhes pa ni mtshan ma'i rtog pa 'gags na zhes pa'o/ /de srid yi ge rab tu shes/ /zhes pa ni/ mtshan ma 'gag na tha snyad kun shes pa'o/ /yi ge med pa yi ge yin/ /zhes pa ni/ brda yi ge ste brda med na yi ge a ste stong pa'i gzugs su rig ces pa'o/
280a1(rgyud): yang na de srid yi ge rab tu shes/ /zhes pa ni/ yi ge ni ak+Sha ste mi 'gyur ba'i bde ba shes pa'o/ /yi ge gang zhe na/ yi ge med pa yi ge yin/ /zhes smos te/ yi ge ni rtog pa ste med pa'o/ /yi ge yin zhes pa ni/ mi rtog pa'i bde ba'o/ /dang po'i sangs rgyas
280a2(rgyud): las kyang / mi 'gyur las skyes 'gyur ba spangs pa'i bde ba nyid/ /ces gsungs so/ /phyi rol pa'i yi ge la zhen pa dgag pa'i phyir/ col med rig byed 'dod pa nyams/ /zhes pa ni/ des don dam pa'i oM zhes 'don pa de nyams pa ste/ 'khor bar sdug bsngal bar
280a3(rgyud): 'gyur ro/ /de ltar yi ge med na yang / /rang gi lus la rang bzhin gyis gnas pas rtogs su rung bar bstan pa'i phyir/ dam pa sogs dang zhes pa la sogs pa smos te/ dam pa sogs dang cig shos mi shes na/ /zhes pa la/ cig shos ni stong gzugs te mi shes pa ni ma
280a4(rgyud): rtogs na rtog pa rnams kyang gang nas skye ba dang gnas pa dang / gang du 'gag pa mi shes so/ /de shes na ji ltar phyi rol gyi rtog pa de bzhin du nang ste stong gzugs so/ /bcu bzhi pa'i sa la gnas zhes pa ni/ snying ga'i dbus na gnas pa'o/ /de ni gzugs med kyang lus su
280a5(rgyud): gnas pa'o/ /gang gis de shes pa'i mi de grol bar 'gyur ro/ /yang na bde ba dang sbyar na cig shos bde ba'o/ /gang nas shar ba ni dpral ba nas so/ /gang du nub pa ni nor bu 'das pa'o/ /ji ltar phyi rol de bzhin nang / /zhes pa ni/ shu kra de ni phyi rol gyi zla ba ni tshes gcig
280a6(rgyud): shar ba'i yar ngo nas tshes bco lnga nya gang ba'o/ /mar ngo'i tshes gcig shar nas gnam stong la zla ba zad pa'o/ /de bzhin du shu kra yang dpral bar dkar po'i tshes gcig shar nas nor bu'i nang du nya gang ba'o/ /de nas nor bu'i gnas nas bcu drug gi cha nag po'i tshes gcig
280a7(rgyud): nor bu shar nas/ gtsug tor du gnam stong rdzogs pa'o/ /bcu bzhi pa'i sa la gnas zhes pa ni rang bzhin gyis gnas lugs te/ go bzlog pa ni lam du 'gro ste/ shu kra de 'pho ba'i bag chags spang ba ni kha gyen du bltas nas 'khor lo drug dang bar du drug ste bcu gnyis
280b1(rgyud): rin po che'i 'khor lo dang / bar Ta ka rtog med kyi sa ste bcu bzhir rim gyis 'grims nas sa bcu dag par 'gyur ro/ /de yang he badzra las/ /bde ba chen po A li'i gzugs/ /de yi cha ni rnal 'byor ma/ /gang phyir bcu drug cha med pas/ /'bad pa kun gyi lhag ma spang / /zhes
280b2(rgyud): gsungs so/ /lus med lus la gnas pa ni/ /de yi dbang gis ma skyes pa ste/ de yang he badzra las/ lus gnas lus las me skyes pa'o/ /zhes gsungs pas so/ /gang gis de shes de yid grol/ /zhes pa ni/ sa bcu bgrod pa'i ye shes de'o/ /bde ba de
280b3(rgyud): gang las ji ltar byung snyam na/ /nga yis sgrub pa'i yi ge dang po bton/ /zhes pa la sogs pa gsungs te/ sgrub pa'i yi ge dang po ni stong gzugs so/ /bton pa ni rig pa'o/ /khu ba 'thungs pas nga ni brjod par gyur/ /zhes pa ni/ stong pa'i drin gyis khu ba 'thungs
280b4(rgyud): pa ni/ /'pho ba spangs pas nga ni brjed par gyur/ /zhes pa ni/ sems kyi rtog pa 'gags pa nas bde bar gyur pa'o/ /de'i rang bzhin ji lta bu zhe na/ gang gis zhes pa la sogs pa gsungs so/ /yi ge gcig ces pa ni mi 'gyur ba'i bde ba'o/ /yang na a ste stong
280b5(rgyud): gzugs so/ /de yi ming ni mi shes so/ /zhes pa ni/ mtshan ma'am 'du shes kyi chos nub pa'o/ /nags khrod gsum ni lus ngag yid gsum mo/ /yi ge gcig ni A ste gzhom med do/ /yi ge gsum gyi dbus na lha/ /zhes pa ni/ rlung dag dgug rengs gsum ni yi ge oM AHhUM gsum
280b6(rgyud): gyis gzhom med dag gi dbus na lha stong gzugs su 'gyur ro/ /gang zhig gsum la bab pa ni/ /zhes pa ni lus ngag yid gsum las 'byung ba'i chags pa de stong pa'i drin gyis gdol ba'i rig byed ces pa ni rtog med dga' ba bzhi
280b7(rgyud): 'char ba'o/ /de ltar zag med kyi bde ba bstan nas zag bcas 'gyur ba'i bde ba spang ba'i phyir/ ma lus rang bzhin mi shes gang / /zhes pa ni 'od gsal gyi rang bzhin mi shes pas/ kun du ru ni las rgyas pas/ /bde chen ni zag med kyi bde ba'o/ /ji
281a1(rgyud): ltar skom pas smig rgyur bsnyag pa bzhin/ /skom nas 'chi ste nam mkha'i chu rnyed dam/ /zhes pa ni bde ba'i rnam pa 'dra yang don mi 'dra ba la 'dra bar 'khrul nas skom par 'chi ste/ sdug bsngal gyis bzung nas bde chen mi rnyed do/ /ci ste mi rnyed ce na/
281a2(rgyud): rdo rje pad+ma gnyis kyi bar gnas pa/ /zhes gsungs te/ rdo rje dang pad+ma gnyis kyi bar du gnas pa'i bde ba'o/ /bde ba gang gis rnam par bskyed pa ni/ /zhes pa ni de gnyis bde bar rnam par rang mthun yang zhes pa'o/ /ci ste de snyed nus pa med pas na/ /zhes pa ni zag
281a3(rgyud): med kyi bde ba de skyes pa'i nus pa med pas na/ sa gsum re ba gang gis rdzogs par 'gyur/ /zhes pa ni lus ngag yid gsum po de ji ltar 'dag ces pa'o/ /yang na rdo rje pad+ma'i bde ba de med na yang / zag med kyi bde ba ji ltar skyes zhes pa'o/ /kun du ru'i bde ba de ci ste/
281a4(rgyud): rnal ma'i bde ba ma yin zhe na/ thabs kyi bde ba skad cig ma/ /zhes pa gsungs te/ skad cig ma yin pa dang / yang na de nyid gnyis su 'gyur ba ste/ /zhes pa ni shes rab ma las skyes pa'i ye shes de shes rab ye shes yin na/ thabs las skyes pa'i ye shes kyang shes rab
281a5(rgyud): thabs kyi ye shes su 'gyur ro/ /bla ma'i drin gyis slar yang ni/ /brgya lam 'ga' yis shes par 'gyur/ /zhes pa la/ slar yang zhes pa ni shes rab ye shes de sems can kun la skye yang thig le gsum pa'i mthar skyes pa'i lhan cig skyes pa ngo shes pa ni brgya lam na 'ga'
281a6(rgyud): tsam gyis shes par 'gyur ba'o/ /de bas na slar yang zhes pa ni phyi nas te thig le gsum gyi mthar ro/ /da ni bde stong zung du 'jug pa bstan pa'i phyir/ grogs dag ces pa la sogs pa smos te/ grogs dag ni bod pa'o/ /zab mo ni bde ba'o/ rgya che ba ni stong pa'o/ /gzhan
281a7(rgyud): min ni tha dad min pa'o/ /bdag nyid ma yin pa ni gcig nyid kyang ma yin te/ gnyis ma grub pas so/ /yang na stong pa nyid ces gcig pu la sbyar te zab pa ni rtogs dka' bas so/ /rgya che ba ni stong nyid gcig pu rtogs na chos kun rtogs pa'o/ /gzhan min ni rang
281b1(rgyud): gis rig pas so/ /bdag nyid min ni rtogs pa'i bdag nyid ma yin pa'o/ /de lta bu de dus nam skye na/ /lhan cig skyes dga' bzhi pa'i dus/ /zhes pa la sogs pa smos te/ lhan cig skyes pa'i dga' ba ni bzhi pa'i dus te/ snang ba gsum la ltos pa'i bzhi pa'i dus
281b2(rgyud): kyi 'od gsal gyi ngo bo nyid do/ /gnyug ma nyams su myong bas shes/ /zhes pa ni/ dus rtag tu yod pa'i lhan cig skyes pa de'o/ /de shar ba'i yon tan bstan pa'i phyir/ /mun nag ces pa la sogs pa smos te/ bde ba chen po'i dus ji ltar mun pas g.yogs pa la/ zla
281b3(rgyud): ba shar bas mun pa'i tshogs dus gcig la 'joms pa ltar bde ba chen po shar ba'i dus gcig na/ sdig pa ma lus pham par byed/ /ces pa ste/ rtog pa thams cad 'joms par byed do/ /sdug bsngal snang byed na rtog pa nub pa'o/ /sgrol pa'i bdag po ni
281b4(rgyud): me rtog pa'i ye shes so/ /bza' dang mnyam du shar zhes pa ni/ nang gi bza' ye shes kyi rlung dang dus gcig tu shar ba'o/ /nges cir 'gyur zhe na/ 'di ltar gnas pas sprul pa sprul pa dang / /zhes pa ni sprul pa 'byung ba dang / de ni dkyil 'khor 'khor lo dam
281b5(rgyud): pa'o/ /zhes pa ni ma bcos pa'i dkyil 'khor ro/ /kye ma ho zhes pa ni ci yang bod pa'o/ /des ci ltar 'gyur sems kyi zhes pa ni/ rang gi sems kyis so/ /sems la zhes pa ni rang bzhin rtog med ci yang ma yin pa la/ rtog ces pa ni de la sems bzhag
281b6(rgyud): pa'o/ /lta ba ngan pa thams cad las grol zhes pa ni ci yang ma yin na sgro 'dogs skur 'debs kun las grol bar 'gyur ro/ /mchog tu bde ba chen po'i dbang gis ni/ /zhes pa ni/ mchog tu bde ba chen po ni zag med kyi dga' ba ste/ de'i dbang gis ni mthus so/ /dngos
281b7(rgyud): grub dam pa ni sangs rgyas kyi go 'phang grub pa'o/ /de ltar bde stong dbyer med kyi yon tan bstan nas/ da ni stong pa dang bde ba la sems bzhag pa'i thabs bstan pa'i phyir/ sems kyi glang po zhes bya ba la sogs pa smos te/ sems kyi glang po yan du chug /
282a1(rgyud): ces pa ni/ nan tshir du mi dgag ces pa'i don to/ /da ni bdag nyid la dris shig ces pa ni/ sems rang lugs su zhog cig ces pa'o/ /de la rtogs pas ma dris cig /ces pa ni/ 'di'i tshe mtshan ma yid la mi bya'o/ /da ni sems bde ba la
282a2(rgyud): bzhag pa'i thabs bstan pa'i phyir nam mkha'i ri bo zhes pa la sogs pa smos te/ de la nam mkha' ni spyi bo'o/ /ri bo ni lus so/ /chu 'thung ni shu kra'i bde ba myong ba'o/ /de'i 'gram du zhog ces pa ni/ gnyug ma'i dbang po'i rtsar bzhag pa'o/ /rang dga' bas ni ci bde
282a3(rgyud): bag yangs su'o/ /ji ltar gzhag snyam pa la yul gyi dbang po zhes pa la sogs pa smos te/ yul gyi zhes pa ni phyi rol gyi glang po che rgyal po'i lag pas khrid nas ji ltar bskyod par snang yang zhes pa ste/ rang gang dga' bar bskyod pa ltar rnal 'byor pa yang sems kyi glang po
282a4(rgyud): la dbang byed do/ /rnal 'byor pa ni glang po bskyod pa bzhin/ /zhes pa ni ma bsgrims ma gtad pas so/ /de nyid nas ni ldog par 'gyur ba yin/ /zhes pa ni rang log tu 'gyur ba'o/ /dbyer med du gzhag par bya ba'i thabs bstan pa'i phyir/ gang zhig 'khor ba zhes pa la
282a5(rgyud): sogs pa smos te/ gang zhig 'khor ba de ni mya ngan 'das par nges/ /zhes bya ba ni 'khor ba rang la thar pa'o/ /yul gyi dbye bas gzhan du sems pa ma yin te zhes pa ni/ yul lnga'i dbye bas phyi rol tu mi lta'o/ /de ci'i phyir zhe na/ rang bzhin gcig pa zhes pa la
282a6(rgyud): sogs pa smos te/ rang bzhin gcig pa ni yul dang yul can tha mi dad du'o/ /dbye ba rnams spangs pa ni tha dad kyi dbye ba spangs pa'o/ /dri med ni gnyis 'dzin med pa'o/ /dbyer med kyi 'thad pa bstan pa'i phyir yid kyi de nyid ces pa la sogs pa smos te/ dmigs bcas ni
282a7(rgyud): snying rje'o/ /dmigs med ni stong pa'o/ /gnyis la skyon yod ni ma 'dres na'o/ /bde ba'i rang bzhin ni ro mnyam du'o/ /rab tu bla med rang 'byung ba/ ces pa ni/ gang dang yang ma 'grogs par byung ba'o/ /gzhan ni go sla'o/ /da ni gnyis med la gnas pa zhes pa la gnas la nges pa med par
282b1(rgyud): bstan pa'i phyir na/ gsum 'gro zhes pa la sogs pa smos te/ gang yang de ru zhes pa ni nags dang khyim du 'ongs zhes pa ni mnyam par ro/ /ma lus rgyun du rtogs pas gnas/ /zhes pa ni gnyug ma'i rang bzhin no/ /gzhan ni go sla'o/ /de la gnas pa'i yon
282b2(rgyud): tan bstan pa'i phyir/ de tshe dgra'i zhes pa la sogs pa smos te/ mi rtog pa de rtogs pa'i rigs la mi 'jug pas na/ dgra'i rigs la mi 'jug pa'o/ /'di ltar dbye ba yongs shes na/ /zhes pa ni bzang ngan mnyam par ro/ /dbye ba de ni yongs su 'ching dang bral
282b3(rgyud): bar byas/ /zhes pa ni/ gnyis kyi 'du shes spangs pa'o/ /tha dad du snang ba de nyid ji ltar yin zhe na/ ji ltar rgya mtsho mthong phye bzhin/ /zhes pa ni/ chu dngas pa'i nang du byad kyi gzugs brnyan snang ba bzhin no/ /bdag dang gzhan du 'khrul par ma byed dang / /zhes pa ni
282b4(rgyud): gcig la gnyis su 'khrul pa'o/ /de ltar thabs kyi lhan cig skyes pa bzhi bstan nas/ da ni 'bras bu'i lhan cig skyes pa rgyas par bstan pa'i phyir/ thams cad snga nas med pa yi/ /zhes bya ba la sogs pa smos te/ sems ni ngo bo nyid kyis dag /ces pa
282b5(rgyud): ni ye nas so/ /gnyis med du ni ro mnyam du'o/ /ma lus khyab par song ni sems can gyi don du'o/ /ming ni gzhan la phan pa'o zhes pa ni/ don la gzhan med ces bya'o/ /sna tshogs du ma dang ldan zhes pa ni/ phrin las sna tshogs pa'o/ /lhun gyis grub pa ni ma btsal
282b6(rgyud): bar ro/ /phyi ma'i 'bras bu ni thams cad la'o/ /bde ba 'di ni gzhan pa'i sems mi mngon no zhes pa ni zag bcas min pa'o/ /bzlog pa'i sgo nas bstan pa'i phyir/ /stong pa'i sdong po dam pa zhes pa la sogs pa smos te/ stong pa'i sdong po med na snying rje'i yal 'dab med do
282b7(rgyud): zhes pa'i don to/ /da ni dmigs par 'dzin pa'i skyon bstan pa'i phyir/ de la dmigs par byed pa gang yin pa/ /zhes pa la sogs pa smos te/ de la dmigs par byed pa ni gnyis med de la rtog pas mtshan mar 'dzin pa'o/ /der lhung ba ni zhes pa mtshan mar 'dzin pas
283a1(rgyud): lhung pa'o/ /yan lag chad par 'gyur zhes pa ni/ 'khor bar nyon mongs pa'o/ /mtshan med du rtogs pa'i yon tan bstan pa'i phyir/ sa bon zhes pa la sogs pa smos te/ sa bon gcig pa ni rang gi sems so/ /stong pa gnyis zhes pa ni bde stong gnyis
283a2(rgyud): so/ /rgyu mtshan de las 'bras bu gcig /ces pa ni ro mnyam du'o/ /de yang dbyer med ni 'dres pa'o/ /gang sems pa ni bsgom pa'o/ /de ni 'khor ba dang mya ngan las 'das par grol zhes pa ni/ mi gnas pa'i mya ngan las 'das pa thob pa'o/ /de lta bu'i gang zag de la
283a3(rgyud): 'dod pa can ni don du gnyer ba'o/ /slong ba po 'ongs pa'i tshe/ de ni gal te 'gro na re ba med/ /ces pa ni/ 'gro ba gang la yang lan la re ba med par ster ba'o/ /rang don med par gzhan don mi 'grub par bstan pa ni/ kham phor dum bu zhes bya ba la sogs pa smos te/ ji ltar
283a4(rgyud): slong mo pa ni/ gzhan gyi don mi byed pa ni gzhan la phan mi 'dogs pa'o/ /'dod pa po la mi ster pa ni sbyin pa mi gtong ba'o/ /'khor ba'i 'bras bu gang yin lo/ /zhes pa ni 'khor bar skyes pa don med du byas pa'o/ /de bas rang nyid dor bar byas na rung / /zhes pa ni bdag
283a5(rgyud): don du gnyer ba bor na rung zhes pa ste gzhan don bya'o zhes pa'o/ /yang na bdag gzhan gyi don med kyang ma zhen na/ 'khor ba'i nyes pas mi gos par ston te/ gzhan gyi don ni mi byed pa zhen pa ni phan 'dogs pa'i 'du shes mi byed pa'o/ /'dod pa po la mi ster ba ni sbyin pa'i
283a6(rgyud): zhen pa med pa'o/ /'khor ba'i 'bras bu gang yin lo/ /zhes pa ni/ de la 'khor bas mi gos pa'o/ /de bas rang nyid bor bar byas na rung / /zhes pa ni ngar 'dzin gyi zhen pa spangs pa'o/ /kham phor dum bu la sogs pa ni/ dper na slong ba po la byin pa'i lan mi re ba bzhin du
283a7(rgyud): blta bar bya'o zhes pa'o/ /bla ma'i zhal gyi bka' drin gyis/ /cung zad snying po'i don bshad pa/ /bdag gi dge ba gang bsags pas/ /'gro kun snying po'i don rtogs shog /do ha mdzod kyi dka' 'grel slob dpon chen po thar pa'i 'byung gnas sbas pas mdzad pa rdzogs
283b1(rgyud): so/ / //rgya gar gyi mkhan po rgyal ba'i lha dang / rgya lo tsA bas bsgyur pa'o/ /[ ]@##/ /rgya gar skad du/ mu drA tsa tur TI kA rat+na hr-i da ya nA ma/ bod skad du/ phyag rgya bzhi'i rgya cher 'grel pa rin po che'i snying po zhes bya ba/ bcom ldan
283b2(rgyud): 'das smra ba'i skyes mchog 'jam pa'i dbyangs la phyag 'tshal lo/ /chos dbyings ye shes rtogs par dka' ba 'byung ba lnga rang bzhin/ /rdo rje snying po'i snying po ye shes snying gi pad+ma dag /mchog gi byin rlabs dkyil 'khor dam pa 'di nyid gtsor gyur pa/ /bla ma dam pa
283b3(rgyud): dag las snying po len pa'i gzhi yin phyir na legs btud de/ /e baM ma ya'i bdag nyid las dang chos dang phyag rgya che dang dam tshig dang / /gnyis med sbyor bas bdag don gzhan dang nges par phun tshogs pa/ /slob dpon blo bzangs lta bu la ni bdag gis legs par bshad
283b4(rgyud): par bya/ /'di ni ku mu ta'i phreng ba lta bur rigs dang ldan par mnyam par rigs/ /'dod chags zhe sdang gti mug dang / /nga rgyal phrag dog skyon bcas pas/ /bdag ni mi shes blun gyur te/ /nges 'byed sbyangs par mi rigs kyang / /bla ma dam pa'i bkas bskul dang / /
283b5(rgyud): lnga yi rtogs pa lnga skyes phyir/ /rgyud rgyal dag dang rje btsun las/ /mthong ba'i don 'di bdag gis bri/ /'di la nyes 'khrul ji snyed pa/ /rje btsun mchog dang dpa' bo'i tshogs/ /bdag byin rlob pa'i rnal 'byor mas/ /bzod pa chen po mdzad par 'os/ /de la bcom
283b6(rgyud): ldan 'das de bzhin gshegs pa gnyis su med par sbyor ba he ru ka/ sku dang gsung dang thugs gsang ba zad mi shes pa'i ye shes mnga' bdag gis/ /rgyu smin par byed pa'i thabs las 'bras bu phyag rgya chen po'i dngos grub gdod ma nas gnas pa dag nges par bstan te/
283b7(rgyud): de yang rgyu'i rgyud ni sgrub pa po rten gyi gang zag /skal ba rab kyi yang rab dang / /rab dang 'bring dang tha ma dag la go rims su bab pa'i gdams ngag/ bya ba'i rgyud dang / spyod pa'i rgyud dang / rnal 'byor gyi rgyud dang / rnal 'byor bla na med pa dang / gong na med pa'i rgyud dag la legs par sbyangs
284a1(rgyud): pas/ 'bras bu sku bzhi dbyer med pa dag 'chad par 'gyur ro/ /de yang / bskyed pa yi ni rim dag dang / /rdzogs pa ya ni rim pa gnyis/ /rim pa gnyis la brten nas ni/ /rdo rje 'chang gis chos bshad pa'o/ /zhes gsungs pa'i phyir
284a2(rgyud): ro/ /bskyed pa'i rim pa la phyi bskyed pa'i rim pa dang / nang bskyed pa'i rim pa'o/ /rdzogs pa'i rim pa la/ rdzogs pa'i rim pa dang / yongs su rdzogs pa'i rim pa dang / ngo bo nyid kyi rdzogs pa'i rim pa'o/ /de dag kyang sgyu ma lta bu dang / sems la dmigs pa
284a3(rgyud): dang / rdo rje'i bzlas pa dang / 'od gsal dang zung du 'jug pa'i bdag nyid du shes par byas la/ e baM ma ya'i mtshan nyid can gyis/ /las kyi phyag rgya dang / chos kyi phyag rgya dang / phyag rgya chen po dang / dam tshig gi phyag rgya rnams kyi bdag gi don dang gzhan gyi don
284a4(rgyud): phun sum tshogs par bya'o/ /de ltar rtogs pa dang ldan pa dag gis thun mong gi don khong du chud par bya ba ste/ de yang brjod par bya ba dang / ngo bo dang mtshan nyid dang / skabs su bab ba'i tshig gis brgyan par bya'o/ /de la brjod par bya ba ni dbang ste/ gsung rab las
284a5(rgyud): bum pa'i dbang ni dang po la/ /gnyis pa gsang ba'i dbang yin te/ /gsum pa shes rab ye shes so/ /de ltar de bzhin bzhi pa yang / /zhes gsungs pa'i phyir/ dbang gi don gyi gtso bo ni lhan cig skyes pa ste/ de yang / sangs rgyas kun gyi sdom pa ni/ /e baM
284a6(rgyud): la ni rab tu bzhugs/ /zhes pas so/ /de yang dper na nor bu thams cad kyi mchog tu gyur pa ni/ /yid bzhin gyi nor bu rin po che sra brtan 'bar ba yin pa bzhin du/ lhan cig skyes pa yang de bzhin no/ /de bas na gsung rab las/ lhan cig skyes dga'i rang bzhin ni/ /
284a7(rgyud): mchog mtha' dga' bral dang po can/ /mun pa la ni mar me bzhin/ /de bzhin bus kyang yid ches kyis/ /zhes gsungs pa'i phyir ro/ /ngo bo ni thabs dang shes rab ste/ de yang gsung rab las/ nyams su myong dang rang bzhin med/ /phan tshun res kyi rgyas btab la/ /
284b1(rgyud): gnyis la mi gnas thabs shes rab/ /he ru ka yi ngo bo yin/ /zhes gsungs pa'i phyir/ thabs dang bral ba'i shes rab kyang chad pa'i mtha' dang bcas pa'o/ /shes rab dang bral ba'i thabs kyang rtag pa'i mtha' dang bcas pa'o/ /zung du 'jug pa na dbyer mi
284b2(rgyud): phyed pa ste/ dpa' bo dang / dpa' mo dang / pad+ma dang / rdo rje dang / rgyu dang / 'bras bu dang / mi bskyod pa dang / rdo rje 'chang dang / nyams su myong ba dang / rang bzhin med pa dang / bskyed pa dang / rdzogs pa dang / 'khor ba dang / mya ngan las 'das pa dang / dngos po dang /
284b3(rgyud): stong pa dang / e dang / baM dang / a dang / hUM dang / nyi ma dang / zla dang / A li dang / kA li dang / kun rdzob dang / don dam pa'i sgras/ thabs dang / shes rab la rab tu sbyar bar bya'o/ /de yang 'jam dpal sgyu 'phrul dra ba las/ shes rab kyis ni 'khor ba min/ /snying
284b4(rgyud): rjes mya ngan 'das mi gnas/ /mtha' gnyis rnam par don nas kyang / /zung 'jug mi gnas pa nyid do/ /zhes gsungs pas kyang ngo / /mtshan nyid ni snang ba dang stong pa ste/ stong par rtog pa'i mtshan nyid du snang ba 'byung la/ snang ba shar ba'i mtshan nyid du stong pa byung ste/
284b5(rgyud): de bas na snang ba gsum rab tu gyur par shes par bya'o/ /de yang gsung rab las/ snang ba stong pa lhag 'gyur te/ /stong pa nyid kyis snang ba lhag /lhag pa stong pa nyid kyi phyir/ /snang stong bcom ldan 'das su bshad/ /ces gsungs so/ /gzhan yang stong par
284b6(rgyud): rtogs pa skyes pa'i bla mar gyur pa ni shes bya sna tshogs su shar ba 'di dag ste/ sna tshogs ro gcig tu rtogs par byed pa'i bla ma ni stong pa nyid de/ de bas na snang stong slob dpon du gyur par shes par bya'o/ /de yang gsung rab las/ rnal 'byor pa yis bla ma
284b7(rgyud): btsa' mi ba/ /shes dang shes bya bla ma mchog gyur nyid/ /rtogs pa gnyis don phyir na dam pa ste/ /'di bas mchog 'gyur bla ma gzhan ma mchis/ /zhes gsungs pas so/ /gzhan yang snang ba'i tshe na ni nyams su myong ba la/ /myong ba'i dus na skye ba med pa
285a1(rgyud): ste/ de bas na snang ba sna tshogs pa 'di dngos su grub pa ma yin te/ gcig dang du mas dpyad na rang bzhin med pa nyid do/ /gtan med pa ri bong gi rwa lta bu ni ma yin te/ snang ba stong par 'grub pa'i rigs pa yod la/ snang ba stong par bsgrub pa'i rigs
285a2(rgyud): pa dang bral ba'i phyir/ stong pa de las snang ste/ de bas na snang ba'i tshe nyams su myong la/ myong ba de nyid rkyen las skyes pa'i phyir skye ba med pa ste/ de yang 'phags pa zla ba sgron ma'i mdo las/ gang zhig rkyen las skyes pa de ma skyes/ /de la skye ba'i rang bzhin yod ma
285a3(rgyud): yin/ /rkyen las skyes pa gang de stong pa ste/ /gang gis stong nyid shes de bag yod yin/ /zhes gsungs pas so/ /de'i phyir nyams su myong ba ni/ /bde bar nyams su myong ba dang / /stong par nyams su myong ba dang / gnyis med du myong ba las mi 'da' ste/ de yang dbu
285a4(rgyud): ma spyan ras gzigs brtul zhugs las/ gang de nyams su myong ba ni/ /'gag de nus pa ma yin no/ /zhes gsungs pas so/ /de bas na snang stong gis nyams myong skyed pa'i phyir gdams ngag tu shes par bya'o/ /de dag la gzhan dag ni/ /thabs kyi rgyud sde rnam pa
285a5(rgyud): lnga mi dgos par 'gyur ba dang / brgyud pa dang ldan pa'i bla ma bsten pa la don med par 'gyur ba dang / rdo rje lu gu rgyud za ma tog zad mi shes pa dag la btsal mi dgos so snyam pa la/ de ltar ma yin te/ 'di dag ni chos kyi phyag rgya'i lam rtogs pa dang ldan pa'i gang zag gi
285a6(rgyud): dbang du byas pa'o/ /de bas na gsung rab las/ khrus dang gtsang sbra 'dir mi dgos/ /dka' thub dka' spyad 'dir mi dgos/ /sangs rgyas rnams dang sems dpa' cher/ /rtag tu sbyor bas 'grub par 'gyur/ /gzhan du na las dang po pa rnams kyis ni/ /de bzhin gshegs
285a7(rgyud): pa'i rgyud dag las 'byung ba'i tshul gyis bla ma dam pa bsten te/ de'i zhal gyi bdud rtsis rab tu brlan par bya'o/ /skabs su bab pa'i tshig ni e dang baM ste/ de yang phyag rgya bzhi'i go rims kyis/ /pad+ma dang / rdo rje dang / sgra spyi dang / don spyi dang / bde ba dang / stong pa dang /
285b1(rgyud): yul dang yul can gyi khyad par gyis/ /dbyibs dang sgra dang / don dang mtshon pa'i dbye ba las bzhi blang bar bya'o/ /de yang gsung rab las/ rdo rje gdan la snyoms par zhugs nas ni/ /byang chub sems kyi snying po de rtogs byas/ /zhes gsungs pa'i phyir mtshan nyid dang
285b2(rgyud): ldan pa'i rig ma dang / snang ba dang / sems dang snying rje dang bcas pa'i smon lam ste 'di dag ni gdan no/ /bye brag gi don ni/ las kyi phyag rgya lus la ste/ chos kyi phyag rgya ngag las so/ /phyag rgya chen po yid kyis te/ /dam tshig phyag rgya kun du 'gro/ /zhes pa'i
285b3(rgyud): phyir gsang sngags kyi theg pa rnams ni/ bla ma sngon du song ba la/ dngos grub rnam pa gnyis 'byung ba yin pas/ bla ma gtsor gyur pa yin pa'i phyir/ ngag sngon du 'gro dgos pas chos kyi phyag rgya gtan la dbab par rigs so/ /de dag gis ni 'bras bu dang las kyi phyag rgya
285b4(rgyud): gnyis ka la rnyed par nus so/ /de la brjod par bya ba dang / skabs su bab pa'i tshig dang / ngo bo dang / mtshan nyid dang / phan yon du shes par bya'o/ /brjod par bya ba ni/ sgra yi rang bzhin bla ma'i gdams ngag ste/ /de yang rang gi tshig dang tshad ma dang / gang zhig lung dang
285b5(rgyud): mi 'gal ba/ /de don spyod dang mthun pa ni/ /bla ma'i gdams ngag yin par gsungs/ /zhes bya bas/ chos thams cad rkyen gzhan las skyes pa dang / de nyid kyi ngo bo ma skyes pa dang / tha mi dad par rtogs par bya'o/ /skabs su bab pa'i tshig ni e dang baM ste/ /
285b6(rgyud): bcom ldan 'das la lha'i dbang bos zhus pa'i mdo las/ chos kyi phung po brgyad khri dang / /bzhi stong dag gi grangs snyed kyi/ /kun gyi gzhi dang pha ma ni/ /yi ge gnyis ni yang dag bstan/ /zhes bya bas/ /bcom ldan 'das kyis gsung rab rnams kyi gleng gzhi'i tshig gam don
285b7(rgyud): mdor bsdus pa ni de nyid do/ /ngo bo ni snang ba dang stong pa ste/ de yang de nyid las/ yi ge e ni mar gyur la/ /baM ni pha zhes bya bar grags/ /thig le de gnyis sbyor ba ste/ /sbyor de shin tu rmad byung ba'o/ /zhes bya ba'i gnyis su med par sbyor ba'o/ /gang la gnyis kyi 'du
286a1(rgyud): shes med par sbyor ba ni lhan cig skyes pa'i ye shes so/ /mtshan nyid ni brjod par bya ba dang / brjod par byed pa ste/ de yang e stong pa'i ngo bor brjod par bya ba yin la/ baM bde ba'i ngo bor brjod par byed pa'o/ /de yang bla ma'i gdams ngag sgra spyi'i rnam
286a2(rgyud): pa ni rjod byed du shes par bya ste/ des bstan pa'i rtogs pa bde stong don spyi'i rnam pa ni/ brjod byar rtogs par bya'o/ /de dag la byang chub sgrub pa'i thabs yod dam zhe na/ de yang / dang po sgra dang don gyi e baM las/ /skad cig ma bzhi rim gyis 'byung ba la/ /de las dga'
286a3(rgyud): ba bzhi skyes pa'i nyon mongs pa bag chags dang bcas pa spong ste/ 'bras bu phyag rgya chen po rang chas su 'char ba ni don che ba'o/ /de dag las smon lam dang snying rje'i stobs kyis/ gzugs sku rnam pa gnyis sems can gyi snang ba las 'byung ba ni phan yon che ba ste/ de
286a4(rgyud): yang / chos kyi phyag rgya'i yi ge gnyis/ /de nyid shes pa gang gis shas/ /des ni sems can thams cad la/ /chos kyi 'khor lo bskor bar 'gyur/ /zhes pa'o/ /de lta bu'i chos kyi phyag rgya la 'jug pa'i nus pa med pa dag gi gang zag gis las kyi phyag rgya la
286a5(rgyud): 'jug par bya ste/ de yang dpe'i ye shes su rigs pa dang chos kyi 'byung gnas su rigs pa dang / btsan thabs kyi rnal 'byor sun phyung la yang dag gi dbang dper bzhag pa dang / 'phel bar byed pa 'brel pa'i tshul gyis nyams su blang ba'o/ /de la yang chos
286a6(rgyud): kyi phyag rgya la skad cig bzhi dang dga' ba bzhi ji ltar yod pa bzhin/ las kyi phyag rgya la yang yod pa'i phyir dang / 'dra ba'i phyir na dngos po ma yin te/ mtshon bya mtshon par nus la mtshon byed nyams su myong ba'i phyir dang / thabs kyis ma zin na 'khor ba 'byung
286a7(rgyud): la/ thabs kyis zin na mya ngan las 'das pa 'byung ba ni/ e ni pad+ma nyid 'gyur la/ /baM ni rdo rjer bshad pa ste/ /thig le de ni sa bon yin/ /de las 'gro ba rnam gsum ste/ /zhes bya ba dang / e yi cha byad bzang po la/ /dbus su baM gyis rnam par brgyan// //
286b1(rgyud): zhes bya ba la sogs pa bstan pa'i phyir dang / drag po'i dbang bskur ni rtog pa dang go rims gnyis la 'khrul la/ dbang bskur ngan pa ni rtog pa la 'khrul pa nyid kyi phyir dang / yang dag gi dbang bskur ni/ rtog pa dang go rims la ma 'khrul pa'i phyir dang / de la yang
286b2(rgyud): dbyibs kyi e baM pad+ma dang rdo rje snyoms pa dang / skad cig ma'i bye brag gis nyon mongs pa bag chags dang bcas pa rim gyis spangs pa la/ mtshon byed nyams su myong la mtshon bya mtshon par nus pa'i phyir ro/ /de lta bu'i las kyi phyag rgya la rjes su 'jug par mi
286b3(rgyud): nus pa rnams ni dam tshig gi phyag rgya la 'jug par bya ste/ de yang sbyor ba rnam pa gsum dang / skye ba bzhi'i tshul dang / rnal 'byor rnam pa bzhi dang / sgrub pa po'i dbang du dran pa gcig gis rdzogs pa dang / cho ga gsum dang / lngas skyes pa ni/ kun du brtags
286b4(rgyud): bdag par byed pa'i gzhan dbang gi blos sbyong bar byed pa nyid do/ /de yang dam tshig gi phyag rgya'i lhan cig skyes pa ni/ thabs dang shes rab kyi nyi zla kha sbyar ba'i dbus na/ bde ba dang stong pa'i ngo bo can gyi thig le gnyis gnas pa ni/ kha dog dang dbyibs su grub
286b5(rgyud): kyang / rang gi mtshan nyid nyams su myong ba dag la/ shes rab ye shes bstan par bya'o/ /des dpe nyams su myong yang don gyi spyi'i rnam par rtog pa dang bral zhing nyams su ma myong ba dag la skyes pa dang ma skyes pa dang tha mi dad par bstan par bya'o/ /de nyid la goms na
286b6(rgyud): don rang gi mtshan nyid du 'gyur ro/ /de dag gis thun mong gi don mdor bsdus te bstan pa'o/ /de ltar thun mong gi don de dang ldan pa rnams ni/ pha rol tu phyin pa'i theg pa chen po las khyad par du 'phags pa ste/ de yang sgron ma gsal ba'i rgyud las/ don gcig na
286b7(rgyud): yang ma rmongs dang / /thabs mang dka' ba med pa dag /dbang po rnon pos dbang byas kyang / /sngags kyi theg pa khyad par 'phags/ /zhes gsungs pa'i phyir/ don rab tu mi gnas pa'i dbu ma'i gnas lugs dang / phyag rgya chen po'i gnas lugs la/
287a1(rgyud): dgag sgrub dang bral ba'i phyir gcig gis kyang bsgrub pa'i dus kyi gang zag gi lam la khyad par yod do/ /dbu ma ni lung dang rigs pas gtan la phab pa ste/ rmongs pa yin la 'di dag ni gdams ngag gis khyad par du byas pa'i phyir ma rmongs pa
287a2(rgyud): ste/ de yang gsung rab las/ brgyud pa byin rlabs cher ldan zhing / /dbang gi man ngag dang bcas pa/ /brda yis go bar byas pa nyid do/ /mtshan nyid myong phyir ma rmongs pa'o/ /zhes bya bas kyang ngo / /pha rol tu phyin pa'i theg pa ni/ tshogs gnyis kyi rang bzhin/
287a3(rgyud): sbyin pa dang / tshul khrims dang / bzod pa dang / brtson 'grus dang / bsam gtan dang / shes rab thabs su gyur pa yin la/ 'di ni dam tshig gi phyag rgyas kun brtags la rgyas 'debs par byed pa dang / las kyi phyag rgyas nyon mongs pa lam du slong bar byed pa dang / /
287a4(rgyud): chos kyi phyag rgyas rtog pa ye shes su 'bar bar byed pa'i lam rnams thabs su 'gyur ba'o/ /pha rol tu phyin pa ni dka' ba dang bcas pa ste/ spang bya'i nyon mongs pa spong bar 'dod la/ spong byed kyi gnyen po bsten par 'dod pas gzhi spong ba'i lam ste/ bskal
287a5(rgyud): bgrangs med pa gsum gyi 'tshang rgyas par gsungs so/ /'dir ni dbang gi rab tu byed pas mngon par zhen pa dang bcas pa'i blo'i bdag nyid spongs te/ gnyis med kyi ye shes ci yang ma yin nyid rtogs pas 'tshang rgya ba'i phyir dka' med pa'o/ /pha
287a6(rgyud): rol tu phyin pa'i theg pa la ni/ dbang po 'bring dang bcas thams kyang 'jug par nus la/ 'dir ni dbang po rab 'ba' zhig gi spyod yul yin gyi spyod pa ma yin pas khyad par du gyur pas te/ de dag gis ni thun mong ma yin pa'i don brjod pa'o/ /da ni tshig gi don bshad par bya ste/
287a7(rgyud): dang por rje btsun pa nyid la ya rabs kyi tshul dang mthun par bya ba'i phyir/ bkra shis par bya ba dang / gzhung bsdu ba dag la bar du gcod pa nye bar zhi ba'i don du/ bya ba la 'jug pa'i sngon rol du yul rang gi 'dong ba'i lha la mchod pa brjod pa ni/ rnam dag ye shes de
287b1(rgyud): rang bzhin/ /rdo rje sems la phyag 'tshal te/ /zhes bya ba ni/ de yang dang por don gyi rang bzhin la mchod par brjod pa dang / de'i tshig gi don gsal bar bya ba'o/ /de la chos kyi sku ni rnam par dag pa'i ye shes te/ yod pa dang med pa dang / gnyis dang gnyis ma yin pa'i
287b2(rgyud): mtha' las 'das pa/ dri ma dang bral ba'i cha/ sgro skur gyis dben pa/ shes shing brjod pa'i yul las 'das pa blos yul du ma byas pa ste/ phyag rgya chen po'o/ /de la longs spyod rdzogs pa dang sprul pa'i skur snang ba ni/ sems can gyi blos bzhag pa la/ gnyug mas bsdus
287b3(rgyud): pas dbyer mi phyed pa'i phyir/ ngo bo nyid kyi sku de'i rang bzhin no/ /de yang bed ba stong pa dbyer mi phyed pa'i bde ba chen po ste/ rdo rje sems dpa'o/ /yang na rdo rje sems dpa' ni stong pa nyid mtshon pa yin la/ sems dpas ni snying rje mtshon pa dang bcas pa'i bde ba bstan par shes par
287b4(rgyud): bya'o/ /de yang gsung rab las/ sra zhing brtan la mkhregs pa ste/ /gcad med gzhig tu med mtshan nyid/ /sreg tu med cing gzhom du med/ /stong nyid rdo rje zhes byar brjod/ /ces gsungs pas so/ /gzhan yang / stong nyid myong ba bde sems pa/ /sems dpa' de yis
287b5(rgyud): gzhan sems nyid/ /bde dang snying rje dbyer med pa/ /de ni snying po'i sems dpa'o/ /de dag la gnyis med kyi tshul du phyag 'tshal ba ni/ mchod pa thams cad kyi phul du gyur pa ste/ ji ltar chu la chu bzhag dang / /ji ltar mar la mar bzhag bzhin/ /rang rig yid kyi
287b6(rgyud): ye shas kyi/ /de rtog pa ni 'dir phyag yin/ /zhes 'byung bas so/ /tshig gi don gsal bar bya ba ni/ rnam dag ces bya ba ste/ de'i mtshan nyid rnam par gzhag pa ni/ phung po lnga rnam par dag pas/ /rigs lnga'i bdag nyid du bltas la/ /de nyid rnam par dag pas mi
287b7(rgyud): bskyod pa rnam par shes pa'i ngo bor mthong bar bya ste/ de yang rang rig ye shes su blta ba dang / rnam pa thams cad de'i rang bzhin du shes pa dag la/ rnam par thar pa'i sgo stong pa nyid dang / mtshan ma med pa dang / smon pa med pa'i stong pa nyid kyi rdo rje las/ dmigs pa
288a1(rgyud): med pa'i snying rje chen po'i sems dpa' longs spyod rdzogs pa dang / sprul ba dang / bla ma rje btsun pa dpal mgon gyi tshogs su gyur pa rnams la/ thun mong dang mchog gi dngos grub nye bar rnyed ba'i don du phyag 'tshal ba'o zhes bya ba ni bya ba ma 'ongs pa la ltos
288a2(rgyud): pa'i tha tshig ste/ bsod nams kyi mthus zhing khyad par can gyi byin rlabs kyis mi mthun pa'i phyogs bsal te/ brtson 'grus kyi stobs kyis bshad par dam bcas pa'i don to/ /de yang rgyas gdab pa'i bdag nyid kyis rnam par dag par byed pa ni dbang la rag las te/
288a3(rgyud): de yang rim gyis 'jug pa'i tshul la/ bum pa'i dbang sngon du 'gro ba'i phyir/ dam tshig gi phyag rgya rgyur gnas pa sngon du bshad par bya'o/ /de la yang dbang dkyil 'khor la brten pa ste/ de yang bum pa rtog par rag pa'i gang zag gi spyod yul yin pa'i phyir/
288a4(rgyud): rdul tshon gyi dkyil 'khor bsam par bya ste/ de la bsnyen pa dang / sgrub pa rnam pa gnyis so/ /bsnyen pa yang dus dang grangs dang mtshan mar shes par bya'o/ /sgrub pa la slob dpon las kyi cho ga dang slob ma 'jug pa'i cho ga'o/ /de la sa'i cho ga dang / sta gon
288a5(rgyud): dang / thig bri ba dang / tshon bri ba dang / dkyil 'khor byin gyis brlab pa dang / bum pa dgram pa dang / dkyil 'khor zhag gi cho ga dang / slob dpon bdag nyid 'jug pa'o/ /gzhan la ni 'jug pa dang / dbang bskur ba ste/ dang po la ni gsol ba gdab pa dang / mi gdab
288a6(rgyud): ba dang / khyad par gyi don dri ba dang / yon dbul ba dang / nang du 'jug pa dang / dam tshig bsgrags pa dang / mna' bsgag cing mna' chu blud pa dang / bka' bsgo ba dang / ye shes dbab pa dang / me tog dor ba dang / mthong ba dri ba dang / gdong g.yogs bkrol ba dang /
288a7(rgyud): rang gi rigs kyi lhar dbang bskur ba dang / lha ngo bstan pa'o/ /gnyis pa dbang bskur ba la ni/ rdo rje slob ma dang slob dpon gyi dbang bskur ba'o/ /de la chu dang cod pan dang / rdo rje dang bdag po dang / ming gi dbang rnams ni ma rig pa'i nyon mongs pa yid kyi rnam par shes
288b1(rgyud): pa dang / sgo lnga'i rnam par shes pa dang / nyon mongs pa can gyi yid dang / kun gzhi rnam par shes pa dang / gzung ba dang / 'dzin pa bcom nas rig pa'i ye shes me long lta bu dang / mnyam pa nyid dang / so sor rtog pa dang / bya ba nan tan dang / chos kyi dbyings kyi ye shes rtogs
288b2(rgyud): la/ rigs lnga'i dbu rgyan du byung ba'i phyir rigs pa dang dbu rgyan du rigs la 'brel pa'i phyir bum pa'i dbang dang bsgrub pa las gzhan ma bshad pa'i phyir slob ma'i dbang du yang rigs so/ /da ni de dag gi rtog pa rnam par 'gyur ba bshad par bya ste/ de yang gsung rab las/
288b3(rgyud): blugs shing dag par byas pa yis/ /rtogs dang ldan pa'i dbang du brjod/ /ces gsungs pa'i phyir/ rang gi lhag pa'i lha'i dkyil 'khor gnyis su med pa'i sbyor bas/ zhu ba'i ye shes kyi bdud rtsi'i chus/ spyi gtsug tu blugs pa tsam nyid kyis/ byin brlabs dang / ting nge
288b4(rgyud): 'dzin dang / sngags kyi nus pas/ sgrib pa rnam pa gnyis kyi dri ma 'khru bar byed do/ /gnyis pas ni phyag rgya chen po'i dngos grub ma thob kyi bar du gzhan don dpag bsam gyi shing lta bur byed ba dang / che ba'i yon tan nor bu rin po che lta bur 'byung ba/ dbu'i gtsug tor ltar
288b5(rgyud): mi mthong ba thob pa'o/ /gsum pa ni brdar shes par bya ste/ brda de dag gis mtshon pa'i don rtogs pa'i bya ba'o/ /de la lte ba ni chos kyi dbyings mtha' thams cad dang bral ba ste/ rgyu med pa dang / rnam rtog gi tshogs dang bral ba dang / rtag chad kyi mtha' gang la yang mi
288b6(rgyud): gnas pa'i brdar yi ge hUM gis mtshan pa ste/ de rtogs par bya ba la ni pad+ma las 'bras bu 'byung ba bzhin/ 'khor pa'i pad+ma las phung po rnam pa lnga'i 'bras bu 'byung ba'o/ /de la rigs lngas rgyas gdab pa'i phyir rwa lnga'o/ /de la rnam par shes ba'i ngo bo mi bskyod pa'i rgyas
288b7(rgyud): btab pa'i phyir/ rwa bzhi dbus la 'dud pa'o/ /de la rdo rje 'chang gi rgyas gdab pa'i phyir/ rwa'i rtse mo la rnam thar sgo gsum gyi bdag nyid me tog kha phye ba gsum gsum gyis mtshan pa'o/ /bzhi pa ni yi ge a las bskyed pa'i phyir chos thams cad skye ba med pa yin la/
289a1(rgyud): sor bcu gnyis su gnas pa ni/ de rtogs pa'i ma rig pa la sogs pa rten 'brel bcu gnyis zad par byed pa'o/ /nang khong stong du gnas pa gsal bar ma yin te/ ngo bo stong pa nyid yin pa'i phyir ro/ /khor yug la rdo rjes bskor ba ni/ 'khor
289a2(rgyud): ba ji srid pa de srid la/ chos kyi sku'i rgya dang bcas pa'i don to/ /pad+mas steng g.yogs pa ni de bzhin nyid rtogs na/ 'dod yon bsten kyang 'khor ba'i skyon gyis mi gos pa'i don to/ /de la nyams su myong ba'i mgrin pa dang / the tshom med pa'i bum pa dang / sgron ma brtags
289a3(rgyud): pa'i pad+ma dang / ye shes rnam pa lnga'i rwas brgyan pa'i don to/ /sgra 'byung ba ni rtogs pa de dang ldan pa'i sgrub pa po dag la/ dus rtag tu stong pa nyid kyi sgra dang mi 'bral ba'i don to/ /lnga pas ni go 'phang dang skal ba dang ldan pa dang / snga ma'i ming dor ba la rtogs pa gsum
289a4(rgyud): ste/ dmigs pa dman pa dang / spyod pa'i gdung ba dang / 'bras bu'i ni smod pa dor ba'i tha tshig go/ /phyi ma ming btags pa ni dus thams cad du rigs kyi mos pa dang mi 'bral bar byas pa'i don to/ /de dag ni rdo rje slob ma'i dbang gi bshad pa'o/ /slob dpon gyi dbang
289a5(rgyud): bskur ba la ni/ dam tshig gsum dang / snod du bya ba dang / rjes su gnang ba dang / rdo rje brtul zhugs dang / lung bstan pa dang / gzengs bstod cing dbugs dbyung ba'o/ /de yang thugs kyi dam tshig /thugs rdo rjer byin gyis brlabs pa dang / gsung gi dam tshig dril
289a6(rgyud): bu gsung rdo rjer byin gyis brlabs pa g.yas g.yon du byin pa dang / sku'i dam tshig rang gi rigs kyi lha'i nga rgyal du bsgom par gnang ba byin pa'o/ /dkyil 'khor gyi de kho na nyid dang / lha'i de kho na nyid ni byang chub kyi phyogs kyi chos sum cu rtsa bdun la sogs pa dang sbyar ro/ dkyil
289a7(rgyud): 'khor dang sgrub pa'i thabs ni bsnyen pa dang sgrub pa'o/ /slob dpon gyi las ni dbang bskur ba dang / rab tu gnas pa dang / sbyin sreg la sogs pa'o/ /bdud rtsi rnam pa lnga bstan pa ni/ go rims dang spyad thabs la mkhas par bya'o/ /rjes su gnang bas ni/
289b1(rgyud): gzhan ma smin pa dang / ma grol ba ni/ smin pa dang grol bar byed pa'o/ /rdo rje brtul zhugs kyis rtag tu byang chub sems dang mi 'bral bar bya'o/ /lung bstan pa dag gis phyir mi ldog pa go bar bya'o/ /gzengs bstod cing dbugs dbyung bas ni/ sngags kyi theg pa
289b2(rgyud): 'di dag gzhan las khyad par du ston pa 'am/ go 'phang dang skal ba dang ldan zhes bya ba'i tha tshig go/ /de thams cad kyang chu dang ldan par bya ste/ gsung rab las/ sems can rnams kyi dngos grub gyur/ /dbang ni rnam pa bzhi ru brjod/ /blugs shing bkrus pa 'di
289b3(rgyud): yis ni/ /dbang zhes bya bar nges par brjod/ /ces gsungs pa'i phyir ro/ /de dag gi rtog pa yang dus rtag tu rang bzhin med pa'i nyams dang mi 'bral ba dang / chos kyi phung po brgyad khri la sogs pa shod cig pa dang / lha'i nga rgyal dang mi 'bral bar bya ba dang / brtan
289b4(rgyud): ba dang / g.yo ba'i zhan pa bzlog pa dang / 'bras bu lam du byed pa'i gzhan don thog ma nas grub par bya ba dang / kun du brtags pa la gzhan dbang gi rgyas gdab pa dang / mi rtog pa 'phel bar bya zhing rtog pa zhi bar bya ba dang / zhi ba dang / rgyas pa dang /
289b5(rgyud): dbang dang / drag po dag gi phrin las kyis sdig pa zhi ba dang / bsod nams rgyas pa dang / gzhan dbang du 'gyur ba dang / mi mthun pa tshar bcad par nus pa ste/ de gzhan don du 'gyur ro/ /dbang bskur ba'i las de dag la nus pa khyad par can 'byin par byed na ni/
289b6(rgyud): 'di de sangs rgyas thams cad kyis/ /phyag na rdo rje'i lag na 'dug /khyod kyis kyang ni rtag tu bcang / /phyag na rdo rje'i brtul zhugs brten/ /zhes bya bas so/ /gzhan dag la ni 'khor ba las zhen pa dang / de ma yin pa'i sar mi ltung ba dang / /des don du 'gyur bar bya ba'o/ /
289b7(rgyud): gzhan ni nan tan dang bcas pas bsgrub ces bya ba'i tha tshig go/ /bdag nyid nga rgyal dang ldan pa'i phyir rdo rje sems dpa'i dbang yin pa dang / nus pa'i phyir slob dpon gyi dbang dang / 'brel ba'i phyir bum pa'i dbang dang / khyad par gyi phyir mi log pa'i dbang dang /
290a1(rgyud): bya ba sna tshogs la 'jug pa'i phyir 'khor los sgyur ba'i dbang zhes bya'o/ /de dag gi rgyud dam tshig phyag rgya ste/ bum pa'i dbang mdor bsdus te bstan pa'o/ /da ni brtul zhugs kyis de nyid kyi bshad par dam bca' ba ston to/ /phyag rgya bzhi rim mdor
290a2(rgyud): bsdus pa/ /bdag nyid go cha'i don du bshad/ /ces bya ba las/ phyag rgya ni 'debs pa'i don dang / mi 'da' ba'i don te/ lus ngag yid gsum la lhan cig skyes pas 'debs pa dang / chos snang zhing grags pa la skye ba med pas 'debs pa dang / nyams su myong ba la yid la
290a3(rgyud): mi byed pas 'debs pa dang / gzhan gyi don la smon lam dang / snying rje'i mthus 'debs pa'o/ /bde ba dang / stong pa dang / shar ba gnyis med las mi 'da' ba'o/ /bzhi ni grangs nges par bzhag pa ste/ de yang gang zag bzhi la shis
290a4(rgyud): shing / dbang bzhi/ dkyil 'khor bzhi la brten pa'i tshul gyis gnas bzhir bskur bas/ mi mthun pa bzhi dag cing / gdams pa bzhi dang ldan pas/ 'bras bu sku bzhir rang chas su 'char ba'i phyir ro/ /rim pa ni rim gyis 'jug pa'o/ /don ni rgyud sde
290a5(rgyud): rnam pa lnga'i don to/ /de gang zag gi lam du bsdus pa'o/ /de yang gzhan dbang po shin tu zhan zhing skal ba dang mi ldan pas mi rigs pas/ rtogs pa skye bar mi 'gyur yang / /rje btsun pa bdag nyid go bar bya ba'i don du'o/ /skal pa dang ldan pa gzhan dag bkag pa ni
290a6(rgyud): med de/ /de dag gi don du 'gyur bar bya ba'i phyir yang bshad do/ /de yang / don med ma yin brjod bya dang / /dgos med ma yin yang dgos dang / /'brel dang bcas pas bshad par bya/ /zhes bya ba'i tha tshig gis brjod par bya ba dang / dgos pa dang / dgos pa'i
290a7(rgyud): dgos pa dang / 'brel pa'o/ /de la dang po la ni brjod bya dang rjod byed do/ /de yang sgra spyi'i rnam pa dang / don spyi'i rnam pa dang / sgra rang gi mtshan nyid dang / don rang gi mtshan nyid kyi gsang sngags kyi rgyu lam 'bras bu dang bcas pa'o/ /de yang thun mong ma yin pa'i nges
290b1(rgyud): shes dang / bde stong spyi'i rnam pa nyams su myong ba dang / de rang gi mtshan nyid du gyur pa las/ gzhan gyi don 'byung ba dang / 'brel ba dang / 'dris pa dang / khyad par can gyi don ston nus pa de dag med na mi 'byung ba tsam nyid kyi don to/ /de bas na/ bsgrub mi nus dang don
290b2(rgyud): med dang / /dman pa la sogs ma yin pas/ /don dang ldan pa'i chos 'di ni/ /brtsam par yang ni rigs pa yin/ /zhes bya bas kyang ngo / /da ni gzhung nye bar bsdu bar bya ba ston te/ gzhan dag ni chos 'di dag bstan pas/ dgos pa khyad par can med do snyam pa la
290b3(rgyud): bstan par bya ste/ 'dir blun po dag ni phyag rgya bzhi go rims la 'khrul cing rmongs pa dang / shin tu rmongs pa dang / dka' ba can dag dang srid pa'i rgya mtshor shin tu sdug bsngal bar gyur cing 'khyams pa la/ bde bar phyag rgya bzhi'i don rtogs shing khong du chud par bya ba'i phyir
290b4(rgyud): zhes bya ba la/ 'dir ni khyad par gyi lam 'di dag tu'o/ /blun po dag ni mi shes shing 'og nas 'byung ba rnams so/ /phyag rgya bzhi bshad zin to/ /skad cig bzhi'i go rims la 'khrul cing / rtogs pa la rmongs pa ni/ phyi rol pa dang khyad med pa'i phyir/
290b5(rgyud): drag po'i dbang bskur ro/ /shin tu rmongs pa dang zhes bya ba ni/ dbang bskur ngan pa rnams te/ go rims la ma 'khrul ba'i rjes la/ mi rigs pa'i phyir ro/ /dka' ba can dag zhes bya ba ni/ rnal 'byor spyod pa dag dang dbu ma pa ste/ bskal pa grangs med pa
290b6(rgyud): gsum gyis sangs rgyas zhes gsungs pa'i phyir ro/ /srid pa'i rgya mtshor shin tu sdug bsngal bar gyur cing zhes pa ni/ nub phyogs pa dang / kha che bye brag tu smra ba ste/ de dag ni khams gsum gyi srid brgal dka' ba'i rgya mtshor bdag tu lta ba'i nad kyis shin tu
290b7(rgyud): sdug bsngal bar gyur cing bde bas dben pa'o/ /'khyams pa la zhes bya ba ni phyi rol ba dang so so'i skye bo ste don med pa'i phyir ro/ /de lta bu dag la rgyu lhan cig skyes pa dang / lam skye ba med pa dang / 'bras bu bde ba chen po las/ 'byung ba tha mi dad pa ni/ bde bar
291a1(rgyud): 'byung ba'o/ /phyag rgya bzhi yi don rtogs nas/ /zhes bya ba ni/ las kyi phyag rgya dbang gi dus su dang / chos kyi phyag rgya don spyi'i rnam par 'char ba'i dus su dang / phyag rgya chen po don rang gi mtshan nyid ji lta bu'i dus su/ dam tshig gi phyag
291a2(rgyud): rgya mngon du gyur cing / smin pa'i dus su'o/ /khong du chud par bya ba'i phyir zhes bya ba ni/ dang pos bde ba khong du chud par byed do/ /gnyis pas stong pa khong du chud par byed do/ /gsum pas dbyer mi phyed pa khong du chud par byed do/ /phyir zhes bya ba ni dgos pa ste/
291a3(rgyud): blun po shes rab can du bya ba'i tha tshig go/ /de la dbang po rab 'ba' zhig gi spyod yul yin zhes pa dang 'gal lo zhe na ma yin te/ blo chung byis pa lta bu la/ /ma lta bu yi bla ma yis/ /gdams ngag bcud kyis sbyang byas nas/ /bla med theg pa'i rten du 'gyur/ /
291a4(rgyud): zhes bya bas rten cing 'brel te/ blo sbyangs pa la yin gyi/ ma sbyangs pa la ma yin no/ /de yang rang bzo ma yin te/ tshad ma dang ldan par bya ba'i phyir/ rgyud bzang po dag gi rjes su 'brangs nas zhes bya ba ston te/ de la rgyud ni rgyun te/ de rnam pa gsum du 'gyur ba ni/
291a5(rgyud): rim pa gnyis kyi mtshan nyid can te/ 'phrog tu med cing gzhan gcod par byed pa'o/ /bzang po ni pha'i rgyud gsang ba 'dus pa dang / ma'i rgyud bde ba mchog gi 'khor lo dang brtag pa sum cu rtsa gnyis pa dag gi rjes su 'brang nas mdzad pa'o/ /rgyud de de dag dang ldan
291a6(rgyud): yang thun mong ma yin pa'i don ston par mi 'gyur ram snyam pa la/ bla na med pa'i khyad par can bstan par bya ste/ bde ba chen po'i dngos grub sgrub pa'i thabs zhes bya ba la/ bde ba chen po ni sgro skur dang bral ba ste/ don gzhan la mi ltos pa ci yang ma yin pa'i
291a7(rgyud): ye shes ma bcos pa'o/ /de yang / rang bzhin bcos ma ma yin pas/ /don gzhan la ni ji ltar ltos/ /zhes pas so/ /gal te dngos po rnams rang bzhin med pa yin na/ rnam pa sna tshogs pa'i phyir snang zhe na/ nyes pa med de so so'i skye bo ma rig pa'i rab
291b1(rgyud): rib kyis mig nyams par byas pas so/ /dngos po rnams rang bzhin med pa la/ rang bzhin sna tshogs su rtogs su zad kyis/ rnal 'byor pa ma rig pa'i dri ma dang bral ba'i blo gros kyi mig can la ni ma yin no/ /de yang gsung rab las/ e ma kun du
291b2(rgyud): bzang po yis/ /sku dang gsung thugs rdo rje can/ /skye ba med pa'i tshul gyis so/ /skye ba 'di ni rab tu bsgrags/ /zhes bya bas/ skye med sna tshogs su shar ba la/ tshu rol mthong ba'i gang zag gis/ /mdun du gsal bar snang ba tsam gyis 'jug tu zad kyi/
291b3(rgyud): don la mkhas pa dag gis skye ba med pa nyid do/ /de rtogs nas de tsam du mi 'dzin pa ni bde ba chen po'o/ /dngos grub ni mchog gi dngos grub ste bcu bzhi pa'i sa'o/ /de yang 'di ltar myur du bsgrub pa ni lnga pa dang ldan pa'i thabs so/ /gal te rgyud dang
291b4(rgyud): gdams ngag gi do kho na nyid yod kyis kyang / brtsam pa'i tshad dang mi ldan no snyam pa dag la bshad par bya ste/ don rab dang ldan par brtsams te zhes bya ba ni/ chos thams cad de kho na nyid/ sngar ma mthong ba'i don rab mthong pa ni/ mthong ba'i lam ste
291b5(rgyud): stong pa nyid kyi ye shes so/ /de yang gsung rab las/ dngos po thams cad dang bral ba/ /phung po khams dang skye mched dang / /gzung dang 'dzin pa rnam spangs la/ /chos bdag med pa'i mnyam nyid las/ /rang sems gzod nas ma skyes pas/ /stong pa
291b6(rgyud): nyid kyi rang bzhin no/ /zhes bya ba de dang ldan pa brtsams pa ste/ rje btsun gyis 'di dag don med pa'i bstan chos su mi 'gyur ro/ /de dag la gang zag gis bsgrub par bya zhe na/ dbang po mchog gis rnyed pa'i phyir/ dam pa dang mtshungs pas shin tu bsgrub par
291b7(rgyud): bya'o zhes bya ba ni sngon du song ba'i mthu las grub pa ste/ de yang dge ba'i bshes gnyen bsten pa dang / tshogs gnyis su bsags pa dang / gnyug ma la sbyangs pa dang / smon lam chen po btab pa dag gis bla ma la gus pa dang / gdams pa la ngas pa
292a1(rgyud): dang / gdams ngag nyams su myong ba dang / zab mo la mi slag pa ni dbang po mchog ste/ de dag gis bsgrub bya rnyed pa'i phyir bsgrub pa'o/ /de yang bla ma dang mi ldan na dngos grub nye bar rnyed par mi 'gyur te/ bla ma dam pa brgyud pa dang phyin byin
292a2(rgyud): gyi rlabs sman lta bu dang / mkhas pa rnyog pa med pa mtshungs pas shin tu bsgrub par bya'o/ /de dag gis ni dgos pa tshad ma dang bcas pa bstan pa'o/ /da ni rtog pa blta bar bya ba'i phyir mdor bstan par bya ste/ de la phyag rgya bzhi zhes bya ba ni/ las kyi phyag rgya dang /
292a3(rgyud): chos kyi phyag rgya dang / phyag rgya chen po dang / dam tshig gi phyag rgya'o zhes bya ba las/ las ni bde ba ste/ phyag rgya ni dus kyi sna rtse tshad du 'dzin pa'o/ /chos ni phung po la sogs pa skye med du rtog pa ste/ phyag rgya ni bla ma'i gdams ngag gis tshad du 'dzin pa'o/ /chen po ni bde stong
292a4(rgyud): gnyis med de/ phyag rgya ni yid la mi byed pas lta ba tshad du 'dzin pa'o/ /dam tshig ni phun sum tshogs pa'i don te/ phyag rgya ni gzugs sku rnam pa gnyis kyi gzhan don tshad du 'dzin pa'o/ /da ni de nyid rgyas par bshad pa ni/ de la las kyi phyag rgya rang gi ngo bo brtag pa dag
292a5(rgyud): bya ste/ las ni lus ngag yid gsum mnyam pa ste/ bsam pa gtso bo yin la/ phyag rgya ni bla ma'i gdams ngag gis rang gi ngo bor brtags pa'o zhes bya ba la/ las kyi phyag rgya rang gi ngo bo ni lhan cig skyes pa ste/ der sbyor ba gzhan gyis brtag par bya ste/ sbyor ba ni las
292a6(rgyud): su shes par bya'o/ /de la mig blta ba dang / lce gzhib pa dang / mchu so sa gzung ba dang / 'o bya zhing 'khyud pa dang / nu ma mnye ba dang / g.yal bslang pa dang / kak+ko lar po la bskyod pa ni las so/ /chags pa ni gtam gleng pa dang / rdo rje bzlas pa ni ngag go/ /rdo rje dang pad+ma
292a7(rgyud): byin gyis brlab pa dang / rdzogs pa'i sangs rgyas kyi blo yod pa ni yid kyi las te/ de dag ni gsang ba nang gi dbang la yang shes par bya'o/ /nang la ltos nas phyi yod dam zhe na/ phyi la ltos nas ma smin par bya ba yang yod do/ /gsung rab las/ khru gsum mtheb sor
292b1(rgyud): gsum lhag pa/ dkyil 'khor dag gis bya ba yin/ /rigs lnga dag las byung ba ni/ /rig ma der ni gzhug par bya/ /zhes gsungs pa ni/ gong du bshad pa'i bum pa'i dbang ngo / /ma smin pa la yang gsang ba'i dbang mi thob pa ni ma yin te/ de nyid las/ yang dag de ni
292b2(rgyud): ji ltar rnyed/ /bcu drug lo lon de bzhin du'ang / /ji srid shu kra ldan gyur pa/ /de srid du ni phyag rgya bsten/ /zhes bya bas shes par bya'o/ /gsang ba phyi'i dbang ni/ slob dpon yab yum snyoms par zhugs pa'i/ e baM ma ya yongs su gyur pa'i byang chub kyi sems pad+ma
292b3(rgyud): rdo rje las ngag gi rtse mos blang bar bya ste/ /lan gsum gyi sbyor bas zag pa med pa'i ye shes skye ba'i rgyur 'gyur ro/ /de yang gsung rab las/ phyag rgya'i gdong ni g.yogs pa dang / /thabs kyi gdong yang de bzhin te/ /de la brten pa'i gang byung ba/ /slob ma'i khar ni sbyin
292b4(rgyud): par bya/ /zhes bya ba'i tshul gyis so/ /skal ldan slob ma de dag gis kyang 'di ltar shes par bya ste/ shu kra phyag rgyas mi sbyin zhing / /nya phyis dung chos dag tu min/ /pad+ma rdo rje gnyis dag las/ /'chi med lce yis blang bar bya/ /zhes bya ba'i don las mi nyams par bya'o/ /
292b5(rgyud): gsang ba nang gi dbang ni/ rnam par smin pa'i skad cig ma mchog gi dga' ba/ pad+mar nyams su myong par byas la/ rang rig pa'i ye shes dang bcas pa'i ro gcig pa de nyid mthus bzlog par bya'o/ /de yang gsung rab las/ der yang slob ma'i spyod yul ni/ /
292b6(rgyud): ro gcig par yang bya ba nyid/ /ces bya bas rab tu rtogs par bya'o/ /bsam pa gtso bo yin la zhes bya ba ni dga' ba gsum lhan cig skyes pa'i ngo bor byed cing / lhan cig skyes pa shes pa dang tha mi dad pa'i phyir bsam pa yin pas gtso bor gyur pa ste/ de yang
292b7(rgyud): gsung rab las/ rang rig las byung ye shes te/ /bdag dang gzhan yang rig pa spangs/ /mkha' mnyam brtul zhugs stong pa ste/ /dngos dang dngos med bdag nyid mchog /thabs dang shes rab dang 'dres shing / /chags dang chags med rnams 'dres pa/ /de
293a1(rgyud): nyid srog chags rnams kyi srog / de nyid mchog tu mi g.yo ba/ /de nyid kyis ni kun la khyab/ /lus kun la ni rnam par gnas/ /dngos dang dngos po de las 'byung / /zhes bya ba ni yi ge hUM gi ming can la rab tu rtog par bya'o/ /phyag rgya ni sku gsung
293a2(rgyud): thugs kyi rig pa'o/ /man ngag gis zhes bya ba'i 'dod chags chen po'i sbyor ba bla ma'i gdams ngag gis zin pa'o/ /de dag gis ni lhan cig skyes pa rang gi ngo bor brtags pa'o/ /gal te lhan cig skyes pa de dag go rims ji lta bur skye snyam pa la bstan
293a3(rgyud): par bya ste/ las kyi phyag rgya de las skad cig ma'i dbye bas phye ba'i dga' ba bzhi skye bar 'gyur ro zhes bya ba ni/ skad cig ma'i dbye ba ni bzhi ste/ de yang phan tshun ma 'dres par skye bas/ dus des phye ba'i dga' ba bzhi'i ye shes skye bar 'gyur ro/ /de yang gang las
293a4(rgyud): skye snyam pa la bstan par bya ste/ phyag rgya bzhi'i mtshungs pa ni/ gsung rab las/ bcu drug lo lon mdzes pa'i dbyibs/ /lhan cig skyes pa smin gyur nas/ /zhes 'byung ngo zhes bya ba ni/ bcu drug ni lo ste/ de dag la stong par skye ba'i nus pa yod do/ /mdzes
293a5(rgyud): pa ni yid du 'ong ba ste/ de dag la bde ba skye ba'i nus pa yod do/ /dbyibs ni zhi ba dang dul ba dang des ba dang gdams ngag 'dzin pa'i rtags can gyi phyag rgya dag gis byin rlabs skye bar 'gyur te/ lhan cig skyes pa'i ye shes gnyis su med par smin par 'gyur ba'i
293a6(rgyud): gnas su gsungs so/ /de yang dus kyi dbye ba ji ltar yin snyam pa la/ skad cig ma bzhi bstan par bya ste/ skad cig ma bzhi ni rnam pa sna tshogs pa dang / rnam par smin pa dang / mtshan nyid dang bral ba dang / rnam par nyed pa'o/ /rnam pa sna tshogs pa zhes pa
293a7(rgyud): ni/ 'gro ba drug tha dad du zhen pa dang / gzung 'dzin gyi rnam par stong par smin pa dang / rang la bde ba dang / stong pa gnyis kyi mtshan nyid dang bral ba gnyis med du nyams su myong ba dang / rang gi rnam pa ni med la yod pa la spyod pa'i phyir/ 'jig rten pa'i shes pa
293b1(rgyud): dang tha mi dad pa'o/ /de yang rtog pa la skye 'gag yod pa'i phyir skad cig mar bzhag la/ nyon mongs pa spong pa'i sgo nas ma 'dres pa'i phyir khyad par rigs so/ /dus des bsdus pa'i ye shes ji ltar skye snyam pa la bstan par bya ste/ dga' ba bzhi ni dga' ba dang /
293b2(rgyud): mchog tu dga' ba dang / lhan cig skyes pa'i dga' ba dang / dga' bral lo zhes bya ba la/ dga' ba ni gzung ba'i stong pa dang / mchog tu dga' ba ni dga' bas ches lhag ste/ gzung 'dzin gyi stong pa dang / lhan cig skyes pa'i dga' ba ni/ /rtag chad kyi mtha' las
293b3(rgyud): log ste/ chos kun dang lhan cig skyes pa'o/ /dga' bral ni rang gi phyogs nas dga' ba dang bral la/ gong gi ye shes ngos 'dzin par byed pas/ blo dang bcas pa nyid do/ /de yang pad+ma dang / rdo rje las skye ba ste/ pad+ma dang / rdo rje las skye bar mi 'gyur snyam pa dag
293b4(rgyud): la de yang / skad cig ye shes bde ba che/ /e baM la ni rab tu gnas/ /zhes bya ba nges par bya'o/ /gal te rgyud dag las rnam pa med pa'i skad cig ma gsum par bzhag la/ 'dir bzhi par gzhag pa ni bla ma dam pa dag gi zhal gyi bdud rtsis btsan thabs kyi rnal
293b5(rgyud): 'byor sun phyung ste/ mtshan nyid dang bral ba'i skad cig ma dbus su bstan pa ni mchog tu gyur pa'i phyir yang dag gi dbang du shes par bya'o/ /de yang / drag po'i sbyor ba spangs pa yis/ /sna tshogs de nas rnam par smin/ /gsum pa mtshan nyid bral ba ste/ /rnam
293b6(rgyud): pa med pa de na shes/ /zhes bya bas rigs so/ /de yang ma yin na/ mchog dang dga' bral dbus su ni/ /mtshon cha shes nas brtan par gyis/ /zhes gsungs pa de 'thad par yang mi 'gyur ro/ /rnam par nyed pa gsum par 'dod do zhe na/ rnam nyid kun du spyod
293b7(rgyud): ce na/ /gsum pa ji ltar 'dod par byed/ /ces bya ba'i tshig gis gsal to/ /de bas na btsan thabs kyi rnal 'byor ni/ rigs pa dang bral zhing lung dang 'gal lo/ /gal te 'di ni nges par 'byung ba drug pa'i sgra ste/ dga' ba dang lhan cig skyes pa la ltos
294a1(rgyud): pa'i/ mchog gi dga' ba dang dga' bral gyi dga' ba ni dbus ma ste de nyid gtso bor gyur pa ni gsum pa yin pa'i phyir/ dga' bral gyi dga' ba ste/ rigs so zhe na/ gsung rab las/ dga' bral dang po mchog gi mtha'/ /stong dang stong min he ru ka /
294a2(rgyud): zhes bya bas gsal to/ /de la gsum pa dga' bral yin la/ lhan cig skyes pa la ltos pa'i dang po ste/ mchog gi mtha'o zhe na ma yin te/ /dga' bral dang po mtshon par bya/ /de ni dga' ba gsum bral nyid/ /ces bya bas gsal to/ /de yang snga ma bzhin no zhen ma yin te/
294a3(rgyud): rnam par nyed pa spyod par brjod/ /rang gi bde ba za ba nyid/ /ces bya bas gsal to/ /de bas na rtogs pa mi rtogs par ji ltar 'gyur te mi 'gyur ro/ /de bas na 'jig rten pa'i grags pas kyang gnod la/ des par byed pa dang yang 'gal ba yin no/ /gzhan yang / dga' ba dang
294a4(rgyud): po sna tshogs nyid/ /mchog tu dga' ba rnam par smin/ /dga' bral dga' ba rnam par nyed/ /lhan cig skyes pa mtshan nyid bral/ /zhes bya bas dga' bral ni rnam nyid do/ /gzhan yang / dga' ba dang po'i 'gro ba nyid/ /de bzhin mchog dga' 'gro ba nyid/ /dga' bral dga' ba
294a5(rgyud): 'gro ba nyid/ /lhan cig skyes dga' gsum mi dmigs/ /zhes bya bas dga' bral 'khor bar ston to/ /'on te dga' bral gsum pa yin na/ lhan cig skyes pa mi rtog pa bstan pa'i rgyud dang 'gal te/ lhan cig skyes dga'i ngo bo nga / /mchog mtha' dga' bral dang po can/ /zhes bya
294a6(rgyud): ba dang / 'thad par mi 'gyur ro/ /de bas na/ dga' phyir de tshe dpyod med de/ /mtshan nyid med par rigs par 'gyur/ /de phyir mtshan nyid bral bar rigs/ /bde ba gsum pa de nyid yin/ /rang rig nyid de dngos grub 'gyur/ /lung gi don dang mtshams ma yin/ /zhes bya bas lhan
294a7(rgyud): cig skyes pa gsum pa rtogs par bya'o/ /de bas na dam pa ni rtogs pa dang mi ldan te/ go rims gnas kyang yang dag par ma yin no/ /drag po'i dbang la ni mtshan nyid dang bral ba dang / lhan cig skyes pa'i dga' bas mthar 'dod do zhes bya ba la dman pa ni ngan pa ste/ rgyas 'debs pa med
294b1(rgyud): pa'i phyir nyams su myong pa tsam las gnyis med kyi rtogs pa dang mi ldan pas skad cig ma dang dga' ba'i go rims kyi mi gnas kyang / don dang mi ldan te gdol pa la rgyal por brjod pa bzhin du yang dag pa ma yin no/ /drag po ni stobs kyis byas pa ste/ dbang ni mtshan nyid dang bral ba'i
294b2(rgyud): skad cig ma dang / lhan cig skyes pa'i dga' ba mthar 'dod pa'i phyir/ go rims kyang 'khrul la rtogs pa yang gong ma lta bu ste/ bzang po ma yin pa nyid do/ /de las gzhan pa'i 'dod pa yang / /kho bos dgag par bya ba nyid/ /rdo rje nang gi rnam bcas te/ /de yi rtse mor rnam med
294b3(rgyud): nyid/ /dbu mar gnas zhes gang smra ba/ /kho bo'i bla ma de mi 'dod/ /ces bya bas gsal to/ /de ci'i phyir zhe na/ de dag ni sngon du zhen pa 'ba' zhig gtso bor gyur pa'i phyir dang / de las 'das pa'i ni chad pa'i mtha' la ltung pa'i phyir/ rdo rje'i nang du de'i rtse dang / /thod pa'i nang du
294b4(rgyud): lhung ba dang / /bar du 'dug pa'ang mi 'dod la/ /de nyid bla ma'i kha la rig /ces bya ba ni/ bcu drug phyed phyed thig le 'chang gi bcom ldan 'das so/ /de yang bla ma'i zhal las rtogs par bya ba ni/ gnyis 'das nas ni gnyis mnyam pa/ /rdo rje nas lhung pad+mar reg /mi bskyod rdo rje nas
294b5(rgyud): lhung ba/ /rdo rje pad+ma la reg pa/ /rgyu la 'bras bus rgyas gdab cing / /'bras bu la yang rgyus rgyas gdab/ /'di ni bde chen rgyal po yin/ /zhes bya bas nor bu lta bu'i don rnyed par rig par bya'o/ /gal te rgyun ni nges pa'i don te/ 'dir drang ba'i don du 'gyur ba 'am/ yang na
294b6(rgyud): brtsams pa la don med de 'khrul bar 'gyur ro zhe na ma yin te/ sngags kyi theg pa ni bla ma'i zhal la rag las pa'i phyir dang / gzhan shes rab kyis nga rgyal ba'i blo 'jug pa spangs pa'i phyir zhal las shes par bya ba'i don to/ /gal te yang dag gis 'grub pa'i phyir/
294b7(rgyud): btsan thabs dgong par mi rigs so zhe na/ ma yin te/ nges shes ni ltos par 'grub pa yin pa'i phyir/ bden pa gsum pas bstan pa ltar rje btsun pas kyang ston te/ dbang des pa dang de dang rjes su mthun pa dag ni bcom ldan 'das kyis bstan pa ltar/ bdag gis
295a1(rgyud): 'dir rgyas par bshad do zhes bya ba ni go sla'o/ /da ni lhan cig skyes pa grib mar gyur pa bstan par bya ste/ nyams su blangs pa ni bla ma'i zhal las shes par byas la rtog pa'i don bshad par bya ste/ de yang phyogs snga ma gnyis dang 'dod pa de dag thams
295a2(rgyud): cad lhan cig skyes pa'i ye shes ma rnyed pa'i phyir grib ma'o zhes bya ba la/ mtshon byed nyams su myong ba la/ /mtshon bya mtshon par nus pa'i phyir lhan cig skyes pa ste/ 'dra ba tsam nyid kyi phyir dngos ma yin pas ye shes ma rnyed pa ste/ chos kyi phyag rgya grib ma'o/ /'dra ba tsam
295a3(rgyud): gyis mtshon par mi nus snyam pa la/ grib ma'i lhan cig skyes pa ni/ lhan cig skyes pa dang 'dra ba'i ye shes khong du chud par byed pa'i phyir ro/ /de yang mtshon par lhan cig skyes pa'i chu'i zla ba lta bur/ khong du chud pas don gyi lhan cig skyes pa nam mkha'i zla ba lta bu mtshon
295a4(rgyud): par nus pa'i phyir ro/ /de yang dpe las kyi phyag rgya'i ye shes la grib mar bzhag pa'i rgyu mtshan gang zhe na/ de bas na lhan cig skyes pa grib mar smra ba ni shes rab bo zhes bya bas bstan te/ shes rab kyi las kyi phyag rgya ste/ de las skyes pa'i ye shes ni rkyen gzhan
295a5(rgyud): las skyes pa dang / 'dod chags kyi spu gri dang khyad nye ba dang / ched du bcos pa yin pa dang ma'i bu mo las byung ba'i rigs so/ /de bas na shes rab la brten pa'i ye shes ni shes rab ye shes so/ /des don gyi ye shes mtshon par nus sam zhe na/ don gyi ye shes
295a6(rgyud): chos kyi phyag rgya ji lta bu mtshon par nus so/ /don gyi ye shes ji lta bu zhe na/ de'i phyir na bstan par bya ste/ shes rab ye shes kyis bstan pa'i lhan cig skyes pa'i ye shes ni skyes pa med pa nyid do/ /gang gi phyir chos kyi phyag rgya la lhan cig skyes par gdags she na/
295a7(rgyud): gang gi phyir lhan cig skyes na/ chos thams cad kyi rang bzhin te/ ma bcos pas ji srid pa rang gi mtshan nyid dag pa'o zhes bya ba la/ gang gi phyir zhes bya ba ni rgyu mtshan dang ldan par gzhag rigs pa'o/ /de yang skye ba med pa'i spros pa dang bral ba de dag phung po la sogs
295b1(rgyud): pa dang lhan cig skyes pas na chos thams cad rang bzhin te/ de yang sna tshogs su snang ba de nyid kyi tshe chos yin te/ dpyad pas skye ba med pa'i phyir lhan cig skyes pa'o/ /de yang nyams su ji ltar blang zhe na/ ma bcos pas na zhes bya ba ste/ de yang lus ngag yid
295b2(rgyud): gsum gyis 'bad pa'i shes pa bzhin du brjod du med pa/ gzhan gyis brjod du med pa/ gzhan rjod pa med pa/ gzhan la brjod pa med pa/ ji srid pa de srid kyi chos kyi phyag rgya lhan cig skyes pa ste/ dbyer med pa'i phyir rang gi mtshan nyid dag pa'o/ /de yang
295b3(rgyud): gsung rab las/ gzhan gyis brjod med lhan cig skyes/ /gang las kyang ni rnyed mi 'gyur/ /bla ma'i dus tshigs bsten pa yis/ /bsod nams las ni rang bzhin shes/ /zhes gsungs pa'i phyir/ de dag ni don gyi ye shes so/ /de bas na las kyi phyag rgya de dag gis
295b4(rgyud): mtshon bya mtshon par nus pa de'i phyir/ las kyi phyag rgya thob nas rgyu mthun pa'i 'bras bu skyed par byed do/ /de dag gi ni go ba yang ci zhe na/ rgyu mthun pa'i 'dra bar 'byung bas na'o zhes bya ba ni go sla'o/ /de dag kyang ji ltar 'byung snyam pa dag la/ de'i phyir/ e yi cha byad bzang
295b5(rgyud): po gang / /dbus su baM gyis rnam par brgyan/ /bde ba thams cad kyi ni gnas/ /sangs rgyas rin chen za ma tog /ces 'byung ba'i phyir ro zhes bya ba la/ e ni e d+harma d+hA tu ste/ rnam par thar pa'i sgo gsum las chos 'khor ba dang mya ngan 'das pa ste/ de dag kun 'byung ba'i
295b6(rgyud): dbyings yin pa'i phyir ro/ /cha byad ni rigs lnga las byung ba'i brtul zhugs dang lo grangs tshad dang mthun no/ /bzang po gang zhes bya ba ni/ mtshan nyid dang ldan pa ste/ de dag kyang / dkar sham sngo bsangs skra ser li/ /nu ma sra 'khregs rked pa phra/ /b+ha ga 'khyil ba
295b7(rgyud): yangs pa'i tshul/ /bzhin mdzes byed mkhas pa yi dri/ /dad dang snying rje tshogs sogs brtson/ /rgyud 'jam byang chub sems gang shes/ /ha cang ring min thung ba min/ /khro dang nyon mongs nyes spangs pa/ /gzhon zhing ting nge 'dzin dang ldan/ /dpa' bo dag la gus
296a1(rgyud): byed cing / /'dod la ma chags phan sems ldan/ /de ni mchog gi grogs su 'gyur/ /zhes gsungs pa la bya'o/ /dbus zhes bya ba ni/ stong pa bde bas gang ba'i bdag nyid bde ba chen po dag gi thig les smin pa'i gnas ni e'i bdag nyid ka ko
296a2(rgyud): la'o/ /de gnyis nyams su myong bar 'gyur ba ni/ waM gyi bdag nyid bo la'o/ /de dang gnyis su med pa'i rnam par sbyor ba las/ skad cig ma la dga' ba'i ye shes kyis brgyan pa skye'o/ /bde ba ni 'bras bu'o/ /thams cad ces bya ba ni ma lus pa'i don te sku bzhi dang
296a3(rgyud): ye shes rnam pa lnga'i ngo bo nyid can bdag nyid la'o/ /de yang rgyu dang 'bras bu nye bar mtshungs pa ste/ dga' ba sprul ba'i mchog longs spyod/ /lhan cig skyes pa chos sku la/ /dga' bral ngo bo nyid can no/ /zhes bya ba dang / chags pa ma yin chags bral min/ /bar ma la ni
296a4(rgyud): yod pa min/ /gsum po spangs phyir lhan cig skyes/ /yang dag byang chub nyid du brjod/ /ces bya bas/ ye shes lnga gzung bar bya'o/ /sangs rgyas ni sems can 'byung ba'i don gyis so/ /rin po che ni rin po che'i don mtshon nus pa nyid kyis so/ /za ma tog ni nyams su myong ba 'byung
296a5(rgyud): ba'i don gyis so/ /de yang sems can thams cad la phyag rgya chen po rang chas su yod pa dang 'dra ba'i phyir dang mngon du bya ba nyid kyis so/ /gal te de dag la phan yon de lta bu yod pa'i phyir/ chog par 'dzin pa na de dgag par bya ste/ de ltar blo dman pa'i slob dpon rnams shes
296a6(rgyud): rab ye shes bsgrubs nas rtogs pa dang mi ldan pas 'bras bu nye bar rnyed par mi 'gyur yang / lhan cig skyes pa myong zhes zer na dga' ba skye bar 'gyur te/ de dag ni dper na me long la brten nas bzhin gyi gzugs brnyan 'byung ba de bzhin du mi 'gyur ba dang 'dra'o/ /de ni sngon du yang
296a7(rgyud): ma grub la da ltar yang ma grub pa'i phyir ro zhes bya ba bstan te/ blo dman pa ni blo'i shes rab ste/ chos thams cad nges par 'byed pa'i don gyis skye ba med par byed pa'o/ /de dang mi ldan pa ni dman pa ste/ de lta bu'i slob dpon rnams kyis/ bum pa dang gsang ba dang shes rab
296b1(rgyud): ye shes bzhi'i man ngag dang bcas pas slob ma la bsgrubs nas/ rtogs pa chos kyi phyag rgya dang mi ldan pas dbang bzhi dang bral te 'bras bu phyag rgya chen po rnyed par mi 'gyur yang / dus kyi sna rtse dpe'i lhan cig skyes pa'i ye shes nyams su myong bas dbugs dbyung ba dang rgyas
296b2(rgyud): gdab pa dang ldan pa'i phyir 'di ni mchog go zhes zer nas/ mthar phyin pa'i nga rgyal skye bar 'gyur te/ de dag ni dper na bzhin ni me long dang bar nam mkha' snang ba'i 'od rnam la brten nas bzhin gyi gzugs ci 'dra ba cig byung ba ste/ rkyen gyi dbang ni snang du zad kyi de ni
296b3(rgyud): bzhin du mi 'gyur ro/ /de bzhin du dpe'i ye shes de dag kyang / rkyen tshogs pa las myong du zad kyi/ de nyid kho na skye ba med pa nyid kyi don gyi ye shes su mi 'gyur ba dang 'dra'o/ /de dag ni 'das pa dang ma 'ongs pa dang / da ltar gyi sangs rgyas dang des bstan pa'i rgyud rnams dang /
296b4(rgyud): dbang gsum pa'i dus su yang ma grub la/ mkhas pa dag gis da ltar gyi dus su yang don gyi ye shes su lung dang rigs pa dang bla ma'i gdams ngag dang nyams su myong ba las kyang ma grub pa'i phyir ro/ /gal te de lta bu dgra dper yang mi rigs so zhe na/ de ltar bzhin gyi
296b5(rgyud): gzugs brnyan ni 'dra ba tsam du rtogs par bya'o zhes bya bas ston te/ me long gi nang na bzhin gyi gzugs brnyan gnas pa ni bcos ma yin yang ma bcos pa'i bzhin gyi dri ma sel bar nus pa ni/ dran pa tsam nyid du gnas pas so/ /de bzhin du las kyi phyag rgya dus kyi sna rtse bcos ma de
296b6(rgyud): dag gis chos kyi phyag rgya'i ngo bo ston par nus te/ 'dra ba de kho na nyid kyis rtogs par bya ste/ de bas na nges par byed pa bzhin gyi gzugs brnyan rgyu mthun pa tsam mthong ba la/ 'jig rten pa rnams rang gi bzhin zhes 'khrul pas dga' bar 'gyur ro zhes bya ba la/ de nyid
296b7(rgyud): chos dang chen po ste/ bde stong spyi'i dang rang gi mtshan nyid do/ /don de dag nges par byed pa ni las kyi phyag rgya ste/ rkyen gzhan las skyes pas na gzhan gyi'o/ /dngos ma yin pa'i phyir gzugs brnyan no/ /mtshon byed yin pa'i phyir rgyu mthun pas na ste/ dpe tsam mthun
297a1(rgyud): pa la 'jig rten pa rnams rang bzhin mthong zhes 'khrul pas dga' bar 'gyur ba ni rmongs pa ste/ tshu rol mthong ba 'ba' zhig la 'jig rten pa zhes bya la/ phal cher skal pa chung ba'i phyir rnams so/ /de yang phyag rgya chen po rang la yod pa/ rang gi rang bzhin rang
297a2(rgyud): gis mthong / /zhes dngos po'i gnas lugs la 'khrul pas zag bcas kyi bde ba la dga' bar 'gyur ba ni blun pa'o/ /de dag dga' zhing mgu pas ni chos kyi phyag rgya'i gtam tsam yang mi 'dri'o/ /chos kyi phyag rgya ma shes na/ /las kyi phyag rgya bcos ma 'ba'
297a3(rgyud): zhig la zhen pas/ ma bcos pa'i lhan cig skyes pa'i ye shes ji ltar 'byung bar 'gyur te/ mi 'gyur ro zhes bya ba la/ de la zhes bya ba ni las kyi phyag rgya ste/ dga' zhing zhes 'dod pa rjes su gzhol ba'o/ /bde bas mgu ba ni bla ma bsten cing bla ma'i gdams ngag
297a4(rgyud): gtso bor mi 'dzin te/ chos kyi phyag rgya'i rten tsam yang mi 'dri'o/ /de bas na rtog pa dang mi ldan te zhes bya ba longs spyod du mi 'gyur ba'i phyir/ chos kyi phyag rgya ma shes pa na las kyi phyag rgya byas pa'i phyir mi rtag pa dang / rkyen las skyes pa'i phyir ma skyes pa dang / bde
297a5(rgyud): btsam nyid kyi phyir mtha' dang bcas pa ste de lta bu rtog pa dang bral zhing rgyu bcos ma 'ba' zhig la zhen pas phyag rgya chen po ma bcos pa'i lhan cig skyes pa'i ye shes lam dang bral ba'i phyir ji ltar 'byung bar 'gyur te mi 'gyur ro/ /da ni dpe'i sgo nas bcos ma yin
297a6(rgyud): pa'i phyir 'thad pa ston to/ /de ci'i phyir zhe na/ rigs mthun pa'i rgyu las rigs mthun pa'i 'bras bu skye bar 'gyur gyis/ mi mthun pa'i las ni ma yin no/ /de yang sA lu'i sa bon las sA lu skye ba yin gyi drug cu pa las ni ma yin no zhes bya ba ni go sla'o/ /de ci'i
297a7(rgyud): phyir na chos kyi phyag rgyas ma bcos pa las/ bcos pa'i lhan cig skyes pa'i ye shes so zhes bya ba la/ gal te chos dang chen po gnyis ma bcos pa'i phyir lam dang 'bras bu gnyis mi rigs te/ gcig nyid do zhe na/ ma yin te/ don gyi ye shes su gcig pa'am/
297b1(rgyud): nyams su myong ba la gcig brtag go/ /don du gcig pa ni bden te snang stong dbyer med pa nyid kyis bde stong dbyer med pa nyid do/ /nyams su myong ba ni spyi dang rang gi mtshan nyid kyis khyad par bzhag par rigs so/ /de nyid du bzhag pa'i rgyu mtshan gang yin zhe na/ de'i
297b2(rgyud): phyir chos kyi phyag rgya ma bcos pa ni/ ro mnyam dang ldan pa'i ma bcos pa ste/ spyi'i mtshan nyid do/ /de las phyag rgya chen po'i ma bcos pa'i lhan cig skyes pa'i ye shes skye ba ni ro mnyam dang bral ba'i rang gi mtshan nyid do/ /gal te chos kyi phyag rgya la ji ltar sbyangs pas
297b3(rgyud): phyag rgya chen po mi 'byung snyam pa dag la/ bstan par bya ste/ da'i phyir chos kyi phyag rgya nyid las mi phyed par spyad na 'bras bu phyag rgya chen po 'byung bar 'gyur ro zhes bya ba la/ chos kyi phyag rgya la mi phyed par spyad pa ni/ dga' ba bzhi pa'i man ngag gis nyams su myong
297b4(rgyud): ba'i phyir/ bde ba dang stong pa nyid la gnyis med kyi ro mnyam gyis mi phyed par byas shing ma yengs pa nyid kyis spyad na/ 'bras bu phyag rgya chen po rang chas su 'byung zhing 'char bar 'gyur ro/ /'o na sngar bshad pa dang 'gal lo zhe na/ de dag ni khyod kyis khyad par ma
297b5(rgyud): gsungs te/ e yi cha byad bzang po gang / /zhes bya ba la sogs pa ni dpe'i yon tan bstan pa ste/ 'di dang yang mi 'gal ba'i don ni/ sangs rgyas rin chen za ma tog zhes bya bas bshad zin to/ /da ni las kyi phyag rgya chos kyi phyag rgya dang ldan na/ mtshon byed dper
297b6(rgyud): rigs pa ston te/ /phyag rgya ni sangs rgyas kyi grib ma ste/ ye shes rin po che'i gnas dang bzhi'o zhes bya ba la/ phyag rgya ni rig pa nyid do/ /sangs rgyas kyi zhes bya ba ni don to/ /grib ma ste zhes bya ba ni 'jig rten 'das pa'i ye shes so/ /ye shes rin po che zhes bya ba ni/
297b7(rgyud): des mtshon pa'i mtshon bya'o/ /de bas na mthong ba'i gnas yin la/ myong ba'i gzhi nyid do/ /de'i rjes su byed pas grib mar 'gyur ro zhes bya ba ni/ chos kyi phyag rgya dang bral bas 'khor bar 'gyur ro zhes bya ba'i tha tshig go/ /dpe'i ye shes de dag ni mchog gi
298a1(rgyud): ye shes skye ba'i rgyur gyur pa'i phyir las kyi phyag rgya'i pad+ma'i sangs rgyas thams cad kyi 'byung gnas rin po che'i las dga' ba'i tshogs skye bar 'gyur ro zhes bya ba la/ pad+ma dri ma med pa'i don to/ /bde ba 'dzin par byed pa'o/ /de yang oM pad+ma su khaM
298a2(rgyud): d+ha ra/ ma hA rA ga su khaM da/ tsa tur A nan+da b+ha ga bi shwa/ hUM hUM hUM kA R+YaM ku ru shwa me zhes bya bas/ ye shes lnga yi bde 'dzin cing / /chags pa chen pos bde ster ba/ /dga' ba bzhi yi dbang phyug ni/ /pad+mar bsdus pa'i 'bras bu'o/ /zhes bya bas so/ /sangs rgyas thams
298a3(rgyud): cad kyi zhes bya ba ni/ snying po'i don gyi sangs rgyas so/ /'byung gnas zhes bya ba ni rtogs pa tsam la rag las pa'i phyir/ sems can 'byung ba'i gnas la gdags so/ /rin po che ni 'dod pa 'byung ba'i don to/ /dga' ba'i tshogs ni bzhi'o/ /skye bar 'gyur ro zhes
298a4(rgyud): bya ba ni go rims kyi tshul gyis nyams su myong ba'o/ /de yang bde gshegs gang du bzhugs pa dang / /'chags pa dang ni bzhengs pa dang / /seng ge lta bur gzims pa yi/ /gnas de la ni bdag phyag 'tshal/ /zhes gsungs pas kyang shes par bya'o/ /
298a5(rgyud): da ni las kyi phyag rgya'i dga' ba bzhi bstan par bya ste/ de la e baM gyi phyag rgya bol+la dang kak+ko la bsrub pa'i sbyor ba las/ a ba d+hU tI nas kun rdzob byang chub kyi sems la tha mi dad pas khyab pa'i don dam pa dang / gnyis su med par nor bu'i nang du son pas/ skad cig ma'i
298a6(rgyud): dus kyis bsdus pa'i dga' ba'i ming can lhan cig skyes pa'i ye shes skye bar 'gyur ro zhes bya ba la/ e ni shes rab ste stong pa skye ba'i gnas so/ /baM ni thabs te bde ba'i gnas so/ /phyag rgya ni dbyibs so/ /bol+la dang kak+ko la ni brdar smras pa'o/ /bsrub cing bsrubs pa'i
298a7(rgyud): sbyor ba la ni bskyod pa dang khyad par bskyod pa'o/ /a ni ma skyes pa la baM ni bde ba ste/ d+hU tI ni gnyis med gnyis kyis stong pa ste/ kun rdzob ni kun+da lta bu'o/ /byang chub kyi sems ni ye shes kyi nus pa yod pas so/ /tha mi dad pa'i khyab pa ni lus gang na gnas pa na rtsa/ de la
298b1(rgyud): thig le de la shes rab de la ye shes kyis khyab cing / gnyis su med pa ste 'khor lo bzhi nas 'byung ba bzhi'i rang bzhin du rig pa bzhi'i ngo bo la/ phyag rgya bzhi'i chos mthun dga' ba bzhir gnas pa ni/ don dam pa dang kun rdzob gnas su med pa ste/ de yang / e ni sa ru shes bya
298b2(rgyud): ste/ las kyi phyag rgya spyan ma nyid/ /'dab ma drug cu bzhir ldan pa'i/ /lte ba sprul pa'i 'khor lor gnas/ /baM ni chu ru shes bya ste/ /chos kyi phyag rgya mA ma kAM/ /'dab ma brgyad ldan 'dam skyes ma/ /snying ga chos kyi 'khor lor gnas/ /ma ni mi ru bstan pa ste/ /phyag rgya chen po
298b3(rgyud): gos dkar mo/ /bcu drug 'dab ldan chu skyes la/ /mgrin pa'i longs spyod 'khor lor ldan/ /yaM ni rlung du rab tu bstan/ /dam tshig phyag rgya sgrol ma ste/ /sum cu rtsa gnyis 'dam skyes la/ /bde ba chen po'i 'khor lo bstan/ /zhes bya bas rab tu rtogs par bya'o/ /nor bu'i
298b4(rgyud): nang du son pas zhes bya ba ni dga' ba gnyis te/ gnyis pa dang gsum pa yang shugs kyis go bar bya'o/ /skad cig ma'i dus kyis bsdus pa'i zhes bya ba ni skad cig ni bzhi ste/ rnam pa sna tshogs pa dang / rnam par smin pa dang / mtshan nyid dang bral ba dang / rnam pa med pa'o/ /
298b5(rgyud): dus ni phyi rol gyi'o/ /bya ba ni brtsams te nor bu'i mgrin pa'i bar dang / nor bu'i nang du khyab cing mthar thug pa dang / gnyis shor bas 'dod chags kyi dad yal zhing gnyis gnas pas zung du 'jug pa dang / ma lus pa'i 'phros pa'i dus kyis bsdus pa'i dga' ba dang
298b6(rgyud): mchog dga' dang lhan cig skyes pas dga' bral gyi ming can la/ bzhi'i man ngag gis zin pa'i dus su lhan cig skyes pa/ chos thams cad dang mtshungs pa'i ye shes so/ /phyogs snga ma btsan thabs kyi rnal 'byor dag /dpe'i ye shes kyi rgyu mthun par mi 'gyur ram
298b7(rgyud): zhe na/ 'gyur ba bstan par bya ste/ de yang lhan cig skyes pa'i rgyu mthun par 'gyur ba ni/ shes rab dang dga' ba la 'khrul pa'i dga' ba bzhi dang skad cig ma bzhi ni/ dman pa dang drag po'i sbyor ba la yang yod pa'i phyir/ phyogs snga ma'i tshul gyi las kyi phyag rgya
299a1(rgyud): bsten te/ byang chub kyi sems su rgyu mthun pa tsam dor bar mi nus pas na/ ltos par gzhag pa'i rgyu mthun pa'i 'bras bu rnam par smin pa dang 'dra ba ste/ las ni lhan cig skyes pa skye bar gsungs pas na/ tshad du byas pa ni dga' bar rigs pas so/ /
299a2(rgyud): shugs las byung ba ni ma yin no/ /las kyi phyag rgya la brten nas rgyu mthun pa'i 'bras bu skye bar gsungs so/ /gal te lhan cig skyes pa'i ye shes de dag sna rtse'i dus su nyams su myong ba de dag phyis 'byung ba yin nam zhe na/ dus de nyid gtso bor gyur pa las gzhan ni ma
299a3(rgyud): yin te/ de bas na dga' bral nas rjes su 'gro bar zad do/ /ye shes tsam nyid yin pa'i phyir ro zhes pa ni dngos por gyur pa'i tha tshig go/ /des nges par byed pa yang / gsung rab las/ bag chags kyis ni dkrugs pa las/ /stong nyid ye shes dngos por 'gyur/ /
299a4(rgyud): rlung gi shugs kyis chu dag ni/ chab rom gyur pa ji bzhin no/ /zhes bya ba ni bag chags ni tha dad du brtags pa'o/ /de dag gi gnyis med kyi ye shes 'jug pa'i phyir/ stong pa nyid kyi ye shes dran pa nyams su myong yang tha ma'i dus su dngos por 'gyur ro/ /dper na rlung
299a5(rgyud): gi shugs kyi rgyun gyis chu dag ni chab rom gyi gong bur gyur pa ji bzhin no/ /de bas na chos kyi phyag rgya'i lam dang ldan pa la rab tu 'bad par bya'o/ /las kyi phyag rgya'i rgyu mthun pa'i 'bras bu zhes bya ba ni/ rgyu rten cing 'brel te 'byung ba'i stobs kyis/ bcom ldan
299a6(rgyud): 'das mngon gyi shes rab la longs spyod pa ste/ de yang 'dra ba'i rgyu mthun pa'i lta ba bzhin du'o/ /nges par bstan pa ste zhes bya ba ni/ btsan thabs kyi rnal 'byor bkag pa'i phyir ro/ /de yang / las kyi rlung gis 'phangs pa yi/ /bcom ldan shes rab ma la spyod/ /
299a7(rgyud): ji lta byas pas de bzhin mthong / /rgyu mthun zhes ni grags pa yin/ /zhes bya bas so/ /dang po zhes bya ba ni rim gyis 'jug pa la bdag don du 'gyur ba'i dang po'o/ /byang chub kyi sems de dag thabs gang gis bsgom zhe na/ bdag lus thabs ldan dang gzhan lus tshad ldan
299b1(rgyud): te/ de yang / las kyi phyag rgya dam tshig dang 'brel ba dang / /ye shes kyi phyag rgya chen po dang 'brel pa'o/ /de yang gsung rab las/ dkyil 'khor la sogs thabs dang ni/ /rang byin brlabs pa'i rim pa yis/ /sgrib byed sgrib bral tshul can gyis/ /byang chub sems ni bskyed
299b2(rgyud): par bya/ /de dag gi khyad par ci zhe na/ sgrib byed kun+da lta bu ste/ /sgrib bral bde ba'i rang bzhin can/ /gzhan lus gang du bsgom zhe na/ /bud med pad+ma'i bde ba can/ /e baM rnam pa'i rang bzhin gyis/ /de dag tu bde ba 'byung ngam zhe na/ /bde ba gsungs pa nyid kyi ni/ /bde ba can
299b3(rgyud): zhes mngon par brjod/ /bde ba dang ldan pa nyid ci'i phyir zhe na/ sangs rgyas byang chub sems dpa' dang / /rdo rje 'chang gi gnas yin no/ /'khor bar skye ba'i gnas de dag tu mya ngan 'das pa skye bar mi 'gyur ram zhe na/ de bzhin du ni 'khor ba dang / /mya ngan 'das pa de bzhin te/ /'khor
299b4(rgyud): ba ma gtogs gzhan du ni/ /mya ngan 'das pa bstan du med/ /'khor ba mya ngan 'das par mi 'gyur ro zhe na/ 'khor ba gzugs dang sgra la sogs/ /'khor ba tshor ba la sogs pa'i/ /'khor ba dbang po nyid yin te/ /'khor ba zhe sdang la sogs yin/ /chos 'di
299b5(rgyud): rnams ni mya ngan 'das/ /gti mug 'khor ba'i rang bzhin te/ /rmongs med 'khor ba dag pa yin/ /'khor ba mya ngan 'das bzhin spyod/ /ji spyad ce na/ sgrib bral sgrib byed rang bzhin can/ /byang chub sems ni mya ngan 'das/ /bde ba gang la brten nas 'bar/ /zhe na/ bzhin sdug
299b6(rgyud): mig ni dkyus ring zhing / /gzugs dang lang tshos rnam par brgyan/ /sdo bsangs brten zhing rigs ldan dang / /lha rdzas ga pur yang dag ldan/ /rang gi dbang bskur kye rdo rje/ /skra bzangs sgrub pa po la dga'/ /bde ba gso ba'i rdzas ji lta bu zhe na/ de la chang ni sbyin bya zhing / /
299b7(rgyud): brtul zhugs can dang brdung bar bya/ /gang gi don du bsgom zhe na/ /bdag gzhan don ni rab bsgrub phyir/ /de nas phyag rgya rjes chags bya/ /nyams su ji lta bu bdag gis blang zhe na/ /pad+ma rdo rje rab sbyar te/ /brtul zhugs kyis ni legs bdag spyad/ /sbyor ba de la yang dag 'byung / /
300a1(rgyud): ga bur blo ldan gyis mi spang / /ji ltar mi spang zhe na/ /de las lag pas mi blang zhing / /nya phyis dung chos dag ma yin/ /stobs ni bskyed par bya ba'i phyir/ /'chi med lce yis blang bar bya/ /dus rgyun du gtang ngam zhe na/ /rnam lnga ro snyoms dus min par/ /
300a2(rgyud): byang chub sems ni gtang mi bya/ /rdzogs pa'i rim pa'i rnal 'byor la/ /gang ltar spyad kyang de bden 'gyur/ /zhes bya bas gus pa dang bcas shing / /rgyun mi 'chad par bsgoms na bde ba chen po'i mchog gi dngos grub mngon du 'gyur ro/ /thabs dang shes rab gnyis sbyor ba/ /
300a3(rgyud): mthe bo gnyis bsnol sor bsnyams bsgreng / /mthe bo srin lag lce la gnas/ /mnyam du bkag pa mkhas pas bya/ /e baM bol+la kak+ko la/ he dang / i kang / a aM/ de dag ni las kyi phyag rgya'i bshad pa'o/ /de ltar mtshon byed dpe'i lhan cig skyes pa bstan nas/ da ni lam chos
300a4(rgyud): kyi ye shes bstan par bya ste/ oM chos kyi phyag rgya ni zhes bya ba la/ oM ni ye shes rnam pa lnga ste/ de yang sems dang snang ba dang / gnyis su med pa'i rnam grangs ngo bo gcig tu byas pa ni/ sems rang rig cing nyams su myong ba la rten 'brel las skyes pa'i phyir skye ba med pa dang /
300a5(rgyud): rang rig pa gzhan la mi ltos par gsal ba dang / de nyid mu bzhi dang bral ba dang / gzung 'dzin gyi skyon gyis ma gos pa dang / de dag rtogs pa ni yongs su grub pa ste/ rnam pa med pa'i bdag nyid do/ /de las gzhan pa yang skye med dang rnam pa dang sems gnyis med du gsal
300a6(rgyud): par nyams su myong ba dang / sna tshogs su snang ba dang / gnyis med pa dang / sems la sna tshogs su snang ba dang / snang ba yang dag gis kun rdzob tu don byed nus pa ni rnam pa dang bcas pa'i bdag nyid do/ /snang ba rten cing 'brel te 'byung ba las skyes ba skye pa med pa dang /
300a7(rgyud): sna tshogs pa'i skye ba med la gom pa med pa dang / skyes ba dang skye ba med pa gnyis tha mi dad pa dang / skye ba med pa nyid kyis sna tshogs su shar ba dang / gang gi mtshan nyid la gdams ngag gis nan tan du byas pa ni gnyis pa'o/ /gnyis med sgro skur dang bral ba dang / ngang
300b1(rgyud): gis gsal ba dang / phyogs cha dang bral ba dang / gsal ba dang / stong ba dang / bde ba dang / mngon du byas nas rtogs na sangs rgyas pa de gsum pa'o/ /de las mi gzhan pa bstan pa'i phyir chos kyi phung po dang khams dang skye mched dang rten cing 'brel par 'byung ba dang / 'byung bzhi ste/
300b2(rgyud): de dag la rgyas 'debs pa'i phyag rgya ni/ bla ma'i zhal las rtogs pa'i lhan cig skyes pa'i ye shes so/ /de'i mtshan nyid kyang chos kyi dbyings kyi rang bzhin zhes bya ba bsten te/ chos kyi dbyings ni bde ba dang stong pa gnyis su med pa ste/ kun du 'gro ba'i mtshan nyid can no/ /de yang
300b3(rgyud): gsung rab las/ chos rnams rang bzhin 'od gsal ba/ /gdod nas dag pa nam mkha' bzhin/ /byang chub med cing mngon rtogs med/ /byang chub tshul 'di brtan pas so/ /zhes bya bas so/ /rang bzhin zhes bya ba ni/ bde ba dang stong pa spyi'i rnam pa la bya'o/ /de dag kyang gang gis
300b4(rgyud): rtogs par bya zhe na/ dga' ba bzhis rtogs par bya ste/ spros pa dang bral ba/ mi rtog pa ma bcos pa/ /snying rje'i rang bzhin mchog tu rtog pa zhes bya ba la/ spros pa dang zhes bya ba ni/ lhan cig skyes pa la sna tshogs su shar ba ni/ rnam pa sna tshogs pa'i skad cig ma ste dga' ba'o/ /bral pa ni gnyis su brtag pa dang bral ba ste/
300b5(rgyud): sna tshogs su shar ba'i lhan cig skyes pa mi rtog pa nyid du shes pa ni/ rnam par smin pa'i skad cig ma ste/ mchog tu dga' ba'o/ /ma bcos pa ni gnyis snang 'gags la gnyis med du nyams su myong la/ myong ba tsam du yang mi 'dzin pa ni/
300b6(rgyud): mtshan nyid dang bral ba'i skad cig ma ste/ lhan cig skyes pa'i dga' ba'o/ /snyong rje'i yul khams gsum pa ste/ de dag la lhan cig skyes pa gnyug mar gnas kyang / sna tshogs su snang ba la 'khrul te/ ma rtogs par 'khrul pa nyid kyis snying rje'i phyir ro/ /rang bzhin ni rjes
300b7(rgyud): thob sna tshogs su snang ba/ lhan cig skyes pa snang ba ste/ rnam pa med pa'i skad cig ma ste/ dga' bral lo/ /mchog tu rtogs pa ni bzhi pa'i man ngag gis/ mchog lhan cig skyes pa'i dga' ba gsum tha mi dad par rtog pa ste/ de dag gis 'khor ba'i sems snying rje'i rgyu mtshan
301a1(rgyud): gyi 'khrul pa mchog tu rtogs pa'o/ /de dag gis lam la ji ltar bslab ce na/ skye ba med pa zhes bya ba bstan te/ thams cad nas thams cad du skye ba med kyi nyams dang ma 'bral ba la bya ste/ de yang gsung rab las/ ma skyes pa yi chos rnams la/ /ngo bo
301a2(rgyud): med de bsgom pa ste/ /nam mkha'i khams su sbyor ba las/ /de ltar dngos por rab tu bsgrags/ /zhes bya bas so/ /skye med kyi lam de dag gi 'bras bu gang zhe na/ gcig tu mdzes pa zhes bya ste/ gcig ni gnyis med kyi ye shes phyag rgya chen po nyid do/ /mdzes pa ni longs
301a3(rgyud): spyod rdzogs pa dang sprul pa'i skus mdzes pa'o/ /de bas na thabs su gyur pa nyid do/ /de ltar rtogs pa du dang ldan pa zhig tu 'gyur zhe na/ mtshan nyid bdun dang ldan pa ste/ snang ba skye med du thim pa longs spyod kyi yan lag dang / snang stong tha mi dad pa kha sbyor gyi yan lag dang / tha mi
301a4(rgyud): dad pa nyams su myong ba bde ba'i yan lag dang / rang la yod cing gang 'dod skye la/ nam 'dod pa'i dus na 'byung ba ni/ snying rjes yongs su gang ba'i yan lag dang / bde stong gzhan la mi ltos pa rang rdzogs su yod pa ni dngos po'i yan lag dang rtag tu nyams su myong dang mi 'bral ba
301a5(rgyud): ni rgyun mi 'chad pa'i yan lag dang / nyams su myong ba'i dus na snang ba mi 'gog par ni 'gog pa med pa'i yan lag ste/ de lta bu rtogs shing ma yengs pa nyid kyis myong ba la/ rgyun gyi rtag pa nyid du zhes bya'o/ /chos kyi phyag rgya'i lhan cig skyes pa de dag gang gis mtshon la/ gang gis
301a6(rgyud): nyams su myong bar bya zhe na/ lhan cig skyes pa'i rang bzhin ni shes rab kyi sbyor ba las byung ba dang tha mi dad pa gang yin pa de ni/ chos kyi phyag rgya'o zhes bya bas bstan te/ lhan cig skyes pa'i rang bzhin ni gong du bshad pa kho nar zad do/ /shes rab kyi sbyor ba las byung ba
301a7(rgyud): dang zhes pa dang / shes rab ni las kyi phyag rgya ste/ sbyor ba ni kak+ko la dang bo l+la'o/ /de las byung ba ni mtshon byed kyis mtshon pa'i mtshon bya'i don to/ /don de dang tha mi dad par ston par byed pa ni bla ma'i man ngag bde stong ston par byed pa'i sgra spyi'i rnam pa'o/ /de la rtog pa bde stong
301b1(rgyud): don spyi'i rnam pa gang yin pa de ni chos kyi phyag rgya'o/ /bla ma'i gdams ngag gis 'khrul pa sel bar mi nus so snyam pa la bstan par bya ste/ de las gzhan pa ni dper na mun pas kun nas dkrugs pa la nyi ma'i 'od zer dang 'dra bar mi shes pas 'khrul pas kun nas dkrugs
301b2(rgyud): shing rtog pa'i dra ba dpag tu med pa gnas pa dag la/ bla ma'i gdams ngag 'brel ba rjes su slob ma'i gdams pas/ 'khrul pa rdul tsam gyi zug rngu yang bcad de/ blo'i bdag nyid spang nas rtog pa'o zhes bya ba la/ de las gzhan pa ni ngo bo las gzhan pa nus pas ston
301b3(rgyud): pa'i tha tshig go/ /dper na mun pas kun nas dkrugs pa la zhes pa ni mun pa ni snang ba nub pa'i dus su shugs kyis 'byung la/ lag pa brkyang pa dang bskum pa tsam yang mi mthong pa ni kun nas dkrugs pa'o/ /de la nyi ma'i 'od zer shar bas mun pa'i ngo bo dag cing rab tu
301b4(rgyud): gsal bar 'gyur ba'i dus su mun pa gsal bar byed pa dang / snang ba grub par bya ba med pa dang 'dra bar thog ma med pa nas/ mi shes pa'i dbang gis tha dad du brtag pa'i 'khrul pas kun nas non cing gnyis med kyi ye shes phyogs tsam yang ma mthong la/ rtogs pa sna
301b5(rgyud): tshogs kyis dkrugs shing rtog pa'i dra ba las byung ba'i nyon mongs pa dpag tu med pa dag gis/ rnam par smin pa gnas pa dag la/ bla na med pa yang dag par rdzogs pa'i sangs rgyas de skyed par byed pa'i mar gyur pa'i man ngag brgyud pa dang ldan pa dang / de yang sgrar 'brel
301b6(rgyud): pa dang lus kyis byin gyis brlabs pa rjes su slob pa'i gdams pa ni nyi ma lta bu ste/ de dag gi nus pas mun pa lta bu 'khrul pa rdul tsam gyi zug rngu bcad do/ /snang ba stong pa yul du byas pa'i blo'i bdag nyid spangs nas/ snang ba dang stong pa dbyer med pa nyid du rtogs
301b7(rgyud): pa'o/ /blos gzhag gi dngos po dngos med du de ltar 'gyur zhe na/ gsung rab las/ srid pa gsum po yongs gyur pa/ /gzung dang 'dzin pa rnam spangs pa'o/ /yang na thabs ni thams cad kyi/ /dngos po dngos med mtshan nyid rtogs/ /zhes bya ba'i phyir rtog pa
302a1(rgyud): kho na'o/ /gal te dngos po thams cad ni ye nas dngos po med pa ste/ dngos po zhes bya ba gang zhe na bstan par bya ste/ sa dang chu dang med dang rlung gcig tu gyur pas zhes bya ba la/ sa ni sra ba ste brtan par byed pa'o/ /chu ni gsher ba ste skyed par byed pa'o/ /me ni tsha
302a2(rgyud): ba ste smin par byed pa'o/ /rlung ni g.yo ba ste yang zhing skyod par byed pa'o/ /de dag thams cad ni rang bzhin du grub pa ma yin yang / bag chags kyi stobs 'khrul pa'o/ /de la dngos po zhes bya ba ste/ gcig tu gyur pa ni skye med kyi rgyas gdab pa'o/ /gal te rgyas gdab
302a3(rgyud): pas rtogs pa de dag dngos po nyid kyis rtogs na ni dug gis dug sel bar mi nus pa dang 'dra'o/ /dngos med dngos med kyis sel na/ rtog pa dang bral ba'i phyir rgyas gdab par yang mi rigs so zhe na/ ma yin te dngos po nyid kyis dngos po sel te/ dper na dri mas dri ma 'khru ba
302a4(rgyud): dang 'dra'o/ /de yang gsung rab las/ rdo rje snying po snying rje che/ /dngos po nyid kyis rnam par grol/ /zhes gsungs pas so/ /de bas na dngos pos dngos po la brtags pas dngos po sel te/ gal te khams gsum pa thams cad sangs rgyas par rigs te/ dngos po
302a5(rgyud): la longs spyod pa'i phyir ro zhe na ma yin te/ de dag gis ni dngos po yongs su ma shes pa ste/ brtag pa'i phyir grol bar mi 'gyur te/ gang gis yongs su shes pa de nyid grol bar 'gyur bas na/ gsung rab las/ dngos po 'ching bas bcings gyur pa/ /yongs su
302a6(rgyud): shes pas grol par 'gyur/ /zhes gsungs pa'i phyir ro/ /gal te yongs su shes pas ji ltar rtogs she na bstan par bya ste/ 'jig rten gsum dbyer med pa'i rang bzhin ni lhan cig skyes pa'i ye shes te zhes bya ba la/ 'jig rten ni 'jig cing rten pa'i brtan pa dang
302a7(rgyud): g.yo ba'i bdag nyid do/ /gsum ni 'dod pa dang gzugs dang gzugs su med pa'o/ /de dag gi rtog pa ni nyon mongs pa bag chags dang bcas pa'o/ /de spang ba ni bla ma las 'ongs pa'i skad cig bzhi dga' ba dang bcas pa'o/ /dbyer med par byed pa ni bzhi
302b1(rgyud): pa'i gdams ngag ste/ bde ba deng stong pa dbyer med pa'i rang bzhin lhan cig skyes pa'i ye shes so/ /gal te bzhi pa bstan pa tsam gyis de ltar 'gyur ram zhe na/ ma yin te blugs shing bkrus pa zhes bstan pa'i phyir dang / /ngag gi spyod yul las 'das pa'i phyir dang /
302b2(rgyud): de kho na nyid bstan par mi nus pa bla ma'i gdams ngag gis bstan kyang / thos pas mngon du bya bar mi nus pa'i phyir ro/ /de bas na gsung rab las/ /smra pos myong de kho na/ /nyan pas mngon sum ma mthong ste/ /'on kyang sgra las pa ste/ rnam rtog gzugs
302b3(rgyud): brnyan nyid yin no/ /zhes gsungs so/ /de dag dpyad pa rtogs pa'i gdeng dang ldan pa dang / man ngag gis nyams su myong bar byas nas 'bad pa med pa'i ting nge 'dzin dang ldan no/ /bcos ma'i rtog pa mi spyod zhing / /byas pa'i rlabs mi ldang te med do/ /de yang bdag nyid ji
302b4(rgyud): lta bu zhe na bstan par bya ste/ de'i bdag nyid ni gzhan du mi 'gyur te/ stong pa dang snying rje dbyer mi phyed pa'o/ /zhes bya ba la/ de'i zhes bya ba ni lhan gcig skyes pa'o/ /bdag nyid ni gnas thabs so/ /gzhan ni yul du byas pa'o/ /mi 'gyur ba ni rtag chad kyi dbang du mi 'gyur
302b5(rgyud): pa'o/ /stong pa ni chos thams cad skye med du rtogs pa'o/ /snying rje ni rgyu mtshan gyi sgo ste/ sems can 'khrul pa'i rgyu mtshan dang / bdag nyid kyi nyams su myong pa'i rgyu mtshan no/ /dbyer mi phyed pa ni ma bcos pa ste gnyis med do/ /de dag gsal bar bya ba ni/ /bcom
302b6(rgyud): ldan 'das kyis gsung rab las/ /rkyang ma shes rab rang bzhin te/ /ro ma thabs kyis yang dag gnas/ /sdig spangs pa ni dbus nyid du/ /gzung dang 'dzin pa rnam par spangs/ /de ni gnyis min gnyis mtshungs pas/ /smra ba'i brda min phyag rgya che/ /grub par byed pa'i
302b7(rgyud): rgyu dang lam/ /zhes bya ba la/ bcom pa ni bdud bzhi'o/ /yon tan drug mnga' ba ni ldan pa'o/ /rtogs pa de bzhin nyid du thugs su chud pa ni 'das pa'o/ /gsung ni bka'o/ /rab ni bden pa gsungs pa ste/ /slu ba med pa'o/ /las zhan pas ni gdams pa tshad ma
303a1(rgyud): dang mi ldan pa'i don du lung 'bras bu'i gtan tshigs su sgrub pa'o/ /rkyang ma ni rtsa sti khrag 'bab pa'o/ /de dag ni shes rab 'byed pa'i bdag nyid rtsa ba'i las rno ba'i rlung gis byed pa'o/ /A li bcu drug gi nus pa gnas pa dang / g.yon na gnas pa dang /
303a2(rgyud): rig ma las bde ba'i ye shes myong ba ni 'di dag gtso bor gyur pa'i phyir shes rab po/ /rang bzhin ni nus pa dang bcas pa'o/ /ro ma ni khu ba 'bab pa'o/ /thabs ni mngon du rgyu zhing rig pa'i tshul gyis nyams su myong ba'o/ /kA li bzhi bcu'i nus pa gnas pa dang / g.yas su rgyu ba
303a3(rgyud): dang kun rdzob de lta bu'i bde ba de dag gis gtsor myong ba dang / dpa' bo la rag las pa'i don gyis na'o/ /yang dag gnas pa ni bde stong gi rten byed pa'o/ /sdig ni mtha'o/ /spangs pa ni mtha' dang bral ba'o/ /ma ni yon tan gyi 'byung gnas so/ /dbus ni a ba d+hU tI'o/ /nyid ni
303a4(rgyud): dbyer mi phyed pa'i rlung ngo / /gzung ba ni phyi'o/ /'dzin pa ni nang ngo / /rnam pa ni gnyis las grol ba'o/ /grol ba de ni bde ba dang stong pa gnyis su min no/ /gnyis spangs pa yang ma yin te/ dbyer mi phyed pa'i phyir mtshungs pa'o/ /de tsam du yang mi 'dzin pas na sgro skur dang
303a5(rgyud): bral ba'i phyir smra ba'i brda gtan la dbab par mi nus pa'i phyag rgya chen po ste/ de don du grub pa'i rnam par smin pa'i rgyu dang lam mo/ /de la yang ji ltar 'bad par bya zhe na/ de ltar rab tu 'bad pas 'bras bu nye bar rnyed pa'i rgyur gyur pas lam du shes par bya'o zhes bya ba la/ de ltar
303a6(rgyud): ni gang du bstan pa de ltar ro/ /rab tu 'bad pas ni ma yengs pa'i nges pa dang bcas pa'o/ /'bras bu ni phyag rgya chen po'o/ /nye bar ni skye ba 'di'o/ /rnyed pa ni mi slu ba'o/ /rgyur ni ma bcos pa'o/ /gyur pa ni rigs mthun pa'i rgyu'o/ /de las goms par bya ba'i tha
303a7(rgyud): tshig tu lam shes par bya'o zhes pa'o/ /lam de yang ji lta bu zhe na/ bstan par bya ste/ lam rab tu mkhas pas rtogs par 'gyur te/ de dag la goms par byas pas 'gog pa dang lhan cig skyes pa'i rang bzhin dbyer mi phyed par mngon du byed par 'gyur zhes bya ba la/
303b1(rgyud): lam la rab tu mkhas pa ni shes rab kyis thabs la rgyas btab pa dang / thabs kyis shes rab la rgyas btab pa dang / gnyis med kyis rgyas btab pa'o/ /de la yang snang ba thug phrad dang / du ma ro gcig dang / sna tshogs don mthun pa'i mtshan ma rang sar grol ba dang / goms pa
303b2(rgyud): dang khong du chud pa'o/ /gnyis pa ni lus kyi sna rtse bskul ba dang / bdag byin gyis brlab pa bskul ba dang / yid kyi sna rtse bskul ba'o/ /gsum pa ni bde ba dang stong pa dang gnyis su ro mnyam pa'o/ /des 'bras bu 'byin pas na rtogs par gyur te/ de dag la goms par byas pas
303b3(rgyud): zhes bya'o/ /'gog pa ni snang zhing grags pa'i chos rnams so/ /lhan cig skyes pa'i rang bzhin dbyer mi phyed pa ni chos kyi phyag rgya mthar phyin pa ste/ shes pa rnams sngon du byed par 'gyur ro/ /de yang nges par bya ba'i phyir yang gsungs pa ni/ /'di la bsal bya ci yang
303b4(rgyud): med/ /gzhag par bya ba cung zad med/ /yang dag nyid la yang dag blta/ /yang dag mthong na yang dag grol/ /zhes bya ba la/ 'di la ni chos kyi phyag rgya'o/ /gsal ba ni snang ba chos kyi sku yin pa dang / bla ma yin pa dang / /gdams pa yin pa dang / glegs bam yin pa dang /
303b5(rgyud): med pa zhig la bsal yang mi dgos/ yod na bsal yang mi sol ba'i phyir bsal bar bya ba med do/ /de bas na gsung rab las/ gzugs ni rang gi ngo bo med de/ mthong ba po yang med do/ /sgra med de thos pa po yang med do/ /dri med de snom pa po yang med do/ /ro med de myong
303b6(rgyud): pa po yang med do/ /reg med de reg pa po yang med do/ /sems med de bsam par bya ba yang med do zhes gsungs pas so/ /gzhag pa ni bsgom pa ste/ de yang gnyis yod na de'i phyir bsgom par rigs pa las gnyis med pa'i phyir bsgom par bya ba cung zad med do/ /de bas na
303b7(rgyud): gsung rab las/ bsgom bya med cing sgom byed med/ /gsang sngags med cing lha yang med/ /spros pa med cing rang bzhin du/ /sngags dang lha ni yang dag gnas/ /zhes bya bas so/ /de bas na dmigs par bya ba cung zad kyang med do/ /de'i phyir snang ba skye ba dang sems skye med
304a1(rgyud): gnyis mi byed pa ni yang dag nyid la zhes bya'o/ /de la ci yang ma yin pa'i tshul gyis blta ba la/ yang dag blta zhes bya'o/ /de mngon du gyur pa ni yang dag mthong ba ste/ de ma thag tu skad cig nas/ rnam par grol bar 'gyur ro zhes bya ba'i phyir na rkyang ma dang /
304a2(rgyud): ro ma gnyis kyi dbus ni sdig spangs ma ste/ lha na cig skyes pa'i ye shes so zhes bya ba ni go sla'o/ /gal te grol ma de dag goms pa las byung bas na/ goms par ji lta bu zhe na/ de nyid la rtag tu goms pa ni tsa na ra tsa ba bzhin no zhes bya ba la/ yul ra ma la'i rgyal po tsa na ra tsa
304a3(rgyud): ba bsnyungs pas/ /drang srong rig pa mkhan la brtag pa dang / rgyal po'i blon po bram ze mdun na mngon/ tsa na ra tsa la 'bru mar ka to ra gang bskur bas/ lho phyogs sa gzhi rab tu 'dar ba la btang ste/ rgyal bu stobs dang ldan pa gnyis kyis ral gri rab tu rno ba thogs te/ 'di dag
304a4(rgyud): dpag tshad gcig tu skyol bar bo na/ khyod lus dum bu brgyar gtubs te/ /yab rgyal po yang 'da' bar 'gyur ro zhes pas/ rkang pa gnyis rab tu brtan nas/ lag pa gnyis kyi g.yas g.yon nas gzung ste/ shes pa dam du brtan par bcas te/ mig mar khu las
304a5(rgyud): gzhan du ma yengs par byas pas mthar phyin te/ rgyal po bsnyun dngas nas/ blon pos rgyal po'i srid rab tu sgyur ba'i dbang thob po/ /dpe de bzhin du chos kyi sku'i rgyal po/ /rnam par rtog pa'i nad kyis bzung ba dag la/ bla ma'i rig pas brtags te/ tha mal gyi shes pa'i blon
304a6(rgyud): pos bde ba chen po'i sa gzhi la mnyam pa'i rtog pa dang ldan pa'i phyogs su bltas te/ thabs dang shes rab kyi rkang pa nges pa'i shes pas brtan par byas nas/ bde ba dang stong pa'i lag pa g.yas g.yon gyis/ /gnyis med kyi ka to ra khyer te/ nyams su myong ba'i mar khu
304a7(rgyud): 'thor bar mi 'gyur bar dam bcas nas/ ma yengs pa dang yid la mi byed pa'i mig gnyis kyis bltas te/ 'on te skye med kyi nyams dang 'brel te/ mngon par zhen pa'i rgyal bus rtag chad kyis mtshon btab ste/ mtha' gnyis su gsod par 'gyur snyam pas goms
304b1(rgyud): par byas nas/ chos kyi sku'i rgyal po rtog pa'i nad dang bral zhing / sku gsum dbyer med pa'i rgyal srid la dbang bar 'gyur ro/ /de dag gi thabs de dag gang las 'byung zhe na/ de rtogs pa dang don thams cad lhan cig skyes pa'i rang bzhin gnyis su med de/ sems rtse
304b2(rgyud): gcig par 'jug pa ni bla ma dam pa'i gdams ngag nyid las so zhes bya ba la/ gong du bstan pa de rtogs pa dang / nyams su myong ba 'di lta bu 'char bar 'gyur te/ phyi rol gyi don sngon po la sogs pa thams cad lhan cig skyes pa'i rang bzhin gnyis su med de bsam gyis
304b3(rgyud): mi khyab par 'gyur ro/ /de la dang po lhan cig pa la goms pa dang / rtogs pa dang tha mi dad par bzhag pa dang / rtog pa nyams su myong ba la thim pa dang / yid la mi bya bar gzhag go/ /de las rtog pa skyes nas/ sngar gyi yid la mi byed pa dang / tha mi dad par gzhag pa'o/ /de lta bu'i sems rtse gcig par
304b4(rgyud): 'jug pa ni/ bla ma dam pa'i gdams ngag slob ma la bshad pa spros pa med pa'i don/ lan du mar gsol ba btab pa dang / tshogs kyi 'khor lo'i dus su byung ba dang / nyams su myong ba'i 'bar ba'i shugs kyi spyod pa'i dus su ched du ma gtad bar byung ba nyid las mngon du byed
304b5(rgyud): par 'gyur ro/ /de bas na chos kyi phyag rgya ni phyag rgya chen po bsam gyis mi khyab pa'i rgyur gyur pa'o zhes pa ni go sla'o/ /gal te mnyam pa la gzhag na gnyis med du myong yang / /rjes thob sna tshogs su snang bas nyams su myong ba dang bral lo zhe na/ bstan par bya ste/ de yang
304b6(rgyud): gsung rab las/ gzugs dang sgra sogs skye ba med/ /gang gis lhan cig skyes rig na/ /gzugs sogs blo yis myong dus su/ /skye med bcos myong ma yin nam/ /gang zhig star bu myong ba yis/ /skyur ba mthong tsam nyid na yang / /star bu'i ro dang bcas myong bzhin/ /
304b7(rgyud): snang stong gnyis med bder ro gcig/ /ces 'byung bas so zhes bya ba la/ dang por bla ma'i zhal las thos pa'i don bdag nyid kyi blos dpyad pas gzugs dang grags pa la sogs pa'i chos thams cad skye med du rtogs par byas la/ don de dag gnyis med du nyams su
305a1(rgyud): myang ba ni/ gang gis lhan cig skyes par rig pa ste/ de dag la goms na tha na rmi lam gyi gnas skabs na yang / gzugs la sogs pa blo yis gang nyams su myong ba'i dus su skye ba med pa dang bcas par myong ba nyid ba ma yin nam/ dper na skyes pa dang
305a2(rgyud): bud med gang zhig gis sngon du star bu myong ba'i rgyud mtshan gyis/ /phyir skyur pa gzhan mthong tsam nyid na yang / star bu la sogs myong ba'i ro dang khyad med de/ /de dang bcas pa myong ba bzhin no/ /de bas na snang ba sna tshogs su shar ba'i rjes thob kyis snang bar mi 'gyur te/
305a3(rgyud): stong dang gnyis su med pa'i rtogs pa'i grogs su 'gyur ro/ /chos kyi phyag rgya rnam par smin par 'bras bu zhes bya ba ni/ phyag rgya chen po skyer rung pa dang / tshogs bsags pa'i rnam pa'i smin pa dang / bla ma dam pa bstan pa'i gdams pa'i rnam par smin pa dang las chung
305a4(rgyud): la 'bras bu che ba nyid kyis so/ /de yang gsung rab las/ rnam smin de las bzlog pa ste/ las chung 'bras bu che ba'i phyir/ /zhes pas so/ /nges par bstan pa ni bde stong spyi'i rnam pa ma bcos pa nges par bstan pa'o/ /gnyis pa ni dang po ltos pas so/ /de dag
305a5(rgyud): gis ni chos kyi phyag rgya mdor bsdus te bstan pa'o/ /nu ma gnyis te lag mthil gnyis/ /thal mo gdab ste mnyam du gzhag /a ta ra ta/ ngu da e/ a aM sar/ da ni 'bras bu phyag rgya chen po bstan par bya ste/ a phyag rgya chen po ni/ phyag rgya yang yin la chen po
305a6(rgyud): yang yin pa'i phyir phyag rgya chen po'o zhes bya ba la/ a ni a ka ma ta sa A ste/ rgyu lam 'bras bu gsum du skye ba med pa'o/ /de yang rten 'brel las skyes pa dang / ma skyes pa dang tha mi dad pa'o/ /phyag rgya ni 'da' ba'i don to/ dpe dang yod pa dang / yin pas
305a7(rgyud): mi 'da' ba'o/ /de yang nam mkha' lta bu dang / gyad kyi nor bu lta bu dang / sdug bsngal gyis brtul gyis brtul ba lta bu yin la/ chen po ni las dang chos dang dam tshig dang gsum gyi mchog gi mchog tu gyur pa'i phyir yang yin pas na phyag rgya chen po'o/ /phyag rgya chen po la 'bras bur gzhag
305b1(rgyud): pa'i rgyu mtshan ci yod ce na bstan par bya ste/ de yang rang bzhin med pa'i ngo bo nyid/ sgro skur gyis dben pa zhes bya ba la/ phyag rgya chen por rigs pa dang / de yang rang bzhin med pa ni rnam pa sna tshogs pa'i skad cig ma 'dzin pa dang bcas pa dang / rnam par smin pa
305b2(rgyud): brtag dpyad dang bcas pa dang / rnam pa med pa gzung 'dzin dang bcas pa'i dri ma ste/ /de dag gi yid rang bzhin med pa ni dri ma dang bral bar rigs so/ /de dag gi ngo bo nyid ni sgro skur dang bral ba ste/ dper na shing sna tshogs pa las mi bus pa me lce gcig tu gyur
305b3(rgyud): te/ shing zad pa'i dus su me mi gnas pa bzhin du/ snang grags sna tshogs pa las skyes pa'i me lce gcig tu gyur te/ skye med rtogs kyi rjes su skyes la med tsam du yang mi 'dzin te/ de dag gang du yang mi 'dzin pa ste/ de dag gis rtogs pa de yang sangs rgyas pa
305b4(rgyud): ste/ rtog pa tsam la rag las pa'o/ /de bas na/ skad cig gcig gis rdzogs sangs rgyas/ /zhes pa'i phyir dgag bsgrub dang bral bar rigs so/ /dben zhes pa stong pa'i tha tshig go/ /phyag rgya chen po nyid ji lta bu zhe na re ba bcad pas te/ shes bya'i sgrib pa la sogs pa spangs pa zhes bya ba la shes bya'i
305b5(rgyud): sgrib pa ni nyon mongs pa dang / nye ba'i mongs pa spangs dka' ba shin tu phra ba rnams so/ /sogs pa ni nyon mongs pa dang nye ba'i nyon mongs pa shin tu rags pa rnams so/ /spangs pa ni spang bya ser sna dang / 'chal ba'i tshul
305b6(rgyud): khrims dang / gnod sems dang / le lo dang / rnam par g.yeng ba dang / 'chal ba'i shes rab rnams la/ sbyin pa la sogs pa spong bar 'dod pa med pa ni gnyen po la re ba med pa'o/ /bskyed pa dang rdzogs pa 'di gnyis kyis legs par sbyangs pas 'bras bu zhig thob snyam
305b7(rgyud): pa med pa ni/ de kho na nyid la re ba med pa'o/ /'bras bu rdzogs pa'i sangs rgyas zhig logs nas 'thob po snyam pa ni 'bras bu la re ba med pa'o/ /de yang nyon mongs pa dbang du slong ba dang / chos thams cad kyi de bzhin nyid bsgom du med pa dang / bde ba chen po rang chas su
306a1(rgyud): yod pa'i phyir ro/ /de yang chos rnam pa lnga dang ldan te/ ston ka'i nyi ma phyed kyi nam mkha' ltar dri ma de pa zhes bya ba bzhi la/ ston ka'i dus kyi nyi ma phyed kyi nam mkha' ni sprin dang 'ja' tshon dang / na bun dang / khug rna dang / rlung gis ma dkrugs pa dag ni ma skyes
306a2(rgyud): shing / rang bzhin med la 'das pa dang / ma 'ongs pa dang / da ltar gyi dus su khyab pa dang / gdod ma nas mi 'gyur ba dang / 'khor ba thams cad la khyab bzhin du phyag rgya chen po de dag kyang ngo bo nyid kyis ma skyes pa dang / yod pa dang med pa dang gnyis dang gnyis med pa'i rang bzhin med
306a3(rgyud): pa dang / 'khor ba'i dus dang sbyangs pa dang / khyad par du sbyangs pa dang / bla na med pa dang / mngon du gyur pa'i dus rnams la yang phyag rgya chen po nyid do/ /de nyid las sna tshogs su snang yang 'gyur ba cung zad kyang med de dper na nam mkha' la sprin dang 'ja' tshon la sogs pa snang yang
306a4(rgyud): nam mkha' las mi 'gyur ba dang / chu la rlabs dang / rnyog ma dang / lbu ba dang gnyer ma la sogs pa chu nyid las mi 'gyur ba bzhin no/ /de yang yungs kar la mar gyis khyab bzhin du 'khor ba'i bdag nyid la khyab pa'o/ /de yang phyag rgya chen po nyid snang du zad/ khyab
306a5(rgyud): bya khyab byed kyi tshul ni ma yin no/ /de bas na gsung rab las/ da ni ston pa nga ni chos/ /nga ni tshogs ldan nyan pa nga'o/ /'gro ba'i ston pa bsgrub byang / /'jig rten pa nga 'jig rten nga / /mchog dga'i mkha' ste bral ba'i mdun/ /lhan cig skyes dga'i ngo bo nga / /mun pa la ni sgron med bzhin/ /bu ga de bzhin
306a6(rgyud): shes byed gang / /zhes bya ba shes par bya'o/ /de dag la sku'i bye brag ji ltar bzhag ce na bstan par bya ste/ yon tan thams cad kyi 'byung gnas zhes bya ba la/ yon tan ni chos dang longs spyod dang sprul pa dang ngo bo nyid de/ de yang rang gi nyams su myong ba la gnas te/ sgro skur dang
306a7(rgyud): bral ba dang / nyams su myong ba dang / sna tshogs su shar ba dang / gnyug ma'i ngo bo gcig pa'o/ /de yang so ma dang rang dga' ba dang / lhug pa'o/ /de yang rje btsun gyi zhal snga nas/ /kye ho grogs dag lhan cig skyes pa de/ /gzhan nas mi rnyed bla ma'i zhal la dris/ /don dam
306b1(rgyud): zhal gyi ngo bo ma rtogs nas/ /yid ni chu byed rlung ni 'chad ba med/ /ces pa ni/ skad cig ma skyes pa la ma 'gag pa'i ngo bo ji lta ba'o/ /gnyis pa ni rje btsun pa'i zhal snga nas/ ji ltar gzings la 'phur ba'i bya rog bzhin/ /bskor zhing bskor zhing slar yang de ru 'bab/ /ces bya bas
306b2(rgyud): bsam gyis mi khyab pa'o/ /gsum pa ni rje btsun pa'i zhal snga nas/ glang chen lobs nas sems tshags tshud pa ni/ /'di ni 'gro 'ong bcas nas dal pa ste/ /de ni 'di ltar rtogs so chos ci dgos/ /zhes bya ba ni bde zhing nga ba rgyun du'o/ /de ni thams cad kyi 'byung gnas so/ /de
306b3(rgyud): bas na/ de ltar ngo tsha med smra mkhas pas zhes bya bas so/ /de lta bu'i ye shes ni phun sum tshogs pa thams cad kyi gzhir gyur pa zhes bya ba la/ phun sum tshogs pa ni ji ltar 'dod pa'i bde ba tshogs pa'o/ /thams cad kyi zhes bya ba ni 'khor ba'i bde ba dang / mya ngan las 'das
306b4(rgyud): pa'i bde ba chen po'o/ /gzhir gyur pa ni nor bu lta bu ste/ 'byung ba bzhir gyur pa'o/ /de yang ji ltar blta zhe na/ dag pa dang / dam pa dang / bsam gyis mi khyab pa/ 'khor ba dang mya ngan las 'das pa gnyis su med pa'i rang bzhin zhes bya ba la/ lhun gyis grub pa ste gdod ma
306b5(rgyud): nas sangs rgyas pa ni dag pa'o/ /bde ba dang stong pa zung du 'jug pa ni rtag pa dang chad pa'i mtha' las bral ba ste/ dam pa'o/ /bsam gyis mi khyab pa ni yengs pa'i mu dang bral ba'o/ /de yang gsung rab las/ sangs rgyas kun gyi ye shes ni/ /bya ba cung zad med pa ste/ /'di
306b6(rgyud): la yengs pa'i mu dang bral/ /bsam mi khyab kyi dus nyid do/ /de lta bu'i ngo bo dag gis 'khor ba dang rnam par rtog pa'i bdag nyid/ ye shes skye ba med pa 'bar bas/ /mya ngan las 'das pa gnyis su med pa'i rang bzhin las rtogs na bcu bzhi pa'i sa la ma rtogs na bcu bzhi pa'i sa la ma rtogs na 'khor ba
306b7(rgyud): nyid kyi phyir ro/ /de yang rje btsun pa shar phyogs kyi dur khrod pa'i zhal nas/ rgyu med pas gdod ma nas sangs rgyas te/ dag pa dang sems can thams cad la rang chas su yod pas dam pa ste/ ma ni ngag gi spyod yul du rung pa dang / so sor rtog pa'i shes rab yod pa'i phyir/
307a1(rgyud): mu thams cad dang bral ba ste bsam gyis mi khyab pa'o/ /nyams su myong ba nyid chu bo ltar dus thams cad du nyams su myong bas/ gnyis kyis mi phyed pa ste/ 'khor ba dang mya ngan las 'das pa gnyis su med pa'i rang bzhin no/ /de dag la gzhan
307a2(rgyud): don du 'byung ngam zhen bstan par bya ste/ dmigs pa med pa'i snying rje chen po'i lus zhes bya ba la/ dmigs pa med pa'i snying rje chen po dang / smon lam thun mong ma yin pa'i stobs kyis/ lus gzugs sku rnam pa gnyis/ snang ba shin tu dag pa dang / dag pa las
307a3(rgyud): 'byung ngo / /lus de kho na nyid las gzhan nam zhe na bstan par bya ste/ bde ba chen po rang bzhin gang yin pa'i ngo bo nyid do zhes bya ba ste/ bde ba chen po ni sgro skur dang bral ba la/ yid la mi phyed pa nyid kyi sku'o/ /de dag gi rang bzhin gang yin pa ni gzugs kyi sku ste/
307a4(rgyud): ngo bo nyid do/ /gal te yid la byed pa'i 'gal tshabs can du 'gyur ba su zhig yod ce na bstan par bya ste/ gsung rab las/ de ltar yid kyi mi byed pa'i chos ni dge ba'o/ /yid la byed pa'i chos ni mi dge ba'o zhes bya ba la/ a ma na se zhes bya ste/ brda dang sgra'i bye
307a5(rgyud): brag gis shes par bya'o/ /de la yang a ni skye ba med pa/ ma na ni yid de rtogs pa/ se ni byed pa'o/ /de bas na rtogs pa dang / byed pa ni a 'gegs par byed pas de nyid du bkag pa'i phyir yid la mi byed pa'o/ /de'i phyir mi byed pa byed pa byed cing / byed pa mi byed
307a6(rgyud): ba'i phyir dge ba'o/ /gzhan mi mthun pa'i phyogs la ma na s+ye zhes bya ste/ rtogs pa med pa'o/ /de dag ni yid la byed pa'i chos te/ mi dge ba 'byung ba'i phyir 'khor bar brtag par bya ste/ gal te klu dag sha ka'i gtsug gi nor bu bzhin du bstan par mi nus
307a7(rgyud): so/ /ma yin te/ bla ma dam pa'i zhabs kyi bka' drin gyis rnam par thams cad kyi mchog bka' drin nyams su myong bar nus so/ /gal te phyag rgya chen po la skad cig ma bzhir mi gzhag pa ci zhe na/ dri ma med pa dang rang rig pa yin pa'i phyir ro/ /'o na bsams
307b1(rgyud): na dri mar gyur pa'i phyir/ /bsam par mi rigs so zhe na/ gnas pa med pa 'bad pa dang bral ba'i ye shes bsam gyis mi khyab pa ste/ dpyad pa las ma byung bar bsgom mo/ /de dag kyang bsam par bya ba dpyad nas mi sems ba de'i tshe bsam pa mi 'byung ba'i ye shes
307b2(rgyud): lhun gyis grub pa'i mi rtog par brjod do/ /de bas na bsam par byed pa'i rgyu med/ rgyu med pas bsam bya med pa ma yin te yod do/ /chad par 'gyur ro zhen ma yin te/ de bzhin dang dag pa'i mtha' sngon du byas pa'i nyams su myong ba'i phyir mi 'gyur ro/ /'o na rnam
307b3(rgyud): par rig pa dang khyad med do zhe na/ 'dir ni sgyu ma lta bu yan sgro btags pa ste/ /dbu mar sgro btags par zhen pa med do/ /rnal 'byor sbyor ba dang / /dbu ma la khyad ci yod ce na// /rnam rig ni rnam par rtog pas brtags pa'i shes pa dngos su yod par rig la/ ma rig
307b4(rgyud): pa'i bag chags kyi dngos po yod pa ni rjes su thob po/ /rnam pa dang gnyis med kyi tshogs su nyams su myong pa ni gsal ba ste ma rtogs pa'o/ dbu ma ni sems can gyi don phyir kun rdzob tu tha snyad brtags la/ /byis pa dag la don dam zhes mthong par bya pa'i
307b5(rgyud): phyir ji srid du blos yul du byas nga thams cad ni kun rdzob tu brtags la/ /de yang mthun pa'i rkyen tshogs pa tsam la snang zhing / snang ba'i rgyun slu pa'i chos can yin pas sgyu mar mthong par byas te/ /de yang bdag la ltos nas skad cig mar bzhag la/ cha shas
307b6(rgyud): dang bcas pa'i phyir rang bzhin med pa ste/ de yang rtag pa dang chad pa gnyis med pa las 'das pa ste/ rnam grangs ma yin pa'i don dam pa'i bden pa dri ma med pa'i cha blo yul du ma byas sgro skur dang bral ba'o/ /de yang smig rgyu la chur 'du shes pa'i dus nyid nas/
307b7(rgyud): chu med de chur 'du shes pa dang cu med pa gnyis tha mi da pa nyid la/ smig rgyu bsal bar bya ba nyid dam cu bsgrub pa cung zad kyang med pa bzhin du 'khor ba bsal bar bya ba 'am/ mya ngan las 'das pa bsgrub par bya ba med do/ /de yang zung du 'jug pa ste/ gang
308a1(rgyud): la gnyis kyi 'du shes med pa'o/ /de yang mthar thug pa'i don ni/ /gsung rab las/ kun du rtog pas ma brtags pas/ /rab tu mi gnas pa yi sku/ /dran pa med pa'i yid la byed/ /dmigs pa med la phyag 'tshal lo/ /zhes bya ba la
308a2(rgyud): de dag ni lta ba dang bsgom pa dang spyod pa dang / dbyer mi phyed pa gsum du shes par bya'o/ /de yang kun du rtog pas ma brtags pas dpyad pa gnyis dang bral ba ni spyod pa'o/ /bde ba dang stong pa rab tu mi gnas shing / /'dod pa gnyid dang bral ba ni bde ba chen po'i sku
308a3(rgyud): ste lta ba'o/ /sbyor ba dang / dngos gzhi dang mjug gi go rims kyi dran pa med pas yid la byed pa ni bsgom pa'o/ /gsum du brtags pas dbyer mi phyed pa ni dmigs pa med pa ste/ de dag la goms pa med pa ni phyag 'tshal ba'o zhes bya ba gang yin pa de dag
308a4(rgyud): gi phyag rgya chen por rig par bya'o/ /de lta bu'i phyag rgya chen po ci yang ma yin pa'i bde ba chen po las dam tshig phyag rgya mchog gi 'bras bu skye bar 'gyur ro zhes bya ba ni go sla'o/ /gal te phyag rgya chen po lhan cig skyes pa las dga' bral dam tshig phyag rgya 'byung bar mi rigs
308a5(rgyud): so zhe na/ de la yang gsung rab las/ /gang zhig n+ya gro d+ha 'dod pas/ /ma ri sha dag srung 'gyur na/ de ni ma ri sha nyid de/ /rgyu dang 'bras bu dbyer med bzhin/ /bde bas gang bar 'dod pa la/ /phyag rgya chen po thob gyur nas/ /grub pa med par rmi lam lta/ /gzugs ni snang
308a6(rgyud): bar 'gyur ba yin/ /zhes bya ba la rgyal po gang zhig bsil ba la mos pas/ shing n+ya gro d+ha 'dod pa'i phyir shing ma ri sha dag bskrun par gyur na n+ya gro d+ha skye bar 'gyur te/ rgyu ma ri sha las n+ya gro d+ha skyes pa ni ma yin no/ /n+ya gro d+ha de dag shugs kyis 'byung bar zad kyi ma ri sha las 'byung
308a7(rgyud): ba de ni ma ri sha nyid de/ rgyu dang 'bras bu dbyer med pa bzhin du grags chen gyis dang / de las gzhan pa'i sems can rmas la bde bas gang bar 'dod pa las phyag rgya chan po mchog thob par gyur nas longs spyod rdzogs pa dang sprul pa'i sku grub pa med par rmi lam lta bu'i gzugs
308b1(rgyud): ni shugs kyis snang bar gyur pa yin no/ /a de dag ni phyag rgya chen po dri ma dang bral ba'i 'bras bu nges par bstan pas te/ gnyis pa la ltos pa'i phyir gsum pa'o/ /de ltar bdag don yongs su rdzogs par bstan nas/ /da ni gzhan don phun sum tshogs par bya ste/ hUM dam tshig
308b2(rgyud): gi phyag rgya ni zhes bya ba la/ hUM ni de bzhin gshegs pa thams cad kyi thugs gnyis su med pa'i yi ge ste/ ha ni de bzhin gshegs pa thams cad kyi ye shes te de dag yod pa dang / med pa dang gnyis dang gnyis med pa las mi skye ba'i phyir rgyu med pa'o/ /u ni rtag pa dang chad
308b3(rgyud): ba dang / bem po dang / rigs pa dang / 'khor ba dang mya ngan las 'das pa'i rnam par rtog pa'i tshogs dang bral ba'o/ /a ni mtha' thams cad dang bral ba ste/ bde ba chen po'o/ /ye shes lnga'i tshul nyid kyang shes par bya'o/ /de bas na mar gyur pa'i phyir bskyed pa dang / sna
308b4(rgyud): tshogs su 'char ba'i phyir spro ba dang de nyid las gnas pa'i phyir bsdu ba dang / rang rig mtshan nyid yin pa'i phyir 'bras bu dam tshig gi phyag rgya'o/ /dam tshig ni snying rje chen so kun nas bslang pa'i bsam pas slob dpon nam dkon mchog gsum gyi spyan sngar gzhan gyi don
308b5(rgyud): las 'ches pa dang 'jig rten pa'i sa nyid la gzhan gyi don dgos pa dang chos kyi phyag rgya nyams su myong nas gzhan gyis spyod pa nyid do/ /phyag rgya ni de lta bu'i smon lam gyi stobs kyis sa bcu'i byang chub sems dpa' la rten gzhal yas khang brten pa lha'i 'khor lo dang bcas pa/
308b6(rgyud): mtshan dang dpe byad kyis rab tu spras shing dbang po'i spyod yul du gyur pa ste/ skus chos ston pa rnams dang / sgrub po dag la rang gi lhag pa'i lhar gnas pa dag la chos ston pa dang / mthun par snang ba la shAkya seng ge lta bu dang / thun mong du sna tshogs su shar ba ni/ gzhan gyi don
308b7(rgyud): phun sum tshogs pa'i 'bras bu de/ phyag rgya chen po rnam par dag pa'i chos sku'i gtso bo las/ snang ba shin tu dag pa dang / snang ba dag pa dang / snang ba thun mong ba rnams la longs spyod rdzogs pa dang sprul pa'i sku'i rnam pa 'byung bar 'gyur ro/ /de bas na slob dpon d+harmA
309a1(rgyud): kIrti'i zhal snga nas/ de'i phyir yang dag yang dag min/ /gang gang shin tu sgom pa las/ /bsgom pa'i stobs kyis rdzogs pa dang / bde gsal mi rtog dgos pa can/ /zhes bya bas rtogs par bya'o/ /de yang phyag rgya chen po nyid snang ba'i phyir/
309a2(rgyud): rang bzhin te zhes bya ba la/ de yang rnam med rjes thob lta bu ni ma yin te/ nor bu rin po che dang dpag bsam gyi shing dang / bum pa bzang po bzhin no/ /de bas na 'bras bu dam tshig gi phyag rgyar rig par bya'o/ /sems can gyi phyir 'das pa'i rgyun nye bar bzung bar rdo rje 'dzin
309a3(rgyud): pa he ru ka la sogs pa zhes bya ba la/ sems can gyi don ni theg pa chen po rnams kyis bsgrub bya yin la/ de nyid kyi phyir snying rje dang / smon lam gyi phyir 'das pa ste/ rgyun ni des 'brengs ma chad par nye bar bzung bas/ sgrub byed yin la sgrub pa la rdo rje 'dzin pa he ru ka dang /
309a4(rgyud): rgyud sde bzhi'i lha tshogs la sogs pa ste/ gzhan gyi rtog pa dang mthun par 'phros pa ni spro ba dam tshig gi phyag rgya'o/ /rgyu'i dus su ji ltar bslab par bya zhe na bstan par bya ste/ dam tshig gi phyag rgya rdo rje slob dpon gyi dbang blangs te zhes bya ba ni bshad 'dzin no/ /de dag
309a5(rgyud): gi lam ji lta bu zhe na/ lha'i 'khor lo lha'i rnam pa ye shes lnga'i rang bzhin cho ga lngar brtags pa ni me long lta bu dang / mnyam pa nyid dang / so sor rtog pa dang / bya ba nan tan dang / chos kyi dbyings rnam par dag par 'gyur pa dang / smon pa'i tshul du bsgom pa de
309a6(rgyud): yang sbyor ba dang po dang / dkyil 'khor rgyal po mchog dang las rgyal po mchog go/ /rdzogs pa'i rim pa rnam par brtag pa ni/ /thig le'i rnal 'byor dang / phra mo'i rnal 'byor dam tshig gi phyag rgya bsgom pa'i slob dpon gyi ni bsod nams chen po byas par 'gyur
309a7(rgyud): ro zhes bya ba ni bum pa'i dbang gi lus ngag par byed pa ste/ dam tshig gi phyag rgya nyid yin pas/ /spros pa sna tshogs pa'i phyir skal pa tha ma dag gis bsgrub par byas te/ rdo rje slob dpon gyi dbang blangs la bdag dang gzhan grol ba dang / dgrol ba dang bcas pa ste/
309b1(rgyud): de yang dang por phyag rgya chen por gyur pa'i phyir snying rje dang / sangs rgyas pa'i rtags nyid kyi phyir khrus dang byug pa dang / skal pa dang ldan pa'i phyir lha'i nga rgyal dang bkra shis par bya ba'i phyir tshogs bsags pa dang / don du 'gyur bya ba'i phyir tshad med pa bzhi dang / chos
309b2(rgyud): thams cad kyi ngo bo bstan pa'i stong pa nyid dang / bar chos zhi bar bya ba'i phyir srung ba'i 'khor lo dang / chos thams cad rnam par thar pa'i sgo gsum gyi bdag nyid do/ /chos kyi dbyings las skye ba'i phyir nam mkha' byin gyis brlabs pa dang / rten gyi zhen pa bzlog
309b3(rgyud): pa'i phyir gzhal yas khang dang gnas khang gi zhen pa bzlog pa'i phyir gdan pad+ma dang / bzhon pa'i zhen pa bzlog pa'i phyir nyi zla'i gdan dang / gos kyi zhen pa bzlog pa'i phyir glang po che dang stag gi pags pa dang / rgyan gyi zhen pa bzlog pa'i phyir dur khrod kyi rgyan dang /
309b4(rgyud): byug pa'i zhen pa bzlog pa'i phyir thal ba'i byug pa dang / ltos pa'i 'jigs pa'i zhen pa bzlog pa'i phyir gces bu'i stang stabs dang / 'khor gyi zhen pa bzlog pa'i phyir lta'i tshogs dang / lus dag yid kyi zhen pa bzlog pa'i phyir de nyid gsum dang / skye mched kyi zhen pa
309b5(rgyud): bzlog pa'i phyir sems dpa' drug dang / 'byung ba zhen pa bzlog pa'i phyir lha mo bzhi dang / lus kyi zhen pa zlog pa'i phyir dkyil 'khor du blta ba dang / 'dod chags dag pa'i don du bde chen gyi sbyor ba dang / zhe sdang dag pa'i don du he ru ka'i sbyor ba dang / gti mug
309b6(rgyud): dag pa'i don du mi shes pa'i do kho na nyid dang / nga rgyal dag pa'i don du skye ba med pa'i phyir myong ba dang / phrag dog dag pa'i don du mnyam pa la ma yengs pa'i ye shes dang / srog gcod pa'i nyes pa dag pa'i don du rtsa ba'i 'khor lo dang / ma byin par len pa dag pa'i don du rlung 'byung
309b7(rgyud): 'jug gi gnas dran pa dang / mi tshangs pa spyod pa dag pa'i don du phra mo'i thig le dang / brdzun du smra pa dag pa'i don du rdo rje'i bzlas pa dang / phra ma dag pa'i don du bla ma la bstod pa dang / tshig 'khyal pa dag pa'i don du rdo rje sems dpa'i yi ge brgya pa dang / ngag rtsub mo dag
310a1(rgyud): pa'i don du bzlas pa dang / chags sems dag pa'i don du sems la lta ba dang / gnod sems dag pa'i don du yul la lta ba dang / log lta dag pa'i don du stong nyid snying rje'i snying po can dang / ser sna dag pa'i don du ma chags pa dang / 'chal pa
310a2(rgyud): dag pa'i don du blo rlabs po che dang mi 'bral ba dang / khong khro bdag pa'i don du kun la rang gi lhar lta ba dang / le lo dag pa'i don du thob par dka' ba'i 'chi bar myur ba lta ba dang / g.yeng ba dag pa'i don du mgo na po bsten pa dang / mtshan ma'i rnam par rtog pa dag pa'i
310a3(rgyud): don du gang dang gang du skye pa de dang de la dpyad par bya ba dang / zas kyi zhen pa bzlog pa'i phyir bdud rtsi rnam pa lnga bsten pa dang tshogs su gyur par yang bya ste/ mi mthun pa dag par bya ba'i don du brda'i rab tu dbye ba la mkhas par bya'o/ /de las khyad par gyi don ni
310a4(rgyud): phyag rgya chen po'i dngos grub thob par bya ba'i phyir bskyed pa'i rim pa dang / mchog gi dngos grub thob par bya ba'i phyir rdzogs pa'i rim pa dang / lha nye bar bya ba'i bzlas pa dang las nye bar 'grub par bya ba'i phyir gtor ma dang / bsod nams kyi tshogs khyad par can la
310a5(rgyud): sogs par bya ba'i phyir tshogs kyi 'khor lo dang / dngos grub myur du thob par bya ba'i phyir sbyin sreg dang / bla ma mnyes par bya ba'i phyir maN+Dal dang / bkra shis par bya'i phyir chod pa dang / bar chad bzlog par bya ba'i phyir mchod rten gyi las dang shes pa dang bral
310a6(rgyud): bar bya ba'i phyir glegs bam bklags pa dang / slob ma bsdu bar bya'i phyir dbang bskur ba'i dkyil 'khor gyi cho ga dang / bya ba'i cha la mkhas par bya ba'i phyir rgyud la sogs par blta ba ste/ de dag thams cad bdag la ltos pas gzhan gsal
310a7(rgyud): bar bya ba yin gyi bdag dag par bya ba la ni lha'i 'khor lo la lha'i 'khor lo'i rnam pa phung po lnga la rigs lnga'i rgyas gdab par byas te/ gzugs ni rnam par snang mdzad do/ /tshor ba ni rin chen 'byung ldan no/ /'du shes ni snang ba mtha' yas so/ /'du byed ni don yod grub pa'o/ /rnam
310b1(rgyud): pa ni rdo rje mi bskyod pa'o/ /de yang ye shes lnga'i rnag bzhin te/ sna tshogs su shar ba ni me long lta bu dang / rang gi ngo bo mnyam pa nyid dang / rigs lngar snang bas so sor rtog pa dang / phrin las kyi sgo nas bya ba nan tan dang / sgro skur dang bral ba'i sgo nas chos kyi dbyings su
310b2(rgyud): rtogs par byas la/ de la mi bskyod pa dang / /rdo rje 'chang gi bshad pa kho nar zad do/ /cho ga lngar brags pa ni mngon par byang chub pa lnga ste/ nyi ma dang zla ba dag la A li kA lis brgyan pa dang / ro mnyam pa'i gong bu dang / thugs kyi yi ge dang / rdo rje rtse lnga pa dang /
310b3(rgyud): sku yongs su rdzogs pa rnams la byang chub kyi mchog tu sems bskyed pa dang / sems so sor rtog pa dang / gsung rnam par dag pa dang / thugs zad mi shes pa dang / sku 'khor lo dam pa'i byang chub pa'i bdag nyid can me long lta bu dang / mnyam pa nyid dang / so sor
310b4(rgyud): rtog pa dang / bya ba nan tan dang / chos kyi dbyings kyi ye shes dang skyar bar bya'o/ /rnam par dag par 'gyur pa ni me tog las 'bras bu 'byung ba'o/ /rnon po'i tshul ni rtse gcig pa ste/ slob dpon dag gi 'dod pa'o/ /de lta bu nyid du bsgom pa de yang rigs te/ phung po
310b5(rgyud): lnga ni mdor bsdus na/ /sangs rgyas lngar ni rab tu grags/ /rdo rje skye ma chen 'di dag kyang / /mkha' 'gro ma yi dkyil 'khor nyid/ /ces bya bas so/ /yang sbyor ba dang po ni rnal 'byor dang rjes thob kyi rnal 'byor ro/ /dkyil khor rgyal po mchog ni shin tu rnal 'byor ro/ /las
310b6(rgyud): rgyal po mchog ni shin tu rnal 'byor chen po'o/ /de lta bu'i lam de dag kyang 'di ltar shes par bya ste/ grogs dag chu yi zla ba ni/ /bden pa ma yin brdzun ma yin/ /de bzhin dkyil 'khor 'khor lo yang / rang bzhin med lus gsal ba nyid/ /ces bya ba gsung rab las so/ /
310b7(rgyud): de dag ni shin tu brtags pa'i phyir bskyed pa'i ri pa'o/ /da ni yod pa gsal bar byed pa bstan par bya ste/ rdzogs pa ni rang la'o/ /rim pa ni 'khor lo bzhi'i rim pa'o/ /rnam par brtag pa ni e baM ma ya'o/ /thig le ni byang chub sems kyi khu ba ste/ kha dog dang dbyibs
311a1(rgyud): so/ /bde ba dang yid tha mi dad par byed pa ni rnal 'byor ro/ /phra mo ni rlung dang rtse'o/ /rtsa ni 'khor lo rnam bzhi'o/ /de dag yid sbyor ba byed pa ni rnal 'byor te/ spros pa'i mtha' dang bral ba'i phyir dam tshig gi phyag rgya'o/ /bsgom pa ni dmigs pa'o/ /slob
311a2(rgyud): dpon ni dbang gi rnam par phyed pa'i gzhan gyi don no/ /sgrub pa po de nyon mongs pa bcom pa'i phyir bsod nams chen po byas par 'gyur ro/ /mchog gi 'bras bu ma yin nam zhe na/ de ltar yang chos kyi phyag rgya'i bdag nyid dang / 'bras bu rtogs par mi 'gyur te/ nges pa'i rgyu las
311a3(rgyud): nges pa'i 'bras bu 'byung bar 'gyur ro zhes gsungs so zhes bya ba la/ bsod nams kyis nyon mongs pa'i sgrib pa dag par byed pa de ltar yin yang / chos kyi phyag rgya bde stong spyi'i rnam pa'i bdag nyid dang / 'bras bu phyag rgya chen po bde stong rang gi mtshan nyid rtogs par mi 'gyur te/ de ci'i
311a4(rgyud): phyir zhe na/ dam tshig gi phyag rgya spros pa sna tshogs pa rtogs pa can gyi spyod yul zhen pa dang bcas pa 'khor ba'i rgyu de bcos ma'o/ /de bas na nges pa ma bcos pa'i rgyu las nges pa'i 'bras bu rtogs par 'gyur ro zhes gsungs pas so/ /gal te bcos ma yin pa'i phyir lam tsam
311a5(rgyud): du yang mi rigs so zhe na/ byis pa blo chung rnams kyi ni/ /bdag med la sogs go bya'i phyir/ /dge bshes dam pa mchog bsten nas/ /rim par de bzhin bstan par bya/ /zhes bya ba'i phyir dang gsung rab las/ 'di dag thams cad sems cam du/ /thub pas gang zhig
311a6(rgyud): gsungs pa rnams/ /byis pa skrag pa spang pa'i phyir/ /gsungs kyi de bzhin nyid du min/ /zhes 'byung ba nyid kyis da bas na don dam pa rang bzhin med pa nyid de/ bskyed pa dam tshig gi phyag rgya'o/ /'dis ni dngos po rnams ni de kho na nyid bstan pa'o/ /dngos po de kho na nyid
311a7(rgyud): du ji ltar bsdu zhe na/ bstan par bya ste/ de'i rnal 'byor pa dag gis gang byis pa rnams kyis brtags pa'i brtan g.yo'i dngos po thams cad lhan cig skyes pa'i nyams su myong ba'i lam gyi rtog pa dang ro gnyis su med pas de nyid du phug ste/ tha mi dad pa de nyid byang chub bla na
311b1(rgyud): med pa'i gser du gyur pa'o/ /des ni 'jig rten gsum gyi 'khor lor yang dag par bsgom par 'gyur te/ lhan cig skyes pa'i dga' ba dang / de nyid nyams su myong ba lam gyi rtogs pa dang / sgro skur dang bral ba bsam gyis mi khyab pa'i bdag nyid du 'gyur
311b2(rgyud): ro/ /mngon par rnyed pa'i dngos grub mchog bsgoms pas 'thob po zhes bya ba la/ gang de kho na nyid la rmongs pa ni byis pa ste/ de lta bu rnams kyis tha snyad du brtags pa'i rig pa bag chags rab tu stug po las/ rnam par rtog pa'i dbang gis brtan pa dang / g.yo ba'i
311b3(rgyud): dngos po thams cad la mngon zhen du bltas pas sdug bsngal du gyur pa la dpe'i lhan cig skyes pa'i las bya ba'i phyag rgya nyams su myong ba'i ro chos kyi phyag rgya lhan cig skyes pa'i gnyis su med pas rtag pa thams cad de nyid du phug ste/ spang bya dang blang bya tha mi dad na dper na
311b4(rgyud): gser 'gyur gyi rtsis lcags gser du 'gyur ba bzhin du dngos po de nyid byang chub bla na med pa'i gser du gyur pa'o/ /las 'dis ni 'dod pa dang gzugs dang gzugs med pa'i 'jig rten chos dang longs spyod rdzogs pa dang / sprul pa gsum gyis 'khor lo dbyer mi
311b5(rgyud): phyed par yang dag par bsgom par 'gyur te/ rtogs pa'i dus de nyid ni dpe'i lhan cig skyes pa'i dga' ba dang / des mtshon pa'i ye shes de dag nyams su myong ba don lam gyi rtog pa dang sgro skur dang bral ba'i phyag rgya chen po'i 'bras bu'i rnam bsam gyis mi khyab pa'i
311b6(rgyud): bdag nyid du gyur pa ste/ de dag gis rtogs pa de dag sngon snying po don gyi sangs rgyas su 'gyur te/ ma 'ongs pa rnams su 'gyur ro/ /de ltar mngon par rnyed pa'i dngos grub mchog gang gis bsgoms pas 'thob po/ /de dag nges par grub par nus sam zhe na/
311b7(rgyud): bstan par bya ste/ de bas na gsung rab las/ 'di ni gzhal yas khang min las min dbang po min te 'byung ba la sogs min/ /gzugs la sogs pa ma yin srog chags min zhing mi dang gzhan ma yin te rdzogs sangs rgyas/ /'khor lo'i gtso bo dag
312a1(rgyud): ni chos sku yin te dkyil 'khor pa dang lha dag dang / /khams gsum 'di dag thams cad sna tshogs ma yin 'khor lor rtogs na ji ltar 'khrul par byed/ /ces bya ba la brtags pa 'di ni gzhal yas khang ste/ bde ba chen po nyid gzhal yas khang
312a2(rgyud): du shar ba'i phyir/ gzhal yas khang rtog pas phyag rgya chen por rig par bya ste/ gzhal yas khang gsal bar bya ba'am/ bde chen grub par bya ba ni med do/ /bdag dang gzhan gyi lus kyang de bzhin te min no/ /mig dang rna ba dang sna dang lce dang lus dang yid rnams
312a3(rgyud): kyang dbang po gzhan min te gong bzhin no/ /'byung ba sa dang chu dang me dang rlung dang de dag la sogs pa ni rten 'brel bcu gnyis te gzhan min no/ /gzugs la sogs pa ni sgra dang dri dang ro dang reg bya ste/ de dag kyang gzhan ma yin no/ /srog gi rlung dang bcas pa bde
312a4(rgyud): sdug dang bcas pa skye shi dang bcas pa ste/ de la srog chags zhes bya ba la/ /de yang gzhan min zhing mi dang de las gzhan pa lha dang lha ma yin dang dud 'gro dang yi dwags dang dmyal ba rnams kyang gzhan ma yin te de nyid las gzhan pa dang de nyid sbyar ba ni de dang bral ba'i
312a5(rgyud): phyir gdod ma nas rdzogs pa'i sangs rgyas so/ /lha'i 'khor lo dkyil 'khor gyi gtso bo rnal 'byor pa bdag nyid kyang chos kyi sku yin te/ de bas na rten gyi dkyil 'khor dang sgrub pa po dang / lha dag dang khams gsum 'di dag thams cad dang / sna tshogs su snang
312a6(rgyud): ba de dag gzhan ma yin te/ gnyis med kyi 'khor lor rtogs na ji ltar yang gzhan med pa'i phyir 'khrul par byed pa med cing 'khrul bar yang ma 'gyur na/ 'khrul pa las gzhan ma yin zhing 'khrul bar mi 'gyur bar yang phyag rgya chen po la snyegs la/ mar las kyi phyag rgya la snyegs te/
312a7(rgyud): de yang ji ltar snyegs te/ phyag rgya chen po ma bcos pa bzhin chos rgya yang ma bcos pas yar snyegs la las rgya la dga' ba bzhi yod pa bzhin du chos rgya la yang dga' ba bzhi yod par mar snyegs so/ /gzhan yang gsang sngags kyi lus kyis bla ma'i ngag sngon du song bas
312b1(rgyud): dngos grub rnam pa gnyis 'byung ba yin pas bla ma'i gdams ngag sngon du 'gro dgos pas chos rgya gtan la dbab par rigs te/ /de yang / /las kyi phyag rgya lus la ste/ /chos kyi phyag rgya ngag la'o/ /phyag rgya chen po yid la ste/ /dam tshig phyag rgya kun la 'gro/ /zhes
312b2(rgyud): bya bas kyang shes par bya'o/ /de la 'di ltar ste/ brjod par bya ba dang / skabs su bab pa'i tshig dang / ngo bo dang mtshan nyid dang / phan yon no/ /de la brjod par bya ba ni/ /bde stong spyi'i rnam pa'o/ /de yang phyag rgya chen po la ltos pas spyi'i rnam pas chen po ni rang
312b3(rgyud): gi mtshan nyid do/ /skabs su bab pa'i tshig ni e baM ste/ dbyangs kyi yi ge dang gsal byed kyi yi ge'o/ /de yang rab tu mi gnas pa la/ /byin rlabs bla ma'i ngag chen po/ /chos kyi phung po brgyad khri dang / /bzhi stong grags kyi rtsa ba dang / /yi ge pha ma gnyis yin
312b4(rgyud): te/ /kun gyi yang ni gzhir gyur pa'o/ /zhes pas rgyud sde lnga la sogs pa ji ltar snyed cig yod pa de dag thams cad dbyangs dang gsal byed gnyis su 'dus de yang e baM gnyis su 'dus so/ /ngo bo ni bla ma'i gdams ngag sgra'i rang bzhin brjod pas/ slob ma'i blo la
312b5(rgyud): brjod bya don spyi'i rnam par bde stong du shar pa'o/ /mtshan nyid ni snang stong gnyis su med pa ste/ de yang snang ba shar ba'i mtshan nyid du stong ba byung la/ stong pa rtogs par byed pa'i mtshan nyid du snang ba byung ste de yang / stong pa bcom ldan 'das su bshad/ /ces pa dang / yang / sna
312b6(rgyud): tshogs snang ba'i chos rnams la/ /skye ba med pa nyid gnas pa/ /stong pa snang ba mtshan nyid gcig /ces pas so/ /phan yon la gnyis te don che ba dang / phan yon che ba'o/ /don che ba ni bla ma'i gdams ngag sgra'i stobs las slob ma'i blo la rtogs pa shar ba ni skad cig mas bsdus
312b7(rgyud): pa'i dga' ba bzhi skye ste/ de yang snang ba sna tshogs su shar ba dga' ba de ltar shar ba yang lhan cig skyes pa yin snyam pa mchog dga' lhan skyes yin par yid ches pa lhan cig skyes pa'i dga' ba/ rjes la rags snang du shar ba dga' bral lo/ /de ltar chos
313a1(rgyud): thams cad la lhan cig skyes pas rgyas gdab kyin bsgom pas rang gi don du chos kyi sku phyag rgya chen po thob pa ni don che ba'o/ /de nas sems can gyi don gyi smon lam gyi dbang gis gzugs sku gnyis sems can gyi snang ba bdag pa dang ma dag pa'i bye brag
313a2(rgyud): gis longs sku dang sprul sku snang ba ni phan yon che ba'o/ /de lta bu la 'jug par mi nus pa la/ lam gyi phyag rgya bstan pa la bzhi ste/ chos 'byung du gzhag pa'i rgyu mtshan dang / de nyid dpe'i ye shes su rig pa dang / dman drag gnyis sun bton pa yang dag pa'i ye shes
313a3(rgyud): dpe'i ye shes su rig pa dang / 'phel bar byed pa 'brel pa'i tshul gyis nyams su blangs pa'o/ /de la chos 'byung du gzhag pa ni rtogs shing bla ma'i gdams ngag gis zin na mya ngan las 'das pa 'byung ba ste/ e yi cha byad bzang po la/ /dbus su baM gyis rnam par
313a4(rgyud): brgyan/ /bde ba thams cad skyed pa'i gnas/ /sangs rgyas rin chen za ma tog /ces gsungs pas so/ /ma rtogs shing bla ma'i gdams ngag gis ma zin na 'khor ba 'byung ste/ de yang / yi ge e ni mar gyur la/ /baM ni pha zhes bya bar grags/ /thig le de ni byang chub
313a5(rgyud): sems/ /de las srid pa thams cad skyes/ /zhes 'byung ba'i phyir chos 'byung du rigs so/ /de nyid dpe'i ye shes su rigs te/ chos kyi phyag rgya la dga' ba bzhi yod pa bzhin du las kyi phyag rgya la yang dga' ba bzhi nA da bas so/ /de yang dper na chu'i zla bas nam mkha'i zla ba
313a6(rgyud): mtshon nus pa bzhin du/ mtshon byed dpe'i lhan cig skyes pa ni nyams su myong la/ mtshon bya don gyi lhan cig skyes pa ni mtshon par nus la dngos ni ma yin te/ 'dra ba'i phyir na dper rigs so/ /de yang / don gyis 'dra ba gang yin pa/ /dpe dag la ni brten par 'gyur/ /
313a7(rgyud): zhes pas so/ /dman drag gnyis sun phyung ba yang dag pa'i dbang bskur ba dper gzhag par bya ste/ de yang drag po'i dbang ni/ go rims dang gnas dang rtogs pa gsum las 'khrul te/ de yang go rims la 'khrul pa ni/ mtshan nyid dang bral ba'i skad cig ma dang / lhan cig
313b1(rgyud): skyes pa'i dga' ba mthar 'dod la rnam par nyed pa'i skad cig ma dang / dga' bral gyi ye shes gsum par 'dod do/ /gnas la 'khrul pa ni rdo rje nor bur byang chub kyi sems kyis khyab pa la lhan cig skyes pa ngos 'dzin pas 'khrul lo/ /rtogs pa la 'khrul pa ni rdo rje nor bu la
313b2(rgyud): byang chub sems kyis khyab pa ni mchog dga'i ye shes te rang gi ba tsam rtogs pa ste de la dngos po'i gshis yin zer bas 'khrul lo/ /dbang bskur nges pa ni go rims mi 'khrul yang gnas dang rtogs pa las 'khrul te rtogs pa ni nor bu'i nang du byang sems kyis khyab pa la
313b3(rgyud): dngos po'i gshis rtogs par 'dod pa'o/ /gnas ni rdo rje bum pa la khyab pa la ngos 'dzin pas so/ /des na de gnyis ni dper mi rigs so/ /yang dag pa'i dbang dpe'i ye shes su gzhag pa ni byang chub kyi sems ma nor ba ste/ dang po'o byed 'khyud pa nas brtsams nas rdo
313b4(rgyud): rje'i mgrin pa man chad du khyab pa la dga' ba nor bu'i nang du khyab pa la mchog dga'/ gnyis shor gnyis gnas par de ni lhan cig skyes pa'i dga' ba ste/ gnyis shor bas 'dod chags kyi dad yal/ gnyis gnas pa de la rigs kyi bdag po'i kha na gnas pa de ni rdo rje 'chang gi thig le stong pa mdzes pa'i spyi bo na
313b5(rgyud): gnas pa de ni mi bskyod pa'i thig le ste bde ba/ de gnyis kyang rgyu 'bras su byas nas rdo rje 'chang gi thig le des ni rang bzhin med par byas pas rtag pa'i mtha' bsal/ mi bskyod pa'i thig les rdo rje 'chang gi thig le rgyas btab pas rang bzhin med pa nyams su myong bar bya ste
313b6(rgyud): chad pa'i mtha' bsal lo/ /rtag chang gnyis las 'das pa ste lhan cig skyes pa'o/ /de yang / rgyu la 'bras bus rgyas btab cing / /'bras bu la yang rgyus rgyas gdab/ /'di ni bde chen rgyal po yin/ /zhes pa dang / gzhan yang rab tu mi gnas pa las/ /lhan
313b7(rgyud): cig skyes dga'i rang bzhin ni/ /mchog dga'i mtha' dang dga' bral gong / /'bras bu gang zhig rigs 'gyur ba/ /mi bskyod rdo rje las ltung zhing / /rdo rje 'chang chen pad+mar reg /rgyu la 'bras bus rgyas btab pas/ /rig byed mtha' yi 'dod pa dgag /'bras
314a1(rgyud): bu la yang rgyus rgyas btab/ /gsang bar smra ba'i 'dod pa dgag /gnyis la gnyis med rgyas btab pas/ /la ba can gyi 'dod pa dgag /ces gsungs pas so/ /'phel bar byed pa 'brel pa'i tshul gyis nyams su blangs pa ni/ dga'
314a2(rgyud): bral gyis lhan cig skyes pa la spyad pas dga' ba gsum lhan cig skyes par 'gyur te/ de yang / chos rnams kun gyi ngo bo ni/ /lhan cig skyes par bsgom par bya/ /zhes pas so/ /de lta bu la 'jug par mi nus pa'i gang zag gis dam tshig gi phyag rgya la bslab
314a3(rgyud): par bya ste/ de la yang dga' ba bzhi brtsi ste/ dang po bsod nams tshogs bsags pa nas bzung nas byang chub pa rnam pa lngas lha bskyed pa ni dga' ba'o/ /dkyil 'khor gang yin pa spyan drangs nas zhal du zhugs te/ lha zhu ba'i khu bas lus gang ba ni mchog
314a4(rgyud): dga'o/ /rang yang zhu nas thig le gnyis su gnas pa ni lhan cig skyes pa'i dga' ba'o/ /lha mo bzhis gsol ba btab nas sku ru bzhengs pa ni dga' bral lo/ /de yang dga' ba bzhis tha mi dad du khyer ba ni bzhi pa'i man ngag go/ /de yang rab tu mi gnas
314a5(rgyud): pa las/ /phyag rgya chen po'i byang chub lnga/ /dga' ba'i ye shes nyid yin no/ /chags pa chen po'i 'od zer gyis/ /sangs rgyas rnams ni bsdus nas kyang / /khu ba'i ngo bor gyur gzugs pa/ /khyad par gyi ni dga' ba'o/ /thabs dang shes rab kha sbyor ba/ /thig
314a6(rgyud): le dkar dmar thog mtha' can/ /yi ge gsum gyi bdag nyid do/ /lha yi 'khor lo sna tshogs pa/ /bral ba'i dga' bar rab shes bya/ /zhes gsungs pas so/ /de lta bu'i dam tshig gi phyag rgya'i thig le gnyis kyi dbyibs dang kha dog tu nyams su myong yang /
314a7(rgyud): thig le gnyis kyi mtshan nyid nyams su ma myong ngo zhes the tshom bskyed nas de'i mtshan nyid nyams su myong bar bya ba'i phyir las kyi phyag rgya bstan la/ lhan cig skyes pa nyams su myong bar bya'o/ /des dpe'i ye shes nyams su myong yang / don bde stong spyi'i rnam
314b1(rgyud): par rtog pa dang bral zhing nyams su myong ba dag la chos kyi phyag rgya bstan te/ chos thams cad skyes pa dang tha mi dad par bstan pas/ bde stong gnyis med du nyams su myong ba de ni chos kyi phyag rgya'o/ /de la yang dga' ba bzhis lam du 'gyur te/ sna tshogs su shar ba
314b2(rgyud): dga' ba la sogs pa gong du bstan pa bzhin no/ /phyag rgya chen po gtan la dbab pa gnyis te/ rten gyi gang zag dang de la gdams pa'o/ /rten gyi gang zag ni sngon smon lam khyad par can btab pa/ tshogs khyad par can bsags pa/ gnyug ma la yun ring
314b3(rgyud): du sbyangs pa/ bla ma'i dus thabs bsten pa la mkhas pa/ phyogs las rnam par rgyal ba'i spyod pa la 'jug nus pa'o/ /de yang / /lhan cig skyes pa'i ye shes te/ /thabs gzhan gyis ni mi rnyed de/ /bla ma'i dus thabs bsten pa'am/ /bsod nams kyi ni
314b4(rgyud): bdag nyid shes/ /zhes pas so/ /de la gdams pa ni/ phyag rgya chen po brngas bstan par bya ste/ de la gsum ste/ chos thams cad skyes pa'i brda dang / ma skyes pa'i brda dang / skyes ma skyes gnyis su med par nyams su myong ba'i brda'o/ /de la dang po ni chos
314b5(rgyud): thams cad rol pa sna tshogs su shar ba ni skyes pa'i brda'o/ /de nyid rang bzhin med par rtog pa ni ma skyes pa'i brda'o/ /rol pa 'gag med dang rang bzhin med pas gnyis su med par myong ba tha mi dad kyi brda'o/ /de lam du byed pa'i man ngag la lnga ste/ rgyu mtshan gyi
314b6(rgyud): man ngag dang / de nyid rjes su 'gro ba'i man ngag dang / thabs khyad par can dang / nyams su blang ba'i man ngag dang / gdams ngag la nges shes skyes pa'i man ngag go/ /de la rgyu mtshan gyi man ngag ni/ phyag rgya bzhi pa'i kho nar bzhag pa'i rgyu mtshan ni gang zag bzhi la
314b7(rgyud): dgongs pa ste/ gang zag skal pa tha ma bskyed rim la mos pa dang / skal pa 'bring rtsa rlung thig le la mos pa dang / skal pa rab bla ma'i man ngag la nges shes skyes pa dang / skal pa yang rab gnas lugs nyams su len nus pa'o/ /de rnams la phyag rgya bzhi nyams
315a1(rgyud): su len nus pa'o/ /de la phyag rgya bzhi bstan te/ dam tshig gi phyag rgya thabs sna tshogs pa rtog pa can gyi yul du gyur pa dang / las kyi phyag rgya bde ba nyams su myong ba rtog pa'i yul du gyur pa dang / chos kyi phyag rgya stong pa nyams su myong
315a2(rgyud): ba zhen shes med pa'i yul du gyur pa dang / phyag rgya chen po rnal ma nyams su myong ba ci yang ma yin pa'i yul du gyur pa bstan par bya'o/ /de yang rgyud las/ las kyi phyag rgya rnam par bsgom/ /de yi steng du phyag rgya che/ /de nyid phyag rgya rnam bsgom bya/ /de yi steng du phyag
315a3(rgyud): rgya che/ /de nyid dam tshig phyag rgya'o/ /zhes pas so/ /de yang / dbang bzhi dang 'brel te bum pa dang / gsang ba dang shes rab ye shes kyi dbang dang / mthar thug pa man ngag gi dbang ngo / /de yang / chu dang 'brel phyir bum pa'i dbang / /gsang ba las byung gsang ba ste/ /shes
315a4(rgyud): rab ma yi gzugs dag las/ /ye shes skyed phyir de nyid dbang / /kun gyi ngo bor mi gnas shing / mthar thug pa ni bzhi pa'i dbang / /zhes pas so/ /dbang de dag kyang dkyil 'khor bzhi dang 'brel te/ rngul tshon gyi dkyil 'khor dang / mkha' gsang gi dkyil 'khor
315a5(rgyud): dang / byang chub sems kyi dkyil 'khor dang / bden pa dbyer med kyi dkyil 'khor ro/ /de yang / gsang ba'i dkyil 'khor bzang po dag /thig le don dam dbyer med dkyil/ /snying po ye shes rang sbyin gnas/ /zhes so/ /dbang de dag la yang bskur ba'i gnas bzhi
315a6(rgyud): ste/ bum pa'i dbang spyi bor bskur ba dang / byang chub kyi sems lce la sbyin pa dang / /gsum pa sems la bskur ba dang / /bzhi pa lus ngag yid gsum dbyer med pa la bskur ba'o/ /de yang / lus kyi rtse mor chu blugs shing / /ngag gi rtse mor bsam mi khyab/ /ces pas
315a7(rgyud): so/ /de dag gis kyang sgrib pa bzhi dag ste/ lus kyi sgrib pa dang / ngag gi sgrib pa dang / yid kyi sgrib pa dang / sgro skur thams cad gcod pa'o/ /de yang / srog gcod pa dang ma byin len/ /mi tshangs spyod dang brdzun smra dang / /phra ma ngag 'khyal tshig rtsub mo/ /
315b1(rgyud): chags sdang gnod sems log lta dang / gzung 'dzin sgro 'dogs skur 'debs mtha'/ /ma lus spyod pa nus pa'i mchog /ces so/ /'o na dbang bzhi pa kho nas chog mod/ /gsum pa man chad la dgos pa med do zhe na bzhi pa rgyud las skyes pa'i gang zag
315b2(rgyud): cig car ba dga' ba dang bzhi pa rgyud la skya ba'i thabs yin pas dgos par bstan to/ /de la gdams pa bzhi bstan te phyi bskyed pa'i rim pa ste/ bskyed rim dang / zab mo bskyed pa'i rim pa ste rtsa rlung bsgom pa dang / yongs su rdzogs pa'i rim pa ste/ snang grags stong
315b3(rgyud): pa nyid du rtogs pa dang / ngo bo nyid rdzogs pa'i rim pa ste/ rgyu rkyen las rag ma lus par lhun gyis grub pa la'o/ /de yang / bskyed pa yi ni rim pa dang / /rdzogs pa yi ni rim pa gnyis/ /phyi dang nang gi rnam pa can/ /yongs su pa dang ngo bo nyid/ /ces pas so/ /
315b4(rgyud): de las 'bras bu bzhi 'byung ste/ /sprul pa'i sku dang longs sku dang / /chos kyi sku dang ngo bo nyid kyi sku'o/ /de yang / sna tshogs pa las sna tshogs skye/ /bde ba can gyi gzhan mos pa/ /mtha' med pa las yon tan 'byung / /dbyer med gcig bu ngo bo nyid/ /ces pas so/ /
315b5(rgyud): de nyid rjes su 'gro ba'i man ngag ni bzhi ste/ las kyi phyag rgya de nyid rjes su 'gro ba'i man ngag dang / phyag rgya chen po dang dam tshig gi phyag rgya rjes su 'gro ba'i man ngag go/ /de la las kyi phyag rgya de nyid rjes su 'gro ba'i man ngag la bdun te/ las dang rgyas gang gis 'debs pa dang / gang gis 'grub
315b6(rgyud): bdag gang 'grub pa dang / / nges par gang gis byed pa dang ming gang yin pa dang / 'bras bu gang thob pa'o/ /de la las ni lus ngag yid gsum la bsam pa gtso bas te/ de yang lus kyi las chags pa ste bskyed pa'i sbyor drug dang / bsrub pa dang srubs pa'i sbyor ba'o/ /gong ma ni drug ste/ sen
315b7(rgyud): mos gdab pa dang / nu ma mnye ba dang / 'khyud pa dang / lce gzhib pa dang / ma mchu sos gzung ba dang / g.yal bsgag pa'o/ /ngag la gnyis thun mong ngu chags pa'i gtam gleng pa dang / khyad par du rdo rje'i bzlas pa bya'o/ /yid kyi las la gsum ste/ dga' ba bzhi ngos gzung ba dang / rdo rje pad+ma pad+ma byin gyis brlab pa'o/ /
316a1(rgyud): de dag kyang bsam pa gtso bo'o/ /rgyas ni bla ma'i gdams dag gis 'debs te/ de yang gnyis sbyor dam pa dang / thabs khyad par can no/ /gong ma la lnga sta/ lus ngag yid gsum mnyam pa 'dod pa mnyam pa/ byin gyis brlabs pa mnyam pa/ phyag rgya dag pa/ bla ma'i gdams
316a2(rgyud): ngag gis zin pa'o/ /dang po ni lus lha ngag rdo rje'i bzlas pa/ yid lhan cig skyes pa ngos gzung mnyam par mnyam pa'o/ /gnyis pa ni skye ba 'di la phyag rgya chen po'i dngos grub thob par bya'o snyam pa'i 'dod pa mnyam pa'o/ /gsum pa ni hUM las rdo rje a las pad+mar byin gyis brlabs pa dang
316a3(rgyud): mnyam mo/ /phyag rgya dag pa ni sku'i bcu drug/ ngag gi nyi shu/ thugs kyi nyer lnga ma'o/ /bla ma'i gdams ngag zin pa ni/ nyon mongs pa'i rjes su gzhol ba ma yin ba dang rang bzos zhugs pa lta bum yin pa'o/ /de yang rgyud las/ lus ngag yid gsum rgyal bar mnyam/ /bsam pa'i stobs ni
316a4(rgyud): rab bzang bya/ /shes rab thabs kyi rnam pa las/ /dpa' bo dpa' mos byin gyis brlabs/ /sku rigs gsung rigs thugs rigs pa/ /stong dang 'jig tshogs lo yi grangs/ /de'i steng mda' yi grangs can mchog /dbang bskur ba ni gang la yang / /bla ma gces spras bya ba mchog /ces
316a5(rgyud): pas so/ /thabs khyad par can la bzhi ste/ dus nges par bya ba'i phyir skad cig ma bzhi dang / ye shes nges par bya ba'i phyir na dga' ba'i phyir bzhi dang / rtogs pa nges par bya ba'i phyir na gnas bzhi dang / mtshan nyid nges par bya ba'i phyir na chos bzhi'o/ /de la skad cig ma bzhi ni rnam pa sna tshogs pa'i
316a6(rgyud): skad cig ma dang / rnam par smin pa'i skad cig ma dang / mtshan nyid dang bral ba'i skad cig ma dang / rnam pa med pa'i skad cig ma'o/ /de yang / rnam pa sna tshogs rnam par smin/ /rnam par nyed pa'i mtshan nyid bral/ /zhes pas so/ /dga' ba bzhi ni dga' ba dang / /mchog dga' dang / lhan cig
316a7(rgyud): skyes pa'i dga' ba dang / /dga' bral lo/ /de yang / dga' ba dang ni mchog tu dga'/ /dga' bral lhan cig skyes dga' ba/ /zhes pas so/ /gnas bzhi ni rdo rje'i mgrin pa dang / rdo rje'i rtse mo dang gnyis shor gnyis mnyam pa dang / thams cad shor ba dang / de yang / chags pa chen po snyoms
316b1(rgyud): 'jug gis/ /rab tu sbyor zhing bsrubs pa las/ /nor bu'i mgrin dang rtser khyab pa'o/ /gnyis bzlas nas ni gnyis mnyam ste/ /lhag ma 'das nas dga' bral lo/ /zhes pas so/ /chos bzhi ni dga' ba la gzung 'dzin thams cad kyi rtog pa yod/ mchog dga' ba la gzung ba
316b2(rgyud): yod la 'dzin pa med/ lhan cig skyes pa'i dga' ba la gzung 'dzin rtag chad kyi mtha' thams cad las 'das pa'o/ /dga' bral la yang rags snang gi rtog pa sna tshogs dang bcas pa'o/ /yang / dga' ba 'dzin pa dang bcas pa/ /mchog dga' de las lhag 'gyur nyid/ /rnam nyed gzung
316b3(rgyud): 'dzin rtog pa can/ /lhan cig skyes gsum mi dmigs so/ /zhes so/ /gang gis 'grub na rig ma mtshan dang ldan pas 'grub ste/ de yang rig ma zhes pas/ /rig ma ni ye shes lnga rig pa ste/ skad cig ma'i ye shes de sgro skur thams cad dang bral bas chos kyi dbyings kyi ye shes rang
316b4(rgyud): gis rang gsal bas me long lta bu phyogs cha med pas mnyam pa nyid kyi ye shes/ cir yang snang bas so sor rtog pa'i ye shes/ de nyid rtogs pas don thams cad 'grub pas bya ba nan tan gyi ye shes so/ /ye shes lnga dang ldan pas skad cig ma'i ye shes de mtshan dang mtshan ldan gyi
316b5(rgyud): lus la brten nas skye bas ma zhes bya'o/ /'o na mtshan ldan gyi rig ma de rgyu gang las 'grub ce na/ dang por gnas pa'i rgyu gsum dang ldan te sngon smon lam khyad par can btab pa de yang da ltar bla ma la gus pas shes rigs bzang po nas bzang por brgyud pa/ bla ma dang ldan zhing bla ma'i
316b6(rgyud): gdams pas zin pa'o/ /bzhin mdzes pa dang / zab mo la mi skrag pas zhes so/ /rim pa bzhin du sbyar ro/ /de las da lta gnas pa'i rgyu bdun dang ldan par 'byung ste/ bzhin mdzes pa dang / skra ser la li ba kha nas ut+pala'i dri bro ba/ nu ma rgyas pa dang / rked pa phra ba dang / b+ha ga
316b7(rgyud): rub pa dang / byang chub kyis sems kyis gang ba'i ngang tshul can/ /de lta bus 'grub pa ste/ de yang / gnas pa med pa'i ye shes ni/ /phyag rgya la ni brtan pas 'grub/ /ces pa'o/ /gang 'grub na lhan cig skyes pa'i ye shes skad cig ma de 'grub ste/ lhan cig skyes pa ni snang grag gi chos
317a1(rgyud): thams cad dang lhan cig skyes pa ste/ de yang snang ba lhan cig skyes pa ni snang stong dbyer med/ sems nyid lhan cig skyes pa ni bde stong dbyer med/ de nyid gnyis su med pa ni lhan cig skyes pa'i ye shes so/ /de yang / gzugs sogs blo yi myong dus su/ /skye
317a2(rgyud): med bcas myong ma yin nam/ /zhes so/ /nges par gang gis byed na rgyud kyi gzhung gis byed de/ de bzhin gshegs pa thams cad kyi sku dang gsung dang thugs rdo rje btsun mo'i b+ha ga la zhugs so zhes pas/ sku bzhugs te lha thams cad de nas bskyed/ gsung bzhugs te rgyud sde
317a3(rgyud): thams cad der 'dus/ thugs bzhugs te lhan cig skyes pa'i ye shes der rtogs pa'o/ /ming ni dbyibs kyi e baM ste/ e ni ka ko la ste shes rab kyi bdag nyid stong pa mtshon la/ baM ni bo la ste thabs kyi rang bzhin bde ba mtshon pa'o/ /bde ba stong pa'i rang bzhin can de thabs dang
317a4(rgyud): shes rab dbyer med pa de tha mi dad pa'o/ /'bras bu ni rgyu mthun pa'i 'bras bu ste/ dga' bzhi thig le'u rgyu mthun te thig le byang chub sems su mthun no/ /phyag rgya bzhi skad cig mar rgyu mthun te/ mtshan nyid dang bral ba'i skad cig mar mthun no/ /sems can dang sangs rgyas su
317a5(rgyud): mthun te/ rgyu sems can gyi rgyu dang sangs rgyas kyi dgongs pa gnyis tha mi dad pas so/ /chos kyi phyag rgya de nyid rjes su 'gro ba'i man ngag ni bdun te/ chos dang rgyas gang gis 'debs pa dang / /gang gis 'grub pa dang / gang 'grub pa dang / nges par gang gis byed pa dang / ming gang yin
317a6(rgyud): pa dang / 'bras bu gang yin pa'o/ /de la chos ni gnyis te shes pa dang shes bya'o/ /shes bya la rtog bcas dang / rtog med do/ /rtog med la gnyis dag pa'i de bzhin nyid dang / ma dag pa'i de bzhin nyid do/ /rgya ni lhan cig skyes pas 'debs te/ de la gsum/ thabs la stong pa'i
317a7(rgyud): rgyas btab pa dang / stong pa la thabs kyi rgyas btab pa dang / tha dad la gnyis med kyi rgyas btab pa'o/ /thabs la stong pas rgyas gdab pa la gsum ste/ snang ba thug phrad du bya ba ste/ snang ba gang phrad pa lhan cig skyes pas rgyas 'debs/ sna tshogs don mthun du bya ba ni cir snang cir sred
317b1(rgyud): kyang sems skye med du don gcig pa'o/ /du ma ro gcig tu bya ba ni cir snang thams cad lhan cig skyes pa'i ros khyab par bya'o/ /de yang rgyal po dang phrad pa lta bu dang / chu snod du mar zla ba shar ba lta bu dang / bu ram gyi gzugs kyi bye brag ltar du shes par bya ste/ dpe rim bzhin sbyar ro/ /stong pa
317b2(rgyud): la thabs kyi rgyas gdab pa la bzhi ste/ chos thams cad lhan cig skyes par bsgom pa dang / de nyid nyams su myong ba'i zhen pa btang ba dang / byung tshor dran pas gzung ba dang / goms pa'i rtags so/ /lhan cig skyes pa bsgom pa ni lhan cig skyes pa bsgom pa'i dus su 'khor
317b3(rgyud): 'das kyi chos thams cad lhan cig skyes pa gsal btab la bsgom mo/ /de yang / chos rnams kun gyi ngo bo ni/ /lhan cig skyes par bsgom par bya/ /zhes pas so/ /de nyid nyams su myong ba'i zhen pa btang ba ni/ de ltar bsgom pas chos thams cad lhan cig skyes pa la thim pa dang /
317b4(rgyud): lhan cig skyes pa nyams su myong bar 'dzin pa'i zhen pa yang btang ste gang yang yid la mi bya'o/ /de yang / nyams su myong ba gang dang gang / /yid la med par bya ba nyid/ /ces pas so/ /byung tshor dran pas gzung ba ni/ /de ltar yid la mi byed pa'i dang las/ yang glo bur gyi rtog pa skye
317b5(rgyud): srid na/ sngar gyi yid la mi byed pa dang / glo bur gyi rtog pa nyid tha mi dad par gzhag ste/ lhan cig skyes pa'i nyams dran pas gzung bar bya'o/ /de yang / glo bur rtog pa gang skyes pa/ /thams cad de yi ngo bor bsgom/ /zhes gsungs pas so/ /goms pa'i rtags la gsum ste/ thun
317b6(rgyud): mong gi rtags dang / thun mong min pa'i rtags dang / khyad par gyi rtags so/ /thun mong gi rtags ni bzhi ste/ zas la phyogs med de mnyam pa dang / gos la phyogs med de mnyam pa dang / gnas la phyogs med de mnyam pa dang / grogs la phyogs med de mnyam pa'o/ /de yang / bgrod pa dang ni
317b7(rgyud): bgrod min dang / /bza' ba dang ni bza' min dang / /btung dang gos sogs de bzhin nyid/ /thams cad mnyam pa nyid du'o/ /thun mong min pa'i rtags ni/ mnyam gzhag dang / rjes thob dang / gdab gsal ba dang / gnyid sad pa bzhin du mnyam pa'o/ /de yang / mnyam
318a1(rgyud): gzhag dang ni rjes thob min/ /rgyud 'di la ni rgyun chad med/ /'di sgom rnal 'byor chen po yang / /dum bur gyur pa ma yin no/ /zhes pas so/ /khyad par gyi rtags ni/ de ltar rtogs pa'i rnal 'byor de la re dogs med de/ bsod nams bsags pas sangs rgyas thob tu re ba
318a2(rgyud): med la/ sdig pa byas pas ngan song du 'gro ru dogs pa med pa'o/ /gnyis med kyi rgyas btab pa ni/ spyod lam bzhi la khyad med de rnal ma las ma yin pa'o/ /de yang / 'gro 'chags nyal dang 'dug sogs la/ /rjes dran bzang po bsam par bya/ /zhes pas so/ /gang gis 'grub
318a3(rgyud): na gdams ngag gis 'grub ste/ de la gsum ste bshad bya'i dbang du byas pa/ gdams par rang gi ngo bo dang / bshad lugs kyi dbang du byas pa'o/ /bshad bya la gsum ste/ tshogs la bshad pa dang / slob ma la bshad pa dang / bu la byin pa dang / gsum las bu la sbyin pas
318a4(rgyud): 'grub po/ /gdams pa rang gi ngo bo'i dbang du byas na gsum ste/ spros bcas dang spros med dang / shin tu spros med dang gsum las shin tu spros med kyis 'grub/ dus kyi dbang du byas na bzhi ste/ yang dang yang du gsol ba btab pa dang / tshogs kyi 'khor lo'i dus dang /
318a5(rgyud): bsnyen bkur byas pa'i dus dang / spyod pa'i dus bzhi las spyod pa'i dus su gsungs pas 'grub po/ /gang 'grub na snang ba skye med du 'grub ste/ skye med kyi rmi lam gyi dus tshod na yang skye med du rtog pa'o/ /nges par gang gis byed na snang ba ro snyoms kyis byed de/ de la gnyis te bde
318a6(rgyud): bar ro mnyam pa dang / stong par ro mnyam pa'o/ /gong ma la gnyis phyi'i bde ba ro mnyam pa dang / nang gi bde bar ro mnyam pa'o/ /phyi ni snang ba la brtags pas zhen pa med pa'o/ /nang gi dbang gsum pa'i nyams dran par byed pa'o/ /stong pa ro mnyam pa la gnyis/ /mnyam pa'i tshul du
318a7(rgyud): mnyam pa dang / gdab pa'i tshul du mnyam pa'o/ /gong ma ni gnas lugs sems ci yang ma yin pa de'i ngang du thams cad mnyam pas so/ /des snang ba la rgyas 'debs pa'i tshul du mnyam pa'o/ /ming gi sgra ni e baM ste/ de la bzhi ste/ rgyud pa dang rgyud par 'brel rgyud pa dang sgrar 'brel sgra
318b1(rgyud): dang lus su 'brel/ lus dang byin rlabs su 'brel pa'o/ /'bras bu ni rnam par smin pa'i 'bras bu ste/ de la gsum/ 'das pa rnam par smin pa dang / da ltar rnam par smin pa dang / ma 'ongs pa rnam par smin pa dang / de la 'das pa rnam par smin pa ni/ sngon tshogs bsags pa las da ltar
318b2(rgyud): chos rgya bsgom pa'i skal pa dang ldan pa'o/ /da ltar rnam par smin pa ni da ltar bla ma bsten pa las gdams ngag da ltar rang gnas nas nyams su len pa'o/ /ma 'ongs pa rnam par smin pa ni chos kyi phyag rgya lam du khyer ba las 'bras bu phyag rgya chen po 'grub pa'o/ /phyag rgya chen po de nyid rjes
318b3(rgyud): su 'gro ba'i gdams ngag ni bdun te/ phyag rgya dang chen po dang / gang gis 'grub pa dang / gang 'grub pa dang / nges par gang gis byed pa dang / ming gang yin pa dang / 'bras bu gnag 'grub pa'o/ /de la phyag ni mi 'da' ba'i don gyis ni phyag rgya'o/ /de la bzhi ste/ don gyi zung 'jug las mi 'da'/ /
318b4(rgyud): dpe'i zung 'jug las mi 'da'/ gnas pa'i zung 'jug las mi 'da'/ yin pa'i zung 'jug mi 'da'o/ /de yang don gyi zung 'jug ni 'od gsal ba dang stong pa gnyis su med par zung 'jug ste/ de yang 'od gsal ba ni gnyis su myong ba la bya'o/ /stong pa ni de nyid rang bzhin med par rtogs
318b5(rgyud): pa'o/ /'o na gtan med du song ngo zhe na/ de nyid nyams su myong ba'o/ /'o na myong ba'i phyir na de nyid ma yin no zhe na/ ci yang ma yin par myong ba'o/ /des na 'od gsal ba dang stong pa nyid dbyer med du zung du 'jug pa'o/ /zung du 'jug pa dang gzhan gyis gnyis su snang ba'i zhen pa dgag pa'i phyir gsungs
318b6(rgyud): pa yin no/ /rang gi gnas lugs la zung du 'jug pa dang gnyis su med pa tsam du yang mi gnas te/ de bas na 'di la ming ngam ngos gzung ngam 'di zhes bstan du med do/ /dpe'i zung 'jug ni dpe las phyag rgyas mtshon pa'i bde stong dbyer med kyi don yin pas de las mi 'da' bas so/ /gnas pa'i
318b7(rgyud): zung 'jug ni lhan cig skyes pa'i ye shes de/ sems can thams cad kyi rgyud la khyab nas gnas pa de las mi 'da' bas so/ /yin pa'i zung 'jug ni/ 'khor 'das thams cad gnyis su med pa'i bde ba chen po nyid yin pas de las mi 'da' ba'o/ /chen po ni rgyu mngon sum dang ldan pas che ste/
319a1(rgyud): gsum las mchog tu gyur pa na/ yang chen po phyag rgya chen po de rtog pa tsam la rag las pa'i phyir na yang chen po phyag rgya chen po de rten gang la yang mi 'cha' bas na yang chen po'o/ /gang gis 'grub na shes pa so ma ma bcos pas 'grub ste/ de la gnyis te/ brtags pa'i
319a2(rgyud): so ma dang / bsgom pa'i so ma'o/ /brtags pa'i so ma ni chos thams cad rkyen gzhan las skyes pa brtags pa dang / rkyen gzhan las skyes pa de nyid skye ba med par brtags pa dang / skye med de nyid ci yang ma yin par brtags pa'o/ /de yang / blo ni thams cad rkyen las 'byung / /de
319a3(rgyud): phyir skye med rab shes bya/ /dbyer med sangs rgyas kun gyi sdom/ /zhes so/ /bsgom pa'i so ma ni de la gsum ste/ dang po rtsol grub dang bral te lus sems khong glod de ras bal 'da' ba skud par gzhag pa lta bu dang / bar du the tshom dang bral te sems ma bcos par gzhag pa dang / mtha'
319a4(rgyud): ma'i nges pa'i shes pas byung tshor thams cad skye med du bstim pa'o/ /de yang / ras bal lta bu'i thabs la gnas/ /'bad pa kun gyis ma grub pa/ /yid gnyis pas ni phyir spangs te/ /dpal mchog dang po'i skyes bu bsgom/ /sna tshogs myong ba'i cho 'phrul ni/ /rtsa ba des pa der shes
319a5(rgyud): bya/ /zhes bas so/ /gang 'grub na dgag sgrub dang bral ba de grub ste/ de yang lta ba mi 'gegs grub mtha' thams cad de nyid/ sgom pa mi 'gegs brtags pa thams cad de nyid yin pas so/ /spyod pa mi 'gegs bcos pa thams cad de nyid yin pas so/ /lta ba mi bsgrub
319a6(rgyud): lhun gru brang chas/ sgom pa mi sgrub rang byung rab chas su yod pas so/ /de yang / gnyis med dgag sgrub bral ba che/ /'bras bu phyag rgya chen po'o/ /zhes pas so/ /nges par gang gis byed na nyams su myong ba la ci yang ma yin pas byed de de la gsum ste/ lta ba gang yang ma
319a7(rgyud): yin 'dod pa gnyis dang bral ba/ bsgom pa ci yang ma yin go rims gsum dang bral ba/ spyod pa ci yang ma yin dpyad pa gnyis dang bral ba'o/ /de yang / ci yang ma yin ye shes ni/ /yid la mi byed phyag rgya che/ /zhes pas so/ /ming gang yin na/ don ni e baM ste/ de la gsum ste/
319b1(rgyud): re ba gsum dpyad de/ chos lnga dang ldan pa/ sku bzhi dag gis rdzogs pa'o/ /de la re ba gsum dpyad pa ni gnyen po'i re ba dang / de kho na nyid kyi re ba dang 'bras bu'i re ba'o/ /de yang / gnyen po yang ni phyogs kyang min/ /de nyid bral la gzhan mi skye/ /zhes pas so/ /chos lnga dang ldan
319b2(rgyud): pa ni/ /lnga ste ngo bo nyid kyis ma skyes pa dang / rang bzhin med pa dang / kun la khyab pa dang / mi 'gyur ba dang / dus thams cad pa'o/ /ngo bo nyid kyis ma skyes pa la rgyu mtshan gsum ste/ chos thams cad rkyen gzhan las skyes pa dang / skyes pa'i ngo bo la 'di zhes bstan du med pa dang /
319b3(rgyud): rgyu rkyen gzhan la rag ma lus pa'o/ /de yang / thog mtha' med pa'i dang po nyid/ /skye med rdo rje kun du bzang / /zhes pas so/ /rang bzhin med pa ni yod pa dang med pa dang gnyis ka dang / gnyis med kyi rang bzhin med pa'o/ /de yang / bdag tu mi brtag gzhan mi brtag /
319b4(rgyud): gnyis ka dag kyang brtag mi bya/ /zhes pa dang / yang / rang gzhan kun nas kun du med/ /rang las byung zhing rang gis khyab/ /ces pas so/ /kun la khyab pa ni snang zhing srid pa'i chos thams cad phyag rgya chen pos ma khyab pa med pas kun la khyab pa'o/ /de yang / mkha' ltar
319b5(rgyud): kun la khyab pa'o/ /thams cad rgyud la rab tu rdzogs/ /kun kyang de nyid gzhan mi 'gyur/ /zhes pas so/ /mi 'gyur ba ni 'khor ba'i dus dang / sbyangs ba'i dus dang / khyad par du sbyangs pa'i dus dang / mngon du gyur pa'i dus rnams su phyag rgya chen po nyid las 'gyur ba med do/ /de yang /
319b6(rgyud): dus rnams kun du de nyid 'byung / /'pho 'gyur med pa ye shes mchog /ces 'byung bas so/ /sku bzhi ngang gis rdzogs pa ni/ /gnas lugs de sgro skur thams cad dang bral ba chos kyi sku dang / de nyid nyams su myong ba longs spyod rdzogs pa dang / de nyid las ming gzhan yang sna
319b7(rgyud): tshogs su snang ba sprul pa'i sku ste tha snyad de ltar brtags so/ /don la de dag thams cad ma bcos pa nyid yin pas ngo bo nyid do/ /de yang / gnyis spangs pa ni gnyis su med/ /myong ba chen po sku gnyis pa/ /sna tshogs pas ni gsum pa nyid/ /ngo bo nyid ni gcig pa can/ /zhes pas so/
320a1(rgyud): 'bras bu dang dri ma dang bral ba'i 'bras bu ste/ de la brgyad de/ spyad pa las ma 'ongs pa de bzhin nyid kyi ye shes rang gi ngo bo ma skyes pa lam gyi ye shes grub pa dang bcas pas rgyun mi 'chad pas rang bzhin med pa shes pa la sogs pa'i sgrib pa spangs pa phun sum tshogs pa
320a2(rgyud): thams cad kyi gzhir gyur pa 'khor ba dang mya ngan las 'das pa nyid kyis gcig pa/ dmigs pa med pa'i snying rje chen po'i lus can bde ba chen po'i sku gcig pus so/ /de ltar brgyad kyi dri ma dang bral bar rigs so/ /gzhan yang skad cig ma gsum las dga' ba
320a3(rgyud): gsum gyi dri ma dang bral te phyag rgya chen po ni lhan cig skyes pa dngos yin pa'i phyir ro/ /dam tshig gi phyag rgya chen po de nyid kyis rjes su 'gro ba ni/ gzhan don gtso bor bstan pa ste/ de yang zla ba sgron ma las/ /gzhan don phun tshogs sangs rgyas nyid/ /'bras bu gtso bor bstan pa yin/ /
320a4(rgyud): sems can rnams kyi don spangs nas/ /chen po'i don ni gzhan ma mchis pas so/ /de la bdun te/ dam tshig dang / phyag rgya dang / gang gis 'grub pa dang / gang 'grub pa dang / nges par gang gis byed pa dang / ming gang yin pa dang / 'bras bu gang thob pa'o/ /dam tshig ni rgyu dam tshig gi phyag rgya ste/
320a5(rgyud): gzhan don phun sum tshogs par khas 'ches pa dam tshig gi phyag rgya ni dang por sems bskyed pa'o/ /gzhan don phun sum tshogs pa smin pa dam tshig gi phyag rgya ni tshogs gnyis bsags pa'i dge ba gzhan don du 'dod pa'o/ /gzhan don phun sum tshogs par spyod pa dam tshig gi phyag rgya ni/
320a6(rgyud): pha rol tu phyin pa'i dbang du byas na sbyor ba'i lam nas sa bcu man chad do/ /gsang sngags kyi dbang du byas na/ chos kyi phyag rgya nas phyag rgya chen po bsgom pa'i dus so/ /phyag rgya gang gis 'debs na gzugs sku gnyis kyis 'debs te/ de yang snang ba shin tu dag pa la snang ba ni/ sa bcu'i byang chub sems
320a7(rgyud): dpa' la rtan gzhal yas khang gi nang / brten pa lha'i gtso bo dang / 'khor gyi tshul khro bo'am zhi ba'i bdag nyid du snang ba dang / spros bcas dang spros med kyi lha mang nyung gi bye brag snang ba ni/ shin tu dag pa la snang ba'o/ /snang ba dag pa la sbyor ba'i lam la sprul pa'i sku shAkya thub pa la sogs par
320b1(rgyud): snang ba'o/ /snang ba thun mong ba la sman dang sman pa'i tshul lam/ /mkhan po dang slob dpon gyi tshul du snang nas don byed pa'o/ /gang gis 'grub na gnyis te thun mong du byas na dbang po rab 'bring gsum gyis 'grub/ khyad par gyi dbang du byas na skal pa yang rab dang / rab dang 'bring dang mtha' ma bzhis
320b2(rgyud): 'grub/ phyag rgya chen po'o/ /chos kyi phyag rgya dang / las kyi phyag rgya dang / dam tshig gi phyag rgya rnams 'grub po/ /gang 'grub na thun mong du so so'i lta sgom spyod 'bras 'grub po/ /khyad par du phyag rgya bzhi dbang po rab 'bring bzhi'i rab kyis 'grub po/ /nges pa gang gis byed na pha rol tu phyin pa'i
320b3(rgyud): dbang du byas na theg pa gsum gyi bka'am bstan bcos kyis byed do/ /sngags kyi dbang du byas na rgyud sde lnga'am/ de la brten pa'i man ngag gis byed do/ /ming mtshon pa ni e baM ste/ rgyu dang 'bras bu dang / thabs dang shes rab bam don dam dang / kun rdzob dang bskyed rim dang / rdzogs rim la
320b4(rgyud): sogs par mtshon no/ /'bras bu ni go rims gong nas gong du 'phel ba'am/ skyes bu byed pa'i 'bras bu'o/ /go rims 'phel ba ni phyag rgya bzhi'am sbyor ba dgu mas zhar rim gyis zhugs pa'o/ /skyes bu byed pa'i 'bras ni gsum ste/ skyes bu byas pa'i 'bras bu dang / skyes bu'i 'bras bu dang /
320b5(rgyud): skyes bu byed pa'i 'bras bu'o/ /skyes bus byas pa ni rgyal bu don thams cad 'grub pa lta bu ste/ sngon bskal pa grangs med gsum du tshogs bsags na/ gzugs sku rnam pa bzhi gzhan don la snang nas de la longs spyod pa'o/ /skyes bu'i 'bras bu ni sngon tshogs bsags pas da ltar rten khyad par can
320b6(rgyud): grub nas rgyud dam tshig gi phyag rgya bsgom pa'i skal pa dang ldan pa'o/ /skyes bu byed pa'i 'bras bu ni lam rim pa la zhugs pas phyis dam tshig gi phyag rgya gzhan don la snang bar 'byung ngo / /yang rgyu bskyad rim bsgoms pa'i 'bras bu'i dus su gzugs sku gnyis gzhan don la 'byung ngo / /gsungs so/ /nyams
320b7(rgyud): su blang pa bzhi ste/ rgyur snang ba dam tshig gi phyag rgya dang / dpe las kyi phyag rgya dang / lam chos kyi phyag rgya dang / 'bras bu phyag rgya chen po dang / gzhan don dam tshig gi phyag rgya'o/ /rgyu dam tshig gi phyag rgya ni/ bskyed rim bsgom pa la bya ste/ gzhan du shes par bya'o/ /las kyi phyag rgya nyams su blang ba la lnga
321a1(rgyud): ste/ rtogs par bya ba dang / bdag byin gyis brlab pa dang / bde ba spyang pa dang / yi ge'i sbyor ba dang / gnas par bya ba'o/ /de la rtogs par bya ba la gnyis te/ gang du rtogs par bya ba dang / gang rtogs par bya ba'o/ /gang du na mtshan nyid dang bral ba'i skad cig ma'i dus su rtogs pa'o/ /
321a2(rgyud): gang rtogs na lhan cig skyes pa'i ye shes bde stong dbyer med de rtogs par bya'o/ /bdag byin gyis brlab bzhi/ bdud rtsi lnga'i maN+Dal byas la bla ma yab yum spyan drangs de la phul la/ de nas bdag gi spyi bor nyi ma'i dkyil 'khor bug pa lnga 'bru tsam yod pa'i steng du spyan drangs la
321a3(rgyud): gsol ba btab pas yab yum gyi sbyor mtshams nas byang chub kyi sems pa bas pas/ bdag gi tshangs pa'i bu gar zhugs pas phyur gyis khengs par bsgom zhing / dbang gsum pa'i nyams myong yid la dran par byas nas bde ba khyed par can bsgom par bya'o/ /bde ba sbyang ba la gnyis te/ snang
321a4(rgyud): ba ye shes bskul ba dang / /ye shes kyis snang ba la rgyas gdab pa'o/ /snang bas ye shes bskul ba ni/ mig gis gzugs mthong ba dang / snas dri tshor ba la sogs pa dang / de bzhin du yid la rtog pa ci skyes tshad kyi dbang gis nyams myong bskul nas dran rtog thams cad bde stong dbyer
321a5(rgyud): med du bsgom par bya'o/ /ye shes kyis snang ba la rgyas gdab pa ni/ mig gis gzugs mthong yang bde stong gi rgyas gdab/ de bzhin du sgra dang dri dang ro la sogs pa rtog cing skye ba la bde stong gi rgyas gdab po/ /yi ge'i sbyor ba ni/ dbang gi nyams myong gar skyes pa'i sar/ e dmar po
321a6(rgyud): lag pa'i ri mo tsam gyi dbus su baM gyis brgyan pa cig bsgom par bya'o/ /der bde ba skyes pa dang lte bar bsgom/ /der bde ba skyes pa dang snying gar bsgom/ /der bde ba skyes pa dang mgrin par bsgom/ der bde ba skyes pa dang spyi por bsgom/ de ltar bde bas gang tsam na/ nA da gnas par bya ste/
321a7(rgyud): de la yang gsum ste/ 'tshor ba'i rkyen dang / de srung thabs dang / gnas pa'i thabs so/ /de la rkyen ni brgyad de/ bde bas gang bas 'tshor ba dang / rkyen dang phrad nas 'chor ba dang / nad kyis 'chor ba dang / spyod lam gyis 'chor ba dang / mi ma yin gyis 'chor pa dang / kha zas ma mthun pas 'chor ba dang / dam
321b1(rgyud): tshig nyams pas 'chor ba dang / byin rlabs yal bas 'chor ba'o/ /de srung thabs la brgyad de/ gang bas 'chor ba la 'gi wang gi thag pas bo la'i mgrin par dkris nas rked pa la bcings te/ /ba sbrugs pa dang / shes pa lte bar gtad pa dang / hri'i sgras gyen du drang ba dang / mi drag par
321b2(rgyud): bcag pa'o/ /rkyen dang phrad pas 'chor ba dang / rkang ba sprugs pa dang / 'og sgo bsdams pa dang / 'gyur ba drug gis bzlog pa'o/ /nad kyis 'chor na/ skyil mo krung bcas la/ g.yas g.yon gyi gru mo'i gar slebs pa'i sar me btsa' nyi shu tsa lnga lnga bsregs pa dang / gcan gzan gyi dri chings bya
321b3(rgyud): ba dang / zas gsar pa bcud che ba bza' ba dang / lto stong la tsha ba gsum gyi gam phye 'gam pa dang / gos dro bar bsgo ba dang / a ru ra'o mas btsos ba bza' pa'o/ /spyod lam gyis 'chor ba ni/ /'gros dal bar bya ba dang / /'og sgo ras kyis bcings la/ tsog por 'dug la nyin mo gnyid mi
321b4(rgyud): log/ nub mo gnyid mi dgag par nyal lo/ /mi ma yin gyis 'chor na/ tshil chen gu gul yungs kar gyi thal ba mi glag pad+ma rak+ta de lda sbyar bas byug/ srad bu sngon po cig la rdo rje phag mo'i sngags bzlas la rked pa la dkris/ cong zhi la yi dam gang yang rung ba'i sngags bzlas la rdo rje'i mgo
321b5(rgyud): la byug pa bya'o/ /kha zas mi mthun pas 'chor na/ /bdud rtsi lnga'i bdud bzlog byas la/ sgog pa bza' ba'i 'o ma du bar gdul la btung / byin rlabs nyams bas 'chor na/ tshogs bsags shing tshogs 'khor bskor/ bla ma'i byin rlabs zhu'o/ /dam tshig nyams pas 'chor na/ bla ma la dbang bzhi nod
321b6(rgyud): bshags pa bya'o/ /bde ba gnas par bya ba la bcu ste/ nyams kyi bde la gnas par bya ba'i phyir/ dus kyi sna tshe dang mi 'bral bar bya ba dang / smad kyi bde ba gnas par bya ba'i phyir/ spyod la mngal bar bya ba dang / stod kyi bde ba gnas par bya ba'i phyir lkugs ba'i brtul zhugs kyis gnas par bya
321b7(rgyud): ba dang / khyab pa'i bde ba gnas par bya ba'i phyir te/ rlung sbyang par bya ba dang / rjes thob kyi bde ba gnas par bya ba'i phyir snang ba bde bar ro mnyam pa dang / mi rtog pa'i bde ba gnas par bya ba'i phyir/ bdud rtsi rnam pa lnga la spyad par bya ba dang / byin rlabs kyi bde ba gnas par bya ba'i phyir/ tshogs kyi
322a1(rgyud): 'khor lo bskor ba dang / zag bcas kyi bde ba gnas par bya ba'i phyir/ las kyi phyag rgya bstan pa dang / rtog pa'i bde ba gnas par bya ba'i phyir/ bla ma bsnyen bkur zhing / bla ma la gdams ngag zhu ba dang / 'bras bu'i bde ba gnas par bya ba'i phyir/ man ngag la nan tan
322a2(rgyud): bya ba'o/ /chos kyi phyag rgya nyams su blang pa la lnga ste/ rtogs par bya ba dang / sgom pa dang / grogs dang / mtshan nyid dang / ro mnyam pa'o/ /de la rtogs par bya ba ni/ bde stong dbyer med de/ de yang dga' ba bzhis lam du 'khyer te/ de yang / snang grags sna tshogs su snang ba de dga'
322a3(rgyud): ba/ de las bde bar 'dug stong par 'dug snyam pa de la mchog dga'/ rtog pa thams cad dang bral ba ni lhan cig skyes pa'i dga' ba/ mnyam gzhag la de ltar 'dug kyang / rjes thob la sna tshogs su snang ba ni dga' bral lo/ /chos rgya bsgom pa ni de ltar rtogs nas ci bsgom zhe na/
322a4(rgyud): dang por chos thams cad lhan cig skyes par bsgom par bya'o/ /de rtog pa lhan cig skyes pa la thim pa dang / lhan cig skyes pa tsam du yang yid la mi bya bar bsgom mo/ /yid la mi byed pa las rtog pa ci skyes pa de yang sngar gyi yid la mi byed pa dang / gnyis tha mi dad par bsgom
322a5(rgyud): mo/ /grogs la lnga ste/ chu shas chen rlung du ro mnyam pa dang / rlung shas chen sar ro mnyam pa dang / sa shas chen me ru ro mnyam pa dang / me shas chen nam mkhar ro mnyam pa dang / de la chu shas chen shes pa lci zhing 'dar na/ rlung du ro mnyam ste/ snang pa la dpyad cing skye med du bzhag/
322a6(rgyud): shes pa rlung la bskyon nas shes pa bzeg bkur ro/ /rlung shas chen sa ro mnyam pa ni lhan cig skyes ba skye/ 'gro 'ong med par brtan par gzhag ste/ bde stong dbyer med du glod la gzhag go/ /sa shas che ste lus sems thogs pa chen me ro mnyam ste/ dus kyi sna rtse dran par bya
322a7(rgyud): zhing phyi nang med par bde bar ro mnyam mo/ /me shas che na shes pa dga' ba dang / bde ba gtso byed na/ nam mkha' ro mnyam pa ste/ ci yang yid la mi byed par gzhag cing / rang 'byung gi spyod pa mi dgag par rang yan du gtang ngo / /mchan nyid la bdun te/
322b1(rgyud): snang ba skye med du longs spyod pas longs spyod kyi yan lag dang / snang stong tha mi dad du rtogs pas kha sbyor gyi yan lag dang / tha mi dad du nyams su myong ba'i bde ba'i yan lag dang / bde stong de dang po nas rang la yod/ nam 'dod na 'byung bas ci 'dod skye ba'i snying rje'i yan lag
322b2(rgyud): dang bde ba rang la rang chas su dngos su longs spyod du yod pas dngos po'i yan lag dang / don de chu bo bzhin rgyun mi 'chad pas rgyun mi 'chad pa'i yan lag dang / snang ba mi 'gog par 'gog pa med pa'i yan lag go/ /don la snang ba mi 'gegs la brtag pa mi 'gegs
322b3(rgyud): pa'o/ /ro mnyam pa la gsum ste/ nyams su myong ba 'grib sa na snang ba bde bar ro mnyam/ rtogs pa 'gribs na snang ba skye med du ro mnyam/ spyod pa 'gribs na snang ba yid la mi byed par ro mnyam mo/ /phyag rgya chen po nyams su blang ba lnga ste/ gnas lugs
322b4(rgyud): dang / sgom ba dang / sgrub pa dang / spyod pa dang / bsam mi khyab pa'o/ /gnas lugs la gsum ste/ rgyu mtshan gyi gnas lugs dang / lta pa'i gnas lugs dang / ngo bo'i gnas lugs so/ /rgyu mtshan nyid kyi gnas lugs la gsum ste/
322b5(rgyud): phyag rgya chen po'i rigs pa dang / dri ma dang bral ba'i 'bras bur rigs pa dang / dgag bsgrub dang bral ba'i rigs pa'o/ /phyag rgya chen por rigs pa yin te/ phyag rgya dang chen po'o/ /phyag rgya ni mi 'da' ba'i don gyis ni phyag rgya ste/ de yang gsum ste gnas pa'i zung 'jug
322b6(rgyud): dang / khyab pa'i zung 'jug dang / yin pa'i zung 'jug las mi 'da' bas so/ /chen po ni gsum po las mchog tu gyur bas na chen po'o/ /de yang dri ma dang bral bar rigs pa ni gnyis te/ skad cig ma gsum dang / dga' ba gsum gyi dri ma dang bral ba'o/ /gong ma
322b7(rgyud): gsum ni/ sna tshogs pa dang / rnam par smin pa dang / rnam nyed dang gsum gyi dri ma dang bral lo/ /gnyis pa ni dga' ba dang / mchog dga' dang / dga' bral gyi dri ma dang bral ba'o/ /dgag bsgrub dang bral bar rigs pa ni/ rang gi lta ba mi sgrub cing / gzhan gyi lta
323a1(rgyud): ba mi 'gegs pas so/ /lta ba'i gnas lugs la gsum ste/ re ba gsum dpyad pa dang / chos lnga dang ldan pa dang / sku bzhi ngang gis rdzogs pa'o/ /re ba gsum dpyad pa ni gnyen po'i re ba dang / de kho na nyid kyi re ba dang / 'bras bu'i re ba'o/ /
323a2(rgyud): chos lnga ni skye ba med pa dang / rang bzhin med pa dang / kun la khyab pa dang / dus thams cad pa dang / mi 'gyur ba'o/ /sku bzhi ngang gis rdzogs pa ni ci yang ma yin pa'i shes pa sgro skur gyis dben pa ni chos sku/ de nyid nyams su myong ba longs sku/ de nyid sna tshogs su snang ba sprul sku/ de gsum
323a3(rgyud): dbyer med ngo bo nyid kyi sku'o/ /ngo bo nyid kyi gnas lugs la gsum ste/ lhun gyis grub pa'i dus dang / zung du 'jug pa'i dus dang / bsam gyis mi khyab pa'i dus so/ /de yang lhun gyis grub pa'i dus ni/ gdod ma nas gnas pa ni gdeng rnyed pa ste/ re dogs dang
323a4(rgyud): bral ba'o/ /bsams mi khyab pa ni lhun gyis grub pa de nyams su blangs pas mnyam rjes gnyis rgyun 'dres nas bsgom mi dgos pa la bya ste/ ye shes pa'i mu dang bral ba'o/ /zung du 'jug pa'i dus ni/ snang ba sems la thim pa'i dus de gzugs sku gnyis 'char ka ma
323a5(rgyud): de'o/ /bsgoms pa la gnyis te/ dang por dpyod pa dang nyams su blangs pa'o/ /dpyod pa la gsum ste/ rtogs pa thams cad rkyen gzhan la brten nas skyes par dpyad pa dang / rkyen las skyes pa de yang skye ba med par dpyad pa dang / skye med de yang ci yang ma yin par dpyad
323a6(rgyud): pa'o/ /nyams su blangs pa la gsum ste/ dang po rtsol bsgrub dang bral te lus sems khong glod pa dang / bar du the tshom med de sems ma bcos par gzhag pa dang / tha ma byung tshor thams cad med du shes par bya'o/ /bsgrub pa la gnyis te/ sgrub pa dang /
323a7(rgyud): bsgrub pa'i khyad par ro/ /bsgrub la gsum ste/ rtogs pa ci skyes pa thams cad skye ba med pa nyid skyes pas shes pa mi dgag pa dang / bde stong dbyer med nyams su myong bas nyon mongs dang gnyen por mi bsam zhing 'bras bu la re ba med bar gzhag pa dang / cir
323b1(rgyud): snang phyag rgya chen po yin pas chu bo bzhin du rgyun mi 'chad par sgom pa'o/ /sgrub pa'i khyad par ni gsum ste/ bde stong dbyer med nyams su myong bas btang snyoms kyi rnyog pa bcad pa dang / lung dang rigs pa'i steng du/ bla ma'i gdams ngag yod pas ma rmongs pa'i khyad par
323b2(rgyud): dang / rgyu tha mal gyi dus na 'bras bu ye shes la sogs pa rang chas su yod pas ma rmongs pa'i khyad par ro/ /rtags la gsum/ snang ba stong par myang ba'i rtags chab rom mthong ba lta bu/ de nas bde stong dbyer med du myong ba'i rtags chab rom chu ru 'dug pa
323b3(rgyud): lta bu dang / gsum pa snang ba sems la thim pa'i rtags chab rom chu la zhub bzhin du/ bde chen du ro gcig go/ /spyod pa la lnga ste/ 'gras 'grib med pa lam po che lta bu dang / phyogs cha med par rten pas gzhi lta bu dang / dge sdig med par glang po che
323b4(rgyud): smyon pa lta bu dang / re dogs med pa seng ge lta bu dang / khyab la ma zhen pa nyi ma lta bu'o/ /bsam gyis mi khyab pa gnyis te/ nyams su myong ba bsam gyis mi khyab pa dang / nyams su myong ba'i shes pa bsam gyis mi khyab pa'o/ /de la gsum lhun gyis
323b5(rgyud): grub pa'i ngos mi 'dzin pa nyam mi nga ba'o/ /bsam gyis mi khyab pa la dngos so/ /dngos ni rgyu bsam du med pa/ thabs bsam gyis mi khyab pa/ 'bras bu bsam shing rang 'byung ba'o/ /nyams su myong ba bsam gyis mi khyab pa la dpe lta bu'i rtog pa nyi shu ste gang zhe na/
323b6(rgyud): 'di lta ste/ dper na thams cad gser gyi sa gzhir gyur na/ /ra gan dang / gser gnyis dbyer med pa ltar/ thams cad bde stong chen por rtogs tsam na/ kun rdzob dang / don dam du mi dbye/ 'jur du glod na grol ba bzhin/ /rnal 'byor gyi sems
323b7(rgyud): glod na grol/ khri mon nas shor ba'i btson de gar dgar 'gro ba bzhin/ rnal 'byor gyi sems gar dgar gtang / gzings las 'phur ba'i bya rog bzhin du yul las 'phros pa'i sems mi dgug /glang po smyon pa'i sna la lcags kyus btab pa longs skyang du btub
324a1(rgyud): pa bzhin du yul sna tshogs la skye med kyi lcags kyus btab la/ 'dod yon du longs spyad/ glang po che smyon pa lob pa'i sems de bde zhing dal ba bzhin du rnal 'byor gyi sems bde zhing dal bar gzhag /spra ba la me mched pa bzhin du/ snang ba
324a2(rgyud): skye med du me sbar/ gzhon nu ma'i bde ba bzhin du/ nyams su myong ba la smrar med/ lan tshwa la chu thim pa bzhin du/ rtogs pa ci skyes pa skye ba med du bstim/ mar me rang gis rang gsal ba bzhin du/ bde ba chen po de rang gis rang gsal/ byas sri ko ni de rten gang la
324a3(rgyud): yang mi 'cha' ba bzhin du/ phyag rgya chen po de rten gang la yang mi 'cha'/ srog chags pa ta ra la blang dor med pa bzhin/ rnal 'byor pa la blang dor med par bya/ sman b+ha ta ri bzhin rgyu'i dus na 'bras bu rang chas su yod/ khyim bdag gi mtshon cha'i 'khor lo bzhin
324a4(rgyud): du/ nyams su myong ba la gnyis 'dzin med/ chu bo rgyun mi chad pa bzhin/ nyams su myong la rgyun mi chad pa bsgom/ 'dod yon zas kyi snod bzhin du/ 'dod yon la zhen pa med par bya/ bya rgod phung po'i ri bo bzhin/ shes pa la 'byung 'jug med par gzhag /
324a5(rgyud): nam mkha' stong pa'i dkyil bzhin du/ grub mtha' la zhe 'dod med par bya/ rgya mtsho chen po de mi g.yo ba ltar/ zab cing rgya che ba'i don de mi g.yo bar bya'o/ /chu'i gzugs brnyan ltar du rnal 'byor pas gzugs brnyan ltar du rtogs par bya'o/ /gdams pa la nges
324a6(rgyud): shes kyes pa'i tshul la bzhi ste/ phyag rgya bzhi'i ngo bo dang / rgyus dgos par go ba dang / de nyid brdar shes pa dang / bdag nyid gzhung du bstan pa'o/ /gsum pa brdar shes par bya ba la bzhi ste/ las kyi phyag rgya byang chub kyi shing ltar bshad pa dang /
324a7(rgyud): chos kyi phyag rgya gser gyi 'khor lo ltar bshad pa dang / phyag rgya chen po shing n+ya gro d+ha ltar bshad pa dang / dam tshig gi phyag rgya a ru ra'i snying po ltar bshad pa'o/ /de yang byang chub kyi shing dang / las kyi phyag rgya la 'brel pa ci yod ce na/ he ru
324b1(rgyud): ka bzang po'i rgyud las/ rig ma mchan dang ldan zhing lang tsho gzhon/ /byang chub sems kyis gang ba'i dang tshul ni/ /byang chub shing gi sdong po yal 'dab la/ /shin tu 'jam zhing mnyen la'i mas gang / /dkar po lnga tshan gsum du skyes 'gyur te/ /
324b2(rgyud): nag po'i ngos gnyis dkar po gcig tu 'bar/ /bcu tshan bcu dang lnga ni 'bras bur gnas/ /nag po'i phye ma thig le gcig 'bab pa/ /gang gis 'thungs pas nad kun rnam par 'joms/ /de ltar las kyi phyag rgya rtogs pa can/ /
324b3(rgyud): bsten zhing lhan cig skyes pa dran pa yis/ /las kyi phyag rgya bde bar cher skyes te/ /sbyangs la gnas pa'i 'bras bu smin pa ni/ /rtogs dang ldan pa'i he ru ka nyid phyir/ /rnal 'byor brda la rab tu mkhas rnams kyi/ /spyod yul yin phyir byang chub shing
324b4(rgyud): gzung bya/ /zhes 'byung ba'i phyir ro/ /'khor lo dang / chos rgyal 'brel pa ci yod ce na/ slob dpon kA ma la'i zhal nas gsungs te/ rga shi rnam rtog gzung 'dzin rnam rtog gcod/ /mu khyud lta bu'i rtogs pa nyams su blangs/ /rtsibs rnams mnyam
324b5(rgyud): par rtogs pa ro mnyam ste/ /mtshan nyid gser gyi rang bzhin dang 'dra la/ /bde stong gnyis med shes pa cha snyoms pa/ /'khor lo'i ngos gnyis khor yug mnyam pa bzhin/ /zhes 'byung bas so/ /phyag rgya chen po dang / shing n+ya gro d+ha la 'brel pa ci
324b6(rgyud): yod ce na/ 'jam dpal lung bstan pa las/ n+ya gro rtse mthon shing rnams yal ga dang / /sdong po dri ma dag gis dben pa ste/ /thang chu rtsi 'thungs tsha grang gnyis ka sel/ /rtsa bzangs sbom dang yan lag du ma rgyas/ /sa phyogs dug sel dus rnams kun du
324b7(rgyud): gsar/ /chu zheng gab pa dbyar dgun med par skye/ /sa phyogs khor yug dri yis khyab par skye/ /'bras bu me tog sil ma'i chu 'bab pa/ /yal ga gcig las gom gsum mnyam du 'char/ /de dag rgyas par skye zhing me tog 'bras/ /mnyam
325a1(rgyud): du 'char pa'i shing de ro yis skyes/ /ro de skyed bar nus ba ma yin te/ /de nyid tshogs pa rgyu rkyen rnal ma ste/ /lud dang ma 'dres chu yis ma bsgrubs pa'o/ /de dag gang yin zhe na/ bstan par bya ste/ 'khrul dang ma 'khrul gnyis med
325a2(rgyud): cir yang min pa'i rtogs pa lhun gyis grub na bde/ /'di la brtag mi dgos pas las dang bya ba ma sems thams cad btang na phyag rgya che zhes bya ba la/ 'khrul dang zhes pa ni/ nyon mongs pa ste/ spang du med pa'o/ /ma 'khrul zhes pa ni ye shes te/
325a3(rgyud): bstan du med pa'o/ /gnyis med nyams su myong ba ste/ yid la byar med pa'o/ /cir yang min pa'i rtogs pa ni 'bras bu ste re ba dang bral ba'o/ /de thams cad kyang lhun gyis grub ba'i bde ba nyid kyis so/ /man ngag gi phyag rgya chen po 'di la gang du yang
325a4(rgyud): brtag mi dgos pa'o/ /khyad par ni dge pa'i las dang / sdig pa'i las kyi rgyud dang / rnam par smin pa dang bral ba'o/ /thabs ni bya ba dang bral ba ste/ ma sems shig pa'o/ /'bras bu'i mngon par zhen pa dang / gnyis pa rtags thams cad btang na phyag rgya
325a5(rgyud): chen po ste/ bcu bzhi pa'i sa'o/ /gang de kho na nyid bcu pa la sogs pa la don med par 'gyur ro zhe na ma yin te/ bsgrub bya bsgrub pa'i dus ni bkag pa yang med de lam du 'gyur bar bshad do/ /bsgrub bya grub pa'i dus su ni/ /dri ma yin pa'i phyir ched du mi
325a6(rgyud): bsgrub sa la thams cad de kho na nyid du 'dus pa'i phyir ro/ /de yang bstan par bya ste/ gzhan yang / lha dang sngags med dka' thub sbyin sreg yod ma yin/ /dkyil 'khor ma grub dkyil 'khor pa yang de bzhin te/ /zhes bya ba ni gong du bshad par zad la
325a7(rgyud): ldan pa'i don no/ /phyag rgya chen po de dag lha dang sngags dang dka' thub ste/ /sbyin sreg dkyil 'khor dkyil 'khor pa yang de nyid do/ /mnyam pa gnyis med ji bzhin par ni 'dus pa'i bdag /gang gis rtog pa grol 'gyur grol bar rdo rje 'chang gis bshad/ /
325b1(rgyud): cis bya ba la/ rgyud kyi tshogs gzhan gyis gtan la dbab par bya ste/ gsung rab las/ sku bzhi dbyer med phyag rgya che/ /chos sku de dag lhan cig skyes/ /zhes pa dang / gzhan yang / shes rab snying rje nyer bcas dang / ze baM kA li A li sngags/ /zhes pa dang / gzhan
325b2(rgyud): yang / sangs rgyas kun gyi sdom pa ni/ e baM la ni rab tu zhugs/ /zhes pa dang gzhan yang / /sems la bde chen 'byin pa yis/ /'khor ba de ma thag tu sreg /ces pa dang / gzhan yang / bde steng gnyis med snying po la/ /yid la mi byed de len byed/ /ces pa dang /
325b3(rgyud): gzhan yang / gnyis su med pa'i dkyil bcas pa/ /ro snyoms gsum byas sgrub pa po/ /zhes pa dang / gzhan yang / chu rnams rgya mtshor lan tshwa'i ro/ /chos rnams bde chen mnyam pa nyid/ /ces pa dang / gzhan yang / chu dang chu gnyis dbyer med ltar/ /'khor ba
325b4(rgyud): nyid nas rdzogs sangs rgyas/ /zhes pa dang / gzhan yang / byang chub sems kyi chu bo nyid/ /ji bzhin par gzhan rgyu mi 'chad/ /ces pa dang / gzhan yang / las dang chas dang dam tshig rnams/ /bzhi pa'i dbang thob myong bar 'dus/ /gang gis bdag nyid de rtogs pa/ /
325b5(rgyud): 'das pa grol zhing gnyis grol 'gyur/ /rdo rje 'chang mchog he ru ka /nges pa'i rgyud rgyal bshad pa yin/ /zhes bya bas gsal ba'i phyir rtogs par bya'o/ /tshogs tha ma'i dang po gsal bar bya ba ni/ /chos rnams thams cad bde ba chen por gcig pa mnyam pa gnyis su med pa nyid do/ /
325b6(rgyud): ji bzhin pa ni byang chub kyi sems so/ /'dus pa'i bdag nyid chos kyi phyag rgya dang / /phyag rgya chen po'i dbang bzhi pa'i dus kyi ye shes gsum 'dus pas so zhes bya ba ni bsdus pa dam tshig gi phyag rgya'o/ /dam tshig gi phyag rgya skyes bu byed pa'i 'bras bu ni/ sngon gyi skyes bu rnams kyis byas pa
325b7(rgyud): dang / ma 'ongs pa'i dus skyes bu'i 'bras bur bcas pa dang / nges par sbyang ba'i mthu las byung ba'i skyes bus byed pa ste/ 'bras bu ni gzhan gyi don to nges pra bstan pa ste zhes pa ni/ rgyu 'bras kyi 'brel pa ma bslus pa'i don to/ /bzhi pa ni gsum pa la ltos pa'o/ /byang chub mchog rgya 'dzin pa dang /
326a1(rgyud): sa gnon mchog sbyin ting 'dzin skyabs/ /gzhan dang mthu las grub pa yi/ /'gron mchog tu 'dzin pa'o/ /nre ro e hrI/ sam do ka e bo b+h+ra b+hu ha/ de dag ni dam tshig gi phyag rgya'i bshad pa'o/ /de ltar phyag rgya bzhi'i bye brag de dag skad cig bzhi dang dga' ba bzhi dang /
326a2(rgyud): dbang bzhir sbyar bar bya'o/ /phyag rgya chen po ma yin gsum gyi re re zhing / /skad cig ma bzhi bzhir shes bar bya'o/ /de skyed pa'i rgyu 'bras ni ma yin la ltos pa'i rgyu 'bras su shes par bya'o/ /de ni phyag rgya bzhi shin tu bsdus pa'i don to/ /de ltar gzhung gi don bshad nas/ /mtshan 'jug gi don
326a3(rgyud): du bshad pa ni/ /haM phyag rgya bzhir rjes su 'gro ba drug pa zhes bya ba la/ /haM ni lhan cig skyes pa'i nus pa dang bcas pa ste/ a ba d+hU tI'i rtse mo bde chen gyi 'khor lo'i dkyil na gnas te/ lus thams cad der 'dus shing de'i nus pa las mi 'da' ba bzhin du nor bu lta bu'i phyag rgya bzhir rgyud sde rnam pa lda 'dus
326a4(rgyud): shing de nyid las mi 'da' ste/ de dag ni mchog tu gyur ba gces par bya ba'i tha tshig go/ /sangs rgyas gsungs las rab tu lung bstan pa'i/ /nA gA rdzun mchog las rnyed pa'i don/ /sar ba dang rgyal ba mchog las 'ongs/ /rje btsun mchog gis 'di skyon bzod pa mdzod/ /pha dang ma yi rgyud las 'di
326a5(rgyud): rtogs shing / /shes rab snying rje bcas pas don 'di brtsams/ /rin chen snying po zhes bya'i 'grel pa 'dis/ /yid pham ngal sos mngon par rgyal gyur cig chos 'di byas pa'i bsod nams kyis/ /'khor gnas 'di na 'khyams gyur pa'i/ /'gro rnams las 'dis sbyangs gyur te/ bcu bzhi'i sa la
326a6(rgyud): gnas par shog / phyag rgya bzhi'i rgya cher 'grel ba rin po che'i snying po zhes bya ba/ /rgya gar gyi mkhan po mkhas par grags pa bla ma b+hi ta karmas mdzad pa rdzogs so// //rnal 'byor ba bsod snyoms pa pradz+nyA shri dz+nyAn kI rtis rang 'gyur du byas pa'o// //rje btsun b+hi ta karma de nyid mtshan nyid
326a7(rgyud): mdzad pa'i skabs su slob dpon chen po ka ro pa zhes kyang grags so/ /rnal 'byor mdzad pa'i skabs su/ /da ka ro zan zhes bya bar grags so/ /spyod pa mdzad pa'i skabs su/ /phyogs kyi gos can zhes bya bar grags so// //

