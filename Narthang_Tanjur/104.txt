
1a1(mdo 'grel): tshigs su bcad pa dgu pa bzhugs/ /
1b1(mdo 'grel): rgya gar skad du/ na ba shlo ka(mdo 'grel): bod skad du/ tshigs su bcad pa dgu pa/ bcom ldan 'das ma 'phags
1b2(mdo 'grel): ma shes rab kyi pha rol tu phyin pa la phyag 'tshal lo/ /dge ba'i rin chen 'byung gnas gang/ /shes rab pha rol phyin byang
1b3(mdo 'grel): chub/ /thams cad pha rol phyin ma der/ /de rang nyid kyi rnam par gnas/ /spros pa med cing snang ba med/ /kun gzhi
1b4(mdo 'grel): med cing rnam rtog med/ /rang bzhin med cing rab tu phra/ /sgra dang thig le rnam par spangs/ /sangs rgyas
2a1(mdo 'grel): thams cad 'byung ba'i mchog /shes rab pha rol phyin ma yum/ /rang bzhin de yis ma dmigs ni/ /
2a2(mdo 'grel): kun mkhyen ye shes spyod yul lo/ /yang dag shes rab pha rol phyin/ /gang zhig sgom par byed 'dod pa/ /tshigs bcad dgu
2a3(mdo 'grel): yis don la nges/ /bsam par bya ba bsdus pa'o/ /las kyi mthu las yang dag byung/ /skye mched drug gi mtshan nyid med/ /
2a4(mdo 'grel): slar yang 'byung ba zhes brjod pa/ /mig yor lta bur brjod pa yin/ /sprul pa'i grong khyer gang de bzhin/ /sprul par
2b1(mdo 'grel): rnam par blta bar bya/ /las kyi sprul pa'i 'gro ba yis/ /ngo bo gang yin de bzhin no/ /gang las chos bstan pa yi sgra/ /'ga' zhig thos pa'i spyod yul lo/ /
2b2(mdo 'grel): brag cha lta bur thams cad du/ /rab tu rmad byung thos ma thos/ r/bsnams dang myang dang gang yang ni/ /reg pa'i lus la rol pa yis/ /'di dag rmi lam lta bu
2b3(mdo 'grel): ste/ /thams cad dmigs pa yod ma yin/ /mi gang sgyu ma'i 'khrul 'khor bzhin/ /tha dad bsam pas byed po yis/ /dpag med lus kyi 'khrul
2b4(mdo 'grel): 'khor gang/ /bsam pas byed pa de bzhin no/ /sna tshogs nye bar dmigs gang yang/ /skad cig so sor yang dag 'byung/ /'di dag smig rgyu
2b5(mdo 'grel): lta bu gang/ /tshigs bcad dgu yis don la nges/ /mthong ba nyams pas mtshan nyid bral/ /gzugs brnyan lta bur gzung bar bya/ /thog
3a1(mdo 'grel): med sems las kun tu 'byung/ /de rnam pa dang rnam par shes/ /phan tshun du ni gzugs brnyan bzhin/ /bsams pas dang ba'i
3a2(mdo 'grel): rgyud la gang/ /ye shes dbang po yang dag 'byung/ /lteng ka'i zla ba lta bur gang/ /de bzhin mngon sum yod ma yin/ /rnal 'byor pas kyang ye shes
3a3(mdo 'grel): gang/ /de yang nam mkha' i mtshan nyid do/ /de phyir shes dang shes bya gang/ /thams cad nam mkha' i mtshan nyid do/ /rang bzhin rnams la gnas med
3a4(mdo 'grel): pa/ /de nyid de ltar bsam par bya/ /byang chub smon pa'i sems las ni/ /ye shes mchog ni 'byung bar 'gyur/ /kun tu rtog pa thams cad spangs/ /'di
3a5(mdo 'grel): de mchog tu shes par bya/ /gang du rnal 'byor pa gnas pa/ /mngon sum kun mkhyen bcom ldan 'gyur/ /tshigs su bcad pa dgu pa zhes bya ba/ dpal
3b1(mdo 'grel): lnga ba pa'i zhabs kyis mdzad pa rdzogs so// //kha che'i paN+Di ta chen po su ma ni sh+ri dang/ bod kyi lots+tsha ba dge slong rin chen grub kyis bsgyur ba'o// //rgya gar skad du //
3b2(mdo 'grel): Arya sapta shlo ki kA/ b+ha ga wa ti pradz+nyA pA ra mi tA sU tra/ bod skad du/ bcom ldan 'das ma shes rab kyi pha rol tu phyin pa 'phags ma tshigs su bcad pa bdun ma zhes bya ba'i mdo//
3b3(mdo 'grel): sangs rgyas dang byang chub sems dpa' thams cad la phyag 'tshal lo/ /bcom ldan 'das ma 'phags ma shes rab kyi pha rol tu phyin ma la phyag 'tshal lo/ /bcom ldan 'das
3b4(mdo 'grel): de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad la phyag 'tshal lo/ /byang chub sems dpa' sems dpa' chen po thugs rje chen
3b5(mdo 'grel): po can 'phags pa kun tu bzang po la phyag 'tshal lo/ /tadya thA/ oM dz+nyA pra tI ti(mdo 'grel): Ak+Sha ya ko sri pra ti b+ha ba te/ sarba bud d+ha a ba lo ki te yo ga pra ti ni spin+na/ gaM b+hI rartha bi ga hi trai Ti
3b6(mdo 'grel): pa ra ni span+na/ bo d+hi satwA saM dzu na nI/ sarba bi se Sha bi sa kwA sarba ta thA ga tA b+hA sya rI/ d+harma sA gra ra sa swI ri(mdo 'grel): d+harma rA dza b+hA sa tI/ a mo g+ha su d+hi nI/ mri hA sa man+t+ra ru ta ru d+ha na ryI ri/ byA ka ra Na pa ri
4a1(mdo 'grel): pra d+ha ni sarba bud+d+ha bo d+hi satwA saM dzu na nI/ b+ha ga ba tyEe buAd+d+ha mA dA/ aM a ri gI ka a ra gI ma hA pradz+nyA pa ra mi tA swAhA/ gang dus gcig na rjes su dran par byed pa de/ bskal pa dpag tu med par lhan cig nye bar bsags
4a2(mdo 'grel): pa'i las kyi sgrib pa med pa dang/ sangs rgyas stong gi nye bar bsags pa'i dga' ba thams cad yang dag par bsdus pa dang/ gang 'khor bar bde ba dang ldan par byed par 'gyur ba dang/ skye ba skyes nas kyang 'khor los sgyur ba'i rgyal
4a3(mdo 'grel): po stong phrag so sor rnyed par 'gyur ro/ /'chi ba'i dus kyi tshe sangs rgyas stong mthong bar 'gyur ro/ /yongs su dag pa'i sangs rgyas kyi zhing rnams su nye bar 'gro bar 'gyur ro/ /nyin lan gsum mtshan lan gsum du nyin re la lan nyi shu rtsa
4a4(mdo 'grel): gcig brjod na/ nyi ma nyi shu rtsa gcig pa la sangs rgyas bcom ldan 'das pad+ma'i gdan la bzhugs pa mthong bar 'gyur ro/ /yongs su dag pa'i sangs rgyas kyi zhing rnams su 'gro bar 'gyur ro/ /sangs rgyas sems dpa' yang dag pa'i
4a5(mdo 'grel): mdo dag pa'o zhes so/ /bcom ldan 'das ma shes rab kyi pha rol tu phyin ma tshigs su bcad pa bdun ma'i mdo rdzogs so// //kha che'i paN+Di ta chen po su ma na sh+rI dang/ bod kyi lo tsA ba dge slong rin chen grub kyis bsgyur ba'o// //rgya gar skad du/ b+ha
4a6(mdo 'grel): ga b+ha ti pradz+nyA pA ra mi tA na ba shlo ka N+DArtha/ bod skad du/ bcom ldan 'das ma shes rab kyi pha rol tu phyin pa'i don bsdus pa'i tshigs su bcad pa dgu pa/ 'jam dpal gzhon nur gyur pa la phyag 'tshal lo/ /shes rab pha rol phyin pa rgya mtsho ste/ /dge ba rin chen 'byung gnas rang nyid
4b1(mdo 'grel): yin/ /pha rol phyin pa dag ni thams cad kyang/ /de ru de yi bdag nyid dag gis gnas/ /spros pa med cing snang ba med/ /rnam rtog med cing skyon dang bral/ /rang bzhin mchog shin tu phra/ /thig le sgra ni rnam par spangs/ /shes rab pha rol phyin yum ni/ /sangs
4b2(mdo 'grel): rgyas thams cad bskyed pa'i mchog /rjes su mi dmigs gsum gyi tshul/ /thams cad mkhyen pa'i spyod yul gyi/ /shes rab pha rol phyin pa ni/ /gang zhig yang dag sgom 'dod pas/ /des ni tshigs bcad dgu pa'i don/ /mdor bsdus pa ni bsam par
4b3(mdo 'grel): bya/ /las kyi mthu las byung ba yi/ /skye mched drug gi mtshan nyid can/ /yang srid ces byar grags pa yin/ /de ni mig yor dag dang mtshungs/ /ji ltar sprul pa'i grong khyer la/ /sprul pa rnam par lta ba bzhin/ /las rnams kyis sprul 'gro ba yis/ /
4b4(mdo 'grel): gzugs rnams de bzhin mthong bar 'gyur/ /chos rnams ston pa'i sgra dang ni/ /thos pa'i spyod yul gang ci'ang rung/ /gnyan bya thos pa byung gyur pa/ /thams cad brag cha lta bu yin/ /yul la chags pas snom pa dang/ /myang dang de bzhin reg pa rnams//
4b5(mdo 'grel): dmigs su yod pa ma yin te/ /'di dag thams cad rmi lam 'dra/ /ji ltar sgyu ma'i 'khrul 'khor mi/ /bya ba tha dad byed pa ltar/ /lus kyi 'khrul 'khor bdag med 'di/ /de bzhin bya ba byed par 'gyur/ /dmigs pa sna tshogs gang dang gang/ /skad cig re re
4b6(mdo 'grel): 'byung 'gyur ba/ /mthong na 'jig cing mtshan nyid bral/ /'di ni smig rgyu dag dang mtshungs/ /gzung bya gzugs brnyan lta bu ste/ /thog ma med pa'i sems las byung/ /rnam par shes pa'ang de 'dra ste/ /phan tshun gzugs brnyan dag dang mtshungs/ /sgom pa dang pa'i
4b7(mdo 'grel): rgyud la ni/ /ye shes zla ba gang byung ba/ /mngon sum yod pa ma yin te/ /de ni chu zla dag dang mtshungs/ /rnal 'byor pa yi ye shes gang/ /de yang nam mkha' i mtshan nyid de/ /de bas shes dang shes bya dag /thams cad nam mkha' i mtshan nyid do/ /de ltar de bzhin
5a1(mdo 'grel): nyid sems pa/ /dngos po kun la mi gnas te/ /byang chub smon pa'i sems kyis ni/ /ye shes de ltar 'byung bar 'gyur/ /bcom ldan 'das ma shes rab kyi pha rol tu phyin pa'i don bsdus pa'i tshigs su bcad pa dgu pa/ slob dpon chen po kampa la'i zhal
5a2(mdo 'grel): snga nas mdzad pa rdzogs so// //rgya gar gyi mkhan po a tsarya sh+rad+d+hA ka ra barma dang/ zhu chen gyi lo tsa ba bande rin chen bzang pos bsgyur cing zhus te gtan la phab pa// //rgya gar skad du/ b+ha ga ba ti pradz+nyA pA ra mi tA na ba shlo ka paN+DIrtha TI kA /bod skad
5a3(mdo 'grel): du/ bcom ldan 'das ma shes rab kyi pha rol tu phyin pa'i don bsdus pa'i tshigs su bcad pa dgu pa'i rgya cher bshad pa/ bcom ldan 'das ngag gi dbang phyug la phyag 'tshal lo/ /shes rab pha rol tu phyin pa rgya mche ste/ /dge ba rin chen 'byung gnas
5a4(mdo 'grel): rang nyid yin/ /pha rol phyin pa dag ni thams cad kyang/ /de ru de yi bdag nyid dag gis gnas/ /spros pa med cing snang ba med/ /rtog pa med cing skyon dang bral/ /dngos po med cing shin tu phra/ /blo dang sgya ni rnam spangs pa'o/ /shes rab pha rol phyin yum
5a5(mdo 'grel): ni/ /sangs rgyas thams cad skyes pa'i mchog /rjes su mi dmigs gsum gyi tshul/ /kun mkhyen ye shes rgyu can gyi/ /shes rab pha rol phyin pa ni/ /gang zhig yang dag bsgom 'dod pas/ /des ni tshigs bcad dgu yi don/ /mdor bsdus pa ni bsam
5a6(mdo 'grel): par bya/ /zhes bya ba la/ shes rab ni gang thos pa dang/ bsam pa dang/ bsgom pa'i mtshan nyid can no/ /pha rol tu phyin pa ni rab tu mthar thug par 'gro bas rtogs pa thams cad dang bral ba'o zhes bya ba'i bar du ste/ de ni shes rab kyi pha rol tu phyin
5a7(mdo 'grel): pa zhes bya la/ de gang zhig yang dag bsgom 'dod pas zhes bya ba ni phyin ci ma log pa'i rnam pas yid la byed pas mngon par dga' ba gang yin pa des ni tshigs su bcad pa dgu'i 'og nas bcad pa'i don zhes pa/ don gyi sgo nas bsam par bya zhing yid
5b1(mdo 'grel): la bya'o/ /ci rgyas par ram zhe na/ de ma yin par bstan pa'i phyir mdor bsdus pa ni zhes bya ba smos te/ nyung du bsdus pa'o/ /tshigs su bcad pa dgu po de nyid rim gyis bstan par bya ba'i phyir/ las kyi mthu las kun byung ba'i/ /skye mched drug gi mtshan nyid can/ /yang srid
5b2(mdo 'grel): ces byar grags pa ni/ /de ni mig yor dag dang mtshungs/ zhes bya ba smos te/ las ni dge dang mi dge ba rnams so/ /las de las byung ba ni las kyi mthu las zhes bya ste/ las bdag por gyur pa'o/ /de las byung ba ni yang dag par skyes pa ste/ de gang zhe na/ skye mched
5b3(mdo 'grel): drug gi mtshan nyid can/ zhes bya ba ste/ skye ba ni rnam par shes pa'o/ /de rgyas par byed pas na skye mched de/ nang gi bdag nyid can mig dang rna ba dang/ sna dang lce dang lus dang yid dang drug ni skye mched drug gi mtshan nyid ni mtshan ma ste/ las kyi mthu las byung
5b4(mdo 'grel): ba'i skye mched drug gi mtshan nyid can no/ /de ji lta bu zhe na/ yang srid ces bya ste/ yang skye bar byed pa'i chos can zhes bya ba'i bar du'o/ /de ltar grags pa ni rab tu brjod cing nges pa zhes bya ba'i bar du'o/ /yang de nyid kyi don dam pa'i ngo bo nyid gang yin ba bstan
5b5(mdo 'grel): par bya ba'i phyir/ de ni mig yor dag dang mtshungs zhes bya ba smos te/ mig yor nyid 'dra zhing mtshungs pa gang yin pa de ni mig yor dang mtshungs pa ste/ byed pa po 'di dang las dang bya ba rnams dang bral ba'i phyir stong pa'o zhes bya ba'i bar du'o/ /phyi rol
5b6(mdo 'grel): gyi gzugs la sogs pa'i skye mched gang yin pa'i ngo bo nyid de rim bzhin du bstan par bya ba'i phyir/ ji ltar sprul pa'i grong khyer la/ /sprul ba rnam par lta ba bzhin/ /las rnams kyis sprul 'gro ba yis/ /gzugs rnams de bzhin mthong bar 'gyur
5b7(mdo 'grel): zhes bya ba smos te/ ji ltar sprul ba'i grong khyer la/ de las gzhan pa'i sprul pa rnam par lta bar byed pa na/ de gnyis ka yang yod pa ma yin te/ yang dag pa ma yin pa las kun tu 'byung ba'i phyir/ blta bar bya ba dang lta ba po gnyis ga yang de dang 'dra
6a1(mdo 'grel): ste/ gzugs rnams de bzhin du phyi rol tu snang bar gyur pa na las kyi sprul par 'gro bas khams gsum por mthong bar 'gyur ro zhes bya bar shes par bya ste/ sprul pa nyid yin par med de zhes bya bar dgongs so/ /sgra rnams ni brag cha dang mtshungs
6a2(mdo 'grel): so zhes bstan par bya ba'i phyir/ chos rnams ston pa'i sgra dang ni/ /thos pa'i spyod yul gang ci 'ang rung/ /mnyan bya thos pa 'byung 'gyur ba/ /thams cad brag cha lta bu yin zhes bya ba smos te/ chos rnams ston pa zhes bya ba ni ston pa po'i dbang du byas pa
6a3(mdo 'grel): las byung zhing de las grags pa'i sgra rnams so/ /thos pa'i spyod yul ni thos pa'i yul du gyur pa rnams so/ /gang ci'ang rung zhes bya ba ni/ gang de dang rigs mthun pa gzhan rnams kyang ngo/ /mnyan bya thob pa byung gyur pa zhes pas ni/ mnyan par bya ba
6a4(mdo 'grel): thos shing nye bar dmigs pa gang ci yang rung ba'i sgra rnams te/ gang las thos pa byung bar gyur pa yod pa rnams so/ /de bas na khyad par med par bstan par bya ba'i phyir/ thams cad ces bya ba smos so/ /brag cha lta bu yin zhes bya ba ni gang 'di
6a5(mdo 'grel): thams cad kyang brag cha dang mtshungs par 'byung ba yin pa'i phyir ro/ /skyes bu'i rmi lam dang 'dra bar bstan pa'i phyir/ yul la chags pas snom pa dang/ /myang dang de bzhin reg pa rnams/ /dmigs su yod pa ma yin te/ 'di dag thams cad rmi
6a6(mdo 'grel): lam 'dra zhes bya ba smos te/ yul la chags pas zhes bya ba ni gang yul 'dod pa de rnams kyis zhes re re la'ang sbyar bar bya'o/ /snom pa dang zhes bya ba ni sna'i rnam par shes pas yul du byas pa ste/ dri'i rdzas rnams so/ /myang dang zhes bya ba ni ro
6a7(mdo 'grel): zhes bya ba rnams so/ /de bzhin reg pa rnams zhes bya ba ni reg bya rnams te/ de ltar yul la chags pa rnams kyis gang zhig spyod pa'i dri dang ro dang reg bya zhes bya bar grags pa de rnams ni dmigs su yod pa ma yin te/ ci'i phyir zhe na/ 'di dag
6b1(mdo 'grel): thams cad rmi lam 'dra zhes bya ba smos te/ de rnams ni rmi lam dang mtshungs shing khyad par med do zhes bya bar dgongs so/ /ci gal te/ mig la sogs pa nang gi skye mched rnams dang gzugs la sogs pa phyi'i skye mched rnams kyang med par gyur na de dang ldan pa'i bya ba
6b2(mdo 'grel): dang spyod pa ji ltar snang zhes rtag pa bsal ba'i phyir/ ji ltar sgyu ma'i 'khrul 'khor mi/ /bya ba tha dad byed pa ltar/ /lus kyi 'khrul 'khor bdag med 'di/ /de bzhin bya ba byed par 'gyur zhes bya ba smos te/ sgyu ma nyid kyi 'khrul 'khor gyi gzugs brnyan gyi mi
6b3(mdo 'grel): gang yin pa de ni sgyu ma'i 'khrul 'khor gyi mi'o/ /bya ba tha dad byed pa lta zhes bya ba ni ji ltar bya ba dang spyod pa yod pa ma yin yang de la lus kyi spyod pa dang bya ba 'gro ba la sogs pa'i mtshan nyid can tha dad cing sna tshogs pa rnams byed par
6b4(mdo 'grel): 'gyur ro/ /de bzhin du lus kyi 'khrul 'khor bdag med 'di zhes bya ba ste/ lus nyid 'khrul 'khor lta bu yin pas na 'khrul 'khor zhes bya'o/ /gang gi phyir bdag dang bral bas na bdag med pa zhes bya ste/ de ltar bdag med pas na 'di la ni dam par bya ba dang
6b5(mdo 'grel): ldan pa 'ga' yang med de zhes bya ba'i bar du'o/ /de bzhin bya ba byed par 'gyur zhes bya ba ni de ltar bya ba dang ldan pa'i bdag med kyang sgyu ma'i 'khrul 'khor gyi mi'i gzugs brnyan bya ba sna tshogs byed pa de bzhin du 'dir yang de dang khyad par med par shes
6b6(mdo 'grel): par bya'o/ /smig rgyu dang mtshungs par bstan par bya ba'i phyir/ dmigs pa sna tshogs gang dang gang/ /skad cig re re 'byung 'gyur ba/ /mthong na 'jig cing mtshan nyid bral/ /'di ni smig rgyu dag dang mtshungs zhes bya ba smos te/ dmigs pa rnam pa sna tshogs
6b7(mdo 'grel): gang yin pa de ni nye bar dbye bas yongs su brtags pa yin la/ gang dang gang zhes bya ba ni skad cig ma'i mtshan nyid can no/ /skad cig re re 'byung 'gyur ba zhes bya ba ni skad cig re re zhing skye bar 'gyur ba 'am/ mtshan nyid so sor 'byung bar 'gyur bas na
7a1(mdo 'grel): skad cig re re 'byung 'gyur ba zhes bya ba ste/ skad cig ma nyid do zhes bya ba'i bar du'o/ de yang don dam par ngo bo nyid ji lta bu zhe na/ mthong na 'jig cing mtshan nyid bral/ /'di ni smig rgyu dag dang mtshungs/ /zhes bya ba smos te/ ji ltar sa'i 'gyur ba dang/ /
7a2(mdo 'grel): nyi ma'i 'od zer phrad pa las smig rgyu'i tshogs snang ba dang po mthong ba yang phyis 'jig par 'gyur ba de bzhin du nye bar dmigs pa'i yul rnams la rnam par shes pa 'byung ba ni dngos po med cing mtshan nyid dang bral bas sngon dang phyi ma mi 'phrad pa'i
7a3(mdo 'grel): ngo bo nyid yin pa'i phyir/ mi 'dra ba'i rang bzhin can yin pa las byis par gyur pas mdza' gcig tu rtog cing 'dug la/ kun rdzob kyi bden par rtogs pa'i gzung ba dang 'dzin pa'i cha gnyis su snang ba de yang gang stong zhing rang bzhin gyis 'od gsal
7a4(mdo 'grel): ba gzod ma nyid nas ma skyes pa'i sems kyi chos nyid du bstan pa yin no/ /gzugs brnyan dang 'dra ba nyid du bstan par bya ba'i phyir/ gzung bya gzugs brnyan lta bu ste/ /thog ma med pa'i sems las byung/ /rnam pa shes pa'ang de 'dra ste/ /phan
7a5(mdo 'grel): tshun gzugs brnyan dang mtshungs/ /zhes bya ba smos te/ gzung bya zhes bya ba ni kha phyir bltas pa goms pa'i bag chags kyi dbang du byas pa ste/ gzung ba nyid du mngon par zhen pas/ /gnyis su med na yang ngo bo nyid gnyis su so sor snang bar gyur pa'o
7a6(mdo 'grel): gzugs brnyan lta bu ste zhes bya ba ni gzugs brnyan dang mtshungs pa gang yin pa de la ni gzugs brnyan lta bu zhes bya ba ste/ me long gi dkyil 'khor gyi nang du chud pa'i bzhin la sogs pa dang 'dra ba'o/ /thog ma zhes bya ba ni thog ma med pa'i dus kyi sems kyi rnam par 'phrul pa las byung ba'o//
7a7(mdo 'grel): de gang zhe na/ sems las byung zhes bya ba ste/ sems nyid las byung bas na sems las byung ba zhes bya ba yin te/ de tsam du rjes su 'brel ba'i phyi'i dngos po la bltos pa med pa zhes bya ba'i bar du'o/ /de bas na de ni gzugs brnyan lta bu ste/
7b1(mdo 'grel): spyi dang khyad par gyi dus nyid kyis rnam par brtags na yod pa ma yin no/ /'ba' zhig tu ma zad kyi rnam par shes pa'ang de dang 'dra ste/ zhes bya ba ni rnam pa de nyid dang cha 'dra ba'i shes pa gang yin pa de la rnam pa shes pa'ang de 'dra ste zhes bya'o/ /'ang zhes bya ba ni
7b2(mdo 'grel): bsdu ba ste/ 'dzin pa por yod pa'ang de dang 'dra ste/ gzung bar bya ba dang bral na 'dzin pa po'ang yod pa ma yin no/ /bya bar dgongs te/ 'brel ba'i sgras ni phan tshun gcig la gcig bltos pa nyid yin pa'i phyir/ phan tshun gzugs brnyan dag dang
7b3(mdo 'grel): mtshungs zhes bya ba smos te/ gzung bar bya ba dang 'dzin pa po ni gcig la gcig bltos par bya ba yin te/ de gnyis kar dmigs pa'i phan tshun rjes su 'brel ba'i ngo bo nyid ni rang bzhin gyis 'od gsal ba'i sems kyi chos nyid yin no zhes bya bar
7b4(mdo 'grel): dgongs so/ /rang bzhin gyis 'od gsal ba'i sems de nyid kyang gzung ba dang 'dzin pa dang bral zhing/ /'dod chags la sogs pa dang ma rig pa'i dri ma spangs te/ rnam par dag par gyur pa ni yod do zhes mngon par zhen pa spang bar bya ba'i don du chu zla
7b5(mdo 'grel): dang mtshungs par bstan par bya ba'i phyir/ bsgom pa dang ba'i rgyud la ni/ /ye shes zla ba gang byung ba/ /mngon sum yod pa ma yin te/ /de ni chu zla dag dang mtshungs zhes bya ba smos te/ bsgom pa ni sems rtse gcig pa'i mtshan nyid can te/ de gang la yod
7b6(mdo 'grel): pa de ni bsgom pa'o/ /dad ba ni bag chags kyi rnyog pa dang bral ba'o/ /rgyud la zhes bya ba ni lus dang ngag dang yid kyi rgyud de/ rten cing 'brel bar 'byung ba lugs las bzlog cing/ yang dag pa'i ye shes skyes pa'i bdag nyid can la'o/ /ye shes zla ba gang
7b7(mdo 'grel): byung ba zhes bya ba ni yang dag pa'i ye shes ni ma rig pa'i mun pa sel cing nyon mongs pa'i gdung ba zhi bar byed la/ bag chags kyi dri mas ma gos pas zla ba dang chos mthun pa'i phyir/ ye shes zla ba zhes bya ba ste/ rgyud dag pa gang la byung zhing
8a1(mdo 'grel): shar ba de yang dngos por gzung du med pa'i phyir/ mngon sum yod pa ma yin te/ zhes bya ste/ de ltar snang du zin kyang gang gi phyir mngon sum du dmigs shing gzung du med do/ /ci'i phyir zhe na/ stong pa nyid kyi chos rnams las stong pa nyid kyi chos rnams
8a2(mdo 'grel): kho na 'byung ba'i phyir ro/ /de bas na gzod ma nyid nas ma skyes pa'i phyir/ de ni chu zla dag dang mtshungs zhes bya ste/ 'di ltar chos kyi dbyings kyi ngo bo nyid yin pas na dngos po la mngon par zhen pa mngon sum du dmigs su yod pa ma yin no/ /de ltar de kho na nyid yin pa'i phyir chos
8a3(mdo 'grel): thams cad dmigs su med pas mngon sum du bya bar mi nus so zhe na/ mngon sum du bya ba'i thabs chos thams cad nam mkha' dang mnyam par bstan par bya ba'i phyir/ rnal 'byor pa yi ye shes gang/ /de yang nam mkha' i mtshan nyid de/ /de bas na shes dang shes bya dag/
8a4(mdo 'grel): thams cad nam mkha' i mtshan nyid do/ /zhes bya ba smos te/ 'di ltar zhi gnas te/ sems rtse gcig pa'i mtshan nyid dang/ lhag mthong ste/ yang dag pa'i shes rab kyi mtshan nyid zung du 'brel bar 'jug pa la ni rnal 'byor ces bya la/ de gang la yod pa
8a5(mdo 'grel): de la ni rnal 'byor pa zhes bya ste/ de rnams kyi ye shes gang yin pa de dag kyang chos thams cad nam mkha' i mtshan nyid yin pa'i phyir/ 'khor ba dang mya ngan las 'das pa la mi gnas pa'i ngo bo nyid thabs dang shes rab gnyis su med par gyur pa'i de
8a6(mdo 'grel): bzhin nyid kyi ye shes de ni de bzhin gshegs pa'i bdag nyid can te/ de yang phung po dang khams dang skye mched la sogs pa skyes pa'i bdag nyid can ma yin te/ gang de bzhin nyid kyi bdag nyid can chos kyi dbyings mi g.yo ba'i ngo bo nyid gyis gzod ma nyid
8a7(mdo 'grel): nas ma skyes pa'i rang bzhin te/ 'gro ba dang 'ong ba la sogs pa'i ngo bo nyid dang bral ba'i phyir dngos po med pa'o zhes kyang brjod par nus pa ma yin te/ dag par byed pa med pa'i phyir ro/ /ma skyes pa'i ngo bo nyid du yang yod pa ma yin te/ de bas na
8b1(mdo 'grel): de yang nam mkha' i mtshan nyid de zhes bya ba smos te/ spros pa thams cad dang bral ba'i phyir/ nam mkha' dang 'dra pas na nam mkha' ste/ de nyid kyi mtshan nyid can gyi mtshan ma gang yin pa de nam mkha' i nyid de gang gi phyir rgyu des na chos thams cad sgrib pa med pa'i ngo bo nyid yin pa'i phyir ro/ /gtan tshigs
8b2(mdo 'grel): de bas na shes pa ste/ khams gsum par zhugs pa'i sems dang/ sems las byung ba rnams kyang nam mkha' i mtshan nyid yin la/ shes bya dag ste/ des mthong ba'i yul ma rig pa'i rjes su zhugs pas snod dang bcud kyi 'jig rten gyi mtshan nyid can sems can rnams kyi phung pa'i khams dang skye
8b3(mdo 'grel): mched la sogs pa'i ngo bo nyid ni shes bya ste/ shes pas yul du byas pas shes bya nyid tsam du rjes su 'brel cing khong du chud par bya ba'i shes bya gang yin pa de ni yul nyid du yongs su brtags pas shes bya zhes bya la/ thams cad mkhyen pa'i ye shes la ni de gnyi ga yang nam mkha' dang mnyam
8b4(mdo 'grel): de bas na de'i khyab pa nyid bstan pa ni thams cad ces bya ba ste/ phyogs gcig tsam ma yin te lhag ma med par ro/ /gang 'di ltar nyan thos rnams kyis gang zag tsam la bdag med kyi phung po la sogs pa yod pa dang/ de rnams kyi thar pa'i mtshan nyid du phung po lhag ma dang bcas
8b5(mdo 'grel): pa'i mya ngan las 'das par 'dod pa dang/ gzhan du lhag ma med pa'i mya ngan la 'das par 'dod cing smra la/ bcom ldan 'das kyis ni de dag thams cad nas thams cad du dngos po thams cad stong pa nyid du gsungs kyi/ mu stegs pa lta bu'i phyogs gcig pa'i stong pa nyid ni ma yin te
8b6(mdo 'grel): de bas na de'i don ni 'di yin te/ 'gro ba gang ci 'ang rung nam mkha' i mtshan nyid du ma gyur pa ni 'ga' yang med de/ de bas na thams cad nam mkha' i mtshan nyid do zhes bshad do/ /de ltar tshigs su bcad pa dgus de kho na nyid bstan nas/ 'dir dngos po med pas thob pa'i 'bras bu med par dogs
8b7(mdo 'grel): pa bsal cing/ byang chub sems dpa' i rigs can rnams kyi 'bras bu nye bar bstan pa'i phyir/ de ltar de bzhin nyid sems pa/ dngos po kun las mi gnas te/ /byang chub smon pa'i sems kyis ni/ /ye shes de ltar 'byung bar 'gyur zhes bya ba smos pa yin no/ /bcom ldan 'das ma
9a1(mdo 'grel): shes rab kyi pha rol tu phyin pa'i don bsdus pa/ tshigs su bcad pa dgu pa'i rgya cher bshad pa/ slob dpon chen po kampa la'i zhal snga nas mdzad pa rdzogs so// //rgya gar gyi mkhan po ka ma la gupta dang/ zhu chen gyi lo tsa ba dge slong rin chen
9a2(mdo 'grel): bzang pos bsgyur cing zhus te gtan la phab pa// //rgya gar skad du/ Arya sapta sha ti kA pradz+nyA pA ra mi tA TI kA/ bod skad du/ 'phags pa shes rab kyi pha rol tu phyin pa bdun brgya pa'i rgya cher 'grel pa/ bam po dang po/ ngag gi dbang phyug zab cing gting rtogs
9a3(mdo 'grel): blo mnga' ba/ /thugs rje che ldan skyabs kyi dang la phyag 'tshal te/ /kun rmongs gnas ngan len gyi nags chen bsreg pa'i me/ /bdun brgya pa ni mdor bsdus kun nas bshad par bya/ /sangs rgyas skyed ma thags cad la yang lhag mthong dang/ /zhi gnas dang ni gnyis
9a4(mdo 'grel): po dmigs pa 'byung/ /bdun brgya nga la'ang bzhi po gang dag bstan mod kyi/ /'chang byed rnams kyis ma bstan de dag brjod par bya/ /gleng bslang ba ni mdor bsdus dang/ /de yi skabs 'byed pa dang bcas/ /'khor dang gleng bzhi rgyu dang don/ /mthong ba dang ni bsgom
9a5(mdo 'grel): pa'i lam/ /rgyu ni mos spyod rnam pa gsum/ /bstod dang rab bstod bsngags pa dang/ /dmigs dang de yi rnam pa yi/ /tshul gyi rjes mthun rnam drug ste/ /de nyid don dam dgongs pa dang/ /'thob dang mdza' gnyis spangs pa dang/ /bsam gyis mi khyab pa dang
9a6(mdo 'grel): 'chang/ /de 'bras 'thob pa'i mtshan nyid dang/ /de yi rjes mthong rnam par sgrogs/ /rang gi ngo bo'i thogs med blo/ /rigs dang bzhugs dang spyod pa dang/ /yon tan bcas dang bzod pa gsum/ /rjes su gzung dang smon pa dang/ /rjes su bstan pa dpe dang
9a7(mdo 'grel): bcas/ /mi rtog pa yi gzugs brnyan gsungs/ /dam chos yun ring gnas ched du/ /lha rnams kyis ni rjes su bsgrubs/ /sangs rgyas rnams kyis byin brlabs 'di/ /rnam bshad mtshan nyid mdo don gyis/ /bdun brgya pa yi don bsdus yin no/ /de la tshig
9b1(mdo 'grel): dang po'i gsum ni gleng bslang ba'o/ /gleng bslang nas skabs 'byed par rtsom pa ni dus gcig na zhes bya ba la sogs pa nas/ kun dga' ra ba na zhes bya ba'i bar yin no/ /bshad par gtogs pa'i 'khor gyi dbang du byas nas dge slong stong tham pa'i zhes bya ba nas
9b2(mdo 'grel): byang chub sems dpa' sa ya dang thabs cig go zhes bya ba'i par nges ni 'khor bstan to/ /de phan chad nas de bzhin gshegs pa'i pho brang ga la ba der mchis nas/ phyogs gcig tu mchis so/ /de ci'i slad du zhe na/ zhes bya ba'i bar du ni gleng gzhi'o/ /de dag ni de bzhin
9b3(mdo 'grel): gshegs pa la blta ba dang/ phyag bgyi ba dang/ zhes bya ba la sogs pa'i rgyu'o/ /de'i 'bras bu ni sems can gyi don to/ /mi dmigs pa'i tshul gyis de bzhin nyid kyi rnam pa dang/ rnam par mi rtog pa'i rnam par de bzhin gshegs pa la blta bar bya'o zhes
9b4(mdo 'grel): bya ba'i nas brtsams te/ byang chub sems dpa' i theg pa pa dmigs pa can rnams yang dag pa ji lta ba bzhin du rtogs par bya ba'i phyir phyag rgya 'di bzhag go zhes bya ba'i bar ni mthong ba'i lam mo/ /bcom ldan 'das bdag ni shes rab kyi pha rol tu phyin
9b5(mdo 'grel): rgya cher ston pa spobs lags so zhes bya ba nas brtsams te/ bcom ldan 'das 'jig tshogs de ni ma mchis pa ste/ 'jig tshogs ma lags pas de ni mi 'pho la 'pho ba dang bral ba yang ma lags te/ de ci'i slad du zhe na/ 'jig tshogs de ni 'jig
9b6(mdo 'grel): chags ma lags so zhes bya ba'i bar ni sgom pa'i lam mo/ /'di ltar mthong ba'i lam gyi rjes la sgom pa'i lam yin la/ mthong pa'i lam de'i rgyu gang zhe na/ de'i rgyur gyur pa'i mos pa rnam pa gsum yin par bstan te/ de la de nas bcom ldan 'das la
9b7(mdo 'grel): tshe dang ldan pa sha radwA ti'i bus 'di skad ces gsol to zhes bya ba nas/ byang chub tu nges par 'gyur ba lags so zhes bya ba'i bar shA ri'i bus smras pa rnams ni rang gi don du mos pa'o/ /de nas bcom ldan 'das la byang chub sems dpa' sems dpa' 
10a1(mdo 'grel): chen po byams pas 'di skad ces gsol to zhes bya ba nas/ byang chub la nye bar gyur pa lags so zhes bya ba'i bar byams pa'i tshig rnams ni rang dang gzhan gyi don du mos pa'o/ /de nas bcom ldan 'das la 'jam dpal gzhon nur gyur
10a2(mdo 'grel): pas 'di skad ces gsol to zhes bya ba nas/ de dag ni sangs rgyas nyid du blta bar bgyi'o zhes bya ba'i bar 'jam dpal gyi tshig ni gzhan gyi don du mos pa'o/ /de nas bcom ldan 'das la srid mo dmigs pa med pas 'di skad ces gsol to/ /zhes bya ba
10a3(mdo 'grel): la sogs pa srid mo dmigs pa med pa'i tshig ni thar pa dang nges par 'byed pa'i cha'i mtshan nyid mos pas spyod pa'i sas bsdus pa rnams kyi dmigs pa dang mthong ba dang sgom pa'i lam gyi dmigs pa ni ji snyed yod pa dang/ ji lta ba bzhin du yod pa
10a4(mdo 'grel): 'thad pa sgrub pa'i rigs pa dang bcas pa yin no/ /de nas bcom ldan 'das kyis tshe dang ldan pa shA ra dwA ti'i bu la bka' stsal pa/ de de bzhin no zhes bya ba nas brtsams te/ de dag ni rnam pa thams cad kyi mchog dang ldan pa'i thams cad mkhyen
10a5(mdo 'grel): pa'i ye shes dang ldan pa'i bar du 'gyur ro zhes bya ba'i bar ni mos pa rnam pa gsum po de la yang bcom ldan 'das kyis bstod pa dang rab tu bstod pa dang bsngags pa'o/ /dmigs pa mdor bstan pa'o/ /rgyas par bstan pa ni 'jam dpal khyod kyis
10a6(mdo 'grel): don gyi dbang ci zhig mthong na zhes bya ba nas/ de ci'i phyir zhe na/ 'di ltar chos thams cad ni gang la gnas te rnam par rig par 'gyur ba'i skye ba med pa'i phyir ro zhes bya ba la thug pa'i bar yin no/ /gang dag mtshams med pa la zhugs pa de dag ni zhes bya
10a7(mdo 'grel): ba la sogs pa nas/ kun dga' po 'jig rten du sa g.yos pa byung ba 'di'i rgyu ni de yin no/ /rkyen ni de yin no zhes bya ba la thug pa ni dmigs pa'i rnam pa gtan la 'bebs pa ste/ tshul rnam pa drug bstan te/ /bcom ldan 'das 'jam dpal
10b1(mdo 'grel): 'di ni bsam gyis mi khyab pa'i dpal lo zhes bya ba nas bsam gyis mi khyab pa nyid ni sgra ma lags so/ /sgra ma lags pa yang bstan par mi nus so zhes bya ba'i bar ni de'i 'bras bu thob pa'i mtshan nyid bstan to/ /'jam dpal khyod bsam gyis mi khyab pa'i ting nge 'dzin la
10b2(mdo 'grel): snyoms par 'jug gam zhes bya ba nas/ 'di ltar 'jam dpal khyod ni sngon gyi rgyal ba la bya ba byas pa ste/ mi dmigs par tshangs par spyod pa yun ring du spyad pa'o zhes bya ba la thug pa'i bar ni rjes su myong ba bstan pa smras pa yin no/ /ci 'jam dpal
10b3(mdo 'grel): khyod shes rab kyi pha rol tu phyin pa la gnas te/ de skad smra'o snyam du sems sam zhes bya ba nas brtsams te/ de ltar na de bzhin gshegs pa'i dbyings dang/ bdag gi dbyings 'di ni gnyis su ma mchis te/ gnyis su dbyer ma mchis so zhes bya ba'i bar
10b4(mdo 'grel): 'di ni rang gi ngo bo bstan pa yin no/ /bcom ldan 'das kyis gang bdag bsgom pa de ni shes rab kyi pha rol tu phyin pa bsgom pa'o zhes bka' stsal pa de yang zhes bya ba nas/ bcom ldan 'das de bzhin du ye shes 'di yang ma bgyis pa ma bsgrubs
10b5(mdo 'grel): pa ma bskyed pa ma 'gags pa ste/ de'i slad du mi bsgyur ba lags so zhes bya ba la thug pas ni ye shes thogs pa med pa bstan to/ /de nas byang chub sems dpa' i rigs can gyi gang zag ston te/ de yang rigs la gnas pa dang/ zhugs pa dang/ spyod pa
10b6(mdo 'grel): la zhugs pa dang/ spyod pa'i yon tan no/ /'jam dpal de bzhin gshegs pa'i ye shes bstan pa 'di la 'di ltar bstan par su dag mos zhes bya ba la sogs pa nas/ 'jam dpal legs so legs so/ /khyod kyi tshig 'di legs par smras so zhes bya
10b7(mdo 'grel): ba la thug pa'i bar du ni rigs la gnas pa'i gang zag bstan to/ /de nas de'i tshe bcom ldan 'das la tshe dang ldan pa 'od srungs chen pos 'di skad ces gsol to zhes bya ba nas brtsams te/ 'jam dpal shes rab kyi pha rol tu phyin pa zab mo shin tu
11a1(mdo 'grel): ma skyes pa dang/ dngos po med pa'i bar 'di bstan na gang dag mos pa nas/ kun chub par byed pa'i bar du byed pa de dag nyid rigs kyi bu dang/ rigs kyi bu mo de dag gi rnam pa dang/ rtags dang mtshan ma de yin no zhes bya ba'i bar ni byang chub
11a2(mdo 'grel): sems dpa' i rigs can nyid kyi zhugs pa bstan to/ /'jam dpal gang du shes rab kyi pha rol tu phyin pa bstan pa der sangs rgyas kyi chos thams cad bstan par blta'o zhes bya ba nas brtsams te/ bkod pa gcig pa'i ting nge 'dzin bsgrubs pa de tshe'i
11a3(mdo 'grel): tshang ji tsam pa de tsam du gnas shing gleng gzhi dang bcas pa'i chos ston par 'gyur ro zhes bya ba la thug pa'i bar gyis ni shes rab kyi pha rol tu phyin pa la spyod pa dang ting nge 'dzin la sbyong ba bstan to/ /'jam dpal de la byang chub sems dpa' i
11a4(mdo 'grel): theg pa pa kha cig 'di snyam du bkod pa gcig pa'i ting nge 'dzin 'di zhes bya ba nas/ 'jam dpal gzhan yang ting nge 'dzin 'di thob pa'i byang chub sems dpa' sems dpa' chen po myur du byang chub kyi phyogs kyi chos rnams yongs su rdzogs nas
11a5(mdo 'grel): myur ba nyid du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bya ba'i bar ni spyod pa'i yon tan no/ /'jam dpal gzhan yang byang chub sems dpa' sems dpa' chen pos gang gi tshe bdag gi dbyings
11a6(mdo 'grel): nas/ chos kyi dbyings kyi bar du zhes bya ba la sogs pa nas/ 'jam dpal de lta bas na rigs kyi bu 'am/ rigs kyi bu mo gang gis bstan pa 'di thos nas zhum par mi 'gyur ba de yang bla na med pa yang dag par rdzogs pa'i byang chub las phyir mi
11a7(mdo 'grel): ldog par ngas bshad do zhes bya ba la thug pa'i bar du ni sgra'i rjes su 'brang ba dang bsams pa las byung ba dang bsgom pa dang rjes su mthun pa'i bzod pa rnam pa gsum bstan to/ 'jam dpal de lta bas na dge slong ngam/ dge slong ma'am/ dge bsnyen
11b1(mdo 'grel): rnam dge bsnyen ma gang dag shes rab kyi pha rol tu phyin pa zab mo 'di la zhum par mi 'gyur ba nas/ nur pa'i bar du mi 'gyur ba de dag ni nga la skyabs su song ba'o zhes bya ba nas brtsams te/ blo 'phel zhing rgyas pa dang sangs par 'gyur te/ bla na med pa yang dag par
11b2(mdo 'grel): rdzogs pa'i byang chub tu slu bar me byed do zhes bya ba'i bar du ni de bzhin gshegs pas rjes su gzung ba bstan to/ /'di'i 'bras bu rnam par phye ste 'chang pa ni phyis ston par 'gyur ro/ /de skad ces bka' stsal ba dang/ bcom ldan 'das la 'jam dpal gzhon
11b3(mdo 'grel): nur gyur pas 'di skad ces gsol to zhes bya ba nas brtsams te/ 'jam dpal gang dag shes rab kyi pha rol tu phyin pa zab mo 'di thos te/ thos nas kyang dga' ba dang mgu ba yangs pa thob pa de dag ni dge ba'i rtsa ba chung bar nga mi 'chang ngo zhes bya ba'i bar
11b4(mdo 'grel): gyis ni smon pa bstan to/ /dbang po rnon po mngon du zhugs pa gang dag chos btags pa rnam par bzhag pa la brten nas ji snyed yod pa dang/ ji lta ba bzhin du yod pa rtogs par nus pa dag gi ched du bya ba rnams rdzogs so/ /da ni 'jam dpal gang zhig shes rab
11b5(mdo 'grel): kyi pha rol tu phyin pa bstan pa 'di la nyan 'dod par gyur na zhes bya ba nas brtsams te/ nyan thos dang rang sangs rgyas kyi sar 'gro ba 'am 'jug pa'i skal pa can ma yin no zhes bya ba'i bar du ni de las gzhan pa gdams ngag rjes su bstan pa tsam gyis
11b6(mdo 'grel): bsgrub par bya ba'i gdul bya rnams kyi ched du byas te/ dpe dang bcas pa'i ting nge 'dzin gyi spyod yul rnam par mi rtog pa'i gzugs brnyan bstan to/ /de nas de'i tshe lha'i dbang po brgya byin dang sum cu rtsa gsum pa'i lha'i bu rnams kyis lha'i tsan dan gyi
11b7(mdo 'grel): phye ma dang zhes bya ba nas/ 'chang ba'i bar du bgyis pa'i rigs kyi bu 'am/ rigs kyi bu mo de dag gis/ bdag cag gi 'di ni ltas bsgrubs pa'o zhes the tshom mchis par 'tshal bar bgyi'o zhes bya ba'i bar du ni lung dang rtogs pa'i chos kyi mtshan
12a1(mdo 'grel): nyid yun ring du gnas par bya ba'i phyir/ lha rnams kyis bsgrubs pa bstan to/ /de nas bcom ldan 'das la 'jam dpal gzhon nur gyur pas 'di skad ces gsol to zhes bya ba la sogs pas ni dam pa'i chos yun ring du gnas par bya ba'i phyir
12a2(mdo 'grel): sangs rgyas kyis byin gyis brlabs pa bstan te/ de dag ni bsdus pa'i don to/ nga ni rgyas par bshad pa brtsams te/ de la chos sdud pa po la 'khor rnams kyis gsol pa dang sdud pa pos gleng bslang ba ni 'di skad bdag gis thos pa zhes bya ba yin no/ /'dir yang
12a3(mdo 'grel): bdag gis thos pa zhes bya ba yang rjes su bzlas pa ste/ sdud pa po ni chos nyan pa dang/ kun tu 'dzin pa dang 'chang ba dang 'chad par byed pa yin par 'khor rnams kyis rnam pa gzhan gyi sgo nas khong du chud pa'i phyir ro/ /de lta ma yin na gsol pa 'debs pa
12a4(mdo 'grel): mi rigs pa'i phyir ro/ /'di skad ces bya ba ni sgrub par byed pa ste/ de ji lta bu yin pa mi shes nas/ de bas na shes par 'dod pa'i phyir don 'di kho na yin no zhes bya ba ni 'di skad ces bya bas sgrub par byed de/ gang bdag gis thos pa de ni 'di skad yin gyi gzhan du ma
12a5(mdo 'grel): yin te/ lhag chad spangs nas/ ji skad thos pa 'og nas 'byung ba mdza' dag rdzogs par gleng bslang ba yin no/ /cig car thos pa dang/ kun 'dzin pa dang/ 'chang ba dang/ 'chad par bstan pas ni bdag nyid sangs rgyas rnams la dge ba'i rtsa ba bskyed pa nyid dang/
12a6(mdo 'grel): sangs rgyas dang byang chub sems dpa' rnams kyis rjes su bzung ba yin par bstan te/ de lta ma yin na de lta bur nus pa mi srid pa'i phyir ro/ /de ni bcom ldan 'das mgon po byams pas kyang bstan te/ sangs rgyas rnams la bya ba byas pa dang/ de dag rnams la dge
12a7(mdo 'grel): ba'i rtsa ba bskrun/ dge ba'i bshes gnyen dag gi mgon bcas ni/ /'di dag nyan pa'i snod du 'gyur ba yin/ /sangs rgyas rnams la bsnyen bkur kun tu 'dri/ /sbyin dang tshul khrims la sogs spyod pa ni/ /kun tu 'dzin dang 'chang ba la sogs pa'i/ /snod nyid dam pa de
12b1(mdo 'grel): dag yin pa dgongs/ /de nyid kyi phyir bdag gi zhes bya ba gsungs te/ gdul bya rnams the tshom dang bral nas/ rab tu dang ba dang rna ba blags te/ nyan pa dang gus pa la sogs pa bskyed pa'i phyir ro/ 'phags pa dkon mchog sprin las kyang sman pa snying rje can bzhin no zhes bstan to//
12b2(mdo 'grel): thos pa'i tshig gis ni yi ge la brten pa'i sgra ji lta ba bzhin zhal nas gsungs pa nyid yin par blta'o/ /dus gcig na zhes bya ba la sogs pas ni skabs 'byed par byed pa brtsom pa yin no/ /dus ni ston la sogs pa'i dus so/ /bdud bzhi bcom pas na bcom ldan 'das te/
12b3(mdo 'grel): yon tan rin po che'i phung po mdza' med pa can 'gro ba'i bla ma la bya'o/ /bcom ldan 'das zhes bya ba'i tshig gis brjod pa ni rang dang gzhan gyi don du zhugs pa'i 'khor gnyi ga'i yang cig car skyabs su 'os pa nyid yin par bstan pa'i phyir ro/ /rgyal bu rgyal byed kyi tshal mgon
12b4(mdo 'grel): med zas sbyin gyi kun dga' ra ba na bcom ldan 'das bzhugs pas ni gnas de mchod rten du gyur pa dang mis 'jig pa la sogs pas mi shigs par yang bstan te/ sa phyogs de ni skyon thams cad las grol ba'i de bzhin gshegs pa'i dbang gis byung ba'i phyir ro/ /de bzhin
12b5(mdo 'grel): gshegs pa'i spyod lam bzhi po gang yang rung bas bzhugs pa'i sa phyogs du ni me la sogs pa'i 'jig pa rnams kyis shigs par mi 'gyur ro zhes byang chub sems dpa' i sde snod las bcom ldan 'das kyis dngos su bstan pa'i phyir ro/ /de ltar byas na zla ba sgron ma'i na de
12b6(mdo 'grel): las/ rgyal po'i khab kyi shar phyogs 'di nyid du/ sangs rgyas bye ba stong phrag mthong ba dang/ /rgyal ba de dag kun gyi drung du ni/ /ting 'dzin zhi ba mchog 'di zhu ba bgyis zhes bya ba dang/ blo gros shin tu bstan pas zhus pa las kyang/ byams pa chos kyi rnam grangs 'di ni sangs
12b7(mdo 'grel): rgyas bye ba khrag khrig stong phrag bdun cu rtsa bzhis sa phyogs 'di nyid du gsungs so zhes bya ba dag dang rjes su mthun par 'gyur ro/ /bzhugs so zhes bya ba ni spyod pa khyad par can dang ldan zhing zhes bya ba'i tha tshig go /bzhugs pa'i tshig gis ni lha dang 'phags pa
13a1(mdo 'grel): tshangs pa'i gnas pa bstan te/ rgyal byed kyi tshal la sogs pa na sems can gyi don mchog tu mdzad cing bcom ldan 'das de ljongs rgyu ba bzhin du bzhugs pa yin gyi/ dus bzla ba'i mtshan nyid kyi phyir ni ma yin no zhes bya ba'i don to/ /de
13a2(mdo 'grel): nyid kyi phyir dus gcig na zhes gsungs te/ gzhan na ni yul gzhan dag na bzhugs par bstan pa'i phyir ro/ /'dis ni bcom ldan 'das kyi rjes su slob pa gdul bya rnams kyis kyang gnas pa mchog gsum gyis gnas par bya ba yin gyi/ 'dzim gong bzhin
13a3(mdo 'grel): du 'dug par mi bya'o zhes bstan to/ /gzhan dag na re dus gcig na zhes bya ba ni snga ma dang sbyar ba yin te/ bdag rang skad cig ma gcig la snang ba yin no zhes zer te/ de ni gcig tu nges par dgos pa yod pa ma yin te/ de'i bdag rang la snang ba ni 'khor rnams
13a4(mdo 'grel): 'dri bar mi 'dod kyi/ dpal gyi mgur nas gsungs pa 'dri bar bsams pa'i phyir ro/ /gang yang rang tshad mang grub par bya ba'i phyir/ yul dang dus ni gtan tshigs/ 'khor ni dpang yin te/ rtsod pa'i dpang rgya ngang tshul 'dra'o zhes smra na/ de ni bdag gis rtogs pa
13a5(mdo 'grel): ma yin te/ 'di ltar yul thog thag tu song zhing dpang la dri bar bya na ni der 'gro mi nus pa rnams kyis mdo sde'i don gtan la dbab pa ring du thogs par 'gyur ro/ /gang du 'khor gyi ming ma bstan pa der yang su la dri bar bya/ nga ni bstan pa'i nang du gtogs pa'i
13a6(mdo 'grel): 'khor gang yin pa'i dbang du byas nas de ni/ dge slong stong tham pa'i dge slong gi dge 'dun chen po dang thabs cig tu zhes bya ba la sogs pa smos so/ /'dir yang dge slong gi 'khor sngar bstan pa ni chung ba yin pa'i phyir ro/ /byang chub sems dpa' i
13a7(mdo 'grel): 'khor phyis bstan pa ni che ba'i phyir ro/ /dper na 'gro ba kun dang slob pa dang mi slob pa dang rang rgyal rnams zhes bya ba la sogs pa gsungs pa bzhin no/ /gzhan dag na re 'khor rtag pa yin pa'i phyir dge slong gi 'khor sngar smos so zhes zer ro/ /
13b1(mdo 'grel): nyon mongs pa bcom pa'i phyir dge slong ngo/ /nyon mongs pa tsam zad par bya ba'i phyir zhugs pa gang yin pa de dag nyan thos kyi theg pa'i nang du gtogs pa yin gyi/ theg pa chen po'i nang du ma gtogs pa ma yin nam/ bdun brgya pa
13b2(mdo 'grel): 'di ni theg pa chen po shin tu bsdus pa gcig tu nges pa'i don mchog tu zab pa 'di la byang chub sems dpa' i rigs can dag las gzhan pa nyan thos la sogs pa ngag 'dir ji ltar gtogs/ gang gis na nyan thos kyi 'khor bstan ce na de ni nyes
13b3(mdo 'grel): pa med de/ don 'di ni shes rab kyi pha rol tu phyin pa nyi khri lnga stong pa las byams pas zhus nas de bzhin gshegs pas bka' stsal pa sems can rnams kyi rigs ni gsum mo/ /de la sems can gyi rigs kha cig ni thog mar
13b4(mdo 'grel): rgya che ba dam pa tshol bar byed la rgya che ba nyid khong du chud par 'gyur ro/ /kha cig ni thog mar dman pa tshol la dman pa nyid khong du chud pa'o/ /de tsam gyis mgu ba yang ma yin te/ yang mchog rgya che ba tshol zhing de yang khong du
13b5(mdo 'grel): chud do/ /kha cig ni dman pa kho na tshol zhing dman pa kho na khong du chud de/ de tsam gyis mgu nas gong ma mchog rgya chen po tshol bar mi byed pa de ni zhi ba phyogs gcig la zhugs par bstan to/ /gang dag nyan thos kyi byang chub thob
13b6(mdo 'grel): kyang de tsam gyis mgu ba ma yin gyi bla na med pa yang dag par rdzogs pa'i byang chub tu sems skyed par byed cing/ las dang nyon mongs pa'i dbang du ma gyur par byang chub tu yongs su bsgyur bar byed la/ smon lam gyi dbang gis skye ba gzhan
13b7(mdo 'grel): dang gzhan bsgrubs te byang chub kyi tshogs rdzogs par byed de de nyan thos kyi rigs can du bstan pa ni thogs mar de'i byang chub tshol ba'i phyir ro/ /dgongs pa nges par 'grel pa las kyang nga ni rnam grangs kyis de dag byang chub sems dpa' i rigs
14a1(mdo 'grel): can du smra'o zhes bka' stsal to/ /shA ri'i bu la sogs pa yang de lta bu yin par blta'o/ /des na de dag 'di nyan pa la sogs pa'i snod nyid yin no/ /byang chub la'am byang chub nyid sems dpa' yin pa de dag ni byang chub sems dpa' o
14a2(mdo 'grel): sems che ba nyid dang spong ba che ba nyid dang rtogs pa che ba nyid dang ldan pa'i phyir sems dpa' chen po'o/ /phan tshun du 'brel pa'i pha rol tu phyin pa drug yongs su rdzogs par byed pa'i ched du brtson 'grus khyad par can dang ldan pa'i phyir go cha
14a3(mdo 'grel): chen po 'gos pa'o/ /'di skad bstan te/ sbyin pa la sogs pa drug po re re la yang rnam pa drug po 'dus pa la go cha'i brtson 'grus gang yin pa ste/ de ni rnam pa drug dang ldan pa ji skad du bstan pa'o/ /phyir mi ldog pa nyid kyis ni mi skye ba'i chos la
14a4(mdo 'grel): bzod pa thob pa bstan te/ go cha chen po nyid kyi bye brag tu byas pa'i phyir ro/ /mi skye ba'i chos la bzod pa med par ni pha rol tu phyin pa rnams chen po nyid du mi rung ngo/ /nges par 'byed pa'i cha dang mthun pa la sogs pa'i gnas skabs kyi phyir
14a5(mdo 'grel): mi ldog pa la ni bya bar 'os pa ma yin no/ /de skad du/ drod dang spyi bo bzod pa dang/ /chos kyi mchog la gnas pa dag /rtags ni rnam pa nyi shu 'dis/ /byang chub dag las mi ldog yin/ /mi ldog pa yi rtags dag ni/ /mthong ba'i lam gnas
14a6(mdo 'grel): yin par 'dod ces bya ba la sogs pa gsungs so/ /skya rengs ni mang ste mthon ka dang ser po dang/ dmar po dang nyi ma'i mdog 'dra zer pa'o/ /'dir dus la ma bab par 'ongs pas na rings pa yin par brjod par bzhed pa'i phyir/ skya
14a7(mdo 'grel): rengs mthon ka yin par lta bar bya ste/ de ni thams cad pas sngar 'char pa'i phyir dang/ khyad par med pas na thams cad bsdu ba byas pa'i phyir ro/ /'di skad bstan te/ thog mar skar ma'i 'od nyams shing/ /nam mkha' dag ni sngo
14b1(mdo 'grel): ser mdog /shar phyogs su ni mdog sngo'i 'od/ /mthon ka'i skya rengs shar ba yin/ /de shar ba ni de byung ba'o/ /des mtshon pa'i dus la bab pa ni tshe ste/ dus de la bab pa na de'i tshe mtshan mo thog ma rnga brdung ba'i dus so/ /de'i phyir dus
14b2(mdo 'grel): las 'das so/ /gnas ni nang du yang dag 'jog pa'i khang pa la bya ste/ de nas byung ba'o/ /ga la ba zhes bya ba ni de bzhin gshegs pa'i pho brang mtshon pa'o/ /der zhes bya ba 'dis kyang song ba mtshon par byed do/ /bcom ldan 'das kyi gdan
14b3(mdo 'grel): bshams pa'i phyogs kyi nye 'khor du 'dug par 'os pa'i gnas las phyi rol na 'dug pa'i phyir yul las 'das pa'o/ /yul dang dus las 'das pa 'di gnyis kyis bsam pa'i khyad par ston pa'i phyir/ 'chad pa'i gleng gzhi yin no/ /de
14b4(mdo 'grel): bzhin gshegs pa la lta ba la sogs pa ni ji skad du/ rin po che'i za ma tog las bcom ldan 'das 'od kyi tog gis/ 'phags pa 'jam dpal la bka' stsal ba dang/ gang bcom ldan 'das chos la lta ba shin tu rnam par dag par gyur pa ni
14b5(mdo 'grel): de bzhin gshegs pa la lta ba shin tu rnam par dag pa yin no/ /gang gi tshe lus kyis ma yin sems kyis ma yin/ mi 'dud rab tu mi 'dud khengs par ma yin gus par ma yin par mi gnas par 'dug ste/ btang snyoms thob cing rnam par
14b6(mdo 'grel): dben pa'i rigs kyis sems gnas te/ dran pa dang ldan shing shes bzhin du 'dug pa de ni de bzhin gshegs pa la phyag 'tshal ba yin no/ /gang gi tshe bdag tu sgro 'dogs par mi byed/ sangs rgyas su sgro 'dogs par mi byed/ mnyam pa nyid
14b7(mdo 'grel): yin par mnyam par mi byed/ mi mnyam pa nyid yin par mi mnyam par mi byed/ rnam par mi byed kyi/ sangs rgyas bcom ldan 'das rnams dang lhan cig tu shin tu gcig par byed/ sangs rgyas kyi sku yang chos kyi sku yin par rtogs/ rang gi
15a1(mdo 'grel): lus kyang chos kyi dbyings kyi nang du gtogs par mthong/ mthong ba rnams kyang yin par ma mthong/ rnam par ma mthong/ ring par ma yin/ nye bar ma yin pa de ni de bzhin gshegs pa la bsnyen bkur byed pa yin no zhes
15a2(mdo 'grel): gsol to/ /de ltar na lta ba la sogs pa de dag ni rgyu yin no/ /sems can gyi don ni 'bras bu ste/ de dag ni phyis bstan par bya'o/ /nyon mongs pa med cing kha na ma tho ba med pa'i sku tshe bstod pa yin pa'i phyir/ tshe dang ldan pa zhes bya'o/ /
15a3(mdo 'grel): shA ri'i bu la sogs pa'i lta ba la sogs pa kun la yang spyad par bya'o/ /mngon du zhugs te mngon du zhugs te zhes rnam pa gnyis 'byung ba ni gsal ba gsal ba bzhin pa'am/ 'jam po 'jam por zhes bya ba bzhin te/ de bzhin gshegs
15a4(mdo 'grel): pa la mngon du phyogs pa'am bshad pa'i don la mngon du phyogs te zhugs pa ni gnas pa'i chod dam sbyod pa'i ched du zhugs pa dang gnas so zhes bya ba'i bar du ste/ blta ba la sogs pa bstan zin pa'i ngo bo de dag la ji lta ba
15a5(mdo 'grel): bzhin du brtson pa'i phyir ro/ /glegs bam kha cig las 'das shing thal te 'dus par mkhyen nas zhes 'byung ba zhes bya ba der yang yul dang dus las 'das te zhes bya bar rig par bya'o/ /nyan thos shA ri'i bu la sogs pa dag /shes
15a6(mdo 'grel): rab dang rdzu 'phrul la sogs pas chen po yin no/ /yang na nyan pas na nyan thos te/ gdul bya thams cad do/ /de dag ni mang ba'i phyir chen po nyid do/ /'dus la tshogs par mkhyen nas so/ /kyang zhes bya ba ni gong du bstan pa'i bcom
15a7(mdo 'grel): ldan 'das kyi mdzad pa gsum kho nar zad par 'dir nges par gzung ba'i don yin gyi/ nyi khri lnga stong pa la sogs pa las ting nge 'dzin dang rdzu 'phrul dang cho 'phrul la sogs pas gdul bya rnams gzung ba lta bur byas pa ni 'dir ma yin
15b1(mdo 'grel): te/ gdul bya'i sems kyi rgyud yongs su smin pa chung ngu dang 'bring dang chen po'i mtshan nyid kyi rnam par zhugs zin pa'i phyir ro/ /yongs su smin pa'i rnam par zhugs zin pa da yang mngon du zhugs mngon du zhugs pa zhes bya ba'i tshig gis bstan to/ /kha cig
15b2(mdo 'grel): gis phyi dang nang gi gnas bye nas/ bgrod par bya ba gnyis su brtags te mngon du zhugs pa mngon du zhugs pa zhes bya ba byed pa'i tshig gnyis sbyor bar byed pa mi rigs par mthong ste/ sgra dang don gnyis mi rigs pa'i phyir ro/ /sha radwA ti'i bu khyod cal phyir zhes
15b3(mdo 'grel): bya ba la sogs pas ni shA ri'i bu dus dang yul las 'das te/ 'ongs pa'i dgongs pa bcom ldan 'das kyis dris pa ni thams cad pas thog mar 'phag pa 'jam dpal la 'ongs pa ni shin tu dgos pa mchog dang ldan pa yod par 'khor rnams la bstan pa'i
15b4(mdo 'grel): phyir ro/ /thams cad kyi thog ma nyid du 'jam dpal zhes bya ba la sogs pas ni 'jam dpal ni ji lta ba bzhin du de bzhin gshegs pa blta ba la sogs pa ston par mkhas pa'i phyir dang/ thog mar 'ongs pa yang yin pa'i phyir/ shA ri'i bus kyang de 'jam dpal lags
15b5(mdo 'grel): so zhes smra'o/ /mkhyen bzhin du zhes bya ba ni rtag tu mnyam par bzhag pa'i phyir ro/ /chos kyi sku thob pa dang sangs rgyas nyid du zhugs pa'i 'phags pa 'jam dpal yang de ltar brtson par 'jug pa dang sbyar na nges par dgos pa chen po zhig yod do snyam nas/
15b6(mdo 'grel): de bzhin gshegs pa blta ba la sogs pa la 'khor rnams kyi gus pa bskyed pa'i phyir/ 'jam dpal khyod de bzhin gshegs pa la blta ba la sogs pa bya ba'i phyir thams cad kyi thog ma nyid du pho brang gi sgor 'dug ces grag na bden nam zhes bka' 
15b7(mdo 'grel): stsal te/ de nyid kyi phyir mi srid pa la grag na zhes bya ba'i sgra sbyor bar mdzad do/ ci'i phyir khyod kho na lhag par brtson par byed ce na/ ma ngoms pa'i slad du'o zhes bya ba la sogs pa'o/ 'dis ni shin tu dad pa la sogs pa dang ldan pa nyid bstan te/ 'di ltar blta
16a1(mdo 'grel): ba dang phyag 'tshal ba dang/ bsnyen bkur bya ba'ang 'dod pa mi ngoms te 'ongs pa ji skad du bstan pa'i mtshan nyid rnams kyis ni dad pa dang brtson 'grus shin tu che ba nyid dang lta bas shes rab che ba nyid dang phyag 'tshal bas ni dran pa
16a2(mdo 'grel): dang ting nge 'dzin che ba nyid dang bsnyen bkur byed pas ni thams cad kyang che ba nyid yin par bstan to/ /blta ba la sogs pa la yang ci'i phyir khyod brtson pa nyid du byed ce na/ 'di ltar bdag de bzhin gshegs pa la blta ba nas bsnyen bkur bya ba'i
16a3(mdo 'grel): slad du mchi ba de yang sems can thams cad kyi don gyi slad du ste zhes bya ba gsungs te/ 'dis ni lta ba la sogs pa ni rgyu nyid yin la/ sems can gyi don de ni de'i 'bras bu nyid yin par bstan te/ 'di ltar de bzhin gshegs pa la blta ba la
16a4(mdo 'grel): sogs pa ji lta ba bzhin du ma byas par 'ga' yang sems can gyi don byed nus pa ma yin no/ /de dag gis rim gyis mngon par shes pa bskyed pas sems can rnams kyi sems 'dzud pa dang dge ba'i rtsa ba skyed pa dang yongs su smin pa la sogs
16a5(mdo 'grel): par byed na/ phan pa dang bde ba'i mtshan nyid kyi sems can gyi don byed nus par 'gyur ro/ /de la phan pa ni theg pa gsum gyis mya ngan las 'das pa la bkod pa'o/ /bde ba ni lha dang mi'i bde ba la bkod pa ste/ sngar lha dang mi la bkod nas
16a6(mdo 'grel): phyis theg pa gsum gyis mya ngan las 'das pa la sbyor bar mdzad do/ /de ltar ma byas na 'du byed kyi sdug bsngal dang bral bar ma byas pas thugs rje med cing sbyor ba la ma lcogs par 'gyur te/ 'dir ni de yongs su spang bar bzhed do//
16a7(mdo 'grel): de ltar na bdag ni blta bas mi ngoms so zhes bya ba 'dis ni chog par 'dzin pa dang rgyun tu mi sbyor bar byed pa yongs su spangs so/ /sems can rnams kyi don gyi ched du de bzhin gshegs pa'i thad du 'ongs pas ni ma gus par byed pa
16b1(mdo 'grel): dang le lo dang snying rje med pa'i sbyor ba yongs su spangs so/ /de dag gis ni kun rdzob kyi mtshan nyid de dag yin par bstan te/ gang zag gi sems pa dang/ spong pa la sogs pa kun tu brtags pa yin par bstan pa'i phyir ro/ /da ni bcom ldan 'das gal
16b2(mdo 'grel): te de bzhin gshegs pa la blta ba dang phyag bgyi ba dang zhes bya ba la sogs pas ni mthong ba'i lam bstan to/ /de yang skad cig ma bcu drug gi bdag nyid yin te/ skad cig ma de dag rim gyis ston par byed do/ /gal te zhes bya ba ni ji lta
16b3(mdo 'grel): zhes bya ba'i tha tshig go /ji ltar bdag gis mthong ba dang zhes bya ba ni rnam pa gang gis zhes bya ste/ rnam pa de yang ji lta bu zhe na/ de bzhin nyid kyi rnam par zhes gsungs te/ dus thams cad du de bzhin du 'dug pas na/ de bzhin nyid de/ ma skyes pa'i
16b4(mdo 'grel): gnas skabs bzhin du skye pa'i gnas skabs kyang smig rgyu'i chu bzhin du yod pa ma yin pa'i phyir ro/ /'phags pa dkon mchog za ma tog las kyang skye ba dang mi skye ba gnyis mnyam pa nyid ni de bzhin nyid do zhes gsungs te/ de bzhin nyid kyi
16b5(mdo 'grel): rnam pa de'i sgo nas/ de bzhin gshegs pa blta bar bya'o/ /'dis ni de bzhin nyid dang sangs rgyas gnyis gzhi dang gnas pa med pa bstan te/ rnam pa ni blta bar bya ba las gzhan ma yin pa'i phyir ro/ /gzhan yin na yang rnam pa nyid du mi rig
16b6(mdo 'grel): par 'gyur ro/ /gal te de bzhin gshegs pa ni blta bar bya ba yin la/ khyod ni blta bar byed pa yin na/ gzung ba dang 'dzin pa dang ldan pa'i phyir de bzhin nyid kyi rnam par mthong ba ma yin par 'gyur ro zhe na/ de'i phyir mi dmigs pa'i tshul
16b7(mdo 'grel): gyis zhes gsungs te/ chos thams cad dang de bzhin gshegs pa dang bdag kyang mi dmigs pa ste/ de la sbyor zhing mnyam par 'jog pa de'i sgo nas so/ /ci ste zhe na/ de bzhin gshegs pa'i sgra ni chos thams cad kyi de bzhin nyid rtogs pas 
17a1(mdo 'grel): rab tu phye ba yin pa'i phyir dang/ de bzhin gshegs pa yang de bzhin nyid kyi rnam pa yin pa'i phyir la/ 'jam dpal gyis kyang de ltar mthong ba yin pa'i phyir ro/ /de lta yin na ni mi dmigs par sbyor ba 'grub par 'gyur gyi/ gzhan
17a2(mdo 'grel): du dmigs pa yod na ni ma yin no/ /'di ji ltar de bzhin gshegs pa mthong ba yin/ ci'i phyir gzhan du mthong ba yin zhe na/ de rjes su dran pa'i dbang gis de bzhin gshegs pa mthong ba yin no/ /de nyid kyi phyir dran pa ni mthong ba'i byang chub kyi
17a3(mdo 'grel): gnas kyi yan lag tu gsungs so/ /ma mthong ba yang ma yin te/ rnam par mi rtog pa'i ye shes yod pa'i phyir ro/ /gzugs kyi skur ci'i phyir de bzhin gshegs pa lta bar mi bya ste/ de ni 'di ltar yum gyi lhums su bltams pa dang
17a4(mdo 'grel): tshal lum bir skyes pa dang/ byang chub chen por de bzhin gshegs par gyur pa yin te/ der mngon par rdzogs par sangs rgyas pa'i phyir ro zhe na/ spros pa'i dra ba 'di thams cad dri za'i grong khyer bzhin du brdzun pa yin pa'i phyir rnam pa
17a5(mdo 'grel): de dag gis de bzhin gshegs pa mthong ba ni yang dag pa mthong ba ma yin te/ de'i phyir de bzhin gshegs pa la mi skye ba'i rnam par lta ba nas/ dngos po ma mchis pa'i rnam pa'i bar du zhes gsungs so/ /bar du zhes bya ba'i sgra ni skye
17a6(mdo 'grel): ba ma mchis pa'i rnam pa dang/ dngos po ma mchis pa'i rnam par de bzhin gshegs pa la blta bar bgyi'o zhes sbyar ro/ /rnam pa de dag gis bltas na/ ji ltar de bzhin gshegs pa ji lta ba bzhin du mthong ba yin zhe na/ 'dir bshad
17a7(mdo 'grel): pa 'bras bu skye na/ rgyu dang dus mnyam par skye 'am dus tha dad pa yin/ dus mnyam pa min na ni kun cig car dmigs par 'gyur ba dang rgyu dang 'bras bu dbyer med pa dang/ bskal pa yang skad cig gcig tu 'gyur ro/ /dus tha dad na
17b1(mdo 'grel): yang nus pa med pa'i phyir rgyu med pa nyid du 'gyur ro/ /rgyu med pa yin na bltos pa med pa'i phyir/ rtag tu yod pa 'am med par thal bar 'gyur ro/ /de bas na don dam par skye ba zhes bya ba ni 'ga' yang yod ma yin no/ /de ltar gzugs su de bzhin
17b2(mdo 'grel): gshegs pa blta bar bya ba ma yin par bstan nas/ mtshan du blta bar bya ba ma yin/ dpe byad du yang ma yin no zhes bstan pa'i phyir/ de bzhin nyid la kun nas 'byung ba ma mchis te zhes bya ba la sogs pa gsungs so/ /gzugs kyi skur
17b3(mdo 'grel): de bzhin gshegs pa blta ba ma yin na/ 'o na longs spyod rdzogs pa'i sku mtshan sum cu rtsa gnyis dang/ dpe byad bzang po brgyad cu dang ldan pa pha rol tu phyin pa dang tshad med pa la sogs pa theg pa chen po'i 'bras bu la longs spyod pa'i mtshan
17b4(mdo 'grel): nyid thun mong ma yin pa thams cad du khyad par du gyur pas bsags pa'i gnas skabs te de bzhin gshegs pa yin par lta mod/ de skad du mgon po byams pas kyang/ thub pa'i sum cu rtsa gnyis mtshan/ /dpe byad bzang po brgyad cu'i bdag/
17b5(mdo 'grel): theg chen longs spyod rdzogs pas na/ /'di ni longs spyod rdzogs skur bzhed/ /gang dang gang gi 'dir rgyu gang/ /mtshan nyid dag ni sgrub byed pa/ /de dang de ni rab rgyas pa/ /kun nas 'byung ba'i mtshan nyid yin/ /zhes gsungs so zhe na/ de yang yod pa yin te/ 'di
17b6(mdo 'grel): ltar skye bo bla ma'i drung du 'gro ba dang sdom pa blang ba dang/ dngos po bzang po sbyin pa dang/ bsad pa las thar par byed pa dang/ yi dam len pa dang/ dge ba spel ba la sogs pa rang ji lta ba bzhin du phyag dang zhabs 'khor lo la sogs pa'i mtshan dang/ sen
17b7(mdo 'grel): mo'i mdog snum pa la sogs pa dpe byad bzang po sgrub par byed pa'i las rnams kun nas 'byung ba ma yin no/ /de med pa'i phyir de'i 'bras bu mtshan dang dpe byad rnams kyang 'byung ba ma yin no/ /des na de dag gi sku yang de dag gis khyad par du gyur pa'i
18a1(mdo 'grel): ngo bor yod pa ma yin no/ /de'i phyir de bzhin nyid la kun nas 'byung ba ma mchis te zhes gsungs te/ 'dis ni 'byung ba'i rgyu bkag go /de bzhin nyid ni 'byung ba'am ma lags zhes bya ba 'dis ni mtshan dang dpe byad 'byung ba bkag
18a2(mdo 'grel): go /khyad par yang ma lags te zhes bya ba 'dis ni mtshan dang dpe byad med pa'i phyir des khyad par can du gyur pa longs spyod rdzogs pa'i sku bkag go /'o na byang chub kyi phyogs la sogs pa thun mong ma yin pa'i chos rnams su de bzhin gshegs
18a3(mdo 'grel): pa la lta bar bya mod ce na/ de yang mi rung bar yul na mi gnas zhes bya ba la sogs pa gsungs so/ /yul ni tshul khrims la sogs pa'i phung po'i spyi la bya'o/ /phyogs ni de'i cha shas te/ bag chags kyi mtshams sbyor ba spangs pa'i
18a4(mdo 'grel): mtshan nyid shin tu rnam par dag pa mthar phyin pa'i bdag nyid la bya'o/ /gnas pa ni de nyid la slob pa ste/ tha dad pa de dag de bzhin nyid la med pas na/ yul na mi gnas phyogs na mi gnas pa yin no/ /'das pa la sogs pa bkag pas
18a5(mdo 'grel): sngon gyi mdza' dang/ ma 'ongs pa'i mdza' dang/ da ltar byung ba'i spyod pa rnam par dag pa rnams bsal to/ /gnyis kyis rab tu phye ba zhes bya ba la gnyis ni bsod nams dang ye shes kyi tshogs kyi mtshan nyid do/ /des rab tu phye ba ni de las
18a6(mdo 'grel): skyes pa dang/ de las byung ba zhes bya ba'i bar du yin na de bzhin nyid ni de lta bu ma yin no/ /gnyis su ma mchis pa ni 'dus ma byas stong pa nyid la sogs pa yin na des rab tu phye ba yang ma yin no/ /gang gi phyir gnyis dang
18a7(mdo 'grel): gnyis su med pas rab tu phye ba ma yin pa de nyid kyi phyir/ de bzhin nyid la kun nas nyon mongs pa dang rnam par dag pa la sogs pa med pas na de bzhin nyid ni kun nas nyon mongs par zhes bya ba la sogs pa gsungs so/ /de nyid kyi
18b1(mdo 'grel): phyir rnam par byang ba'i chos rnams mi skye ba dang kun nas nyon mongs pa rnams mi 'gag pa de'i phyir/ de bzhin nyid ni mi skye mi 'gag pa ste zhes gsungs so/ /de ltar lta ba ni spros pa'i tshogs 'di thams cad de bzhin la med pa'i phyir ro zhes bya ba'i
18b2(mdo 'grel): tha tshig go /de ltar byas na nyi khri lnga stong pa dang/ rdo rje gcod pa dang/ sgo mdza' yas pa la sogs pa la/ de bzhin gshegs pa blta ba dang/ rjes su dran pa bstan pa dang rjes su mthun par 'gyur ro/ /zla ba sgron ma las kyang/ gzugs su ma yin mtshan nyid
18b3(mdo 'grel): chos min par/ /rgyal ba'i sras 'di sangs rgyas rjes su dran/ /gang du sems med 'gro zhing rgyu ba med/ /de ltar de ni sangs rgyas rjes su bran zhes gsungs so/ /bcom ldan 'das kyis mdo sde ni mdo sde gzhan gyi rjes su 'brangs te/ khong du chud par bya'o zhes gsungs
18b4(mdo 'grel): so/ /de lta na de bzhin gshegs pa mthong ba dang zhes bya ba ni bstan pa'i rnam pa bzhin du de bzhin gshegs pa blta na yin gyi/ de las gzhan du ma yin no zhes nges par gzung bar bya'o/ /'di dag gis ni rang gi 'dod pa dam bcas pa bsgrubs pa
18b5(mdo 'grel): yin no/ /'di tsam gyis kha cig la gsal bar mi 'gyur bas na de bas na ma lus par khong du chud par bya ba'i ched du 'jam dpal khyod kyis de ltar bltas na ji zhig mthong zhes dris so/ /dris pa rtogs par bya ba'i ched du/ bcom ldan 'das pa dag gis
18b6(mdo 'grel): de ltar bltas na ci yang mthong ba ma mchis so zhes gsungs so/ /de nyid ji lta bu yin zhe na de'i phyir/ bdag gis chos gang la yang skye ba yang ma mthong zhes gsungs te/ ma skyes pa mthong bar mi rigs pa'i phyir ro/ /ma mthong ba ni de bzhin
18b7(mdo 'grel): gshegs pa mthong ba yin no zhes bya bar gnas so/ /da ni rnam grangs kyis zhal gyis bzhes pa ston te/ de ltar blta ba dang bsnyen bkur byed pa'i ngang tshul can dag sems can du dmigs pa dang/ mngon par zhen pa dang bral ba yin na byams
19a1(mdo 'grel): pa chen po nye bar gnas te/ sems can thams cad yongs su mya ngan las bzla ba'i go cha dag 'gal ba'i phyir mi 'thad par ston pa ni 'jam dpal khyod kyis de bzhin gshegs pa la/ de ltar mthong ba dang de ltar bsnyen bkur byas pa zhes bya ba nas/ go cha chen po
19a2(mdo 'grel): bgos pa de ni khyod dka' ba byed pa'o zhes bya ba'i bar du gsungs te/ phan tshun 'gal zhing mi rig pa'i don la rjes su brtson par byed pa zhes bya ba'i tha tshig go /sems can thams cad la zhes bya ba ni phung po dang khams dang skye mched kyi mtshan nyid la'o/ /byams pa chen po zhes bya ba ni mi dmigs
19a3(mdo 'grel): pa nyid yin gyi sems can dang chos la dmigs pa gnyis ni chen po nyid du mi 'thad pa'i phyir te/ mtshan ma ma spangs pa'i phyir dang rtsol ba yod pa'i phyir dang dbang rnams ma thob pa'i phyir ro/ /sa brgyad pa la sogs pa mi skye ba'i chos la bzod pa thob pa la ni byams pa chen po lhun
19a4(mdo 'grel): gyis grub par 'byung ba rnam par smin pa las skyes pa gnas pa 'byung bar 'gyur ro/ /ci yang med cing zhes bya ba ni sems can la dmigs pa dang chos la dmigs pa dag gi sems can du dmigs pa yod pa ma yin no zhes bya ba'i tha tshig go /sems can du mngon par zhen pa
19a5(mdo 'grel): ci yang med cing zhes bya ba ni mi dmigs pa dang mngon par zhen pa med pa gnyis kyis mthong bas spang par bya ba dang/ sgom pas spang par bya ba ji ltar rang gi rnam par rtog pa spangs par bstan to/ /byams pa bsgrub pa'i phyir sems can thams cad yongs su mya ngan las
19a6(mdo 'grel): 'da' ba' i phyir zhugs kyang zhes gsungs te/ theg pa gsum gyi mya ngan las 'das pa ni gtan du zhi ba bde ba yin te/ de nyid bsgrub pa'i ched du lha dang mi'i bde ba la dgod par mdzad do/ /sems can thams cad kyi ched du zhes bya ba ni sems can rnams kyi don du zhes bya ba'i
19a7(mdo 'grel): tha tshig go /go cha ni sngar bstan zin to/ /khyod mi dmigs pa'i tshul dang zhes bya ba la sogs pas ni mi 'thad pa nyid smos par byed do/ /de nyid kyi phyir 'gal ba bstan pa'i phyir thams cad du kyang gi sgra smos so/ /'phags pa 'jam dpal gyis kyang rnam grangs kyis mi 'gal
19b1(mdo 'grel): ba 'thad pa zhal gyis bzhes pa'i phyir/ ji skad smras pa de de bzhin te zhes bya ba la sogs pa gsungs te/ rnam par rtog pa yod na ni gal te sems can mi dmigs na/ ji ltar de dag la bde ba nye bar bsgrub pa'i mtshan nyid byams pa la nye bar gnas par byed ces bya ba'i skyon 'dir 'gyur gyi
19b2(mdo 'grel): gang gi tshe lhun gyis grub par 'byung ba dmigs pa med pa'i zhi gnas dang/ lhag mthong skyes pa de'i tshe ji ltar goms pa bzhin du lhun gyis grub pa zag pa med pa'i chos thams cad 'byung bar 'gyur ro/ /de bas na byams pa chen po dang sems can mya ngan las 'da' ba' i
19b3(mdo 'grel): go cha dang sems can mi dmigs pa dang mngon par zhen pa med pa rnams cung zad kyang 'gal ba'am mi 'thad pa med do/ /de ltar na chos kyi dbyings rtogs pa'i bdag nyid mthong ba'i lam la yang cung zad kyang skyon med do zhes rnam grangs kyis khas blangs pa bstan to/ /da ni chen
19b4(mdo 'grel): po nyid bstan pa'i phyir/ go cha de ni ji ltar bdag gis sems can gyi khams zhes bya ba la sogs pa smos te/ de ltar go cha bgos te/ sems can gyi khams sems can gyi rigs 'khor bar gtogs pa rnams/ bri ba 'am mya ngan las 'das pa gnas pa rnams gang bar bya zhes
19b5(mdo 'grel): bya ba'i sems can gyi khams nyid dmigs su med pa'i phyir/ bri ba nyid dang gang ba nyid yod pa ma yin no/ /yongs su brtag pa bzung ste/ gal te zhes bya ba la sogs pas ni de nyid ston par byed de/ de ni gsal ba yin no/ /rnam pa 'di dag tsam gyis ci'i phyir bri ba med pa nyid dang gang
19b6(mdo 'grel): ba nyid du mi mngon zhen/ 'dir gtan tshigs ni sems can dben pa dang zhes gsungs te/ sems can stong pa nyid kyi phyir ro zhes bya ba'i tha tshig ste/ de bzhin nyid la sems can 'ga' yang dmigs su med do/ de nyid kyang ci'i phyir zhe na/ sems can sems can ma yin pa'i
19b7(mdo 'grel): phyir te zhes gsungs te/ sems can gyi mtshan nyid phung po dang khams dang/ skye mched dang bdag la sogs pa gzhan yang rung ba med pa'i phyir ro zhes bya ba'i tha tshig go /nam mkha' bzhin du che ba nyid bstan zin to/ /da ni 'o na ni byang chub tu mngon par rdzogs par
20a1(mdo 'grel): sangs rgyas nas zhes bya ba la sogs pas mdza' med pa nyid 'dra bar byed do/ /da ni zhes bya ba ni sems can med na zhes bya ba yin te/ chos nyan pa med pas chos ston pa mi 'thad na/ sangs rgyas kyi mdzad pa yod pa ma yin pas bla na med pa yang dag par rdzogs par byang
20a2(mdo 'grel): chub pa don med par 'gyur ro zhe na/ lan ni gang gi tshe sems can shin tu mi dmigs pa de'i tshe zhes bya ba la sogs pa yin te/ gang gi tshe sngon gyi mdza' dang phyi ma'i mdza' dang da ltar gyi dngos po med pas sems can mi dmigs pa de'i tshe/ 'dir su zhig mngon par rdzogs par
20a3(mdo 'grel): 'tshang rgya su la chos bstan par bya ste/ mngon par rdzogs par 'tshang rgya ba dang/ chos 'chad pa dang nyan pa gang yang med do zhes bya ba'i tha tshig go /de ci'i phyir zhe na/ zhes bya ba ni ci'i phyir na/ sems can de dag shin tu dmigs su med pa yin/ gang gis na mngon par rdzogs par 'tshang
20a4(mdo 'grel): rgya ba la sogs pa 'ga' yang med ce na/ de'i phyir 'di ltar chos thams cad ces bya ba la sogs pa gsungs so/ /'dis ni gtan tshigs bstan te/ gzugs la sogs pa'i chos de dag thams cad sngon gyi mdza' la sogs pa med pa'i phyir/ shin tu mi dmigs pa yin no/ /mdza' 
20a5(mdo 'grel): med pa bstan zin to/ /da ni 'jam dpal gang gi tshe chos thams cad shin tu mi dmigs pa zhes bya ba la sogs pas dpag tu med pa nyid 'dri'o/ /de'i tshe zhes bya bas ni 'das ma thag par chos thams cad mi dmigs pa de'i tshe zhes ston to/ /ci zhes bya ba ni gtan tshigs ci zhe 'am
20a6(mdo 'grel): ci zhes 'dri ba tsam yin no/ /da ni zhes bya ba ni sems can dpag tu yod pa 'dri ba'i tshe'o/ /sems can du yang 'dogs sam zhes bya ba ni rnam par 'jog gam zhes 'dir tshig zur du 'dod do/ /yang gal te zhes bya ba ni ci ste zhes bya ba'i don to/ /'ga' zhig ces bya ba ni sems
20a7(mdo 'grel): can dpag tu med pa zhes par 'dod pa'o/ /gang dag yin zhes bya ba ni sems can du dpag tu yod pa gang zhes bya ba'o/ /de skad 'dri na de la khyod kyis ji skad bya zhes bya ba ni gal te phung po la sogs pa'i chos tsam du zad do/ /sems can gdags su med na zhes dgongs pa'o//
20b1(mdo 'grel): lan du de skad 'dri ba de la bdag gis zhes bya ba la sogs pa gsungs so/ /sangs rgyas kyi chos gang dag yin zhes bya ba 'dis ni nam mkha' bzhin du sems can dpag tu med par bstan te/ nam mkha' bzhin du sangs rgyas kyi chos rnams dpag tu med pa'i phyir ro/ /de skad du yang nyi khri lnga stong pa la
20b2(mdo 'grel): sogs pa las dpag tu med pa nyid du bstan te/ nam mkha' dpag tu med pas na gzugs dpag tu med do/ /gzugs dpag tu med pas na shes rab kyi pha rol tu phyin pa dpag tu med do zhes bya ba la sogs pa gsungs te/ de las gzhan par dpag pa yang bkag pa'i phyir ro/ /ji skad du de bzhin
20b3(mdo 'grel): gshegs pa bsam gyis mi khyab pa gsang ba'i mdo las mi rnams gang zhig sangs rgyas chos/ /nam mkha' 'dra ba'i bdag nyid la/ /pha mdza' rtogs par 'dod pa ni/ /de ni 'grub par mi 'gyur ro/ /sangs rgyas dang ni chos rnams kyi/ /dper ni ji tsam 'ga' byed pa/ /sangs rgyas dag dang de
20b4(mdo 'grel): mi mthun/ /de dag rgyal ba smos par byed/ /sangs rgyas chos dang mnyam pa gang/ /dpe ni de la gcig yod pa/ /nam mkha' i khams su bstan pa ste/ /de yi tshad ni gang na'ang med/ /nam mkha' i khams ni ji tsam par/ /rgyal ba'i tshul khrims de tsam yin/ /bsam gtan shes rab ye shes dang/
20b5(mdo 'grel): rnam grol ye shes mthong ba yang/ /zhes bya ba la sogs pa gsungs so/ /gal te de lta na nyi khri lnga stong ba la sogs pa bzhin du 'dir yang nam mkha' bzhin du sems can dpag tu med pa yin zhes ci'i phyir ma gsungs/ gzhan du ci dgos she na/ 'di yang gsal ba kho na
20b6(mdo 'grel): yin te/ nyi khri lnga stong par ni rgyas par bstan la/ 'dir ni mdor bstan te/ tshig nyung yang don mang ba yin no/ /de ltar bstan pa'i dgongs pa ni 'di yin te/ sems can dpag tu med pa la dmigs pa'i byang chub kyi sems dang/ tshad med pa la sogs pa rgyu nam mkha' bzhin pa
20b7(mdo 'grel): las sangs rgyas kyi chos 'bras bur gyur pa rnams de tsam kho nar mngon par grub pa yin no zhes shes par bya ba'i phyir ro/ /dpag tu med pa bstan zin to/ /da ni tshad med pa brjod par bya ba ni sems can gyi khams kyi tshad ji tsam zhes 'dri na zhes bya ba yin jno/ /
21a1(mdo 'grel): sangs rgyas kyi yul gyi tshang ji tsam pa de tsam mo zhes bgyi'o zhes bya ba ni sangs rgyas kyi yul ni rnam pa lnga'i bdag nyid de/ de yang so sor yongs su ma chad cing tshad med pa yin no/ /de bas na sems can gyi khams tshad med pa yin no zhes
21a2(mdo 'grel): gsungs so/ /khams lnga gang zhe na/ sems can gyi khams rnams pa thams cad dang/ 'jig rten gyi khams dang chos kyi khams dang/ gdul bya'i khams dang/ gdul bya'i thabs kyi khams so/ /gal te dpag tu med pa nyid dang/ tshad med pa
21a3(mdo 'grel): nyid la tha dad du byar ci yod/ /gang gis na gnyis bstan ce na/ de bzhin nyid la ni ci yang med do/ /gzhan du ni tha dad pa nyid yod de 'di ltar/ sems can ji snyed yod ces bya ba ni rdzas 'di ji snyed cig la sems can zhes tha snyad 'dogs/ ci gcig
21a4(mdo 'grel): la 'am/ 'on te gnyis la 'am/ 'on te mang po la gang gi tshe phung po lnga la 'jig rten zhes brjod na 'jig rten dang sems can don tha dad pa med par brjod pa yin no/ /sems can zhes brjod par bya ba phung po lngar dpag tu yod pa'i tshad ji tsam zhe
21a5(mdo 'grel): na/ dper na 'dzam+bu'i gling gi mi rnams kyi tshad ni khru phyed dang bzhi'o zhes bya ba la sogs pa lta bu ste/ yul 'di lta bu la ni dpag pa'i sgra sbyar bar 'os pa ma yin no/ /'dir ni 'jig rten gyi khams la sogs pas sems can gyi khams kyi tshad shes
21a6(mdo 'grel): par 'dod do/ /tshed med pa bstan zin to/ /nyi khri lnga stong pa la sogs pa las ni thog mar tshad med pa de'i 'og tu dpag tu med pa phyis mdza' med pa 'byung la/ 'dir go rim bzlog pa ni snga phyir mngon par zhen pa bsal ba'i don du rig par
21a7(mdo 'grel): bya'o/ /de ltar yang nyi khri lnga stong pa la sogs pa dang/ mngon par rtog pa'i rgyan las kyang/ /bden pa'i rnam pa go rim bzhin du bstan te/ de ni brgyad dang bdun dang lnga/ /bcu drug tu ni bstan pa ste/ /rgyu dang lam dang sdug bsngal dang/ /
21b1(mdo 'grel): 'gog pa dag la go rim bzhin/ /'dir yang 'og nas yul gcig na/ /sangs rgyas bcom ldan 'das zhes bya/ /zhes bya ba la sogs pas go rim med pa bzhin du gsal bar ston par 'gyur ro/ /de ni shes rab kyi pha rol tu phyin pa la gnas pa ston par byed de/ yang la la
21b2(mdo 'grel): zhig 'di skad du sems can gyi khams gang du gtogs zhes 'dri na zhes bya ba la sogs pa ni rnam pa thams cad du de'i bdag nyid kyi ngo bo gang yin pa yin nam/ gang du gtogs she na/ 'dir lan ni skye ba med pa bsam gyis mi khyab pa dag tu gtogs par gtogs
21b3(mdo 'grel): so zhes bya ba yin te/ skye ba med pa dngos po med pa nyid yin no/ /bsam gyis mi khyab pa ni rnam par rig par bya ba nyid ma yin pa'o/ /tshul de lta bu'i skye ba med pa dang bsam gyis mi khyab pa ni gang du yang gtogs pa med do/ /de dang tha mi dad pa'i mtshan nyid
21b4(mdo 'grel): sems can gyi khams kyang gang du yang gtogs pa med do zhes bya ba'i tha tshig go /sems can gyi khams ci la gnas zhes 'dri na zhes bya ba ni gnas gang la zhe 'am/ dmigs pa gang la gnas shing 'dug ci la gnas zhes bya ba yin no/ /'dir lan ni skye pa med
21b5(mdo 'grel): pa'i khams ci la gnas pa zhes bya ba la sogs pa yin no/ /skye ba med pa'i bdag nyid kyi khams ni skye ba med pa'i khams so/ /de'i mtshan nyid ni bstan zin to/ /de dag dngos po med pa nyid kyis na gang la yang gnas pa med pa'i phyir/ sems can gyi khams
21b6(mdo 'grel): de yang mtshan nyid gcig ste/ gang la yang gnas pa med do zhes bya ba'i tha tshig go /'jam dpal khyod gang gi tshe shes rab kyi pha rol tu phyin pa sgom pa zhes bya ba la/ rnam pa thams cad shes pa 'am shes pa'i mchog ni shes rab bo/ /shes rab de mchog nyid dang dam
21b7(mdo 'grel): pa'i dngos po dang/ phul du byung ba nyid ni shes rab kyi pha rol tu phyin pa zhes bya'o/ /nges pa'i tshig 'di ni rigs pa nyid yin te/ skyon med pa'i phyir dang/ bcom ldan 'das kyis kyang bstan pa'i phyir ro/ /brgyad stong pa las kyang/ bcom ldan 'das bsam
22a1(mdo 'grel): gyis mi khyab pa de ni shes rab bo/ /mchog tu bsam gyis mi khyab pa de shes rab yin te/ dge ba'i rtsa ba gang thams cad mkhyen pa nyid du yongs su bsngo bar byed pa'o/ /bcom ldan 'das kyis bka' stsal pa/ kun dga' bo de bas na shes
22a2(mdo 'grel): rab de mchog nyid yin pa'i phyir pha rol tu phyin pa'i ming thob par 'gyur ro zhes bya ba la sogs pa gsungs te/ 'di ltar shes rab 'di ni yang dag pa ma yin pa kun brtags par sgro 'dogs par mi byed cing chos thams cad ma skyes pa la chags pa dang
22a3(mdo 'grel): bral zhing/ rtog pa'i ngo bo thams cad bcom pa don dam pa yin te/ de las gzhan pa yod pa ma yin pa'i don can gyi shes rab las phul du byung ba yin pa'i phyir mchog yin no/ /'dis yongs su zin pa'i sbyin pa la sogs pa yang/ des yongs su
22a4(mdo 'grel): ma zin pa'i sbyin pa la sogs pa las mchog yin no/ /mchog yin pa'i phyir yang pha rol tu phyin pa'i ming 'thob pa yin te kun mchog yin no/ /de'i tshe ci la gnas te zhes bya ba ni dmigs pa gang la sems 'dug ces bya ba'o/ /bdag shes rab kyi
22a5(mdo 'grel): pha rol tu phyin pa bsgom pa de'i tshe/ mi gnas par shes rab kyi pha rol tu phyin pa bsgom pa lags so/ /zhes bya ba ni shes rab kyi pha rol tu phyin pa la ni gang la gnas shing gang gis ji ltar de bsgom par 'gyur ba'i gnas par bya ba 'ga' yang yod
22a6(mdo 'grel): pa ma yin te/ chos thams cad shin tu ma skyes pa'i phyir ro/ /shes rab kyi pha rol tu phyin pa'i mtshan nyid ni chags pa med pa yin pa'i phyir ro/ /gal te yang 'ga' zhig la gnas pa yod na ni/ de'i tshe log pa'i shes pa yin pas/ shes rab kyi pha rol
22a7(mdo 'grel): tu phyin pa bsgom par ga la 'gyur/ don 'di gsal bar bya ba'i phyir/ 'jam dpal mi gnas pa la shes rab kyi pha rol tu phyin pa bsgom du yang ci yod ces dris so/ /'dis ni 'khor gyi nang du 'di skad bstan te/ gal te dngos po goms par bya ba
22b1(mdo 'grel): 'am/ bsgom par bya ba de la sems rgyun tu ma bzhag na ji ltar bsgoms pa yin zhes bya ba yin no// //bam po gnyis pa/ 'jam dpal gyis kyang gang ci la yang mi gnas pa de nyid ces bya ba la sogs pas 'di skad bstan te/ gang ci la yang mi gnas pa nyid ni shes
22b2(mdo 'grel): rab kyi pha rol tu phyin pa chags pa med pa'i mtshan nyid yin te/ mi gnas pa las gzhan du sgom pa yod pa ma yin no/ /shes rab kyi pha rol tu phyin pa la gnas par bstan zin te/ 'di nyid la gnas pa'i byang chub sems dpa' ni sangs rgyas nyid du nges pa yin na/ /len
22b3(mdo 'grel): pa med pa dang gtong ba med pa la sogs pa brjod par bya'o/ /de'i tshe khyod gang gi tshe shes rab kyi pha rol tu phyin pa bsgom pa de'i tshe/ khyod kyi dge ba'i rtsa ba pha rol tu phyin pa la sogs pa 'phel zhing rgyas par 'gyur ba dang/ lam gyi sgras de las gzhan pa dag 'bri zhing
22b4(mdo 'grel): 'grib par 'gyur zhes bya bar blta'o/ /lan ni de'i tshe bdag gi dge ba'i rtsa ba 'phel ba 'am/ 'bri bar 'gyur ba ci yang ma mchis so zhes bya ba yin te/ ci'i phyir zhe na dge ba'i rtsa ba 'phel ba dang mi dge ba zad pa ni shes rab kyi pha rol tu phyin pa bsgom pa dang
22b5(mdo 'grel): 'gal ba med kyi/ 'dir ni yongs su len pa dang gtong ba'i bsam pa la dgongs pa yin te/ rlom pa'i bdag nyid pas na sgom pa dang 'gal ba'i phyir ro/ /de nyid kyi phyir don 'di nyid 'og nas/ bcom ldan 'das gang la chos 'ga' zhig 'phel ba dang 'grib pa
22b6(mdo 'grel): mchis na zhes bya ba la sogs pas ston par byed do/ /sbyin pa la sogs pa'i chos 'ga' zhig 'phel ba 'am/ ser sna la sogs pa bri'o zhes gang la bsam pa yod pa de la ni shes rab kyi pha rol tu phyin pa'i sgom pa yod pa ma yin no/ /de ci'i phyir zhe na de'i phyir/
22b7(mdo 'grel): de ni shes rab kyi pha rol tu phyin pa bsgom pa ma lags te zhes bya ba la sogs pa gsungs so/ /gang la chos 'ga' i dngos po 'phel ba'i phyir ram/ 'bri ba'i phyir nye bar gnas shing 'jug pa de ni bsgom pa ma yin par rig par bya'o/ /de ltar 'gal ba'i chos dang
23a1(mdo 'grel): ldan pa sgom pa las log par bstan nas sgom pa dang rjes su mthun pa rjes su 'gro ba bstan pa'i phyir/ bcom ldan 'das gang so so'i skye bo'i chos rnams kyang mi spong la zhes bya ba la sogs pa gsungs te/ so so'i skye bo'i chos 'dod chags la ?
23a2(mdo 'grel): pa mi spong mi sel la/ sangs rgyas kyi chos stobs la sogs pa mi len mi 'dzin pa de shes rab kyi pha rol tu phyin pa bsgom pa lags so/ /de ci'i slad du zhe na zhes bya ba ni de ltar len pa med pa dang gtong ba med pa'i gtan tshigs gang yin snyams pa la/ gtan
23a3(mdo 'grel): tshigs bstan pa'i phyir/ bcom ldan 'das 'di ltar shes rab kyi pha rol tu phyin pa bsgom pa ni zhes bya ba la sogs pa gsungs te/ chos thams cad mi dmigs pa'i ngo bor shes rab kyi pha rol tu phyin pa la gnas pas chos gang la spang ba 'am blang bar bya/
23a4(mdo 'grel): blang ba la sogs par 'gyur ba ni skyon dang yon tan mthong ba las 'gyur ba yin gyi bzhan du ni ma yin no/ /shes rab kyi pha rol tu phyin pa bsgom pa 'di ni skyon dang yon tan gnyis mi dmigs pa yin te/ btang ba'am gzung ba gang yang yod pa ma yin no/ /de
23a5(mdo 'grel): nyid kyi gtan tshigs bsdu bar bcom ldan 'das gang 'khor ba'i skyon du yang mi mchi la zhes bya ba la sogs pa gsungs te/ gang 'khor ba'i skyon 'dod chags la sogs pas byas pa skye ba dang rga shi la sogs pa dang mya ngan las 'das pa'i yon tan stobs
23a6(mdo 'grel): dang mi 'jigs pa la sogs pa byang chub kyi phyogs bsgoms pas byas pa rnams su mi mchi zhing mi sems pa de shes rab kyi pha rol tu phyin pa bsgom pa lags so/ /de ci'i phyir zhe na zhes bya ba ni de nyid kyang ci'i phyir zhes dogs pa la bcom ldan 'das 'di
23a7(mdo 'grel): ltar 'khor ba nyid kyang re zhig mi mthong na zhes bya ba la sogs pa gsungs so/ /'khor ba nyid kyang re zhig ces bya ba na skyon la ltos te/ re zhig mi mthong ba'o/ /mya ngan las 'das pa nyid kyang re zhig mi dmigs na zhes bya ba 'dir yang re zhig ces bya ba'i
23b1(mdo 'grel): rim pa ni yon tan la bltos pa'o/ /de dag ni rang gis mi dmigs pa'i don la nye bar gtong ba yin te/ de'i ched du bris pa'i phyir ro/ /bcom ldan 'das gang chos gang la yang blang ba 'am zhes bya ba la sogs pa gsungs pa ni mjug sdud pa'o/ /sangs rgyas kyi chos gang
23b2(mdo 'grel): la yang blang ba'am cha gzung ba zhes bya ba la tha dad pa 'ga' zhig gis blang ba ni blang ba'o/ /tha dad pa med par de'i bdag nyid du gyur pa ni gzung ba ste/ blang ba dang gzung ba gnyis lhan cig tu smos pa'i phyir don de ltar dbye'o/ /lam gyi sgra ni thams cad du phan tshun
23b3(mdo 'grel): bltos pa'o/ /so so'i skye bo'i chos 'dor zhing nges par 'byung ba ste/ ma mchis zhes bya ba ni thams cad du sbyar ro/ /blang ba med pa dang dor ba la sogs pa bstan zin to/ /da ni byams pa la sogs pa dang stong pa nyid brjod par bya'o/ /tshad med pa la sogs pa dang stong pa
23b4(mdo 'grel): nyid de yang ji lta ba bzhin du mdor bstan pa'i phyir/ bcom ldan 'das gang chos gang la yang 'grib pa dang zhes bya ba la sogs pa gsungs so/ /chos gang la yang zhes bya ba ni rang gi mi mthun pa'i phyogs zhe sdang la sogs pa dang lta bas byas pa dag 'grib cing
23b5(mdo 'grel): zad pa dang/ tshad med pa la sogs pa dang/ stong pa nyid bsgom pa rnams 'phel zhing lhag par rgyas par gyur pa'i dngos po gang mi dmigs pa de shes rab kyi pha rol tu phyin pa bsgom pa lags so/ /de yang ci'i phyir zhe na/ de'i phyir bcom ldan 'das skye ba ma
23b6(mdo 'grel): mchis pa la 'grib pa dang 'phel ba ma mchis pa'i slad du'o zhes gsungs te/ skye ba ma mchis pa ni de bzhin nyid de/ de la ni 'grib pa med 'phel ba med de/ dus thams cad du de bzhin du 'dug pa'i phyir dang 'dus ma byas yin pa'i phyir ro/ /de bas na mi mthun pa'i
23b7(mdo 'grel): phyogs 'grib pa med la gnyen po 'phel ba med do/ /'gog pa la yang mi rtog pas na shes rab kyi pha rol tu phyin pa bsgom pa yin no zhes bstan pa'i phyir/ brtson gang chos gang yang zhes bya ba la sogs pa gsungs te/ rnam par byang ba'i chos skye ba dang/ nyon
24a1(mdo 'grel): mongs pa'i kun nas nyon mongs pa la sogs pa 'gag par rlom pa de lta bu yang sgom pa gang la yod pa ma yin pa de shes rab kyi pha rol tu phyin pa bsgom pa lags so/ /de ltar gang gi dngos por rtog pa bsal nas/ 'bras bu la rtog
24a2(mdo 'grel): pa bsal ba'i phyir/ bcom ldan 'das gang chos gang la yang ji ltar rang gi gnas ngan len dang/ de'i kun tu rmongs pa rnams 'grib pa 'am rnam par byang ba'i yon tan rnams rgyas par mi bgyid cing bcom ldan 'das gang de ltar sgom zhing sems bskyed
24a3(mdo 'grel): pa de shes rab kyi pha rol tu phyin pa sgom pa lags te/ de ltar rgyun tu sems skyed pa de nyid shes rab kyi pha rol tu phyin pa bsgom pa lags so/ /tshad med pa la sogs pa dang stong pa nyid bstan zin to/ /nga ni sangs rgyas nyid 'thob pa brjod pa ni bcom ldan
24a4(mdo 'grel): 'das gzhan yang zhes bya ba la sogs pa yin te/ stobs dang mi 'jigs pa la sogs pa sangs rgyas kyi chos gang yin pa de dag ni bsam gyis mi khyab pa'i chos yin te bsam par mi nus pa'i phyir ro/ /nyi tshe ba'i so so'i skye bo dang nyan thos la sogs
24a5(mdo 'grel): pa'i chos yin te nyi tsher zhugs pa'i phyir ro/ /mi smon pa ni 'dod pa med pa'o/ /nyi tshe ba smos pa ni mi smon pas khyad par bstan pa'i phyir ro/ /des ni gnyis kar rtog pa dang bral ba'i dbu ma'i lam bstan pa yin no/ /tshig gi zla bstan pa kun la yang de
24a6(mdo 'grel): bzhin du rig par bya'o/ /mi smon pa yang rnam pa gsum ste/ dgos pa med pa'i phyir dang le lo yod pa'i phyir dang mi nus pa'i phyir ro/ /'on kyang bcom ldan 'das gang la smon pa dang zhes bya ba la sogs pas ni rnam pa nyid bstan to/ /de yang mchog yin pa nyid
24a7(mdo 'grel): kyis sangs rgyas nyid ni gtso bo dam pa bya dka' ba mdza' yas pa shin tu 'bad pas smon cing btsal bar bya ba ni yod pa ma yin no/ /kyang gi sgras ni gang gis dang ji ltar gang gi don du smon pa yang rig par bya ste/ yod pa ma yin pa'i phyir smon cing btsal
24b1(mdo 'grel): byar nus pa ma yin no/ de ltar bsgom na shes rab kyi pha rol tu phyin pa bsgom pa lags so/ /sangs rgyas nyid 'thob pa bstan zin to/ /da ni rnam par byang ba'i phyogs thams cad bsdu ba brjod par bya ba'i bcom ldan 'das shes rab kyi pha rol tu phyin pa bsgom pa ni 'di
24b2(mdo 'grel): ltar chos 'di dag ni mchog go zhes bya ba la sogs pa gang gsungs pa yin no/ /nye bar mi gnas shing zhes bya ba ni mi 'jug pa'o/ /de ston pa ni pha rol tu phyin pa dang stong pa nyid dang byang chub kyi phyogs dang tshad pa med pa la sogs pa'i chos 'di dag ni mchog go /ser
24b3(mdo 'grel): sna dang tshul khrims 'chal pa dang gnod sems dang le lo la sogs pa'i chos 'di dag ni tha ma'o zhes de ltar mchog dang tha ma yin par rtog pas mi gnas pa'o/ /de ltar ci'i phyir yin zhe na/ de'i phyir chos gang dag mchog dang tha mar gyur pa'i chos de dag kyang mi
24b4(mdo 'grel): dmigs te zhes gsungs te/ pha rol tu phyin pa la sogs pa'i mchog gang dag bla na med pa'i don 'dren par byed pas na mchog go /ngan song la sogs pa 'dren par byed pas na ser sna la sogs pa ni tha ma'o zhes chos de yang mi dmigs so/ /'di ltar rnam par byang
24b5(mdo 'grel): ba dang/ kun nas nyon mongs pa'i chos mi dmigs pas mchog nyid dang/ tha ma nyid du mi rtog pa gang yin pa'i shes rab kyi pha rol tu phyin pa bsgom pa'i rnal 'byor ting nge 'dzin la rjes su btang de/ brtson zhing ma bral ba'i rigs kyi bu ni chos thams cad mi dmigs
24b6(mdo 'grel): so/ /des rnam par byad pa'i phyogs thams cad yongs su zin par bstan pas shes rab kyi pha rol tu phyin pas yongs su zin na pha rol tu phyin pa thams cad dang/ stong pa nyid dang tshad med pa dang byang chub kyi phyogs la sogs pa yongs su zin pa yin no zhes
24b7(mdo 'grel): 'byung ba dang mthun pa yin no/ /rnam par byad pa'i chos thams cad yongs su gzung ba bstan zin to/ /da ni mngon par zhen pa'i nad thams cad 'joms par byed pa brjod pa'i ched du bcom ldan 'das shes rab kyi pha rol tu phyin pa bsgom pa ni chos gang la gang
25a1(mdo 'grel): mchog ce'am tha ma zhes mi rtog go zhes gsungs so/ /mngon par zhen pa'i nad ces bya ba gang zhe na/ srid pa dang/ longs spyod kyi dngos po phyi nang gi chos la tha ma dang/ mchog tu lta bas kun tu zhen cing/ chags pa ni mngon par zhen pa'o/ /
25a2(mdo 'grel): de nyid yun ring por dbyen dang rtsod pa dang 'gyed pa dang mi mthun pa la sogs pa'i gnod pa bskyed pa'i phyir dang/ ser sna la sogs pa skyed par byed pa'i phyir nad do/ /de thams cad 'joms par byed cing gtan nas 'byin pa ni mchog nyid dang tha ma nyid
25a3(mdo 'grel): du mi rtog pa'i shes rab kyi pha rol tu phyin pa bsgom pa dang/ gzhan dag kyang de la 'god par byed pa yin no/ /de ci'i slad du zhe na zhes bya ba ni mi rtog pa de nyid gtan tshigs gang gis zhes bya ba'o/ /de'i phyir bcom ldan 'das skye ba ma mchis pa la zhes bya ba
25a4(mdo 'grel): la sogs pa gsungs so/ /de bzhin nyid dang yang dag pa'i mdza' dang/ chos thams cad kyi bar la yang zhes bya ba la/ bar la zhes bya ba'i sgras 'dus ma byas pa'i rnam grangs gzhan dag kyang gzung ngo/ /chos thams cad ces bya ba ni phyi dang nang
25a5(mdo 'grel): ma skyes pa'i ngo bo ste/ de la mchog dang tha ma mchis so zhes bya ba'i tha tshig go /bcom ldan 'das de ltar bsgom na shes rab kyi pha rol tu phyin pa bsgom pa lags so zhes bya ba ni mjug sdud pa'o/ /nga ni mya ngan las 'das pa la mngon par zhen pa zhi
25a6(mdo 'grel): ba brjod par bya ste/ de skad ces gsol ba dang/ bcom ldan 'das kyis zhes bya ba la sogs pa gsungs pa gang yin pa de la de skad ces bya ba ni rnam pa snga ma de lta bu la bya'o/ /gsol ba zhes bya ba ni smras pa'o/ /'di skad ces zhes bya ba ni 'og nas
25a7(mdo 'grel): 'byung ba'o /bka' stsal to zhes bya ba ni gsungs pa'o/ /'jam dpal sangs rgyas kyi chos zhes bya ba sangs rgyas kyi bdag nyid kyi chos stobs dang/ mi 'jigs pa la sogs pa rnam pa thams cad las khyad par du 'phags pa yin pa'i phyir/ gtso bo mchog
25b1(mdo 'grel): ma yin nam zhes tshig zur gyis dris pa dang 'dir lan ni/ gzung du ma mchis pa'i slad du sangs rgyas kyi chos rnams ni mchog lags so zhes gsol to/ /'jug pa dang ldog pa'i gnas la gzung bar rnam par rtog pa mi mnga' ba'i phyir dang/ de med na med pa yin pa'i phyir
25b2(mdo 'grel): 'dzin par rnam par rtog pa yang mi mnga' o/ /de bas na de dag ni kun rdzob tu mchog yin no/ /don dam par ni ma yin te/ de'i phyir bcom ldan 'das chos thams cad stong par zhes bya ba la sogs pa gsungs te/ chos thams cad ces bya ba ni gzugs la sogs pa'o/ /stong
25b3(mdo 'grel): par zhes bya ba ni ngo bo nyid kyis dben pa'o/ /de ltar de bzhin gshegs pas mngon par rdzogs par sangs rgyas pa lags sam zhes bya ba la mngon sum du mtshan nyid gcig nyid du mnyam zhing tha mi dad par mkhyen te/ mngon par rdzogs par sangs rgyas pa lags
25b4(mdo 'grel): sam/ de skad zhus pa dang/ bcom ldan 'das kyis/ de de bzhin te zhes zhal gyis bzhes so/ /'phags pa 'jam dpal gyis kyang bcom ldan 'das stong pa nyid la mchog gam/ tha ma zhes dbyi ba mchis sam zhes dri ba nyid lan du smras pa yin te/ stong pa nyid
25b5(mdo 'grel): la mchog dang tha ma mchis sam zhes tshig zur gyis dris pa ni de gnyi ga yang mchis pa ma lags so zhes bya ba'i tha tshig go /bcom ldan 'das kyang rigs pa smras pas dgyes nas 'jam dpal legs so legs so zhes gsungs so/ /'jam dpal de de bzhin te
25b6(mdo 'grel): ji skad smras pa bzhin no zhes bya ba ni zhal gyis bzhes pa ste/ gzhan du ma yin no zhes bya ba'i bar du yin no/ /gzung ba dang 'dzin pa yang dag pa ma yin par sgro 'dogs pa'i rnam par rtog pa dang bral ba ni sangs rgyas kyi chos rnams yin no zhes bstan nas de'i bag
25b7(mdo 'grel): la nyal dang bral ba bstan pa'i phyir/ 'jam dpal sangs rgyas kyi chos rnams bla na med pa ma yin nam zhes bya ba la sogs pa gsungs te/ 'di las gzhan mchog dam pa khyad par du 'phags pa med pas na bla na med pa'o/ /dris pa dang 'jam dpal gyis gsol pa
26a1(mdo 'grel): de de lta lags te zhes gsungs te/ sangs rgyas kyi chos rnams bla na med pa nyid lags kyi/ de las gzhan ni ma lags so zhes zhal gyis bzhes pa gsungs so/ /'dir gtan tshigs su bcom ldan 'das 'di ltar de dag la zhes bya ba la
26a2(mdo 'grel): sogs pa gsungs te/ sangs rgyas kyi bdag nyid kyi chos de dag la bag chags kyi mtshan nyid kyi chos cung zad tsam yang phra mo tsam yang ma mchis shing mchis pa ma lags so/ /de'i phyir mi dmigs te/ rig par byar med do/ /rnam par rtog pa rgyu ba'i gnas skabs lta
26a3(mdo 'grel): re zhig ring du zhog gi /sangs rgyas kyi chos rnams la de'i bag chags kyang yod pa ma yin no zhes bya ba ni yang gi sgra'i don yin no/ /des na sangs rgyas kyi chos bla na med pa de dag kun rdzob tu mchog nyid dang/ bla na med pa nyid ni mya ngan las 'das pa la mngon
26a4(mdo 'grel): par zhen pa'i gnas yin no/ /yang dag par ni stong pa nyid la mchog dang tha ma nyid yod pa ma yin la/ bla na med pa nyid dang/ gong na med pa nyid dang/ gong ma dang bcas pa nyid kyang yod pa ma yin pas mya ngan las 'das pa la mngon par zhen pa zhi ba yin no/ /nga
26a5(mdo 'grel): ni sangs rgyas kyis bsrungs pa la sogs pa brjod par bya'o/ /shes rab kyi pha rol tu phyin pa bsgom pa la brtson bas sangs rgyas bcom ldan 'das rnams sgrub pa'i byang chub sems dpa' la bsrung ba dang skyobs pa dang sba ba mdzad do/ /de la bsrung ba ni sgom pa 'phel
26a6(mdo 'grel): ba dang/ yongs su mi nyams par mdzad pa'o/ /skyob pa ni pha rol gyi gnod pa las skyob pa'o/ /sba ba ni theg pa dman par 'phro zhing g.yeng ba med par byed pa'o/ /byang chub sems dpa' gang gis so so'i skye bo'i chos rnams spangs nas theg pa dman pa las
26a7(mdo 'grel): 'das te/ sangs rgyas kyi chos rnams thob par mdzad cing/ sangs rgyas kyi mdzad pa mdzad do zhes gang la kun rdzob kyi rnam par rtog pa de dag mi 'byung ba de shes rab kyi pha rol tu phyin pa sgom pa yin no zhes ston pa ni bcom ldan 'das gzhan yang gang sangs
26b1(mdo 'grel): rgyas kyi chos rnams zhes bya ba la sogs pa yin te/ sangs rgyas kyi chos bstan zin pa'i ngo bo rnams sgrub pa ni sgrub par byed pas sgrub pa ste/ bsnyen par byed rjes su mthun par byed pa'o/ /de'i dngos po ni sgrub par byed pa nyid do/ /de'i don du 'jug par mi byed 'byung bar mi byed sgrub
26b2(mdo 'grel): par mi byed pa'i bar du yin no/ /so so'i skye bo'i chos rnams spong ba dang dor bar mi bgyid do/ /sangs rgyas kyi chos rnams 'thob pa yang ma lags la zhes bya ba ni 'thob par byed pa yang ma lags pa'o/ /'dzin pa yang ma lags zhes bya ba ni skyed par byed pa 'am 'dzin par byed
26b3(mdo 'grel): pa ma lags zhes bya ba yin no/ /sangs rgyas rnams kyis bsrungs pa la sogs pa bstan zin te/ nyi khri lnga stong pa la sogs pa las kyang de skad du bstan pa ni phyogs bcu'i 'jig rten gyi khams dag na bzhugs pa'i sangs rgyas bcom ldan 'das rnams shes rab kyi pha rol tu
26b4(mdo 'grel): phyin pa 'di 'dzin pa nas yid la byed pa'i bar du byed pa de'i ji ltar dge ba'i chos 'phel bar 'gyur ba dang/ sbyin pa'i pha rol tu phyin pa nas rnam pa thams cad mkhyen pa'i bar du mi nyams par 'gyur ba dang/ nga rgyal la sogs pas zil gyis mi non par 'gyur bar bya ba'i
26b5(mdo 'grel): phyir/ bsrung ba dang skyab pa dang sba bar mdzad do zhes bya ba la sogs pa gsungs te/ bu mang pos ma'i nad bsal ba'i phyir brtson pa'i dpes sangs rgyas kyis bsrung ba la sogs pa bstan te/ de la bu lta bu ni sangs rgyas bcom ldan 'das so/ /ma lta bu ni shes
26b6(mdo 'grel): rab kyi pha rol tu phyin pa'o/ /de'i nad lta bu ni mthong ba dang bsgom pas spang bar bya ba'i rnam par rtog pa rang rang la ji ltar yod pa dang de'i bag la nyal lo/ /de bzhin gshegs pa 'byung ba bstan pa'i mod las kyang don 'di gsal bar bstan mod kyi yi ge mangs
26b7(mdo 'grel): su dogs pas ma bris so/ /sreg gcod pa med pa nas brtsams te/ rnam pa thams cad mkhyen pa'i tshul la rang yang gnas shing sems can rnams dgod pa brjod par bya'o/ /de yang spang ba dang blang ba'i chos rnam pa gnyis bye brag tu shes shing bsams pa med
27a1(mdo 'grel): par spang bar bya ba mi dge ba la sogs pa las bslang ste/ blang bar bya ba rnam pa thams cad mkhyen pa nyid thob par byed pa'i chos dge ba la sogs pa la rang gnas shing gzhan yang dgod par mi nus pas chos de dag la gdon mi za bar bsam
27a2(mdo 'grel): pa dang rnam par shes par bya dgos so/ /gang zhig de dag gis dben par bsgom pa de ni shes rab kyi pha rol tu phyin pa bsgom pa yin par bstan pa'i phyir/ gang chos gang la yang mi sems la zhes bya ba la sogs pa gsungs te/ spang bar bya ba so so'i skye bo la
27a3(mdo 'grel): sogs pa dang 'brel ba dang blang bar bya ba yang dag par rdzogs pa'i sangs rgyas kyi chos gang la yang/ dran pa'i rnam par rtog pas mi sems la myong zhing dmigs pas rnam par mi rig pa de shes rab kyi pha rol tu phyin pa bsgom pa lags so/ /gtan tshigs
27a4(mdo 'grel): bstan pas gsal bar bya ba'i phyir/ 'jam dpal khyod sangs rgyas kyi chos rnams la mi sems sam zhes bcom ldan 'das kyis dris te/ sangs rgyas kyi chos de dag la mi sems sam zhes tshig zur gyis bstan te/ de rjes su dran pa ni nges par bya dgos
27a5(mdo 'grel): pa'i phyir ro zhes dgongs pa'o/ /gal te bdag gis sangs rgyas kyi chos rnams yongs su grub par mthong na ni bdag sangs rgyas kyi chos rnams la sems legs so zhes bya ba la/ sangs rgyas kyi chos rnams ni chos can sangs rgyas dang/ de'i chos
27a6(mdo 'grel): rnams la bya ste/ ci ste yongs su grub cing rang gi ngo bo grub par mthong na ni sems lags so/ /yongs su grub par ma mthong ba'i phyir sems par mi bgyid do zhes bstan to/ /de ltar yongs su ma grub pa dngos por sems par bgyid na/ shes
27a7(mdo 'grel): rab kyi pha rol tu phyin pa nyid ma yin no zhes bstan pa'i phyir shes rab kyi pha rol tu phyin pa bsgom pa ni 'di dag ni zhes bya ba la sogs pa nas/ chos gang la yang rnam par rtog pas nye bar gnas pa ma lags so zhes bya ba'i bar du gsungs te /
27b1(mdo 'grel): spyad bar bya ba dang blang bar bya ba'i chos can dang chos gang la yang bye brag tu rtog cing/ rnam par rtogs pas nye bar gnas shing zhugs pa ma lags so/ /'di dag ni so so'i skye bo'i chos so zhes bya ba la sogs pas ni bye brag tu rtog pa ston te/ 'gro ba lnga 'am drug tu so
27b2(mdo 'grel): sor 'gro bas na so so'i skye bo'o/ /de dag gi chos ni so so'i skye bo'i chos te/ 'dod chags la sogs pa'o/ /bdag dul ba dang zhi ba dang yongs su mya ngan las 'das pa la sogs pa 'di dag ni nyan thos kyi chos so/ /'dzin par sgro btags pa la sogs pa 'di dag ni rang sangs
27b3(mdo 'grel): rgyas kyi chos so/ /stobs la sogs pa 'di dag ni yang dag par rdzogs pa'i sangs rgyas kyi chos so zhes chos gang la yang rnam par rtog pas nye bar gnas pa ma lags so/ /'dir gtan tshigs ni rnal 'byor la brtson pa'i rigs kyi bus chos de nyid kyang mi dmigs te
27b4(mdo 'grel): zhes bya ba la sogs pa gsungs te/ tha snyad gdags par 'os pa'i chos bdag la sogs pa de nyid kyang mi dmigs te mi mthong ngo/ /bdag la sogs pa gang la bstan zin pa'i ngo bo'i chos so so'i skye bo'i chos zhes brjod cing bstan pa bdag de mi dmigs so//
27b5(mdo 'grel): slob pa ni rgyun tu zhugs pa la sogs pa gang zag bdun no/ /mi slob pa ni dgra bcom pa'o/ /rang sangs rgyas ni rnam pa gnyis te/ bse ru lta bu dang tshogs dang spyod pa'o/ /de la bse ru lta bu ni skyes bu dam pa la brten nas rgyud yongs su smin par byed kyi nges par
27b6(mdo 'grel): 'byed pa'i cha dang mthun pa yang mi skyed pa'o/ /tshe yongs su brjes nas ni nges par 'byed pa'i cha dang mthun pa dang/ 'phags pa'i lam skyed par byed cing dge sbyong gi 'bras bu dang shin tu mthar thug pa'i rang byang chub sgrub par byed do/ /tshogs dang spyod pa yang
27b7(mdo 'grel): rnam pa gnyis te/ kha cig ni skyes bu dam pa la brten nas rgyud yongs su smin par byed/ nges par 'byed pa'i cha dang mthun pa yang skyed par byed kyi/ dge sbyong gi 'bras bu dang 'phags pa'i lam ni mi skyed do/ /tshe yongs su brjes nas ni 'phags pa'i lam
28a1(mdo 'grel): bskyed nas shin tu mthar phyin pa'i rang byang chub mngon sum du byed do/ /gzhan dag ni skyes bu dam pa la brten nas rgyud yongs su smin par byed nges par 'byed pa'i cha dang mthun pa yang skyed/ 'phags pa'i lam yang skyed par byed kyi
28a2(mdo 'grel): shin tu mthar phyin pa'i mtshan nyid rang byang chub ni mngon sum du mi byed do/ /tshe yongs su brjes nas ni rang byang chub de thob par byed do/ /rnam pa de dag gsum char yang lung las gcig tu nga rgyal la spyod pa yin par bzhag ste/ nga rgyal chen
28a3(mdo 'grel): po dang 'bring dang chung ngu yin pa'i phyir/ bse ru lta bu la sogs par dbye'o/ /de dag gi chos ni rang sangs rgyas kyi chos so zhes bya ba'i sgra ni thams cad du yang phan tshun bltos pa yin no/ /yang dag par rdzogs pa'i sangs rgyas zhes brjod pa'i chos
28a4(mdo 'grel): de shin tu rab tu bdag la sogs par brjod par rung ba'i chos can de mi dmigs shing dmigs su med pa yin no/ /de ltar gang zag la bdag med pa bsgom pa ni shes rab kyi pha rol tu phyin pa bsgom pa yin no/ /chos la bdag med pa'i dbang
28a5(mdo 'grel): du byas nas/ bcom ldan 'das shes rab kyi pha rol tu phyin pa bsgom pa'i rnal 'byor la brtson pa'i rigs kyi bu ni zhes bya ba la sogs pa gsungs te/ rigs kyi bu de'i rnam par rtog pa 'di snyam du dbang sgyur ba la sogs pa nas/ mnar med pa la thug
28a6(mdo 'grel): pa'i bar 'di ni 'dod pas rab tu phye ba'i khams yin pas 'dod pa'i khams so/ /gnas gtsang ma la sogs pa nas tshangs ris la thug pa'i bar 'di ni gzugs kyis rab tu phye ba'i khams yin pas gzugs kyi khams so/ /'du shes med 'du
28a7(mdo 'grel): shes med min skye mched la sogs pa nas/ nam mkha' i mdza' yas skye mched la thug pa'i bar 'di ni gzugs med pas rab tu phye ba yin pas gzugs med pa'i khams so/ /bar du yang zhes bya ba'i sgras bsdu ba ni 'dod chags zad pas 'dod
28b1(mdo 'grel): chags dang bral ba'i khams dang/ de las gzhan pa'i nyon mongs pa zad pas spangs pa'i khams rnams yongs su gzung ngo/ /'gog pa'i dbyings so zhes bya ba ni dngos po yongs su zad pa zhes bgyi ba rnam par rtog pa'i ngo bo de lta bur mi sems so/ /'dir dogs nas
28b2(mdo 'grel): gtan tshigs su/ bcom ldan 'das 'di ltar des zhes bya ba la sogs pa gsungs te/ des zhes bya ba ni shes rab kyi pha rol tu phyin pa bsgom pa dang ldan pa'i rigs kyi bus so/ /'dod chags la sogs pa 'gog pa'i chos zad pa'i rang gi ngo bo'i chos de gang
28b3(mdo 'grel): yang mi mthong ste/ chos thams cad ma skyes pa'i phyir ro/ /de ltar bdag med pa gnyis kyi mtshan nyid sgom pa shes rab kyi pha rol tu phyin pa bsgom pa ni rtog pa med pa'i bdag nyid yin par rig par bya'o/ /rnam pa thams cad mkhyen pa'i tshul la rang gnas la sems
28b4(mdo 'grel): can rnams 'god pa bstan zin to/ /nga ni sbyin pa la sogs pa byang chub tu yongs su bsngo ba brjod par bya ste/ rab tu 'jug pa thams cad kyang 'dod pa dang mi 'dod pa thob pa dang yongs su spang ba'i ched yin la/ sbyin pa la sogs pa byang chub tu yongs su
28b5(mdo 'grel): bsdom pa 'di yang sangs rgyas nyid dang so so skye bo gnyis go rim bzhin du 'thob pa dang/ yongs su spang ba'i ched yin no zhes de ltar rnam par rtog pa skye'o/ /de la 'dir chos thams cad ma skyes pa yin pa'i phyir/ dgos pa dang byed pa po dang las rnams la mi
28b6(mdo 'grel): rtog par shes rab kyi pha rol tu phyin pa bsgom par bya'o zhes go rim bzhin du bstan pa'i phyir/ bcom ldan 'das gzhan yang gang chos gang la yang phan pa 'am zhes bya ba la sogs pa gsungs te/ 'dod pa 'am mi 'dod pa ma thob pa 'am thob pa'i chos kyi rang gi ngo bo
28b7(mdo 'grel): gang la yang go rim bzhin du phan pa bsgrub pa 'am/ gnod pa sel bar yang mi bgyid cing mi sgrub pa de shes rab kyi pha rol tu phyin pa bsgom pa lags so/ /phan pa ma thob pa bsgrub cing gnod pa thob pa sel bar mi byed pa'o/ /'am zhes bya ba'i sgra ni phan tshun
29a1(mdo 'grel): bltos pa yin no/ /don 'di la gtan tshigs su bcom ldan 'das 'di ltar shes rab kyi pha rol tu phyin pa bsgom pa ni sangs rgyas kyi chos rnams sbyin par bgyid pa po yang ma lags zhes bya ba la sogs pa gsungs so/ /'di ltar gang gi phyir shes
29a2(mdo 'grel): rab kyi pha rol tu phyin pa bsgom pa bstan zin pa'i ngo bo ni sangs rgyas kyis chos rnams sbyin par bgyid pa po yang ma lags te/ des na 'bul bar bgyid pa po ma lags zhes bya ba'i tha tshig go /so so'i skye bo'i chos rnams gcod par bgyid pa po lags so zhes
29a3(mdo 'grel): bya ba ni sel bar byed pa po ma yin no zhes bya ba'i tha tshig go /de bas na bcom ldan 'das gang so so'i skye bo'i chos rnams kyang mi 'gog la zhes bya ba la sogs pas ni don de nyid ni gzhung 'dzugs par byed pa'o/ /gang zhes bya ba ni 'di ltar zhes bya ste/ so
29a4(mdo 'grel): so'i skye bo'i chos dngos po ma skyes pa rnams mi 'gog cing zad par mi byed/ sangs rgyas kyi chos dngos po ma skyes pa'i rnams mi thob cing yod par mi byed de/ thob par bya ba dang thob pa po rnams shin tu dngos po med pa'i phyir ro zhes lan du mar bstan
29a5(mdo 'grel): zin to/ /'dir ni yongs su bsngo ba 'khor gsum yongs su dag pa yin par rig par bya'o/ /sbyin pa la sogs pa byang chub tu yongs su bsngo ba bstan zin to/ /de yan chad du mthong ba'i lam skad cig ma bcu drug bstan zin te/ de la bcu drug ni de
29a6(mdo 'grel): bzhin nyid dang sangs rgyas dag phan tshun brten pa med ba dang/ rnam grangs kyis ni zhal mi bzhes/ /chen po nyid dang mtshan med bcas/ /dpag med pa dang mdza' med dang/ /der gnas pa yi gzugs la sogs/ /sangs rgyas nyid du nges 'dzin dang/
29a7(mdo 'grel): blang dor med la sogs pa dang/ /byams la sogs pa stong nyid dang/ /sangs rgyas nyid ni 'thob pa dang/ /rnam par byang kun yongs bsdus dang/ /mngon zhen nad kun 'joms pa dang/ /mya ngan 'das 'dzin zhi nyid dang/ /sangs rgyas rnams kyis bsrungs
29b1(mdo 'grel): sogs dang/ /srog gcod med pa nas brtsams nas/ /rnam pa kun mkhyen tshul la ni/ /bdag gnas sems can 'god pa dang/ /sbyin pa la sogs byang chub tu/ /yongs su bsngo bar byed pa ste/ /lam shes nyid kyi skad cig ma/ /zhes bya ste/ de dag ni zhi gnas dang lhag
29b2(mdo 'grel): mthong gi dmigs pa dngos po'i mdza' yin par rig par bya'o/ /mthong ba'i lam de skad du bstan pa dang/ thugs dgyes pa 'am zhal gyis bzhes nas/ legs so legs so zhes lan gnyis su gsungs so/ /'jam dpal khyod kyis 'di ltar chos zab mo 'di
29b3(mdo 'grel): lta bu 'di zhes bya ba la/ 'di ltar zhes bya ba ni gang gi phyir zhes bya'o/ /'di lta bu zhes bya ba ni dmigs pa'i mtshan nyid dngos po'i mdza' la bya'o/ /zab mo ni sgro 'dogs pa dang skur 'debs kyi mdza' dang bral ba'i phyir te/ don dam par rang gi ngo bo'i chos mthong ba'i
29b4(mdo 'grel): lam 'di sems can rnams la bstan cing bshad pa zhes bya bar rig par bya ste/ de'i skabs yin pa'i phyir ro/ /phyag rgya 'di gzhag go zhes bya ba ni mthong ba'i lam gyi chos bcu drug 'di nyid yid ches par byed pa'i rgyu yin pa'i phyir/ phyag rgya dang rtags yin
29b5(mdo 'grel): te/ theg pa gsum gyi tshul so sor nges pa'i sems can gyi ngo bo dag gi cha phra mo khong du chud pa tshu rol nyi tshe mthong ba/ byang chub sems dpa' dang cig shos su bye brag ma phyed pa rnams kyis/ byang chub sems dpa' sems dpa' chen po yin par
29b6(mdo 'grel): yang dag pa ji lta ba bzhin rtogs par bya ba'i phyir/ khyod kyis phyag rgya bzhag ste/ gang dag chos 'di la 'dod pa dang seng ge sgras seng ge'i phru gu bzhin du chos thos pas mi skrag pa la sogs pa de dag ni byang chub sems dpa' yin no zhes phyag rgya 'dis
29b7(mdo 'grel): nges par byed do/ /gang dag seng ge'i sgras ri dags gzhan bzhin pa dang/ ba tsha'i chu'i nang nas skyes pas chu zhim po mi 'dod pa bzhin 'di la mi 'dod cing skrag par byed pa'i nyan thos kyi theg pa pa mngon pa'i nga rgyal can nam/ byang chub sems dpa' i
30a1(mdo 'grel): theg pa pa dmigs pa can dag yin par rig par bya ste/ byang chub sems dpa' i rtags su gyur pa'i phyag rgya dang bral ba'i phyir ro/ /mngon pa'i nga rgyal can rnams dang zhes bya ba ni nyan thos kyi theg pa pa'i bye brag yin te/ nyan thos kyi
30a2(mdo 'grel): byang chub tsam gyis dga' zhing zhi ba phyogs gcig pa zhes bya ba'i tha tshig go /yang na rang sangs rgyas kyi theg pa par gzung ste/ de dag ni gcig tu nga rgyal la spyod pa yin par gsung rab las bzhag go /de dag ni sangs rgyas gcig la bsnyen bkur byas pa ma
30a3(mdo 'grel): yin zhes bya ba la sogs pa ni 'di dag gis sangs rgyas gcig bsnyen bkur byas pa de sangs rgyas gcig la bsnyen bkur byas pa'o/ /yang na sangs rgyas gcig la bsnyen bkur byas pa gang yin zhes bya bar sbyar te/ de lta bu ma yin no/ /'di dag gis sangs
30a4(mdo 'grel): rgyas gcig la bsnyen bkur bskyed pa zhes bya bar sbyar te/ de ltar ma yin gyi 'on kyang sangs rgyas mang po la bsnyen bkur byas pa yin/ sangs rgyas mang po la dge ba'i rtsa ba bskul ba yin zhes bya ba'i tha tshig go /skrag pa ni spangs shing skrag pa ste/ lan
30a5(mdo 'grel): 'ga' 'byung ba'o/ /dngang ba ni rgyun tu skrag pa'o/ /dngang par 'gyur ba ni bral yang yang byung byed pa ste/ rgyun tu 'dug pa'i rims dang bar bar du 'byung ba'i rim bzhin no/ /gzhan dag na re chung ngu dang 'bring dang chen po'i bye brag yin no
30a6(mdo 'grel): zhe'o/ /de dag lta bu ma yin pas mi skrag pa la sogs pa yin no/ /de ltar bsam pa rnam par dag pa bsdus pa'i mthong ba'i lam gyi mjug thogs su bslab pa gsum rnam par dag pas bsdus pa'i bsgom pa'i lam brjod par bya ste/ chung
30a7(mdo 'grel): ba'i chung ba la sogs lam/ /sa dgu la ni rnam par dag /chen po'i chen po la sogs pa'i/ /dri ma dag gi gnyen po yin/ /zhes gsungs pa yin no/ /de la lhag pa'i tshul khrims rnam par dag pas sa gnyis pa dang/ lhag pa'i bsam pa
30b1(mdo 'grel): rnam bar dag pas sa gsum pa dang/ lhag pa'i shes rab rnam par dag pa'i bye brag gi phyir 'od 'phro ba sogs pa sa brgyad bzhag go /de la de bzhin gshegs pa'i ni de bzhin gshegs pa'i ye shes kun 'byung ba'i bden pas thob par bya ba yin pas 'dir ma bshad do/ /
30b2(mdo 'grel): de las gzhan dgu ni rim bzhin du ston to/ /bcom ldan 'das kyis gnang ba bsgrub pa'i phyir/ bdag ni shes rab kyi pha rol tu phyin pa rgya cher ston par spobs lags so zhes gsungs te/ rgya cher zhes bya ba ni gong du bstan pa rtsom pas lhag par spobs so zhes bya
30b3(mdo 'grel): ba'i tha tshig go /'jam dpal spobs par gyis shig ces bya ba ni bcom ldan 'das kyis rjes su gnang ba bstan to/ /de la lhag pa'i tshul khrims kyi bslab pa ni sbyin pa la sogs pa pha rol tu phyin pa gsum mo/ /brtson 'grus kyi pha rol tu phyin pa ni
30b4(mdo 'grel): thams cad du 'gro ba'o/ /lhag pa'i sems kyi bslab pa ni bsam gtan gyi pha rol tu phyin pa'o/ /lhag pa'i shes rab kyi bslab pa ni shes rab kyi pha rol tu phyin pa ste/ 'di drug kho nas sems can gyi don dang nyon mongs pa spangs pa 'grub pa'i phyir ro//
30b5(mdo 'grel): thabs la sogs pa bzhi ni 'di dag nyid kyi grogs yin te/ 'di ltar sbyin pa la sogs pas yongs su zin pa'i sems can gyi tshogs rnams thabs la mkhas pas dge ba la sbyor bar byed pas thabs kyi pha rol tu phyin pa ni lhag pa'i tshul khrims kyi bslab
30b6(mdo 'grel): pa'i grogs yin no/ /mthong ba'i chos la nyon mongs pa lhag par che ba'i phyir sgom pa rgyun du mi nus shing khams dman pa la lhag par mos pas lhag ba'i bsam pa nyam chung bas dmigs pa ji lta ba bzhin du bsam gtan yongs su bsgom pa'i phyir/ nang
30b7(mdo 'grel): du sems 'jog mi nus pa dang 'jig rten las 'das pa'i shes rab mngon par sgrub mi nus pa rnams bsod nams cung zad tsam dag byas te 'dug pa de dag tshe phyi mar nyon mongs pa chung bar yid kyis smon lam btab bo/ /nyon mongs pa chung ba des na brtson
31a1(mdo 'grel): 'grus brtsom nus par 'gyur te/ de bas na smon lam gyi pha rol tu phyin pa ni brtson 'grus kyi grogs yin no/ /gang gi tshe skyes bu dam pa la brten pa dang/ dam pa'i chos nyan pa dang/ tshul bzhin yid la byed pa la brten nas lhag
31a2(mdo 'grel): pa'i bsam pa nyam chung ba bzlog ste/ gzugs kyi khams su lhag pa'i bsam pa stobs dang ldan pa nyid thob pa'i phyir/ stobs kyi pha rol tu phyin pa ni bsam gtan gyi grogs yin no/ /ye shes gang gis 'jig rten las 'das pa'i shes rab sgrub
31a3(mdo 'grel): nus par 'gyur ba'i ye shes kyi pha rol tu phyin pa de ni shes rab kyi pha rol tu phyin pa 'di'i grogs yin no/ /de las gnyis pa'i dbang du byas nas/ bcom ldan 'das gang chos gang gi gnas pa mi dmigs pa dang/ zhes bya ba la sogs pa
31a4(mdo 'grel): gsungs te/ 'dir shes rab kyi pha rol tu phyin pa bsgom pa ni lhag pa'i tshul khrims kyi bslab pa rnams par dag pa'i mtshan nyid de/ de la gang chos gang gi zhes bya ba ni gnas pa po'i chos gzugs la sogs pa gang yin pa de dag gi'o/ /gnas pa
31a5(mdo 'grel): zhes bya ba ni 'di la gnas pas gnas pa'o/ /bslab pa 'di nyid la bya ste/ rjes su bsgrub pa'i bdag nyid rnams kyis sgrub pa ni de la 'jug pa'i phyir ro/ /de mi dmigs pa ni mi mthong ba'o/ /mi gnas pa yang rnam pa gnyis te/ ser sna dang/ tshul
31a6(mdo 'grel): khrims 'chal pa dang/ gnod sems la sogs pa log par sgrub pa dang mi sgrub pa ste/ de yang mi dmigs pa ste/ gnyen po dang mi mthun pa'i phyogs dang gnyi ga ma yin pa rnams mi dmigs pa gang yin pa de sgom pa 'di yin par bzhed do//
31a7(mdo 'grel): de nas de mi dmigs pa 'di yang ci'i slad du zhe na/ gzugs la sogs pa'i chos thams cad mi gnas pa'i slad du zhes gsungs te/ ma skyes pa rnams ni gnas par mi rigs so zhes bya ba'i tha tshig go /sa gsum pa'i dbang du byas nas
31b1(mdo 'grel): bcom ldan 'das gang chos gang la yang lhag par dmigs pa'i slad du nye bar mi gnas pa de zhes bya ba la sogs pa gsungs te/ 'dir shes rab kyi pha rol tu phyin pa bsgom pa ni lhag pa'i sems kyi bslab pa rnam par dag pa'i mtshan nyid yin no/ /de yang gang zhe
31b2(mdo 'grel): na/ dngos po'i chos gang la yang lhag par dmigs pa'i slad du yul du bya ba'i phyir nye bar mi gnas 'jug pa ma lags so/ /'dir de ci'i slad du zhe na/ zhes bya bas dogs te/ gtan tshigs dris pa dang/ bcom ldan 'das 'di ltar zhes bya ba la
31b3(mdo 'grel): sogs pa gsungs te/ gang gi phyir chos thams cad ni dmigs pa ma mchis shing/ dmigs pa stong pa yin te/ ma skyes pa rnams la yul dang yul can gyi dngos po mi 'thad pa'i phyir ro/ /bcom ldan 'das 'di ltar sgom pa pa ni zhes bya ba la sogs
31b4(mdo 'grel): pa mjug sdud pa'o/ /de nyid sems mi dmigs par sgom pa yin te/ dmigs pa'i rnam pa ma gtogs par sems med pa'i phyir ro/ /de yang dri za'i grong khyer bzhin du yod pa ma yin yang snang ba'i phyir ro/ /don dam par de mi dmigs pa'i bdag nyid
31b5(mdo 'grel): sgom pa ni shes rab kyi pha rol tu phyin pa bsgom pa yin par bzhed do/ /lhag pa'i sems kyi bslab pa rnam par dag pa zhes bya ba la gsum pa'o/ /lhag pa'i shes rab kyi bslab pa rnam par dag pa'i khyad par ni sa lhag ma rnams yin no/ /de las bzhi pa'i
31b6(mdo 'grel): dbang du byas nas/ bcom ldan das gzhan yang zhes bya ba la sogs pa gsungs te/ gzhan yang zhes bya ba ni shes rab kyi pha rol tu phyin pa'i rnam pa gzhan yang zhes bya ba yin no/ /'od 'phro can gyis 'di ni chos kyi dbyings la kun tu 'dzin pa nyid med pa'i
31b7(mdo 'grel): don rtogs pas/ snyoms par 'jug pa la sred pa'i rmongs pa dang/ chos la sred pa'i rmongs pa dang/ de'i gnas ngan len gyi gnyen po yin no/ /de ltar na re zhig chos la sred pa med pa bstan pa'i phyir gang la sangs rgyas kyi chos rnams kyang zhes bya
32a1(mdo 'grel): ba la sogs pa gsungs te/ kyang gi sgras ni de dag gi ched du 'jug pas sangs rgyas kyi chos rnams 'dod par bya ba nyid du bstan pa'i phyir ro/ /sangs rgyas kyi chos rnams kyang mngon du mi 'gyur zhes bya ba ni mdun 'dug pa ma yin te/
32a2(mdo 'grel): chos thams cad dngos po ma yin par mthong ba'i phyir ro/ /'dod par bya ba ma yin pa rang sangs rgyas kyi chos rnams mngon du lta ga la 'gyur zhes sbyar ro/ /nyan thos kyi chos rnams kyang mngon du mi 'gyur na zhes bya ba la sogs pa ni sgom pa gang
32a3(mdo 'grel): la zhes bya ba la bltos pa yin no/ /so so'i skye bo'i chos rnams lta smos kyang ci 'tshal zhes bya ba ni spong ba ste/ so so'i skye bo'i chos rnams kyi dngos po mngon du 'gyur ba ltar re zhig zhog gi /smos su yang med do zhes bya ba ni kyang gi sgra'i don
32a4(mdo 'grel): yin no/ /chos la sred pa med pa bstan nas/ bcom ldan 'das gzhan yang shes rab kyi pha rol tu phyin pa de sgom pa ni zhes bya ba la sogs pas ni snyoms par 'jug pa la sred pa med pa ston to/ /shes rab kyi pha rol tu phyin pa de sgom pa ni zhes
32a5(mdo 'grel): bya ba ni snyoms par 'jug pa la sred pa'i gnyen po'i mtshan nyid do/ /bsgom pa gang la brten nas zhes bya ba ni gnas nas te/ re zhig nyi tshe ba'i chos mngon du byed pa lta zhog gi /sangs rgyas kyi chos rnams bsam gyis mi khyab pa la yang
32a6(mdo 'grel): mngon du mi byed do/ /yang gi sgras sangs rgyas kyi chos rnams bsam gyis mi khyab pa'o zhes rnam par rtog pa yang mngon du mi byed do zhes bya bar blta bar bya'o/ /mngon du mi byed pa ni snyoms par 'jug pas yul du mi byed pa ste/ snyoms
32a7(mdo 'grel): par 'jug pa la sred pa chad pa'i phyir ro/ /bcom ldan 'das shes rab kyi pha rol tu phyin pa bsgom pa 'di ni byang chub sems dpa' sems dpa' chen po rnams chos thams cad la rnam par mi rtog pa'i slad du lags par rig par bgyi'o
32b1(mdo 'grel): zhes bya ba ni yang dag par rdzogs pa'i sangs rgyas la sogs pa'i chos rnams la rnam par mi rtog par bya ba'i phyir yin no zhes lta bar bya ste/ chos dang snyoms par 'jug pa la sred pa spangs pa'i phyir ro zhes bya ba ni tha tshig go /bcom ldan 'das gzhan yang sgom pa
32b2(mdo 'grel): gang la brten nas zhes bya ba la sogs pas ni sa lnga pa ston to/ /sgom pa gang la brten nas zhes bya ba ni thob nas so/ /mthong ba ma mchis pa'i tshul du zhes bya ba ni chos thams cad ma dmigs pa'i tshul gyis zhes bya ba'i don to/ /so so skye bo la sogs pa dang
32b3(mdo 'grel): 'brel ba'i chos thams cad ni sangs rgyas kyi chos su mthong zhing shes so/ /chos thams cad bsam gyis mi khyab pa'i chos thun mong ma yin pa rmad du byung ba'i chos yin par mthong ba de shes rab kyi pha rol tu phyin pa bsgom pa lags so zhes bya ba ni nyon mongs
32b4(mdo 'grel): pa dang rnam par byang ba'i rgyud tha dad pa med par rtogs pa'i mtshan nyid do/ /gang dag shes rab kyi pha rol tu phyin pa bstan pa 'di thos nas mi skrag ces bya ba la sogs pa la sangs rgyas brgya stong mang po la bsnyen bkur bgyis pa lags te/ mnyes par bgyis
32b5(mdo 'grel): pa dang ldan pa ni sangs rgyas la bsnyen bkur bgyis pa'o/ /de gang zhe na/ gang dag sgom pa'i lam gyis bsdus pa'i shes rab kyi pha rol tu phyin pa bstan pa 'di thos nas mi skrag pa la sogs pa yin no/ /mi skrag pa la sogs pa bshad zin to/ /thos pa la
32b6(mdo 'grel): skrag pa med pa la sogs pa sangs rgyas brgya stong mang po la bsnyen bkur byas pas lhag par mos pa ni shin tu yang sangs rgyas mang po la bsnyen bkur byas pa yin te/ de dag gi thugs mnyes par mdzad pa yin gyi/ gzhan dag ni nyan pa la sogs pa mi
32b7(mdo 'grel): rigs pa'i phyir ro/ /ji skad du sngar sangs rgyas rnams la lhag par bya ba byas pa zhes bya ba la sogs pa gsungs pa yin no/ /gal te sgom pa'i lam brtsams pa yongs su rdzogs par thos pa la skrag pa med pa la sogs pa'i bsngags pa ston pa skabs
33a1(mdo 'grel): su ci dang ce na/ de la bshad pa/ byang chub sems dpa' i sa la ni nyon mongs pa'i phra rgyas kyi grogs dang nyam chung ba dang phra ba dang/ rnam pa gsum yang dag par bcom mo/ /de la dang po nas lnga pa'i bar du ni mthun par nyon mongs
33a2(mdo 'grel): pa'i phra rgyas kyi grogs yang dag par bcom pa'i gnas skabs yin no/ /drug pa dang/ bdun pa gnyis kyi gnas skabs su ni mthun par nyam chung ba bcom pa yin no/ /brgyad pa la sogs pa gsum gyi gnas skabs su ni mthun par phra ba bcom pa
33a3(mdo 'grel): yin no zhes bstan pa'i phyir/ sa lnga pa bstan nas sangs rgyas mang po la zhes bya ba la sogs pa gnas skabs gzhan bstan to/ /de bzhin du sa bdun pa bstan nas de nas yang zhes bya ba la sogs pa smos so/ /sa bcu pa bstan pa la ni skabs
33a4(mdo 'grel): rdzogs pa yin no/ /zhes dgongs pa'o/ /de skad du sa la 'jug pa las kyang/ sa lnga gnyis dang gsum dag la/ /nyon mongs 'grogs dang nyam chung dang/ /phra ba zad par 'dod pa yin/ /de bzhin gshegs pa de dag zad ces gsungs so/ /
33a5(mdo 'grel): bcom ldan 'das gzhan yang gang kun nas nyon mongs pa 'am zhes bya ba la sogs pas sa drug pa ston to/ /'dir lugs dang mthun pa dang/ lugs dang mi mthun pa'i rten cing 'brel bar 'byung ba rtogs pa'i phyir/ gang kun nas nyon mongs par
33a6(mdo 'grel): 'gyur ba 'am rnam par byang bar 'gyur ba'i chos gang yang yod pa ma yin par mthong ngo/ /de dag ni kun nas nyon mongs pa rnam pa gsum bsten cing/ kun nas nyon mongs par gyur pa'i chos kyi dngos po dang bdag la sogs pa gang yang yang
33a7(mdo 'grel): dag par rjes su mi mthong zhing/ rnam par byang ba yang bskyed de/ /gang zag dang/ chos la mngon par zhen pa ngan song ba'i kun nas nyon mongs pa'i rmongs pa dang/ gnas ngan len la sogs pa'i dri ma dang bral ba yang dag par rjes su
33b1(mdo 'grel): mi mthong zhing/ mi dmigs pa de shes rab kyi pha rol tu phyin pa bsgom pa lags te zhes bya bas ston to/ /bcom ldan 'das de ltar sgom na zhes bya ba la sogs pas ni mjug sdud pa yin no/ /bcom ldan 'das shes rab kyi pha rol tu phyin pa sgom pa de ni
33b2(mdo 'grel): so so'i skye bo dang zhes bya ba la sogs pas sa bdun pa ston te/ 'di ni rtsol ba dang bcas shing mtshan ma med par gnas pa yin la tha dad pa nyid med pa'i don rtogs pa yin te/ tha dad pa nyid kyi rgyu dang mtshan ma mi dmigs pa'i phyir ro/ /de nyid
33b3(mdo 'grel): stong pa ni shes rab kyi pha rol tu phyin pa bsgom pa de ni tha dad pa med pa nyid kyi don rtogs pa'i mtshan nyid gang yin pa ste/ so so'i skye bo nas yang dag par rdzogs pa'i sangs rgyas kyi bar du yang phan tshun tha dad du mi bgyid cing bye brag tu mi byed do/ /
33b4(mdo 'grel): yang na 'dir tha dad du mi bgyid cing bye brag tu mi byed do/ /yang na 'dir tha dad du byed de mtshan ma'o/ /de mi byed pa gang yin pa 'di ni ring du song ba'i bdag nyid shes rab kyi pha rol tu phyin pa sgom pa lags so/ /de nas bcom ldan 'das kyis 'jam
33b5(mdo 'grel): dpal gzhon nur gyur pa la zhes bya ba la sogs pas sa brgyad pa mi g.yo ba ston te/ 'dir mi skye ba'i chos la bzod pa thob pas dma' ba med pa dang mtho ba med pas don rtogs shing/ mtshan ma med pa yid la byed pa lhun gyis grub pa 'byung ba dang
33b6(mdo 'grel): mtshan ma la yang dbang nyid thob pa'o/ /de dag thams cad bstan pa'i phyir bcom ldan 'das kyis/ 'jam dpal khyod kyis de bzhin gshegs pa ji snyed cig la bsnyen bkur byas zhes dris te/ gang khyod kyis bsnyen bkur byas pa'i de bzhin gshegs
33b7(mdo 'grel): pa de dag gi tshad ji tsam zhes bya ba'o/ /'phags pa 'jam dpal gyis kyang sgyu ma'i skyes bu'i sems dang sems las byung ba ji snyed ces bya ba la sogs pas de dag ma skyes pa nyid du ston par byed do/ /sgyu ma'i rang bzhin gyi skyes bu ni sgyu ma'i skyes bu'o
34a1(mdo 'grel): de ni re zhig gtan ma skyes pa yin na/ de'i sems dang sems las byung ba lta shin tu yang ma skyes na 'gag pa lta ci zhig yod/ bsnyen bkur bya ba'i sangs rgyas kyang de bzhin du ma skyes pa yin na/ /bsnyen bkur byed pa yang ma skyes
34a2(mdo 'grel): pa yin no zhes bstan pa'i phyir/ 'jam dpal khyod sangs rgyas kyi chos la yang dag par ma zhugs sam zhes dris so/ /sangs rgyas rnams kyi chos ni sangs rgyas kyi chos te/ stobs dang mi 'jigs pa la sogs pa'o/ /de 'am de dag la lhun gyis
34a3(mdo 'grel): grub par 'jug pa ma yin pa'i phyir/ rgyun gyis sam yang dag par ma zhugs pa ni sangs rgyas kyi chos la yang dag par ma zhugs sam zhes bya ste/ 'di ltar bsnyen bkur ma skyes par smra'o/ /sangs rgyas kyi chos la yang dag par zhugs pa ni sangs
34a4(mdo 'grel): rgyas la bsnyen bkur byed pa dang/ sems can yongs su smin par byed pa dang sangs rgyas kyi zhing yongs su spyod pa dang/ byang chub sems dpa' i spyod pa yongs su spyod pa la sogs pa yin na bya ba de dag mi byed na/ ji ltar sangs rgyas kyi chos la
34a5(mdo 'grel): yang dag par zhugs pa yin zhes dgongs pa'o/ /bcom ldan 'das gang sangs rgyas kyi chos la yang dag par zhugs pa'i chos de gang yang dmigs su mchis sam zhes bya ba ni yang dag par zhugs pa po bsnyen bkur byed pa la sogs pa'i
34a6(mdo 'grel): bdag rtag pa dang phung po la sogs pa'i mtshan nyid mi rtag pa mi dmigs pas mi 'thad pa kho na yin par ston to/ /'dis ni mtshan ma med pa yid la byed pa na rtsol ba'i rmongs pa spangs pa dang mtshan ma la dbang ba'i rmongs pa spangs pa yang bstan
34a7(mdo 'grel): to/ /gal te bsnyen bkur bya ba la bsnyen bkur byed pa rnams yang dag par zhugs pa med na/ 'jam dpal 'o na sangs rgyas kyi chos de dag su la yod ces dris pa dang/ 'jam dpal gyis gsol pa/ bcom ldan 'das nyid la yang zhes
34b1(mdo 'grel): bya ba la sogs pa gsungs te/ sangs rgyas kyi chos zhes bgyi ba de dag ces bya ba 'dis bstan pa'i mngon sum du mdzad pa de dag gi ming yang ji ltar yang ma mchis te/ de bas na mi dmigs pa ni rig par mi nus pa'i phyir ro/ /'dis ni chos dang chos can
34b2(mdo 'grel): ma skyes par bstan to/ /sa dgu pa la ni ston par mdzad pa'i gnas skabs yin pa'i phyir chags pa med pa'i so so yang dag par rig pa thob bo/ /de lta ma yin na/ ji lta ba bzhin du thogs pa med par ston pa mi 'thad pa'i phyir ro/ /de nyid 'dir ston
34b3(mdo 'grel): pa ni 'jam dpal khyod kyis chags pa med pa nyid rnyed dam zhes tshig zur gyis dris pa dang/ de'i lan du bcom ldan 'das bdag nyid chags pa ma mchis pa lags na zhes bya ba ni chos thams cad chags pa med pa'i mtshan nyid yin pa'i phyir ro/ /de bas
34b4(mdo 'grel): na yang lan cig chags pa ma mchis pa thob par bgyir ci mchis/ de ni shes bya la chags pa'i dri ma med pa'i ye shes yin pa'i phyir ro/ /sa bcu pa'i skabs dbye ba'i phyir 'jam dpal khyod ci byang chub kyi snying po la 'dug gam zhes dris te gal te
34b5(mdo 'grel): bdag nyid chags pa med pa yin par khas len na zhes dgongs pa'o/ /de skad dris pa dang/ yang dag pa'i mdza' btsan par bgyis na bcom ldan 'das nyid kyang zhes bya ba la sogs pas sa de nyid ston to/ /de yang dgos pa yongs su grub pa'i dmigs?
34b6(mdo 'grel): pa can zhi gnas dang lhag mthong thob cing mngon par shes pa chen po la kun tu rmongs pa dang/ gsang ba phra mo la 'jug pa'i kun tu rmongs pa yin te gang gis byin ci log thams cad kyi mtshan nyid kyi gnas ngan len gyi tshogs spangs pa'i
34b7(mdo 'grel): phyir/ 'di chos kyi sku yongs su thob bo zhes brjod pa ste/ bag la nyal lhag ma tsam lus pa ni gang spangs pas shin tu rnam par dag pa de bzhin gshegs pa nyid du 'gyur ba'o/ /byang chub kyi snying po zhes bya ba ni 'di byang chub kyang yin snying po yang
35a1(mdo 'grel): yin pas byang chub kyi snying po'o/ /gnas ngan len rnam gsum spangs pa ni byang chub bo/ /de la pags pa la yod pa lta bu dang/ sha la yod pa lta bu dang/ rus pa la yod pa lta bur dbye'o/ /de la chos gang dang gang zag la mngon
35a2(mdo 'grel): par zhen pa'i kun tu rmongs pa dang/ ngan song ba'i kun nas nyon mongs pa'i kun tu rmongs pa dang/ de'i gnas ngan len la sogs pa rab tu dga' ba la sogs pa'i mi mthun pa'i phyogs rnams sgro btags pa'i ngo bo nyid kyis phyi rol tu gyur pa'i phyir
35a3(mdo 'grel): pags pa la yod pa lta bu nyid yin no/ /mtshan ma la dbang pa'i kun tu rmongs pa dang de'i gnas ngan len la sogs pa sa brgyad pa la sogs pa gsum gyi mi mthun pa'i phyogs rnams ni yid kyi rnam par shes pa'i bdag nyid kyis mi brtan par
35a4(mdo 'grel): gur pa'i phyir sha la yod pa lta bu yin no/ /bags chags ni sa bon du gyur par nyid kyis kun gzhi la gnas pa'i phyir rus pa la yod pa lta bu yin no/ /pags pa la yod pa lta bu'i gnas ngan len spangs pas ni rab tu dga' ba la sogs pa sa
35a5(mdo 'grel): bdun yin no/ /brgyad pa la sogs pa gsum ni sha la yod pa lta bu'i gnas ngan len spangs pa'o/ /de bzhin gshegs pa ni rus pa la yod pa lta bu'i gnas ngan len spangs pa ste/ des na byang chub 'di mchog yin pa'i phra snying po zhes
35a6(mdo 'grel): bya'o/ /de zob par byed pa'i sa gzhi yang de'i sgra yin par gdul bya rnams de ltar mngon par zhen pa'i phyir ro/ /de la byang chub kyi snying po la bzhugs te/ bdud bcom pa dang ldan par grags pa dag bzhugs pa mi mnga' na ci bdag kyang
35a7(mdo 'grel): mchis par bgyid dam/ yang dag pa'i mdza' btsan par bgyis na zhes bya ba 'dis ni rdo rje'i gdan la 'dug pa la sogs pa phyin ci log yin par bstan te/ don dam par ni gdan dang 'gro ba dang 'ong ba la sogs pa yod pa ma yin no/ /
35b1(mdo 'grel): des na phyin ci log thams cad spangs pa'i mtshan nyid chos kyi sku ni gang du yang bzhugs pa la sogs pa yod pa ma yin no zhes bstan to/ /de nyid bstan pa'i phyir yang dag pa'i mdza' zhes bya ba de dag gi tshig bla dags zhes yang dag pa'i mdza' i sgra'i
35b2(mdo 'grel): don dris pa dang ldan du/ bcom ldan 'das yang dag pa'i mdza' zhes bgyi ba de ni 'jig tshogs kyi tshig bla dags lags so zhes gsol to/ /'jig tshogs dang yang dag pa'i mdza' gnyis ni phyin ci log dang phyin ci ma log pa'i mtshan nyid yin
35b3(mdo 'grel): pa'i phyir 'gal bas shin tu tha dad pa'i phyir gcig pa nyid du mi rigs so/ /de bas na de bstan pa'i phyir/ 'jam dpal ci las bsam/ te de skad smra zhes dris so/ /lan du/ bcom ldan 'das jig tshogs de ni ma mchis pa ste zhes gsol to//
35b4(mdo 'grel): sgro 'dogs shing yongs su btags pa yin pa'i phyir ro/ /med pa ni mu stegs can dang/ nyan thos kyis yongs su brtags pa'i bdag go snyam pa'i yul rang dbang can gyi bdag dang phung po la sogs pa'i mtshan nyid yin no/ /rang dbang can gyi
35b5(mdo 'grel): bdag la sogs pa ni mi dmigs pa'i phyir mu stegs can gyis yongs su brtags pa ni med pa nyid du rigs na phung po la sogs pa'i mtshan nyid kho na ji ltar med pa nyid yin zhe na/ de'i phyir 'jigs tshogs ma lags pas zhes gsungs te/ da
35b6(mdo 'grel): ltar byung ba'i rang gi ngo bo yod pa nyid du bdag dang gzhan gyis nges par ma byas pa'i phyir ro/ /rgyu gang nas kyang de ni mi 'pho la 'bras bu gang du yang rnam par 'pho ba yang ma lags so/ /des na dus gsum mi dmigs pas de ltar yongs su brtags
35b7(mdo 'grel): pa'i lus chos can ni 'jig tshogs ma yin par grub bo/ /de lta bu'i rnam pa gang yin pa yod pa ma yin pa 'jig tshogs dmigs pa dar mi dmigs pa mnyam pa nyid de ni yang dag pa'i mdza' yin te/ phyin ci ma log pa'i ngo bo yin pa'i phyir
36a1(mdo 'grel): ro/ /'di nyid chos kyi sku yin no/ /bsgom pa'i lam bstan zin te/ de'i dmigs pa ni dngos po'i mdza' dang rnam par rtog pa dang bcas pa'i gzugs brnyan dang/ rnam par mi rtog pa'i gzugs brnyan rnams yin no/ /
36a2(mdo 'grel): sa bcu pa gang de bzhin gshegs pa'i dmigs pa ni mthar phyin par gnas pa yin pa'i phyir dgos pa yongs su grub pa yin no/ /de nas yang bcom ldan 'das la/ tshe dang ldan pa sha radwA ti'i bus 'di skad ces gsol to zhes bya ba la sogs
36a3(mdo 'grel): pa ni mthong ba dang bsgom pa'i lam 'bras bur gyur pa gnyis kyi 'og tu/ de'i rgyur gyur pa mos pa gsum bstan pa'i skabs la bab ste/ rnam pa thams cad mkhyen pa nyid brjod pa'i rjes la lam mkhyen pa la sogs pa ston pa bzhin no/ /gang
36a4(mdo 'grel): yang mngon par rtogs pa'i rgyan dang/ de dang rjes su mthun par brgyad stong pa rgya cher 'grel pa las kyang mos pa ni sgom pa'i lam yin par bstan to/ /de ni rigs pa ma yin te/ 'di ltar dgongs pa nges par 'grel pa las/ mos pa spyod
36a5(mdo 'grel): pa'i sa la ni pha rol tu phyin pa'o/ /rab tu dga' ba la sogs pa bdun la ni pha rol tu phyin pa 'phel ba'o/ /brgyad pa la sogs pa la ni pha rol tu phyin pa chen po'o/ /de bzhin du 'phags pa blo gros mi zad pas bstan pa dang/ byang chub
36a6(mdo 'grel): sems dpa' i sde snod dang de bzhin gshegs pa skye ba 'byung ba bstan pa la sogs pa'i mdo las rig par bya'o/ /dbus dang mdza' rnam par 'byed pa las kyang/ dbang po dang ni stobs rnams la/ /nges 'byed cha mthun gnyis gnyis so
36a7(mdo 'grel): zhes 'byung ba dang/ de bzhin du byang chub sems dpa' i sa dang/ theg pa chen po bsdus pa dang/ theg pa chen po'i chos mngon pa la 'jug pa dang/ sa la 'jug pa dang/ bstan pa rgyas pa la sogs pa las kyang rig par bya ste/
36b1(mdo 'grel): 'phros pa gtang ngo/ /mos pa de yang rnam pa gsum ste/ rang gi don dang/ rang dang gzhan gyi don dang/ gzhan gyi don to/ /de la rang gi don gyi dbang du byas nas/ de dag ni byang chub tu nges par 'gyur ba lags so zhes gsungs te/ bla na med pa'i byang chub
36b2(mdo 'grel): tu zhes bya bar rig par bya'o/ /gtan tshigs su/ shes rab kyi pha rol tu phyin pa bstan pa 'di thos nas zhes bya ba la sogs pa gsungs te/ lam gnyis kyi mtshan nyid shes rab kyi pha rol tu phyin pa bstan pa gong du gsungs pa 'di thos pa ni thos
36b3(mdo 'grel): pa las byung ba'i shes pas mngon du byed pa'o/ /mos pa ni 'di ni kho na yin gyi gzhan du ma yin no zhes nges par 'dzin cing khong du chud nas rang gi don gyi ched du sgrub par byed do/ /mi skrag pa la sogs pa ni bshad zin to/ /nges pa ni gdon mi za
36b4(mdo 'grel): bar byang chub kyi snod du gyur pa'o/ /ji lta zhe na/ 'dir ni byang chub thob par byed pa'i thabs kyi rang gi ngo bo ji lta ba bzhin du shin tu bstan la/ de thos nas yang dag par khong du chud pa'i sbyor ba dang/ dngos gzhi dang rjes kyi gnas skabs dang/
36b5(mdo 'grel): go rim bzhin du skrag pa dang/ dngang ba dang dngang bar 'gyur ba med pas na mos pa yin la byed pa stobs dang ldan pa yin no/ /de ni gdon mi za bar rgyu mthun pa dang/ rnam par smin pa'i bag chags 'jog par byed pa la de las gong nas
36b6(mdo 'grel): gong du yongs su gyur pa'i bye brag las rim gyis goms pa yod na shin tu rnam par dag pa'i gnas skabs thob par 'gyur ro/ /de bas na de ni nges pa yin no zhes bya ba ni rigs pa yin no/ /rang dang gzhan gyi don gyi dbang du byas nas/
36b7(mdo 'grel): de dag ni byang chub la nye bar gyur pa lags so zhes gsungs so// //bam po gsum pa/ 'dis ni rang gi don la mos pa'i 'bras bu nges par gyur pa yin pas 'di khyad par du gsungs te/ 'di ltar 'di la ni gzhan gyi don
37a1(mdo 'grel): yod pa'i phyir dang/ byams pa la sogs pa lhag par che ba dang ldan zhing bdag tu 'dzin pa yang snga ma bas chung ba nyid yin te/ des na de byang chub la nye bar gyur pa yin no/ /gtan tshigs gang gis she na/ bcom ldan 'das gang chos
37a2(mdo 'grel): de dag rjes su rtogs pa zhes bya ba la sogs pa gsungs te/ byang chub ni zad pa dang mi skye ba'i ye shes so/ /mchog ni dam pa'o/ /'di skad gsungs te/ dri ma rnams ni zad pa dang/ /mi skye shes pa byang chub bstan/ /zad pa med dang mi skye'i phyir/ /
37a3(mdo 'grel): go rim bzhin du de rtogs bya/ /gang chos zhes bya ba ni gzugs la sogs pa so sor snang ba rnams so/ /de dag rjes su rtogs pa zhes bya ba ni ji lta ba bzhin du yongs su shes pa ste/ rjes su zhes bya ba'i sgra ni mthun pa'i don yin pa'i phyir ro/ /byang
37a4(mdo 'grel): chub de nyid mos pa yid la byed pa'i dmigs pa nyid du yod pas na nye bar gyur pa yin no/ /gzhan gyi don gyi dbang du byas nas/ de dag ni sangs rgyas nyid du blta bar bgyi'o zhes gsungs te/ byams pa la sogs pa 'phel bas gzhan gyi don la
37a5(mdo 'grel): mos pa gcig tu yid la byed pa che ba dang ches che bar gyur pa'i phyir dang/ rang gi don yid la byed pa kun tu mi 'byung ba'i phyir ro/ /sangs rgyas nyid du blta bar bgyi'o zhes bya ba ni rgyu dang/ phrin las las zhes bya bar rig par bya'o/ /shes rab kyi
37a6(mdo 'grel): pha rol tu phyin pa la mos pa yid la byed pa rgyu dang gzhan gyi don byed pa nyid kyi mtshan nyid 'bras bu dang gnyis yod du zin kyang 'on kyang dngos po ma yin te/ mos par byed pa dag la sangs rgyas su blta ba mi rigs so zhes dogs pa la/ 'dir gtan
37a7(mdo 'grel): tshigs su sangs rgyas zhes bgyi ba de ni don dam par na skye ba ma mchis pa'i tshig bla dags so zhes gsungs te/ dngos su skye ba med pa dang skye ba med par shes pa med pa'i tshig bla dags yin te/ da ni rnam par rtog pa dang bcas pa de dag
37b1(mdo 'grel): gis 'di la yod pa yin no/ /rnam par rtog pa'i gzugs brnyan la dmigs pa ni lhag mthong yin no/ /zhi gnas la bltos nas ni rnam par mi rtog pa yang yin te/ de'i dmigs pa ni rnam par mi rtog pa'i gzugs brnyen yin pa'i phyir ro/ /de bas
37b2(mdo 'grel): na de dag ni sangs rgyas nyid du blta bar bya'o/ /byang chub kyi phyogs bshad zin to/ /de dag gi dmigs pa brjod pa brtson pa ni de nas yang bcom ldan 'das la sring mo dmigs pa med pas zhes bya ba la sogs pa yin no/ /de nas zhes bya ba ni 'das ma
37b3(mdo 'grel): thag pa nas so/ /yang gi sgra ni tshig gi rgyan no/ /dmigs pa med pa ni byang chub sems dpa' chen po la rjod do/ /'og nas 'chad pa 'di skad ces gsol to/ /de dag ni so so'i skye bo la sogs pa'i chos dge ba dang mi dge ba la sogs pa rnams
37b4(mdo 'grel): la lhag par dmigs par mi 'gyur te/ dmigs par mi bgyid do/ /de ston pa ni gang dag shes rab kyi pha rol tu phyin pa 'di thos nas mos te zhes bya ba la sogs pa yin te/ de ni bshad zin to/ /'dir dogs pa la gtan tshigs su bcom ldan
37b5(mdo 'grel): 'das 'di ltar zhes bya ba la sogs pa gsungs so/ /mi dmigs pa zhes bya ba ni bsgrub par bya ba'i chos so/ /chos thams cad ces bya ba ni don la sogs pa'i ngo bor snang ba'i chos can no/ /ma mchis pa'i slad du zhes bya ba ni gtan tshigs so/ /
37b6(mdo 'grel): 'di grub pa ni sngar bshad zin to/ /phyis kyang rgyas par ston par 'gyur ro/ /da ni mos pa rnams gsum la yang bstod pa dang rab tu bstod pa dang bsngags par bya ba'i phyir tshe dang ldan pa sha radwA ti'i bu la bka' stsal pa/ de de bzhin no zhes bya ba
37b7(mdo 'grel): la sogs pa gsungs so/ /'dir sha radwA ti'i bu la bka' stsal pa ni 'dir sngar smos pa nyid kyis na sngar zhal gyis bzhes pa'i phyir dang/ shes rab kyi pha rol tu phyin pa la mos pa yongs su gyur pa'i 'bras bu'i bye brag mngon du ma byas
38a1(mdo 'grel): pa'i phyir ro/ /de dag ni byang chub tu nges par 'gyur zhes bya ba ni gdon mi za bar 'gyur ba'o/ /mos pa'i sems bskyed pa kho na dag phyir mi ldog pa'i sa la gnas pa yin par khyod kyis shes par gyis shig ces bya ba ni bzang po'i dpal
38a2(mdo 'grel): gzhon nur gyur pa dang/ zhi ba'i shugs dang/ 'jam dpal la sogs pa bzhin du de dag gi dge ba'i rtsa ba yongs su smin pa nyid du ston to/ /spyi bos len pa zhes bya ba ni dad pa la sogs pa shin tu yongs su smin pa'i bye brag dang ldan pa'i phyir ro/
38a3(mdo 'grel): de la 'dir bstod pa ni de dang de dag ni sbyin bdag dam par 'gyur zhes bya ba la sogs pa yin te/ de dang de dag ni zhes bya ba ni sbyor ba gzhan rnam par gcad ba'i tshul gyis bstod pa'o/ /de la sbyin pa ni zang zing dang/ mi 'jigs pa dang/ chos
38a4(mdo 'grel): kyi bye brag gis rnam pa gsum mo/ /de'i phyir tshig gsum dang go rim bzhin sbyar ro/ /yang na pha rol tu phyin pa dang/ nye ba'i pha rol tu phyin pa dang/ pha rol tu phyin pa chen po bshad pa bzhin du gnas skabs kyi bye brag tu gzhag ste/ de la
38a5(mdo 'grel): sbyin bdag dam par 'gyur zhes bya ba ni mos pas spyod pa'i sa la ni pha rol tu phyin pa bzhin no/ /sbyin bdag khyad par du 'phags par 'gyur zhes bya ba ni rab tu dga' ba la sogs pa sa bdun la yin te/ nye ba'i pha rol tu phyin pa bzhin no/ /sbyin
38a6(mdo 'grel): bdag chen por 'gyur ba ni mi skye ba'i chos la bzod pa thob pa'i phyir/ sa brgyad pa la sogs pa gong ma bzhi'i tshe yin te/ skad cig ma gcig la phyogs bcu'i 'jig rten gyi khams mdza' med pa 'byam klas pa dag tu pha rol tu phyin pa dang tshar
38a7(mdo 'grel): med pa la sogs pa thams cad bsgrub pa'i phyir te/ pha rol tu phyin pa chen po bzhin no/ /shA ri'i bu de dang de dag ni tshul khrims phun sum tshogs par 'gyur zhes bya ba la sogs pa la/ tshul khrims ni sdom pa dang/ dge ba'i chos sdud pa dang
38b1(mdo 'grel): sems can gyi don bya ba'i bye brag gis rnam pa gsum mo/ /de bas na tshig gsum dang sbyar ro/ /yang na gnas skabs kyi bye brag yin te/ snga ma bzhin no/ /nges par 'byin pa'i 'bras bu la bltos nas de dang mthun pa'i tshul khrims kyi yon tan gyi lam rnyed par
38b2(mdo 'grel): 'gyur ro zhes bya'o/ /de dang de dag ni bzod pa'i mchog dang zhes rgyas par 'byung ba las/ bzod pa yang sdug bsngal dang du len pa dang/ gnod pa la ji mi snyam pa dang/ chos la nges par sems pa'i bye brag gis rnam pa gsum mo/ /brtson 'grus kyang
38b3(mdo 'grel): go cha dang/ dge ba la sbyor ba dang/ sems can gyi don la sbyor ba'i bye brag gis rnam pa gsum mo/ /bsam gtan ni zhi zhing rab tu zhi ste/ rnam par mi rtog cing nyon mongs pa dang sdug bsngal gyi mnyen por gyur pa bde bar gnas pa'i bsam gtan
38b4(mdo 'grel): dang/ yon tan mngon par sgrub pa'i bsam gtan dang/ sems can gyi don mngon par sgrub pa'i bsam gtan no/ /shes rab ni bden pa gnyis dang/ sems can gyi don la dmigs pa'i bye brag gis rnam pa gsum mo/ /de skad du/ drug po de
38b5(mdo 'grel): dag bslab pa'i dngos/ /re re la yang rnam pa gsum/ sbyin ba la sogs rnam dag ni/ /lnga dang bdun te gzhan dag yin zhes 'byung ngo/ /de bas na kun la yang dngos po ma yin par gzung ba'i phyir/ dam pa'i sgra sbyar bar bya'o/ /mtshungs pa med pa'i
38b6(mdo 'grel): shes rab ces bya ba ni dmigs pa med ces bya ba'i mdza' tshig go /ldan ba zhes bya ba ni 'drel pa'o/ /'gyur ro zhes bya ba ni gdon mi za bar 'gyur pa ste/ bstod pa 'di ni spro ba rgyas par byed pa'i ngo bo yin pa'i phyir ro/ /de dag ni rnam pa thams
38b7(mdo 'grel): cad kyi mchog dang ldan pa'i zhes bya ba la/ rnam pa thams cad ni byang chub kyi phyogs dang/ tshad med pa la sogs pa nas/ rnam pa thams cad mkhyen pa la thug pa'i bar yin no/ /mchog ces bya ba ni de dag shin tu rnam par dag pa yin pa'i
39a1(mdo 'grel): phyir ro/ /rnam pa'i mchog de dag thams cad ldan zhing 'brel pa thams cad mkhyen pa'i ye shes dang ldan zhing 'brel par 'gyur ro/ /glegs bam kha cig las gang dag shes rab kyi pha rol tu phyin pa 'di thos nas mos te/ mi skrag mi
39a2(mdo 'grel): dngang dngang bar mi 'gyur ba de dang/ de dag ni skrag pa med par sems can rnams la rab tu ston par 'gyur/ 'chad par 'gyur zhes 'byung ste/ des na gzhan gyi don la mos pa gsal ba yin te/ de drug ni bsngags pa yin no/ /bstod pa dang rab tu
39a3(mdo 'grel): bstod pa dang/ bsngags pa 'di dag gi bye brag ji lta bu zhe na/ yon tan brjod pa ni bstod pa'o/ /don gyi gzugs brnyan la sogs pa spangs pa'i sgo nas bsngags par byed pa ni bsngags pa ste/ nyi khri lnga stong pa la sogs pa las bstan to/ /dmigs
39a4(mdo 'grel): pa med par bstan pa'i dmigs pa gsal bar bya ba'i phyir/ 'jam dpal khyod kyis don gyi dbang ci zhig mthong nas zhes bya ba la sogs pas dris so/ /dris pa'i lan du/ gal te bdag byang chub tu zhugs na ni zhes bya ba la sogs pa gsungs
39a5(mdo 'grel): te/ rang dang yang dag pa'i byang chub dang yang dag par zhugs pa dang/ 'dod pa'i rnam par rtog pa rnams mi 'byung ba'i phyir/ 'dres pa'i chos la dmigs pa zhi gnas dang/ lhag mthong rnam par dag pa mthar phyin par bstan to/ /'dir dogs pa'i
39a6(mdo 'grel): lan du 'jam dpal gzhon nur gyur pa gang lags pa de byang chub nyid do zhes gsungs te/ chos thams cad byang chub las tha dad pa'i ngo bo nyid ma yin pa'i phyir ro zhes dgongs pa'o/ /de skad du/ de bzhin nyid dang byang chub dang/ /mya ngan 'das
39a7(mdo 'grel): dang gnas gyur la/ /chos rnams thams cad rtags pa yis/ /gzhol dang 'bab dang bab par gyur/ /zhi gnas dang ni lhag mthong 'di/ /'dres pa'i chos la dmigs pa yin/ /dang po dang ni gsum pa dang/ /tha ma gnyis la go rim bzhin/ /'jug dud?
39b1(mdo 'grel): rab tu 'thob pa dang/ /de yi mthar phyin rgyal bas dgongs/ /zhes bya ba 'dis re zhig bdag gi rang gi ngo bo dang chos thams cad kyang byang chub las tha dad pa ma yin par bsgom par bya'o/ /byang chub kyi rang gi ngo bo ni phyis ston par 'gyur ro/ /'dir dgyes nas
39b2(mdo 'grel): legs so legs so zhes lan gnyis gsungs so/ /dgyes pa'i gtan tshigs su 'jam dpal khyod zab mo zab pa'i gnas 'di lta bu 'di ston pa zhes gsungs so/ /zab mo zab pa zhes bya ba ni sgro 'dogs pa dang/ skur pa 'debs pa'i mdza' dang
39b3(mdo 'grel): bral pa rnam pa gnyis so/ /gnas zhes bya ba ni phyogs la bya'o/ /'di lta bu zhes bya ba ni byang chub dang tha dad pa med pa'i ngo bo'o/ /'di zhes bya ba ni byang chub sems dpa' i ting nge 'dzin gyi dmigs par gyur pa bstan pa gang yin pa'o/ /nges par ston pa
39b4(mdo 'grel): zhes bya ba ni nges pa 'am nges pa las ston pa'o/ /'di ltar khyod ni sngon gyi rgyal ba la bya ba byas pa ste/ mi dmigs par tshangs par spyod pa yun ring du spyad pa lta zhig zhes bya ba ni thabs su gyur ba'i rnam pa gang gis ji ltar khyod sngon gyi rgyal ba 'brug
39b5(mdo 'grel): gi sgra dbyangs la sogs pa la bya ba shes rab kyi pha rol tu phyin pa nyan pa dang len pa dang 'dzin pa dang ston pa la sogs pa la sbyor ba'i rnam pa gtso bor byas te/ dge ba'i rtsa ba bskyed pa la sogs pa bsgrubs pa gang yin pa de la de skad ces bya'o/ /chos
39b6(mdo 'grel): thams cad bdag med cing mi dmigs par tshangs pa byang chub ste gang dang ldan pas bcom ldan 'das tshangs pa zhes brjod par de'i don du gang gis spyod pa sdom pa la sogs pa'i mtshan nyid de yun ring po bskal pa gang+gA'i klung gi bye mar 'bum phrag
39b7(mdo 'grel): grangs med pa bdun snyed du 'am/ dus ring por spyod pa lta zhig de lta ma yin na/ khyod kyis ston par mi nus so zhes bya ba'i tha tshig go /de bas na de lta bur 'gyur bar 'dod pa rnams kyis sangs rgyas rnams la bya ba sgom pa la sogs pa bya ba dgos
40a1(mdo 'grel): zhes bstan pa yin no/ /de la rlom sems spong bar byed pa ni/ bcom ldan 'das gal te bdag mi dmigs pa spyod pa lags na ni chos thob pa nyid du 'gyur ba lags so zhes bya ba yin no/ /chos spyod par byed pa'i mtshan
40a2(mdo 'grel): nyid bdag la sogs pa/ thob pa nyid du rnyed pa nyid du 'gyur ba lags so zhes bya bas mi dmigs pa sel bar byed par 'gyur ro/ /de ci'i phyir zhe na/ gal te bdag mi dmigs par spyod pa lags na ni zhes gsungs te/ mi dmigs
40a3(mdo 'grel): par spyod pa gang yin pa de la de skad ces bstan te/ 'dis ni dmigs pa bstan to/ /des na dmigs pa dang spyod pa gnyis phan tshun 'gal ba'i phyir/ spyod pa byed pa'i mtshan nyid kyi chos 'di la yod pa ma yin no zhes bya ba'i tha tshig go /de
40a4(mdo 'grel): dag ni so so'i skye bo'i chos rnams lhag par dmigs par mi 'gyur lags so zhes bya ba la sogs pa sngar mdor bstan pa de da rgyas par bstan cing chos can gyi rnam par rtog pa shin tu bsal ba'i phyir 'jam dpal khyod kyis nga'i nyan thos phun
40a5(mdo 'grel): sum tshogs pa 'di dag mthong ngam zhes dris te/ gzhan las thos pa'i rjes su 'gro zhing mchog tu sems rnam par grol ba 'byor pa mthong ngam zhes dris pa dang/ gsol pa/ bcom ldan 'das mthong lags so zhes gsungs so/ /
40a6(mdo 'grel): ji ltar ci 'dra bar mthong zhes bya ba ni mthong ba'i rnam pa 'dri ba ste/ mthong ba'i rnam pa gang yin ci 'dra ba zhes dris pa dang/ bcom ldan 'das ji ltar so so'i skye bor mi mthong ba dang zhes rgyas par gsungs so/ /so sor 'gro bas
40a7(mdo 'grel): na so so'i skye bo'o/ /slob pa ni rgyun tu zhugs pa la sogs pa nas dgra bcom pa la 'jug pa la thug pa'i bar du bdun yin te/ bslab par bya ba yod pa'i phyir ro/ /mi slob pa ni dgra bcom pa ste/ bslab pa rdzogs pa'i phyir ro//
40b1(mdo 'grel): so so'i skye bo dang slob pa dang bslab pa yongs su rdzogs pa rnams la gcig pu'i ngo bo mi dmigs pa'i phyir dang de las gzhan pa yang ma skyes pa'i phyir de dag ma mthong ngo snyam du bsams pa'o/ /mthong ba ma mchis ma mthong ba yang ma mchis pa
40b2(mdo 'grel): de ltar mthong ngo zhes bya ba ni mthong ba dang ma mthong bar rnam par rtog pa med par mthong ngo zhes bya ba'i tha tshig go /de ltar zhes bya ba'i sgra ni re re dang sbyar ro/ /gang 'ga' yang mthong ba med pa dang bdag mi dmigs pa de lta bu de ni mthong ba yin no//
40b3(mdo 'grel): de ltar rang gi ngo bo la rnam par rtog pa bsal nas/ 'di ltar mang du yang mi mthong ba dang zhes bya ba la sogs pas tshad la rnam par rtog pa dang/ bye brag la rnam par rtog pa gnyis sel bar byed pa yin no/ /'di ltar zhes bya ba ni gang gi phyir zhes
40b4(mdo 'grel): bya ba'i don yin no/ /yi ge kha cig las 'di ltar zhes mi 'byung gi bar du zhes 'byung ba de ni mthong ba'i rnam par ston pa yin no/ /mang du zhes bya ba ni so so'i skye bo'o/ /nyung du zhes bya ba ni slob pa dang mi slob pa'o/ /dul ba yang zhes bya ba ni mi dge
40b5(mdo 'grel): ba dang bral bas dul ba 'am dge ba bye brag tu gyur pas dul ba'o/ /de las gzhan pa ni ma dul ba'o/ /mang nyung gi tshad dang/ dul ba dang ma dul ba'i bye brag tu yang mi mthong ngo zhes bya ba'i bar du yin no/ /so so'i skye bo dang nyan thos kyi 'khor mthong ba
40b6(mdo 'grel): bstan nas byang chub sems dpa' i 'khor dris pa dang/ 'jam dpal gyis smras pa/ btsun pa sha radwA ti'i bu byang chub sems dpa' zhes bya ba'i chos kyang zhes bya ba la sogs pa gsungs so/ /byang chub sems dpa' rnams kyi sgrub pa ni rnam pa
40b7(mdo 'grel): bzhi ste/ go cha dang rab tu zhugs pa dang/ tshogs dang nges par zhugs pa'i mtshan nyid do/ /de la go cha lta bu sgrub pa'i dbang du byas nas/ 'di la byang chub sems dpa' i bsam pa yod pas byang chub sems dpa' o zhes bya ba ji ltar yang 
41a1(mdo 'grel): rnam pa gang gis kyang mi mthong ste/ byang chub sems dpa' gang yin pa de'i chos can la rnam par bltas na mi dmigs so zhes bya ba'i bar du yin no/ /de ltar gang byang chub kyi ched du yang dag par rab tu zhugs pa dang/ de bzhin
41a2(mdo 'grel): du gang de'i tshogs la spyod pa dang/ gang mngon par rdzogs par byang chub cing nges par 'byin pa zhes bya ba'i chos dngos po ji ltar yang yang dag par rjes su mi mthong ba de ltar yang dag par rdzogs pa'i sangs rgyas kyi theg pa pa bdag gis
41a3(mdo 'grel): mthong ngo zhes sbyar ro/ /de bzhin gshegs pa la rnam par rtog pa 'di yang bsal ba'i phyir/ 'jam dpal khyod kyis de bzhin gshegs pa shAkya thub pa 'am gzhan la ji ltar mthong zhes dris pa dang/ btsun pa sha radwA ti'i bu glang po che
41a4(mdo 'grel): zhog cig ces bya ba la sogs pa gsungs so/ /glang po che ni klu'i rgyal po rgya mtsho la sogs pa ste/ de dag ni lo tog dang 'bras bu phun sum tshogs pa'i rgyu skom pas gdungs pa rnam par 'joms par byed pa bdud rtsi'i ro 'bebs pa'i rgyu
41a5(mdo 'grel): yin no/ /bcom ldan 'das kyang srid pa dang longs spyod la mngon par dga' ba'i sred pa rgyun gtsong cing lha'i dbang phyug la sogs pa'i bde ba'i rgyur gyur pa dge ba'i lo tog phun sum tshogs par byed pa'i chos kyi bdud rtsi'i ro 'bebs
41a6(mdo 'grel): pa thun mong ma yin pa'i rgyu de na yin te/ de dang chos mthun pas klu chen po zhes bya'o/ /de zhog cig ces bya ba ni ma bskul cig ces bya ba'o/ /de bzhin gshegs pa'i 'dul bya'i skye bo'i blo la de bzhin gshegs pa'i sku snang ba nyid la
41a7(mdo 'grel): bya ste/ de nyid de bzhin gsung pas na ston pa po nyid kyi mtshan nyid yin par nges pa'i tshig gi don srid pa yin te/ rtsol zhing sgrol ba la sogs pa'i lhag pa'i bsam pa 'byung ba'i phyir dang/ dka' ba la yang brtson pa mi 'phrogs
41b1(mdo 'grel): pas na/ glang po che chen po dang chos mthun pa'i phyir/ glang po che chen po ni bcom ldan 'das sam/ cang shes pa la bya'o/ /de bskul ba ni dpyad pa'i dbyad thag la gdags pa ste/ 'di dgag pa ni 'og nas 'chad pa'i don la spro ba bskyed pa dang/
41b2(mdo 'grel): gus pa dang rna ba gtong pa la sogs pa bskyed pa'i phyir ro/ /de bas na de ni sangs rgyas kyi dngos po rtogs par bya ba'i phyir/ dpyod par byed pa ni 'jam dpal sangs rgyas zhes bya ba de gang gi tshig bla dags zhes bya ba yin te/ brjod par bya ba
41b3(mdo 'grel): gang yin zhes bya ba tha tshig go /dris pa'i lan du btsun pa sha radwA ti'i bu bdag ces bya ba de gang gi tshig bla dags zhes gsungs so/ /de la bdag ces bya ba de ni skye ba med pa'i tshig bla dags so zhes gsol te/ bdag ces bya ba'i dngos po ni
41b4(mdo 'grel): yod pa ma yin te/ 'di ltar bdag 'di'i dngos po cung zad kyang yod pa ma yin te med kyang yongs su brtags pa'i phyir ro/ /btsun pa sha radwA ti'i bu de de bzhin te/ zhes bya ba la sogs pas bdag 'di dang mtshungs par bstan nas khyad par gyi
41b5(mdo 'grel): gtan tshigs bstan pa'i phyir/ yang 'di lta ste sangs rgyas zhes bya ba de ni zhes bya ba la sogs pa gsungs so/ /'di ltar zhes bya ba 'dis ni sangs rgyas zhes bya ba dngos po med pa nyid du rnam pa gzhan gyis sdud par byed do/ /yang zhes bya ba'i
41b6(mdo 'grel): sgra ni rnam pa gzhan yang zhes bya ba'i sgra'i don yin pa'i phyir ro/ /gzhi ni dngos po la bya ste/ 'di ltar rtsol ba dang/ dngos po dang/ mtshan gzhi dang/ gnas dang yongs su skyob pa rnams ni gzhi'i tshig yin no/ /gzhi med pa'i tshig
41b7(mdo 'grel): bla dags so zhes bya ba ni dngos po med pa'i tshig bla dags la bya ste/ 'di ltar sangs rgyas zhes brjod pa'i ngag 'di ni dngos po la brjod par grags pa ma yin no/ /'dir gtan tshigs su sangs rgyas zhes bya ba de ni tshig gis shes par
42a1(mdo 'grel): bya dka' ba'o zhes bya ba la sogs pa gsungs te/ 'di ltar de ni tshig gis sam ngag gis/ shes par khong du chud par bya dka' zhing sla ba ma yin te/ gzhan la bstan par mi nus so zhes bya ba'i bar du yin no/ /'dir
42a2(mdo 'grel): dgongs pa ni 'di yin to/ /ngag kun nas slong bar byed pa'i rnam par rtog pa dang/ ngag dang de sang ba'i rna ba'i rnam par shes pa dang/ de las phyis rnam par rtog pa dang/ gzhi po de dag ni rang rig pa tsam du zad pa yin pa'i phyir ro/ rang las
42a3(mdo 'grel): gzhan pa dang ni gang du yang gang gi tshe ji ltar yang 'brel pa nyid yod pa ma yin no/ /de bas na tshig gis ni 'gal la ji ltar yang rtogs par mi byed na/ gang gi phyir tshig gis sangs rgyas so zhes shes par bya sla bar 'gyur/ sangs rgyas zhes
42a4(mdo 'grel): bya ba ni nye bar mtshon pa yin te/ chos thams cad kyang tshig gis shes par bya sla ba ma yin no/ /dngos po'i yang dag pa nyid brtag pa la rgyab kyis phyogs pa'i blo dang ldan pa'i byis pa rnams sgra dang don rtogs pa dang/ rtogs par byed pa'i
42a5(mdo 'grel): mtshan nyid yin par 'di la log pa'i nga rgyal byed pa tsam du zad de/ rab rib can rnams kyis zla ba gnyis su mthong ba na/ zla ba gnyis rtogs pa dang/ rtogs par byed par byas pa bzhin no/ /bdag gis brjod du med pa grub pa las/ don
42a6(mdo 'grel): 'di rgyas par gtan la phab zin pas 'dir gzhung mang du dogs nas ma spros so/ /btsun pa sha radwA ti'i bu tshig kyang rgyud thams cad la nges pa med par gsal la rab tu so sor snang ba'i rang gi ngo bo yang 'di ni tshig go zhes brtag cing
42a7(mdo 'grel): dpyad de gtan la bab par dka' ste/ mi nus te/ 'di dang ni rnam par rtog pa'i rang gi ngo bor gtogs pa'i tshig dang lhan cig 'brel pa med pa'i phyir dang/ so sor snang ba rtog par byed pa ma yin pa'i phyir ro/ /sangs rgyas zhes bya ba lta
42b1(mdo 'grel): ci smos te zhes bya ba 'dis ni sangs rgyas zhes bya ba 'di ni tshig las shin tu ring zhing tha dad par bstan te/ so so rang gis rig pa nyid yin pas na gzhan gyi yul ma yin pa'i phyir ro/ /'dir gtan tshigs gzhan yang btsun pa shA radwA ti'i bu sangs rgyas
42b2(mdo 'grel): zhes bya ba de gang gi tshig bla dags zhes smra ba ni zhes bya ba la sogs pa gsungs so/ /gang yang dag par ma grub pa ni rgyu de med na de las 'ongs par mi rigs pa'i phyir ro/ /de nyid kyi phyir ma skyes pa ste/ gang nas kyang ma 'ongs pa ni dri za'i grong khyer bzhin du skye bar mi
42b3(mdo 'grel): rigs pa'i phyir ro/ /ma skyes na ji ltar 'gag ste 'gag pa'i sngon rol tu skye ba yin pa'i phyir ro/ /gang chos gang dang yang mi ldan pa yin no zhes bya ba ni skye ba dang gnas pa dang/ 'phel ba dang yongs su 'gyur ba dang zad pa dang 'jig pa gang yang rung ba re re
42b4(mdo 'grel): 'am/ 'dus pa dang mi ldan zhing ma 'brel ba de'i tshig bla dags yin no zhes bya bar sbyar ro/ /sngar ni tshig la dngos po med par bstan to/ /da ni don la dag med par bstan pa'i phyir/ 'di la tshig dbyer med pa ci yang med la tshig med pa ste btsun
42b5(mdo 'grel): pa zhes gsungs so/ /sangs rgyas bcom ldan 'das 'di la tshig 'dis rtogs par byed pa don khong du chud par byed pa'i bye brag ci yang med do/ /tshig dbyer med pa tshig gi spyi'i mtshan nyid kyang cung zad kyang yod pa ma yin no/ /de bas na tshig med
42b6(mdo 'grel): pa ste zhes gsungs so/ /'di la tshig gi rang dang spyi'i mtshan nyid yod pa ma yin pas/ bcom ldan 'das la tshig gis thog tu mi phebs rjod du mi rung ba de la sangs rgyas zhes bya ba'i tshig bla dags glo bur ba ming rjod par byed pa sgro btags pa'o zhes
42b7(mdo 'grel): bya ba'i bar du yin no/ /skabs mjug bsdu bar bya ste/ skabs kyang ci zhe na/ de bzhin gshegs pa mthong ba'o/ /de'i phyir btsun pa sha radwA ti'i bu de bzhin gshegs pa tshol bar 'dod pas zhes gsungs te/ mthong ba dang dran pa dang brjod
43a1(mdo 'grel): pa dag gis tshol zhing rjes su 'brang bar 'dod pas bdag btsal bar bya'o/ /don de nyid phyis gsal bar byed do/ /'di gnyis 'brel pa zhig yod/ gang gis de skad bya zhe na/ de'i phyir/ btsun pa sha radwA ti'i bu bdag
43a2(mdo 'grel): ces bya ba de ni sangs rgyas kyi tshig bla dags te zhes bya ba la sogs pa gsungs so/ /bdag ni nam mkha' i me tog bzhin du gtan med pa yin la sangs rgyas bcom ldan 'das ni de lta bu ma yin pa yin na/ de ji ltar bdag ces
43a3(mdo 'grel): bya ba sangs rgyas kyi tshig bla dags yin par 'dod ce na/ de'i phyir ji ltar bdag ces bya ba shin tu med cing mi dmigs pa de bzhin du sangs rgyas kyang shin tu med cing mi dmigs so zhes gsungs pas 'di skad bstan te/
43a4(mdo 'grel): bdag ni yod pa ma yin pa'i phyir shin tu mi dmigs so/ /sangs rgyas kyang ma skyes pa'i phyir shin tu yod pa ma yin te/ mi dmigs shing brjod par bya ba ma yin zhes bya ba'i bar du yin no/ /ji ltar bdag ces bya ba tshig gi rgyu
43a5(mdo 'grel): mtshan/ chos gang ltar yang tshig gis brjod par bya ba ma yin zhing brjod du mi rung ba de bzhin du sangs rgyas kyang/ chos gang ltar yang tshig gis brjod par bya ba ma yin no/ /tshig gi yul ma yin pa nyid dang shes pa'i yul
43a6(mdo 'grel): ma yin pa nyid mjug bsdu ba'i phyir/ gang la ci yang brjod cing smra ba sgrogs pa med pa de sangs rgyas zhes bya'o/ /shes pa'i yul ma yin pa nyid bstan pa'i ched du/ bdag ces bya ba'i gzhi'i tshig bla dags de ni shes par
43a7(mdo 'grel): sla ba ma yin no zhes bya ba la sogs pa gsungs te/ 'di ni gsal lo/ /sangs rgyas kyi tshig gi don gyi rjes la byang chub bstan pa'i skabs gzhan bya ba'i phyir/ de nas bcom ldan 'das la tshe dang ldan pa sha radwA ti'i bus 'di
43b1(mdo 'grel): skad ces gsol to zhes bya ba la sogs pa gsungs te/ ji ltar rnam pa gang gis las dang po pa theg pa la gsar du zhugs pa rnams kyis 'tshal bar 'gyur ba/ ma lus pa khyad par rtags par 'gyur ba'i rnam pa de lta bu/ de 'dra ba mi ston
43b2(mdo 'grel): to zhe na lan du/ kho bo ni ji ltar dgra bcom pa byas pa rtogs par 'gyur ba dag gis kyang shes par 'gyur pa zhes bya ba la sogs pa gsungs te/ ji ltar rnam pa gang gis byas pa rtogs pa can yongs su nyams pa med pa'i
43b3(mdo 'grel): chos can gnyi ga'i cha las rnam par grol ba'i dgra bcom pa dag gis kyang/ shes par 'gyur ba de lta bu rnam pa de 'dra ba'i chos mi ston mi 'chad do/ /theg pa chen po las byang chub ni rnam pa mang du brjod la/ 'phags pa nyi khri lnga
43b4(mdo 'grel): stong pa las kyang/ sangs rgyas kyis mngon par rdzogs par byang chub pa'i phyir dang/ 'di sangs rgyas rnams kyi yin pa dang/ byang chub ces bya ba ni 'di lta ste/ ming gi ngo bo tsam zad do/ /ming dang mtshan ma rtogs pa'i phyir byang chub ces
43b5(mdo 'grel): bya'o/ /'dus ma byas yang dag pa'i don ni byang chub ces bya'o zhes 'byung ngo/ /de la sangs rgyas kyis mngon par rdzogs par sangs rgyas pa'i phyir zhes bya ba de'i mtshan nyid kyi dbang du byas nas kho bo ni ji ltar sus kyang zhes bya ba
43b6(mdo 'grel): la sogs pa gsungs te/ gzhan 'ga' zhig shin tu khyad par du 'phags pa des kyang shes par 'gyur/ bye brag shes par 'gyur ba de lta bur mi ston to/ /'dir gtan tshigs ci yin snyam dogs pa la de bsal bar bya ba'i phyir
43b7(mdo 'grel): byang chub ni sus kyang ma shes zhes gsungs te khyad par du ma shes pa'o/ /sus kyang mngon par rdzogs par ma rtogs zhes bya ba ni mnyam pa nyid khong du chud pa'i phyir ro/ /ma mthong ba ni mig gis so/ /ma thos pa ni rna bas so/ /
44a1(mdo 'grel): ma dran pa ni yid kyis ma myong ba'i phyir ro/ /ma skyed pa ni rgyu rkyen tshogs pas ma bskyed pa'o/ /de nyid kyi phyir de dang bral bas na ma bkag pa yin te/ gang zhig rgyu rkyen tshogs pa las skye ba de nyid de dang bral
44a2(mdo 'grel): na 'gag par 'gyur te/ rol mo'i rgyud kyi sgra la sogs pa bzhin no/ /ma smras pa ni gzhan la tshig gis so/ /ma bstan pa ni dpe nye bar bya ba la sogs pa 'di lta bu ma bstan to/ /skyed par byed pa dang dpe shes par byed pa bkag
44a3(mdo 'grel): pa de dag gis ni 'dis sangs rgyas rnams kyi yin no zhes bya ba'i byang chub kyi don 'di gsal ba yin no/ /ming gi ngo bo tsam gyi dbang du byas te/ btsun pa sha radwA ti'i bu byang chub ni 'di lta bu ste zhes bya ba la sogs pa gsungs
44a4(mdo 'grel): te/ byang chub kyi dngos po ni de lta bu ste/ 'di lta ste/ byang chub de yang dngos po ma yin no/ /de'i phyir ming tsam yin/ 'di ltar ming dang mtshan ma rtogs pa byang chub yin mod ce na/ de'i phyir byang chub kyis mngon par
44a5(mdo 'grel): rdzogs par 'tshang rgya bar zhes bya ba la sogs pa gsungs te/ byed par gyur pa 'am/ byed pa por gyur pa'i byang chub kyis mngon par rdzogs par 'tshang rgya bar bya/ ming ngam mtshan ma gang yang med de/ de yang byang chub bzhin du
44a6(mdo 'grel): dngos po med pa'i phyir ro/ /ming dang mtshan ma de nyid bstan pa'i phyir byang chub kyang byang chub kyis zhes bya ba la sogs pa gsungs te/ dngos po med pas dngos po med pa mngon par rdzogs par 'tshang rgya ba ma yin no zhes dgongs
44a7(mdo 'grel): pa'o/ /dngos po ma yin pa'o/ /de ci'i phyir zhe na/ ming dang mtshan ma rtogs pa'i dbang du byas nas/ byang chub kyis mngon par rdzogs par 'tshang rgya ba zhes bya ba la sogs pa gsungs te/ byed par gyur pa 'am/ byed par
44b1(mdo 'grel): gyur pa'i byang chub mngon par rdzogs par 'tshang rgya bar bya ba ming ngam mtshan ma ci yang med de/ de yang byang chub bzhin du dngos po med pa yin pa'i phyir ro/ /dngos po med pas dngos po med pa mngon par rdzogs par byang chub phyir
44b2(mdo 'grel): nus pa ma yin no/ /de nyid bstan pa'i phyir byang chub kyang byang chub kyis zhes bya ba la sogs pa gsungs te/ rang gi ngo bo la yang byang chub cing mngon par rtogs pa ma yin no/ /bstan zin pa'i don gsal bar bya ba'i phyir
44b3(mdo 'grel): 'jam dpal bcom ldan 'das kyis chos kyi dbyings zhes bya ba la sogs pa dris te/ lha'i bu la sogs pa'i bdud gnod par byed pa bcom pa dang ldan pas stobs dang mi 'jigs pa la sogs pa'i chos kyi rgyu dbyings don dam par mngon
44b4(mdo 'grel): par rdzogs par sangs ma rgyas sam/ mngon du ma byas sam zhes tshig zur gyis dris so/ /'dir lan ni btsun pa sha radwA ti'i bu de ni ma yin no/ /gtan tshigs su 'di ltar chos kyi dbyings nyid bcom ldan 'das yin te/
44b5(mdo 'grel): de la ma gtogs pa'i dngos po 'ga' yang yod pa ma yin pa'i phyir ro/ /gal te bcom ldan 'das kyis chos kyi dbyings zhes bya ba la sogs pas ni zhal gyis bzhes nas 'chad par byed pa ste/ ci ste chos kyi dbyings mngon par
44b6(mdo 'grel): rdzogs par sangs rgyas pa yin par gyur na/ 'o na ni de'i tshe 'am de bas na gang skye ba med pa'i dbyings 'dus ma byas pa nyid de dang 'gal bar 'gyur te gnod par 'gyur ro/ /'dus ma byas pa'i yang dag pa'i don nyid brtan por
44b7(mdo 'grel): bya ba'i phyir/ chos kyi dbyings de nyid byang chub bo zhes gsungs so/ /chos kyi dbyings de nyid byang chub ces bya bar/ chos kyi dbyings ni bsgom par bya ba yin/ byang chub ni thob par bya ba yin te/ de'i phyir rgyu dang 'bras
45a1(mdo 'grel): bur gyur pa 'di gnyis ji ltar dbyer med pa yin zhes dogs pa la/ chos kyi dbyings ni dngos po med pa'i phyir ro zhes gsungs te/ dngos po zhes bya ba ni yod pa'i dngos po ste/ de ma byung ba 'am med pa gang yin
45a2(mdo 'grel): pa de dngos po med pa'o/ /phyir ro zhes bya ba ni gang gi phyir zhes bya ba yin te/ re zhig chos dbyings ni de lta bu yin no/ /chos thams cad ngo bo nyid med pa'o zhes bya ba de ni byang chub kyi tshig bla dags te zhes bya ba des ni byang chub
45a3(mdo 'grel): kyi rang gi ngo bo bstan to/ /de bas na dngos po med pa dang/ chos thams cad med pa gnyis dbyer med pa'i phyir chos kyi dbyings dang/ byang chub gnyis tha dad pa ma yin no/ /de nyid ston par byed pa ni de ni chos kyi dbyings kyi grangs
45a4(mdo 'grel): su 'gro ba'o zhes bya ba yin te/ chos thams cad med pa'i ngo bo byang chub gang yin pa de nyid shes pa'i ngo bo'i dngos po yin pas de ni chos kyi dbyings zhes bya ba'i grangs su 'gro zhing brjod pa thob par 'gyur ro/ /'dir dogs pa
45a5(mdo 'grel): gtan tshigs su chos thams cad ni zhes bya ba la sogs pa smos te/ chos thams cad tha dad pa med cing mtshan nyid gcig pa yin no/ /gtan tshigs ma grub po snyam pa dang/ lan ni sangs rgyas kyi yul du zhes bya ba yin te/
45a6(mdo 'grel): mthar phyin pa phyin ci ma log pa'i ye shes kyi spyod yul du'o/ /phyir ro zhes bya ba ni gang gi phyir zhes bya ba'o/ /des 'di skad du gang sna tshogs pa nyid du yang dag pa ma yin par kun brtags pa de ni 'khrul ba'i shes pa'i spyod yul
45a7(mdo 'grel): yin par bstan to/ /btsun pa sha radwA ti'i bu tha dad pa med ces bya ba de ni rnam par rig pa med pa'o zhes gsungs pa ni tha dad pa med par ston pa yin te/ bye brag tu shes pa ni rnam par rig pa'o/ /de gang la med pa de ni rnam
45b1(mdo 'grel): par rig pa med pa'o/ /'dir gtan tshigs su rnam par rig pa med pa zhes bya ba de ni rnam par shes par mi nus pa ste zhes gsungs te rang dang gzhan la shes par mi nus pa'o/ /rgyus bskyed pa'i 'dus byas su 'am de las bzlog pa 'dus
45b2(mdo 'grel): ma byas su rnam par rig par mi nus pa'o/ /bar du zhes bya ba'i sgras rtag pa dang mi rtag pa la sogs pa yang gzung ngo/ /'ang zhes bya ba'i sgra ni phan tshun gnyis ga la bltos pa'o/ /de ltar sangs rgyas kyi yul tha dad pa med pa de la 'dus byas la
45b3(mdo 'grel): sogs pa'i rnam pa'i bye brag rnam par rig pa gang yang med pa des na de rnam par rig pa med pa'o/ /de ltar yul can gyi chos sna tshogs med par bstan nas yul gyi chos kyang sna tshogs med par bstan pa'i phyir chos thams cad ni rnam
45b4(mdo 'grel): par rig pa med pa ste zhes gsungs so/ /'dir dogs pa la gtan tshigs su 'di ltar gang gi phyir gzugs la sogs pa'i chos thams cad ni dngos po gang la gnas te rnam par gnas pa byas te/ rnam par rig par 'gyur ba rnam
45b5(mdo 'grel): par shes par 'gyur ba bdag dang gzhan khong du chud par 'gyur ba'i skye ba 'byung ba bdag yod par thob par 'gyur ba med pa'i phyir ro/ /de dag ni de kho na'i don gyi tshul gyi rnam pa yin no/ /so so'i skye bo la sogs pa bstan zin to//
45b6(mdo 'grel): da ni de'i chos brjod par bya ste/ dgongs pa'i tshul gyi rnam pa ni de la so so'i skye bo'i chos 'di lta ste/ mtshams med pa zhes bya ba ni mi bzad pa'o/ /de la zhugs pa rnams bsam gyis mi khyab pa nyid la zhugs pa nyid du bstan pas/
45b7(mdo 'grel): mtshams med pa rnams byang chub kyi rang bzhin yin par bstan to/ /de dag kyang zhes bya ba la kyang gi sgras ni de las gzhan pa'i mi dge ba rnams dang/ lung du ma bstan pa dang/ dge ba rnams dang/ so so'i skye bo dang slob pa dang mi
46a1(mdo 'grel): slob pa la sogs pa'i chos de dag thams cad kyang byang chub kyi rang bzhin nyid yin par blta bar bya'o zhes 'dir thun mong yin par bshad de/ 'og nas mjug sdud pa'i tshig gis ston par 'gyur ro/ /bye brag tu 'chang
46a2(mdo 'grel): pa ni so so'i tshig gis 'chad par 'gyur te de bas na gang dag mtshams med pa zhes bya ba la sogs pa gsungs te/ mtshams med pa la zhugs pa ni mtshams med pa la gnas pa ste/ de dag ni bsam gyis mi khyab la zhugs
46a3(mdo 'grel): pa'o zhes bya ba ni so so'i skye bo ni bstan pa la ma zhugs pa dang zhugs pa'i bye brag gis rnam pa gnyis so/ /bstan pa la zhugs pa yang 'dul ba las/ 'gal bar byed pa dang/ mi 'gal bar byed pa dang rnam pa gnyis so/ /
46a4(mdo 'grel): de rim gyis bstan pa'i phyir mtshams med pa la zhugs pa ma gsod pa la sogs pa byed par zhugs pa de dag ni bsam gyis mi khyab pa la zhugs pa ste/ bsam gyis mi khyab pa'i don rnam par sgrogs pa'i byed pa ni gang dag
46a5(mdo 'grel): bsam gyis mi khyab pa la zhugs pa de dag ni zhes bya ba la sogs pa yin te/ bsam par mi nus pa 'am/ bsam par mi 'os pa ni bsam gyis mi khyab pa'o/ /de la zhugs pa de dag ni yang dag pa la zhugs pa kho na yin no/ /yang
46a6(mdo 'grel): dag pa ni phyin ci ma log pa dang/ skye ba med pa'i bar du yin te der zhugs pa'o/ /mtshams med pa yang phyin ci ma log pa nyid yin pa'i phyir yang dag pa yin par blta bar bya'o zhes dgongs pa'o/ /'dir dgongs nas yang dag
46a7(mdo 'grel): pa'i don dgrol ba'i gtan tshigs su btsun pa sha radwA ti'i bu yang dag pa zhes bya ba ni dbyer med pa'i gzhi yin pa'i phyir ro zhes gsungs te/ dbyer med pa ni yang dag par dbyer med pa ste/ gnas med pa la sogs pa nas byung
46b1(mdo 'grel): ba med pa la thug pa'i bar ro/ /de'i gzhi ni gnas sam ngo bo ste/ de bzhin nyid la sogs pa mya ngan las 'das pa la thug pa'i bar du yin te/ de ni byang chub sems dpa' i sde snod las rig par bya'o/ /dbyer med pa'i gzhi de dag yang dag
46b2(mdo 'grel): pa yin pa'i phyir bsam gyis mi khyab pa'i sgras brjod par bya ba ste/ de la zhugs pa de dag ni gang mtshams med pa la zhugs pa yin no zhes bya ba'i tha tshig go /gal te de lta na bsam gyis mi khyab pa la zhugs pa bzhin du mtshams
46b3(mdo 'grel): med pa byed pa rnams kyang mtho ris dang/ byang grol thab par ci'i phyir mi 'gyur/ chos gcig la zhugs pa rnams 'bras bu tha dad par ci'i phyir 'gyur zhe na/ de'i phyir gang dag bsam gyis mi khyab pa dang ldan pa zhes bya ba la sogs
46b4(mdo 'grel): pa gsungs te/ bsam gyis mi khyab pa dang ldan zhing rjes su 'brel pa de dag mtho ris brgya byin la sogs par brten cing/ 'gro ba kho na ma yin no/ /mtho ris smos pas 'khor los sgyur ba dang/ tshangs pa la sogs par bsten
46b5(mdo 'grel): pa yang mtshon pa yin no/ /ngan song ni dmyal ba la sogs pa'o/ /mya ngan las 'das pa ni yang dag par rdzogs pa'i sangs rgyas nyid de/ de dag tu 'gro ba ma yin no/ /mtho ris dang byang grol dang ngan song la sogs bar 'gro ba'i
46b6(mdo 'grel): mtshan nyid du snang ba de dag ni rmongs pa rnams kyi 'khrul pa yin gyi yang dag pa nyid ma yin no/ /'di la gtan tshigs ci yod/ mtshams med pa byed pa ni ngan song du 'gro la/ bsam gyis mi khyab pa dang ldan pa ni mtho ris dang/ byang
46b7(mdo 'grel): grol thob par byed par snang ngo snyam du sems pa de'i phyir bsam gyis mi khyab pa ni 'gro ba dang mi 'gro bar nye bar gnas pa ma yin zhes gsungs te/ bsam gyis mi khyab pa ni 'dus ma byas te/ de bzhin nyid la sogs pa mya ngan las
47a1(mdo 'grel): 'das pa la thug pa rnams te/ de dag ni las kyis 'gro ba dang de zad pas mi 'gro ba ste/ 'gro ba dang mi 'gro bar kun tu brtags pa yod pa ma yin pa de bas na/ nye bar gnas pa ma yin 'gyur ba ma yin te/ bsam
47a2(mdo 'grel): gyis mi khyab pa ni skye ba med pa'i ngo bo yin pa'i phyir ji ltar 'bras bu yod pa ma yin pa kun brtags pa yin par 'gyur zhing/ nye bar gnas par 'gyur/ mya ngan las 'das pa'i bar du zhes tha mar smos pa la bar du zhes bya ba'i sgras ni
47a3(mdo 'grel): de bzhin nyid kyi rnam grangs su gtogs pa thams cad ston par byed do/ /'dul ba'i chos las 'gal bar byed pa'i dbang du byas nas/ btsun pa sha radwA ti'i bu gang dag ltung ba'i rtsa ba bzhi la gnas pa zhes bya ba la sogs pa gsungs
47a4(mdo 'grel): te/ mi gsod pa la sogs te/ phas pham pa'i ltung ba bzhi la gnas pa de dag kyang zhes bya ba la/ kyang gi sgras dge 'dun gyi lhag ma la sogs pa la nan tan byed pas 'dug par byed cing gnas pa bsdu'o/ /rtsa ba med pa la
47a5(mdo 'grel): gnas pa'o zhes bya ba la rtsa ba ni 'jigs tshogs dang pham pa'i ltung ba bzhi byung ba'o/ /mi gnas pa zhes bya ba la gnas pa ni yang dag pa yin par kun rtog pa la'o/ /de gnyis ma skyes pa'i phyir de gnyis ni byang chub dang mnyam pa
47a6(mdo 'grel): yin par shes so/ /byang chub sems dpa' i sde snod las kyang byang chub kyi rtsa ba med pa dang/ gnas pa med par gsungs so/ /'dir rtsa ba med pa'i tshig gis ni gnyi ga'i bye brag yin par bstan to/ /'og nas kyang rtsa ba med
47a7(mdo 'grel): pa'i dge slong zhes bya ba de ni gnas pa med pa'i dge slong gi tshig bla dags so zhes gsungs te/ tshig gnyi ga smos pas ni 'dir rab tu phye ba yin no/ /gang yang rung ba zhig smos na ni gnyi ga bstan pa yin te/ bya ba dang dngos
47b1(mdo 'grel): po'i sgra bzhin no/ /de bas na de dag kyang rtsa ba med pa la gnas pa'o zhes bya ba ni byang chub la gnas pa yin no zhes bya ba'i tha tshig go /rtsa ba byung ba la gnas pa dag ji ltar byang chub la gnas pa yin zhe na/ de'i phyir btsun pa sha
47b2(mdo 'grel): radwA ti'i bu skye ba med pa la rtsa ba'am rtse mo zhes bya bar 'dod pa med pa'i phyir ro zhes gsungs te/ 'di ltar skye ba med pa 'dus ma byas pa la ni rtsa ba zhes bya ba bdag go snyam pa'i blo dang rtse mo chos kyi rnam par rtog pa yod par 'dod
47b3(mdo 'grel): cing khas len pa med pa'i phyir te/ yang dag pa ma yin pa de gnyis yod na ni skye ba med pa nyid ma yin par 'gyur ro/ /des na rtsa ba med pa'i dge slong zhes bya ba de ni yang dag pa ma yin par kun tu rtog pa khams gsum pa'i sems
47b4(mdo 'grel): dang sems las byung ba'i bdag nyid la mi gnas shing rlom sems dang bral ba'i dge slong gi tshig bla dags te/ rjod par byed pa yin no/ /'dis ni rtsa ba byung ba dang byang chub mnyam pa nyid yin par blta bar bya ba yin no zhes bstan par
47b5(mdo 'grel): rig par bya'o/ /da ni rta dang rgod ma dang/ ba lang dang glang zhes bya ba'i tshul ltar de las gzhan pa'i ltung ba'i dbang du byas nas rtsod pa byung ba zhes bya ba de ni lhag par sgro 'dogs pa zhes bya ba la sogs pa gsungs te/ rtsod pa
47b6(mdo 'grel): byung ba ni rtsod pa'i gnas su gyur pa'i ltung ba byas pa byung ba ste/ dag pa ma yin pa'i phyir/ gnas par bya ba ma yin pas ji ltar rang rang gi las rnams kyis rnam par sbyangs dgos pa yin no/ /rtsod pa'i gnas pa ma skyes pa
47b7(mdo 'grel): yin pa'i phyir/ byang chub kyi rang gi ngo bo yin no zhes bstan pa'i phyir/ de ni lhag par sgro 'dogs pa zhes bya ba'i tshig bla dags so zhes gsungs te/ gang la lta bas byas pa'i rtog pa sgro 'dogs pa de lhag pa khongs su
48a1(mdo 'grel): ma gtogs pa rnam par mi gnas pa de ni mnyam pa nyid kyi ye shes mngon par rdzogs par byang chub pa'i mtshan nyid yin te/ de'i tshig bla dags yin no/ /bstan ma thag pa'i mtshan nyid lhag par sgro 'dogs
48a2(mdo 'grel): pa la lhag par mos pa la sogs pas byang chub kyi spyod pa'i gnas skabs na/ spyod cing byed pa ni sbyin gnas su 'gyur te/ 'khor gsum yongs su dag pa dang ldan pa'i phyir dang dag pa yin pa'i phyir ro/ /de las gzhan pa ni
48a3(mdo 'grel): sbyin pa dang sbyin pa po dang len pa rnams dmigs pa pa dang dri ma can yin pa'i phyir ma dag pa yin te/ sbyin gnas dam pa dag par 'gyur bar nus pa ma yin no/ /de ltar na 'di ni dgongs pa ston pa'i gzhi blo gros shin tu
48a4(mdo 'grel): gnas pas yongs su zhus pa dang rjes su mthun par gyur pa yin no/ /'di yang 'khor gsum yongs su dag pa zhes bya ba gang yin pa de ltar dag pa de ni phyis rnam par spyad du med do/ /lha'i bu 'di las dgongs nas 'di
48a5(mdo 'grel): skad du ston te gang zhig stong gsum gyi stong chen po'i 'jig rten gyi khams kyi dad pas byin pa yongs su spyod pa de ni 'jig rten na sbyin gnas su gyur pa dang de shin tu rab tu byung ba yin pas de sbyang dgos pa ma yin no zhes 'byung ste/ 
48a6(mdo 'grel): de ni khyad par du bstan pa yin te/ nyi ma bzhin no zhes dgongs pa'o/ /'dir dogs pa la gtan tshigs su 'di ltar lhag par sgro 'dogs pa de ni mnyam pa yin pa'i phyir ro zhes gsungs te/ mnyam pa ni rnam par thar
48a7(mdo 'grel): pa gsum gyi mnyam pa nyid kyis mnyam pa nyid yin par de nyid dang/ byang chub sems dpa' i sde snod las rgyas par rig par bya'o/ /lhag par sgro 'dogs pa de ni sngar bstan zin to/ /nga ni yongs su smin par byed
48b1(mdo 'grel): pa la zhugs pa nyid kyi chos kyi dbang du byas nas/ btsun pa sha radwA ti'i bu dge slong dad pa dang ldan pa ni zhes bya ba la sogs pa gsungs te/ las dang 'bras bu dang bden pa dang dkon mchog la sogs pa la mngon par yid ches pa dang ldan pa'i dang
48b2(mdo 'grel): pa can de ni dad pas byin pa spyad pa'i 'os ma yin te/ las dang 'bras bu la sogs pa rnam par rtog pa'i dri mas sems kyi rgyud dri ma can du byas pa'i phyir ro/ /de las bzlog pa ni dge slong ma dad pa yin te/ de ni dad pas byin pa spyad
48b3(mdo 'grel): pa'i 'os yin te/ sems kyi rgyud rnam par dag pa'i rang bzhin yin pa'i phyir ro/ /btsun pa sha radwA ti'i bu rung pa can gyi dge slong ni zhes bya ba la rung ba ni 'dul ba las bslab pa bcas pa gsungs pa bzhin byed pa dang bcas pa de las mi
48b4(mdo 'grel): 'da' ba gang yin pa'o/ /'di yang dad pa dang ldan pa bzhin rig par bya'o/ /da ni rgyu dang 'bras bur phye ste/ mi slob pa'i chos kyi dbang du byas nas khrid pa yang dag par ma bcom pa'i dge slong ni zhes bya ba la sogs pa gsungs  
48b5(mdo 'grel): te/ srid par khrid par byed pa ni sred pa'o/ /de ni yul thob pa dang ma thob pa nyid pas rnam pa gnyis so/ /de la thob pa'i yul la bsten pa des mi skyo zhing ma thob pa yang tshol bar byed do/ /yul la yid byung ba med pa'i ngo
48b6(mdo 'grel): bo dang/ yul tshol bar byed pa de yang 'gro ba dang/ skye gnas de dang de dag tu phung po'i rgyun khrid par byed khyer bar byed pas khrid par zhes sbyar te/ sdug pa dang mi sdug pa spang bar bya ba'i phyir rgyug par byed pa'i tha tshig go /yid
48b7(mdo 'grel): 'byung ba'i gegs su gyur pa dang/ yul tshol bar byed pa'i dgra de dag bcom pas/ dgra bcom pa'o/ /phung po'i rgyun zag pa zad pas/ zag pa zad pa zhes bya'o/ /nyon mongs pa bcom pas dge slong ngo/ /de dag yang dag
49a1(mdo 'grel): par bcom pa de nyid khrid par byed pa yang dag par ma bcom pa zhes bya ba 'dis bstan to/ /dgongs pa gsal bar bya ba'i phyir/ 'jam dpal ci las bsams te de skad smras zhes dris so/ /'di snyam bsams te/
49a2(mdo 'grel): srid par khrad par byed pa ma bcom pa med na/ ji ltar zag pa zad pa/ dgra bcom pa'i dge slong nyid yin yang dag par bcom na yang/ ji ltar srid par khrid pa yang dag par ma bcom pa nyid yin zhes bsams pa'o/ /ji lta ba
49a3(mdo 'grel): bzhin bcom pa bstan pa'i phyir/ mnyam pa nyid la yang dag par bcom pa med/ khrid par byed pa de nyid kyang mnyam pa nyid yin no zhes gsungs so/ /mnyam pa nyid chos kyi dbyings de la/ yang dag par bcom pa
49a4(mdo 'grel): med pa ni gang gis ji ltar yang dag par rgyun bcad pa med pa'o/ /'di ltar sna tshogs nyid kyis ni bcom pa dang/ 'joms par byed pa la khyab par byed pa yin la/ sna tshogs nyid dang mi mthun pa yang mnyam pa nyid
49a5(mdo 'grel): yin no/ /der sna tshogs nyid log par gyur na/ khyad par bya ba bcom pa rang yang ldog par 'gyur bas/ yang dag pa bcom pa med pa mnyam pa nyid yin no/ /gzhan yang 'das pa ni 'gags pa'i phyir dang /
49a6(mdo 'grel): ma 'ongs pa ni ma thob pa'i phyir dang/ da ltar ba ni stobs mtshungs pa'i phyir/ 'joms pa ma yin no/ /de bas don dam par gang gzhom par bya ba dang/ 'joms par byed pa gang yang mnyam pa nyid la bsam du med
49a7(mdo 'grel): do/ /'joms pa de la khyab par byed pa'i sna tshogs nyid dang/ mi mthun pa mnyam pa nyid ni khrid par byed pa la yod par mjug bsdu zheng ma grub pa yongs su spang ba'i phyir/ khrid par byed pa de nyid kyang mnyam pa nyid
49b1(mdo 'grel): yin no zhes gsungs te/ 'dir ni khrid par brjod pa mnyam pa nyid bsten pas ni khrid pa'i mi mnyam pa'i ngo bo sel bar byed pa yin no/ /de nyid kyi phyir mnyam pa nyid yin no zhes bstan to/ /kyang zhes bya ba ni snga phyi sdud par byed
49b2(mdo 'grel): pa'o/ /de nyid ces bya ba 'dis ni khrid par byed pa brjod ma thag pa mtshon par ston par byed do/ /des na 'di skad du/ skye ba med par mnyam pa nyid mthong ba kho na yang dag par dgra bcom pa nyid yin no zhes bstan to/ /slob
49b3(mdo 'grel): dpon klu sgrub kyis kyang/ gnas dang bcas pa'i sems yod la/ /nyon mongs dug chen cis mi 'byung/ /tha mal 'dug pa'ang nyon mongs pa'i/ /sprul gdug rnams kyis zin par 'gyur/ /sdug ces pa las chags pa 'byung/
49b4(mdo 'grel): de las bzlog pas 'dod chags bral/ /sgyu ma'i skyes bu ltar dben par/ /mthong na mya ngan 'das par 'gyur zhes bshad do/ /phung po la sogs pa yang dag par ma skyes pa rnams la mi rtog pa la sogs pa'i rnam par bsgoms
49b5(mdo 'grel): pas/ 'dod chags la sogs pa zhi bar 'gyur ba de ni yang dag pa ma yin te/ nyan thos rnams theg pa chen po la 'dzud par dgongs nas/ dgongs pa'i tshul la dgongs te/ de skad bshad pa yin no/ /'bras bur gyur
49b6(mdo 'grel): pa'i me slob pa'i chos kyi dbang du byas nas/ btsun pa sha radwA ti'i bu 'jigs pa las ma brgal ba zhes bya ba la sogs pa gsungs so/ /nyan thos rnams ni skye ba la sogs pa'i sdug bsngal gyis khams gsum la skrag
49b7(mdo 'grel): nas/ rang gi lam bsgoms pas 'khor ba'i 'jigs pa las brgal te 'bras bu thob pa de la/ 'jam dpal ci las bsams te de skad smra zhes dgongs pa dris pa dang lan du/ de'i 'jigs pa cung zad tsam yang med na
50a1(mdo 'grel): ci zhig las brgal bar 'gyur zhes gsungs so/ /re zhig 'jigs pa chen po 'am/ 'bring lta zhog gi /'jigs pa cung zad tsam yang phra mo tsam yang med de/ de'i skye bo la sogs pa ni ma skyes pa'i phyir
50a2(mdo 'grel): ro/ /de bas na ci zhig las brgal bar 'gyur gang zhig gang du ji ltar yang zhes bya bar yang bstan par bya ba yin no/ /'dis ni mi rtag pa la sogs pa'i rnam par 'phags pa'i bden pa bsgoms pas/ dgra bcom
50a3(mdo 'grel): pa'i gang zag 'di khams gsum las 'das te/ mya ngan las 'das pa la gnas so zhes bya ba 'di thams cad ni yang dag pa ma yin par sgro btags pa tsam du zad do zhes bstan pa yin no// //bam po bzhi pa/
50a4(mdo 'grel): da ni byang chub sems dpa' i chos bshad pa skabs dbye ba'i phyir 'jam dpal ma skyes pa'i bzod pa can zhes bya ba de gang gi tshig bla dags zhes shA ri'i bus dris so/ /ma skyes pa la 'am ma skyes pa rtogs pa la bzod pa ni bzod
50a5(mdo 'grel): pa dang du len pa dang 'dod pa 'di las yod pas ma skyes pa'i bzod pa can zhes bya'o/ /sha radwA ti'i bu gang gis mig dang gzugs dang/ de'i rnam par shes pa la sogs pa'i chos cung zad tsam yang phra rab tsam yang ma bskyed
50a6(mdo 'grel): de/ skye bar blos ma mthong ma brtags pa ste/ ma skyes pa'i bzod pa can zhes bya'o/ /'di man chad ni bslab pa gsum gyi mtshan nyid lam gyi dbang du byas nas/ 'jam dpal dge slong ma dul ba zhes bya ba de zhes bya ba la
50a7(mdo 'grel): sogs pa gsungs so/ /ci'i phyir dgra bcom pa de la de skad ces bya zhe na/ de'i phyir ma dul ba ni 'dul la/ dul ba ni mi 'dul ba yin te/ btsun ba sha radwA ti'i bu 'di la bsams te zhes bya ba la sogs pa gsungs te/ ma
50b1(mdo 'grel): dul ba zhes bya ba ni 'dul ba dang 'bral ba 'am/ log par dul ba rnams la bslab pa dang gdams ngag rjes su sbyin pa rnams kyis 'dul bar byed pa'o/ /dul ba ni mi 'dul ba zhes bya ba ni rnam par dag pa'i tshul can sgro 'dogs pa dang
50b2(mdo 'grel): skur 'debs kyi mdza' dang bral ba gang yin pa de dag 'dul bar mi byed pa ste/ lus dang ngag dang yid sdom pa'i bdag nyid kyi lhag pa'i tshul khrims kyi bslab pa mi dmigs pa la dgongs te de skad smra'o/ /zhes bya ba'i tha tshig go /
50b3(mdo 'grel): de ltar byas na 'di'i blo gros shin tu gnas pas zhus pa las/ lhag pa'i tshul khrims la sogs pa'i bslab pa gsum mi dmigs pas/ lhag pa'i tshul khrims la sogs pa bslab pa gsum yin no zhes 'byung ba dang rjes su
50b4(mdo 'grel): mthun par byas pa yin no/ /btsun pa sha radwA ti'i bu lhag pa'i sems la spyod do zhes bya ba de ni so so'i skye bo'i tshig bla dags so zhes bya ba ni lhag pa'i sems kyi bslab pa dang/ spyod pa rnams dmigs pa'i phyir ro/ /'dir gtan
50b5(mdo 'grel): tshigs su 'di ltar de lhag par byed pa'i phyir ro zhes gsungs te/ 'di ltar gang gi phyir lhag pa'i sems kyis bslab pa sangs rgyas thams cad kyis ma brnyes pa la/ so so'i skye bo de dag lhag par byed cing gnas par byed de/ mnyam
50b6(mdo 'grel): pa nyid bor na sems dang gzhan la yang rtog par byed pa yin no/ /don gyis na sems dang spyod pa mi dmigs pa'i lhag pa'i sems kyi bslab pa yin par gsungs so/ /yang dag par bshad pas rangs na/ 'jam dpal khyod kyis
50b7(mdo 'grel): dgra bcom pa zag pa zad pa ji lta ba de bzhin du smras pa de legs so legs so zhes bya bas/ lhag pa'i shes rab kyi bslab pa gleng slong bar byed pa yin te/ yang dag pa'i dag ni shes rab kyi 'bras bu yin pa'i phyir ro/ /dgra
51a1(mdo 'grel): bcom pa zag pa zad pa zhes bya ba ni rnam par grol ba'i phung po'o/ /ji ltar de bzhin du smras pa zhes bya ba ni rnam par grol ba'i ye shes mthong bas so/ /'dis ni shes rab 'bras bu dang dgongs pa dang bcas pa
51a2(mdo 'grel): bstan pa yin no/ /'phags pa 'jam dpal gyis kyang theg pa chen po la gzung par dgongs nas/ nyan thos kyi theg pa spang bar bstan pa'i phyir/ shA ri'i bu de de bzhin te/ ji skad smras pa de bzhin no zhes bya ba la sogs
51a3(mdo 'grel): pa gsungs te/ rnam pa gzhan la dgongs nas zag pa zad pa nyid yin par zhal gyis bzhes pa'i phyir dang/ dgra bcom pa nyid yin par dngos su bkag pa'i phyir/ gnyi ga yang ma yin par bstan pa yin no/ /de ci'i phyir
51a4(mdo 'grel): zhes dogs pa la gtan tshigs su/ btsun pa sha radwA ti'i bu 'di ltar nyan thos kyi sa dang zhes bya ba la sogs pa gsungs te/ nyan thos dgra bcom pa dang/ rang sangs rgyas kyi sar kho bo'i bdag gi bsam pa sred pa zad
51a5(mdo 'grel): pa'i phyir dang med pa'i phyir te/ nyan thos kyi sa la 'dod pa med pa'i rnam grangs tshul 'dis na kho bo zag pa zad pa yin mod kyi/ dgra bcom pa ni ji ltar yang ma yin no zhes bya ba'i sgra ni nges par gzung ba'i don te/ ma
51a6(mdo 'grel): yin pa kho na'o zhes bya ba'i tha tshig go /'di skad bstan te/ gang zhig nyan thos kyi theg pa 'dod pa de la ni bdag tu lta ba la sogs pa yod pa yin no/ /de lta ma yin na bdag zhi bar bya ba dang/ yongs su mya ngan las 'das
51a7(mdo 'grel): par bya ba'i phyir/ mi sbyor ba kho na yin no/ /mngon par bzhed pa'i shes rab bstan pa'i phyir/ 'jam dpal byang chub sems dpa' sems dpa' chen po gang byang chub kyi snying por 'dug la zhes bya ba la sogs pa gsungs
51b1(mdo 'grel): te/ gang zhes bya ba ni gang gis so/ /byang chub kyi snying po ni mtshan nyid bstan zin to/ /'dug la gnas te bla na med pa'i byang chub mngon par rdzogs par 'tshang rgya ba'i skal ba med par 'gyur ba/ snod du mi 'gyur ba'i rnam
51b2(mdo 'grel): grangs yod dam zhes dris so/ /rnam grangs zhes bya ba ni/ bshad pa'i rim pa la bya ba yin gyi/ dngos su ni dus thams cad du de bzhin du gnas pa yin pa'i phyir rnam grangs med pa yin no/ /lan du 'jam dpal gyis
51b3(mdo 'grel): gsol pa/ bcom ldan 'das zhes bya ba nas/ skal ba ma mchis par 'gyur ba'i rnam grangs mchis so zhes bya ba'i bar du gsol to/ /de gtan tshigs ci yod ce na de'i phyir/ 'di ltar byang chub la cung zad tsam gyi chos
51b4(mdo 'grel): kyang ma mchis shing zhes bya ba la sogs pa gsol te/ 'di ltar byang chub la cung zad tsam gyi chos kyang ma mchis so zhes lan grangs du mar bshad do/ /'di las gong na lhag pa med pa'i phyir bla na med pa'o/ /yang dag pa ni
51b5(mdo 'grel): phyin ci ma log pa'o/ /rdzogs pa ni tha dad pa med pa ste/ chos thams cad mtshan nyid gcig pa yin no/ /byang chub ni mnyam pa nyid kyi ye shes te/ de ni yang dag par rdzogs pa'i byang chub bo/ /skyes pa'i chos gang yang
51b6(mdo 'grel): med du zin kyang/ 'on kyang byang chub de ni skyes te yod pa yin no zhe na/ de'i phyir byang chub de yang ma skyes pa ste zhes gsungs so/ /nges pa'i tshig gis don gsal bar bya ba'i phyir/ de la byang chub kyi snying po la
51b7(mdo 'grel): mchis pa 'am zhes bya ba la sogs pa gsungs pa'o/ /gang dang gang gi dang/ byang chub gang la mngon par rdzogs par 'tshang rgya bar 'gyur zhes bya ba ni go rim bzhin du/ byed pa po byang chub sems dpa' dang/ byed pa
52a1(mdo 'grel): lam dang/ las byang chub rnams la bya ste/ de dag gang yang ma mchis shing zhes bya ba ni ma skyes pa'i phyir ro/ /mi dmigs te zhes bya ba ni rmi lam la sogs pa bzhin du yang dag pa ma yin pa'i phyir te/
52a2(mdo 'grel): ma skyes pa'i phyir dngos po med par bstan pa yin gyi /skad cig ma nyid yin pa'i phyir ni ma yin te/ 'di ltar de ni gzugs brnyan yin te/ 'gog par byed do/ /so so'i skye bo la sogs pa'i chos bstan zin pa'i rnams/
52a3(mdo 'grel): byang chub dang mnyam par bstan pa'i ched du byang chub kyi rang gi ngo bo dris pa dang/ bcom ldan 'das byang chub ces bgyi ba de ni mtshams ma mchis pa lnga po dag gi tshig bla dags so zhes gsol to/ /byang chub bshad
52a4(mdo 'grel): ma zin nam de la gzhan ci zhig bshad du yod ce na/ de bden te 'on kyang byang chub ma bstan par so so'i skye bo la sogs pa'i chos rnams de'i rang bzhin yin par bstan par mi nus pas yang bstan pa la nyes pa med do/ /ci'i
52a5(mdo 'grel): phyir de'i tshig bla dags yin zhe na/ bcom ldan 'das 'di ltar mtshams ma mchis pa lnga po de dag nyid dngos po ma mchis pas byang chub kyi rang bzhin can te zhes gsungs te/ 'di ltar zhes bya ba ni gang gi phyir te/ byang
52a6(mdo 'grel): chub kyi rang bzhin de dag gi ngo bo nyid yin pas byang chub kyi rang bzhin can no/ /rang bzhin de yang gang zhe na/ dngos po ma mchis pa nyid pas zhes gsungs te/ dngos po ni 'byung ba la bya'o/ /de lta bu ma yin pas dngos
52a7(mdo 'grel): po ma mchis pa ste/ ma skyes pa zhes bya ba'i tha tshig go /de'i ngo bo ni de nyid do/ /de bas na ma gsod pa la sogs pa de dag gi rang gi ngo bo ni dngos po med pa nyid yin pa'i phyir ma skyes pa kho na yin no/ /chos thams
52b1(mdo 'grel): cad dngos po med pa nyid kyi rang bzhin du gyur pa/ de'i slad du byang chub de ni mtshams ma mchis pa lnga'i rang bzhin can lags so/ /de nas mtshams ma mchis pa rnams dngos po med pa nyid du mngon par rdzogs par rtogs pa
52b2(mdo 'grel): mtshan nyid bstan zin pa ni byang chub lags so/ /mtshams med pa rnams ni mtshon par zad kyi/ chos thams cad mngon par rdzogs par rtogs pa yang byang chub yin te/ rang bzhin gcig pa'i phyir ro zhes bya bar rig par
52b3(mdo 'grel): bya'o/ /glegs bam kha cig las mtshams ma mchis pa rnams mngon par rdzogs par rtogs pa byang chub ma lags so zhes 'byung ba de'i don yang 'di lta ste/ dngos po med pa ni mngon par rdzogs par rtogs par mi
52b4(mdo 'grel): nus pa'i phyir/ mtshams med pa rnams mngon par rdzogs par rtogs pa ma yin pa gang yin pa de byang chub yin la/ mtshams med pa rnams ma mthong ba'i mtshams yin te/ chos thams cad mthong ba med pa'i mtshan
52b5(mdo 'grel): nyid yin par ni chos rnams ma mthong ba nyid de kho na mthong ba yin no zhes lan mang du bstan to/ /'dod pa bstan zin nas/ mi 'dod pa dgag pa'i phyir/ chos thams cad mngon du gyur pa yang byang chub ma lags so
52b6(mdo 'grel): zhes gsungs te/ mngon sum du ma gyur pa rnams mngon sum du bya bar sbyor pa ni mngon sum du gyur pa ste/ de'i rnam pa mngon sum du byed pa'i tshul gyis chos thams cad mngon sum du byed pa de ni byang chub ma yin no zhes
52b7(mdo 'grel): bya bar sbyar ro/ /de ltar na chos thams cad kyi rnam pa mngon sum du byed pa med cing/ mngon sum du mi byed pa byang chub yin no/ /yang gtan tshigs gang gis yin zhe na de'i phyir/ chos thams cad ni shin tu mngon
53a1(mdo 'grel): sum ma lags te/ zhes bya ba la sogs pa gsungs te/ 'di ltar shin tu mngon sum ma lags pa'i chos de dag ni sangs rgyas sam/ gzhan gang gis kyang mngon par rdzogs par rtogs pa'i mtshan nyid
53a2(mdo 'grel): bstan zin pa dang/ ston par gyur pa lta bur mngon par rdzogs par rtogs so/ /ma mthong ba ni lta bas so/ /ma thos pa ni nyan pas so/ /ma 'tshal ba ni shes pas so/ /yang na mthong ba dang bsgom pa'i lam la bltos
53a3(mdo 'grel): nas so/ /bar gyi sgras dran pa gzung ngo/ /ma rtogs pa ni kun gyis so/ /de lta bu'i shes pa gang yin pa sgro 'dogs dang skur 'debs kyi mdza' thams cad dang bral ba de lta bu ni byang chub bo/ /'thad pa gzhan yang de lta
53a4(mdo 'grel): lags kyis kyang/ bcom ldan 'das zhes bya ba la sogs pa gsungs te/ lhag par zhen pa 'am lhag pa'i nga rgyal ni mngon pa'i nga rgyal lo/ /de spyod pa ni mngon pa'i nga rgyal can te/ log pa'i sgro 'dogs shing spyod pa'o/
53a5(mdo 'grel): de dag gi rnam par rtog pas gzhan na ni phung po dang khams dang skye mched rnams mngon sum du byas shing/ mngon par rdzogs par sangs rgyas pa yin par gzhag go /bar du zhes bya ba'i sgras mthong ba dang/ shes pa la sogs
53a6(mdo 'grel): pa gzung ngo/ /de dag gis rnam pa de dang de'i rang gi ngo bo stong yang rnam par shes pa la snang ba'i rang gi ngo bo ma shes pa dag ni stong pa nyid ma rtogs te/ rnam pa de dag phyi rol na yod pa nyid du yang dag par mngon par zhen te/
53a7(mdo 'grel): mtshan mar 'dzin pas de dang de la rtog par byed pa yin gyi de dag yang dag pa ni ma yin no/ /dgongs pa bshad zin to/ /da ni 'thob pa brjod par bya ste/ so so'i skye bo rnams dang 'phags pa'i chos rnams de ltar byang chub
53b1(mdo 'grel): kyi rang bzhin nyid du bstan nas/ yang dag par rdzogs pa'i sangs rgyas kyi chos bstan pa'i phyir/ 'jam dpal ci khyod nga la zhes bya ba la sogs pa gsungs te/ nga la zhes bya ba ni bdag la'o/ /'di snyam du zhes bya ba ni 'og nas
53b2(mdo 'grel): 'byung ba/ de bzhin gshegs pa ni bdag gi de bzhin gshegs pa'o snyam du rnam par rtog pa'i ngo bo sems dpa' dang tha snyad du byed pa 'byung ngam zhes bya ba yin no/ /'di ni yang dag par rdzogs pa'i sangs rgyas nyid dang/
53b3(mdo 'grel): de'i phrin las ston pa po nyid la dgongs pa yin no/ /de bzhin gshegs pa ni zhes bya ba ni ji ltar bgrod par bya ba de bzhin du gshegs pas de bzhin gshegs pa'o/ /bdag gi de bzhin gshegs pa'o zhes bya ba ni bdag la
53b4(mdo 'grel): de bzhin du gsung pa'i phyir dang/ phyin ci ma log par ston pas de bzhin gshegs pa ste/ ston par mdzad pa yin no/ /de ltar na de bzhin gshegs pa'i sgra gnyis 'byung ba la snga ma ni ji lta ba bzhin du rtog pa'o/ /gcig
53b5(mdo 'grel): ni rjes su ston par mdzad pa'o/ /ston pa po la bltos nas bdag gis zhes drug pa yin no/ /de skad dris pa dang/ bcom ldan 'das de ni ma lags so zhes gsol te/ de bzhin gshegs pa la bdag gi lags so zhes
53b6(mdo 'grel): bya ba'i rnam par rtog pa dang tha snyad ma mchis te/ sgrub par byed pa'i gtan tshigs med do zhes dgongs pa'o/ /de ci'i slad du zhe na zhes dris pa dang/ bcom ldan 'das 'di ltar de bzhin gshegs pa ni zhes bya ba la sogs
53b7(mdo 'grel): pas gtan tshigs med par gsungs te/ 'di ltar gtan tshigs gyis brtags na ji skad bstan pa'i rnam pa can gyi shes pa yod pa ma yin par blta bar bya ste/ /de sngon du 'gro ba yin pa'i phyir rtog pa dang tha snyad kyang med par rig
54a1(mdo 'grel): par bya'o/ /ci'i phyir de ltar khyod shes pa med par gyur ce na 'dir gsod par byed pa ni bcom ldan 'das 'di ltar de bzhin nyid ni zhes bya ba la sogs pa gsungs te/ de bzhin nyid yul du gyur pa'i de bzhin gshegs pa
54a2(mdo 'grel): la de bzhin nyid kyis rnam par rig par mi bgyid pa ni de bzhin nyid kyis rang gi bdag nyid de bzhin gshegs pa la khong du chud par mi byed pa zhes bya ba'i tha tshig go /'dis ni rtogs pa'i de bzhin gshegs pa bsal to/ /de bzhin
54a3(mdo 'grel): gshegs pas kyang skal pa dang ldan pa rnams la/ de bzhin nyid rnam par rig par mi bgyid khong du chud par mi bgyid de ni nus pa'i phyir ro/ /'dis ni rjes su ston pa nyid kyi de bzhin gshegs pa bsal to/ /de ci'i phyir rig
54a4(mdo 'grel): par mi byed ce na de'i phyir/ bcom ldan 'das 'di ltar don dam par na zhes bya ba la sogs pa gsungs te/ yang dag par de bzhin nyid kyang med/ de bzhin gshegs pa yang med na de ji ltar rnam par rig par byed pa yin
54a5(mdo 'grel): bcom ldan 'das de bas na zhes bya ba la sogs pa ni mdzug sdud pa'o/ /'dir gtan tshigs kyi snod du de bzhin gshegs pa zhes bgyi pa de ming tsam du bas na zhes bya ba la sogs pa gsungs te/ de bzhin gshegs pa zhes
54a6(mdo 'grel): bya ba ni ming tsam du zad de/ de ni dngos po stong pa yin na/ shes pa dang tha snyad kyi yul dag la bdag 'di snyam du de bzhin gshegs pa ni bdag gi de bzhin gshegs pa'i snyam du shes pa dang tha snyad 'byung bar 'gyur zhes bya
54a7(mdo 'grel): ba ni 'jug bsdud pa yin no/ /de nyid bstan la dbab pa'i phyir/ 'jam dpal khyod de bzhin gshegs pa la the tshom za 'am zhes zur gyis dris so/ /the tshom spangs pa'i phyir bcom ldan 'das de ni ma lags so zhes
54b1(mdo 'grel): gsol to/ /bcom ldan 'das gal te de bzhin gshegs pa byung ba 'am zhes bya ba ni so so'i skye bo nyid spangs nas 'phags pa'i sar zhugs te/ sangs rgyas kyi rigs su skyes pa ste/ dper na so so'i skye bo'i ris mthun pa'i skya
54b2(mdo 'grel): po'i lus snga ma? bor? nas/ ma'i mngal du zhugs ba'i mtshan nyid skyes pa dang de nas rim gyis yan lag dang/ nyid lag chang bar yongs su grub pa bzhin du gyur pa'am lhag ma med pa'i yongs su mya ngan las 'das pa'am /
54b3(mdo 'grel): gal te de bzhin gshegs par yongs su grub pa ste/ dgongs pa yongs su grub pa la dmigs pa'i tshul gyis/ shin tu rnam par dag pa'i mtshan nyid chos kyi sku yongs su rdzogs pa thob pa'i de bzhin gshegs pa 'ga' 
54b4(mdo 'grel): zhig mchis na ni de la bdag the tshom 'tshal lo/ /de gsum char yang ma mchis pas de bas na bdag de bzhin gshegs pa la the tshom ma mchis te/ mngon sum du nges par gyur pa kho na lags so/ /gal te de lta bu yin na
54b5(mdo 'grel): 'jam dpal khyod de bzhin gshegs pa byung ngo snyam du mi sems sam bsod nams dang ye shes kyi chogs las byung ngo snyam pa'i blo med dam/ 'dir lan du bcom ldan 'das gal te/ chos kyi dbyings la byung ba ma mchis na
54b6(mdo 'grel): ni zhes gsol te/ de dang tha mi dad pa'i de bzhin gshegs pa yang byung ngo snyam sems par 'gyur na/ gang gi tshe chos thams cad la khyab par byed pa'i chos kyi dbyings ma byung ba de'i tshe/ de bzhin gshegs pa 'byung ba ga
54b7(mdo 'grel): la mchis/ 'o na de ltar 'byung ba ma mthong na 'jam dpal khyod sangs rgyas bcom ldan 'das gang+gA'i klung gi bye ma snyed yongs su mya ngan las 'das pa rmi mos sam/ yid mi ches sam zhes dgongs pa'o/ /bsam gyis
55a1(mdo 'grel): mi khyab pa rjod? par bzhed nas/ sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig pa ma lags so zhes dris so/ /yul gcig pa zhes bya ba la yul ni spyod
55a2(mdo 'grel): yul lo/ /gcig pa ni dbyer med pa ste/ shin tu mchog tu phul du byung ba'i blo can/ sangs rgyas de dag gi yul de ni gcig pa yin no/ /'dis ni thugs su chud pa sna tshogs pa nyid sel bar byed pa yin no/ /yul de la
55a3(mdo 'grel): gzhan dang gzhan rtogs pa dang ma rtogs pa yod na ni mi shes pa yin te/ sngar bstan pa lta bu sangs rgyas ma yin par 'gyur ro/ /bcom ldan 'das ni grags pa dang ldan pa rab tu grags pa yin te/ ji skad du sa'i steng
55a4(mdo 'grel): gi lha rnams nas gzung ste/ 'og min gyi lha'i bar du kye ma'o 'di ni yang dag par rdzogs pa'i sangs rgyas yin no zhes sgra sgrogs shing sgras go bar byed do zhes bya ba la sogs pa gsungs te/ de bas na gdon mi za bar
55a5(mdo 'grel): yul de kho na nyid dam pa gcig yin par 'gyur ro/ /yul de kho na nyid ma yin zhing/ du ma yod na ni 'gron po'i mi bzhin du mngon par 'dod pa'i grags pa dang ldan par mi 'gyur ro/ /de kho na nyid dam pa de yang bsam
55a6(mdo 'grel): gyis mi khyab pa las gzhan ma yin pas 'di ltar bsam gyis mi khyab pa'i yul du zhes gsungs te/ 'di lta ste/ bsam gyis mi khyab pa'i yul zhes bya ba ni bsam par 'os pa ni bsam pa'o/ /de lta bu ma yin pas bsam
55a7(mdo 'grel): gyis mi khyab pa'o/ /de nyid yul yin te de ni bsam gyis mi khyab pa'i yul lo/ /'di dang de rnam par rtog pa dang bral ba ni ye shes kyi bdag nyid yin no/ /de ltar na 'di ni bsam gyis mi khyab pa yin no zhes de snyam du shes
55b1(mdo 'grel): pas/ dmigs na yang bsam gyis mi khyab pa sems pa'i phyir 'dod pa mi 'grub ste/ don med pa kho na yin no/ /de skad du de bzhin gshegs pa gsang ba bsam gyis mi khyab pa bstan pa las/ chos rnams la mngon par ma zhen
55b2(mdo 'grel): pa ni don yod pa'o/ /gang zhig don la rlom sems byed pa de ni 'di'i don med pa chen po yin no zhes gsungs so/ /de'i dgongs pa 'di lta ste/ sangs rgyas yul ni bsam mi khyab/ /de mchog rtag pa de kho na/ /zad dang
55b3(mdo 'grel): skye dang ring thung sogs/ /de ltar rtog pa log pa yin/ /brdzun pa dag la mthu med phyir/ /'ga' yang yang dag sel mi byed/ /smig rgyu'i chu yi tshogs rnams ni/ /dpyid dus tsha ba sel mi byed/ /ces bya ba bzhin no/
55b4(mdo 'grel): de de bzhin te/ zhes bya ba la sogs pa ni dgongs pa dang mthun pa'o/ /ci ni bcom ldan 'das da ltar bzhugs sam zhes bya ba ni bcom ldan 'das bsam gyis mi khyab pa'i yul can de ltar bzhugs sam zhes 'dri ba'o/ /
55b5(mdo 'grel): 'jam dpal de de bzhin no zhes 'dir yang zhal gyis bzhes so/ /'jam dpal gyis gsol pa bcom ldan 'das de'i slad du zhes bya ba la sogs pa gsungs te/ de bzhin gshegs pa ni bsam gyis mi khyab pa'i yul
55b6(mdo 'grel): nyi tshe ba ma yin pa/ phyin ci ma log pa'i bdag nyid kyi ye shes dang ldan pa'i sangs rgyas bcom ldan 'das rnams yongs su mya ngan las 'da' bar bzhed pa de dag bzhugs pa de'i slad du/ yongs su mya ngan las ma 'das te/
55b7(mdo 'grel): ji skad du bstan pa'i mtshan nyid kyi ye shes kyis mya ngan las 'das pa de da gla mi dmigs so/ /dmigs na ni yul bsam gyis mi khyab pa nyams par 'gyur ro/ /de ci'i slad du zhe na zhes bya ba ni bsam gyis mi khyab pa yin
56a1(mdo 'grel): du zin kyang/ ci'i phyir yongs su mya ngan las mi 'da' zhes bya ba yin no/ /sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig pa'i slad du ste zhes gsungs pa ni/
56a2(mdo 'grel): de gnyis 'gal bar ston par byed do/ /bsam gyis mi khyab pa de nyid ni skye ba ma lags zhes bya ba la/ de nyid zhes bya ba ni nges par gzung ba ste/ bsam gyis mi khyab pa nyid ni skye ba ma lags 'gag pa ma lags so/ /
56a3(mdo 'grel): gal te 'di skad du gsungs pa'i mtshan nyid kyi ye shes gcig pa yin na/ so so'i skye bo la sogs pa de lta bu thams cad mi srid par 'gyur ro zhe na/ de bzhin no zhes brjod par bya'o/ /de nyid kyi phyir/ bcom ldan
56a4(mdo 'grel): 'das nyid kyi mngon par rdzogs par sangs rgyas na zhes bya ba la sogs pa gsungs te/ gang dag ma 'ongs pa'i dus na/ de bzhin gshegs pa dgra bcom par 'gyur ba de dag mngon par rdzogs par sangs rgyas
56a5(mdo 'grel): zin par 'gyur gyi/ phyis 'tshang rgya bar mi 'gyur ro/ /gtan tshigs su bsam gyis mi khyab pa la 'das pa 'am zhes bya ba la sogs pa gsungs te/ 'das pa la sogs pa'i ngo bo yod pa ma yin no/ /ring ba dang
56a6(mdo 'grel): nye ba dang rag pa dang phra ba dang/ so so'i skye bo dang 'phags pa dang/ ngan pa dang/ gya nom pa la sogs pa dbye ba rnams ni log par rnam par rtogs pas byas pa'o/ /de nyid kyi phyir/ bcom ldan 'das
56a7(mdo 'grel): de bas na su dag 'di snyam du de bzhin gshegs pa skyes so zhes bgyi ba nas/ yongs su mya ngan las 'da' ba' i bar du sems pa de dag gi 'jig rten gnas pa ni 'khrul par bgyid pa ste/ zhes bya ba la sogs
56b1(mdo 'grel): pa gsungs so/ /'khrul par byed pas 'khrul pa ste/ kun rmongs par byed pa'o/ /'jig rten gnas pa zhes bya ba ni sems can dang snod rnams gnas pa'o/ /yang na 'jig rten ni gzugs la sogs pa'i phung po dang/
56b2(mdo 'grel): de dag gnas pa ni zhen pa'i sems la yod pa'o/ /de ni de dag la 'khrul par byed 'khrul pa skyed par byed do/ /bcom ldan 'das de dag 'jig rten gnas pa 'phros par bgyid pa ?? de dag gis 'khrul par byas pa/
56b3(mdo 'grel): de dag ni 'jig rten pa gnas pa 'khrul par byed pa rnams 'phros par bgyid bye brag de dang de dag gis rgyas par bgyid pa'o/ /de gang zhe na/ su dag 'di snyam du de bzhin gshegs pa skyes pa dang/ sems can la gzigs pa
56b4(mdo 'grel): dang 'dren pa dang smin par mdzad zin to mdzad do mdzad par 'gyur ro zhes bya ba nas de nas 'di mya ngan las 'da' o zhes bya ba'i bar du rtog pa yin no/ /'jam dpal de'i phyir khyod kyis de bzhin gshegs pa'i bsam
56b5(mdo 'grel): gyis mi khyab pa bsam du med pa bsam pa las 'das pa bsam gyis mi lang ba zhes bya ba la sogs pas ni shin tu zab pa bsam gyis mi khyab pa'i tshul de la sgro 'dogs pa dang skur pa 'debs pa 'gog par byed do//
56b6(mdo 'grel): de bzhin gshegs pa bsam gyis mi khyab pa zhes bya ba ni bstan ma thag pa'i de bzhin gshegs pa'i bsam gyis mi khyab pa de yin te/ de ni 'dir bye brag can gyi tshig yin no/ /lhag ma gsum ni 'di'i
56b7(mdo 'grel): bye brag yin no/ /bsam du med pa zhes bya ba gnyis pa ni bsam par mi nus pa'i phyir ro/ /de yang ci'i phyir mi nus zhe na/ bsam pa las 'das pa yin te/ bsam par bya ba'i chos 'ga' med pa'i
57a1(mdo 'grel): phyir ro/ /nges tshig ni bsam pa las 'das pa 'am/ bsam pa 'di las 'das pas bsam pa las 'das pa'o/ /de bas na de ni bsam pa'i 'os ma yin pas bsam gyis mi khyab pa yin no/ /de
57a2(mdo 'grel): ltar na sems par byed pa'i ngang tshul can skal ba med pa so so'i skye bo rnams la bstan par bya ba ma yin gyi/ sems pa'i dra ba spangs pa de bzhin gshegs pa'i spyan lnga dang phyir mi ldog pa zhes bya ba ni mos pa yang
57a3(mdo 'grel): dag pa dang ldan pa'i so so'i skye bo yang gzung bar bya ste/ nyi khri lnga stong pa la sogs pa las/ nges par 'byed pa'i yan lag la gnas pa yang/ phyir mi ldog pa'i mtshan nyid yin par bstan pa'i phyir ro/ /
57a4(mdo 'grel): mgon po byams pas kyang 'di skad du/ drod dang spyi bo bzod pa dang/ /'jig rten chos la de gnas pa/ /rtags ni nyi shu 'di dag gis/ /byang chub las ni phyir mi ldog ces gsungs so/ /dgra bcom pa
57a5(mdo 'grel): zag pa zad pa zhes bya ba ni bla na med pa rdzogs pa'i byang chub kyi sems yod pa la bya ba yin gyi/ dgra bcom pa gzhan zhi ba phyogs gcig pa la yang bya ba ni ma yin te/ de la mos pa med pa'i phyir ro/ /de lta
57a6(mdo 'grel): ci'i phyir yin zhe na/ 'di ltar de dag ni zhes bya ba la sogs pa gsungs te/ de dag ni zhes bya ba ni bstan ma thag pa'o/ /thos nas bsngags par yang mi 'gyur zhes bya ba ni sgro 'dogs pa'i rnam par rtog pa
57a7(mdo 'grel): med pa'i phyir ro/ /spong bar yang mi 'gyur zhes bya ba ni 'dod par mi 'gyur ba ste/ skur pa 'debs pa'i rnam par rtog pa med pa'i phyir ro/ /de bzhin gshegs pa dang/ byang chub sems dpa' dag de lta bu na yin
57b1(mdo 'grel): par ru grang na/ dgra bcom pa phung po dang khams dang skye mched skye ba dang/ 'gag par lta ba can de dag go ji lta bu zhe na/ nyes pa med de/ 'di ltar gang zag la bdag med pa mngon du byas shing/ chos thams cad la
57b2(mdo 'grel): bdag med par rtogs par 'dod pas/ yang dag pa'i byang chub tu smon lam btab pa yin pas/ bsam gyis mi khyab pa'i tshul la sgro 'dogs pa dang/ skur pa 'debs pa mi byed par sgom pa'i phyir ro/ /de ltar yin
57b3(mdo 'grel): pa ci'i phyir zhe na/ de'i phyir 'di ltar 'di bsam gyis mi khyab pa zhes bya ba la sogs pa gsungs te/ 'di ltar zhes bya ba ni gang gi phyir zhes bya ba'i don to/ /'di zhes bya ba ni 'dir de bzhin gshegs pa'i bsam
57b4(mdo 'grel): gyis mi khyab pa la bya'o/ /bsam gyis mi khyab pa zhes bya ba la sogs pa ni bye brag gsum po snga ma rnams 'dir gtan tshigs nyid du bstan pas bshad mi dgos te/ gang zag de gsum gyis bye brag gsum de de bzhin
57b5(mdo 'grel): gshegs pa'i bsam gyis mi khyab pa yin par rtogs so/ /gal te de dag bsam gyis mi khyab pa yin na/ de ni de lta bu yin gyi gzhan du ma yin no zhes su bsngags pa byed par 'gyur/ de ma yin no zhes su spong bar
57b6(mdo 'grel): 'gyur/ ma bsams par ni de dag byed mi nus pas bsam dgos na/ de yang bsam gyis mi khyab pa'i yul can gyi yul ma yin pas/ de bzhin gshegs pa ni phyogs gcig gcig mkhyen par 'gyur ro/ /'on te
57b7(mdo 'grel): bsam pa la yang bsam pa ma yin par rtogs na ni de ma yin pa la der 'dzin pas 'khrul pa yin te/ phan tshun 'gal ba rnam pa gnyis rig pa ma yin la/ gsungs ma thag pa dang yang 'gal bar 'gyur ro zhes
58a1(mdo 'grel): snyam pa'i dogs pa 'di bsal ba'i phyir/ 'jam dpal gyis gsol pa/ bcom ldan 'das chos thams cad bsam gyis mi khyab cing zhes bya ba la sogs pa gsungs te/ mig dang gzugs la
58a2(mdo 'grel): sogs pa'i chos thams cad bsam gyis mi khyab pa ni bsam par 'os pa ma yin te/ gzung bar bya ba ma yin pa'i phyir ro/ /bsam du ma mchis pa zhes bya ba la bsam pa ni sems pa'o/ /de dag stong pa ni
58a3(mdo 'grel): bsam du ma mchis pa ste/ 'dzin pa med pa'i phyir ro/ /bsam du ma mchis pa'i tshul 'di la chos de dag gi nang nas su zhig bsngags ba 'am spong bar 'gyur/ su zhig ces bya ba ni spong ba'i don yin pa'i phyir te
58a4(mdo 'grel): gang yang med do zhes bya ba'i bar du yin no/ /'dir mdor na don 'di yin te/ byis pa rnams kyis rnam par shes pa'i rang gi ngo bo ma shes pas 'di dag gis bsam par bya'o/ /gzhan la blta'o snyam pa 'di ni rmongs pa
58a5(mdo 'grel): 'ba' zhig tu zad do zhes bya ba yin no/ /'di nyid bsal bar bya ba'i phyir/ 'jam dpal ji ltar na de bzhin gshegs pa bsam gyis mi lang ba de ltar zhes bya ba la sogs pas zur gyis dris te/ de bzhin gshegs pa
58a6(mdo 'grel): ji ltar bsam gyis mi khyab cing sems pa stong pa nyid yin pa de ltar de bzhin du/ so so'i skye bo rnams kyang bsam gyis mi khyab pa yin nam zhes dris pa dang lan du/ bcom ldan 'das so so'i skye bo rnams kyang de
58a7(mdo 'grel): bzhin du zhes bya ba la sogs pa gsungs so/ /bsam gyis mi khyab pa de la de bzhin gshegs pa dang so so'i skye bo gnyis dngos su bye brag ci yang ma mchis so/ /'jam dpal de de bzhin no zhes bya ba 'dis
58b1(mdo 'grel): ni rjes su gnang ba mdzad nas gtan tshigs su de ci'i phyir zhe na/ 'di ltar zhes bya ba la sogs pa gsungs te/ bsam par bya ba nyid du sgro 'dogs pa'i bsam pa thams cad ni bsam gyis mi lang zhing sems pas stong pa yin
58b2(mdo 'grel): te/ bsam par bya ba dang sems par byed pa'i dngos po med pa'i phyir ro/ /gal te bstan ma thag pa lta bu'i don lags na/ 'o na ci'i slad du bcom ldan 'das kyis ji ltar de bzhin gshegs pa bsam gyis mi lang ba de
58b3(mdo 'grel): bzhin du zhes bya ba la sogs pas bdag la de skad dri ba bka' stsal/ ji ltar bka' stsal par bya ba ma yin zhe na/ de'i phyir bcom ldan 'das so so'i skye bo nyid kyang zhes bya ba la sogs pa gsungs te/ so so'i skye bo dag
58b4(mdo 'grel): bsam gyis mi khyab pa lta zhog gi /gang yang de dag so sor 'gro ba kun nas slong bar byed cing rab tu 'jug pa'i rgyu mtshan nyid kyi las de dang de dag sems dpa' i bdag nyid yin par shin tu grags pa de yang sems pa med pa yin
58b5(mdo 'grel): no/ /'dir gtan tshigs su bcom ldan 'das chos thams cad gang gi phyir bsam gyis mi khyab pa yin pa de bzhin du mya ngan las 'das par sems pa yang yin no zhes bya ba'i phyir/ gang la la dag mya ngan las 'das
58b6(mdo 'grel): pa'i slad du zhugs na zhes bya ba la sogs pa gsungs te/ mya ngan las 'das par bya ba'i phyir 'bad par byed pa ni nyam thag par 'gyur 'khyam par 'gyur don med par 'gyur ro/ /ci'i phyir zhe na de'i phyir bsam gyis
58b7(mdo 'grel): mi lang ba de nyid ces bya ba la sogs pa gsungs te/ bsam gyis mi khyab pa rang bzhin nyid du gyur pa yin pa'i phyir ro/ /mya ngan las 'das pa yang de lta bu yin par 'bad pa med par grub ste/ bsam gyis mi
59a1(mdo 'grel): khyab pas khyab par byed pa ni thams cad 'bad mi dgos par grub pa yin na mya ngan las 'das pa la 'jug pa'i nyam thag pa don med pa'i gnas su gyur pa ci dgos/ theg pa gcig pa nyid du bstan cing
59a2(mdo 'grel): mjug sdud pa'i phyir/ de'i slad du bsam gyis mi lang ba la tha dad pa ma mchis so zhes gsungs te/ bsam gyis mi khyab pa la ni so so'i skye bo dang 'phags pa gnyis tha dad pa med do zhes bya ba'i tshig lhag ma'o/ /
59a3(mdo 'grel): yang dag par so so'i skye bo dang 'phags pa'i chos thams cad tha dad par smra ba de dag ni de dag gi mi shes pas spungs pa yin no/ /de'i phyir gang dag 'di skad du/ 'di dag ni so so'i skye bo'i chos rnams so zhes
59a4(mdo 'grel): bya ba la sogs pa gsungs so/ /de dag la 'og nas 'byung ba 'di skad du brjod par bya'o/ /dge ba'i bshes gnyen zhes bya ba la/ dge ba ni phan pa dang/ bde ba thob pa ste/ gang la 'du byed kyi sdug bsngal
59a5(mdo 'grel): tsam yang med pa yin te/ de ni mya ngan las 'das pa yin no/ /der dge ba'i bshes gnyen byed pa ni yang dag pa'i mdza' dang man ngag sbyin pa gnyis kyi grogs byed bya'o/ /de dag kyang sangs rgyas dang byang
59a6(mdo 'grel): chub sems dpa' dang/ de dag gi nyan thos rnams so/ /de dag la bsnyen bkur bya ba ni rnam pa thams cad du mnyes par bya ba'o/ /dge ba'i bshes gnyen mnyes par byas pa de las phyis so so'i skye bo dang
59a7(mdo 'grel): 'phags pa'i chos rnams kyi rang gi ngo bo shes par 'gyur gyi/ de ltar ni mi dge ba la gnas pa yin no zhes bya ba'i tha tshig go /sems can thams cad kyi mchog sems che ba nyid phun sum tshogs pa'i dbang du
59b1(mdo 'grel): byas nas/ 'jam dpal khyod de bzhin gshegs pa sems can thams cad kyi mchog tu 'dod dam zhes bya ba la sogs pa gsungs so/ /gal te 'di la sems can du yongs su grub cing skyes pa 'ga' zhig mchis na ni
59b2(mdo 'grel): bdag de bzhin gshegs pa sems can thams cad kyi mchog gtso bo lags par 'tshal ba zhig na/ grub pa de ni ma mchis te chos thams cad ma skyes pa'i phyir ro/ /de bas na gang la ltos te gang zhig mchog lags zhes
59b3(mdo 'grel): bsams pa'o/ /spangs pa dang rtogs pa chen po nyid phun sum tshogs pa'i dbang du bya ste/ 'jam dpal khyod de bzhin gshegs pa bsam gyis mi khyab pa'i chos dang ldan par 'dod dam zhes bya ba la sogs pa gsungs
59b4(mdo 'grel): te/ sku dang gsung dang thugs bsam gyis mi khyab pa'i chos thun mong ma yin pa dpe med cing bdag nyid chen po dang shin tu ldan pa brnyes te mnga' o zhes bya ba'i bar du yin no/ /ldan pa de yang gzung ba dang 'dzin par
59b5(mdo 'grel): rnam par rtog pa brgyad ma lus par spangs par yin gyi gzhan du ma yin no/ /de skad du mgon po byams pas kyang/ gnod byed 'di dag zad gyur na/ /ring zhig lon nas dbugs phyung bzhin/ /'gro
59b6(mdo 'grel): ba'i bde ba'i rnam pa kun/ /sgrub byed yon tan phun sum tshogs/ /rnam pa thams cad kun ldan pa'i/ /'dod pa'i 'bras bu rgya chen rnams/ /sems can chen po khyod bsten pa/ /rgya mtsho chen por chu
59b7(mdo 'grel): klung bzhin zhes gsungs te/ gal te bsam pa'i chos dang ldan pa 'ga' zhig mchis na ni de ltar 'gyur na de yang ma mchis te/ chos thams cad bsam gyis mi khyab pa lags pa'i phyir ro/ /de ltar na de
60a1(mdo 'grel): bzhin gshegs pa yang bsam gyis mi khyab pa'i chos dang ldan no snyam du mngon par zhen pa'i rnam par rtog pa dag skyed par mi bgyid de/ bdag la sogs pa gcig pu dang/ phung po la sogs pa
60a2(mdo 'grel): la ldan pa gang yang mi dmigs pa'i phyir ro zhes dgongs pa'o/ /phun sum tshogs pa rnam pa de dag gsum brnyes pa'i bsten pa po gang gi ched du 'jug pa'i phrin las bstan pa'i phyir/ 'jam dpal khyod
60a3(mdo 'grel): nyan thos 'di lta bu 'di dag ni de bzhin gshegs pas btul lo zhes bya bar 'dod dam zhes bya ba la sogs pa gsungs so/ /'di lta bu zhes bya ba ni bsam pa dang dbang po dang dad pa'i bye brag can no/ /'di dag ni
60a4(mdo 'grel): zhes bya ba ni 'dus pa dang po nas da ltar 'khod pa yan chad do/ /nyan thos zhes bya ba ni mtshan nyid kyis na theg pa gsum car gyi 'am grags pa'i nyan thos kyi theg pa pa ste/ de dag btul te bstan pa la btsud
60a5(mdo 'grel): pa dang dge ba'i rtsa ba bskyed pa dang yongs su smin par byas pa dang grol bar byas sam zhes dris pa dang/ gal te la la zhig bsam gyis mi khyab pa'i dbyings zhes bya ba la sogs pa gsungs te/ bsam
60a6(mdo 'grel): gyis mi khyab pa'i dbyings 'dul ba ni nyes pa zlog pa dang/ yon tan 'byung bar byed pa'i mtshan nyid du 'gyur na/ thob na ni da ltar 'tshal na de dag ni ma mchis te/ de bas na de ltar mi 'tshal lo zhes dgongs pa'o//
60a7(mdo 'grel): de nyid bsal bar byed pa ni bcom ldan 'das sangs rgyas 'byung ba ni zhes bya ba la sogs pa gsungs pa yin te/ byang chub kyi phyogs dang/ mya ngan las 'das pa gang la yang phan pa 'byung bar 'gyur ba 'am/ 'dod
60b1(mdo 'grel): chags la sogs pa 'am/ 'khor ba gang la yang spong zhing/ gnod par nye bar gnas pa ma lags 'jug pa ma lags so/ /'dir gtan tshigs gang zhe na/ 'di ltar dbyings 'di ni gnas pa nyid dang zhes bya ba la sogs
60b2(mdo 'grel): pa gsungs so/ /'di ni zhes bya ba ni dbyings kyi rang gi ngo bo mngon sum du gyur pa la bya'o/ /dbyings 'di ni gnas pa nyid dang zhes bya ba ni skye ba dang 'gag pa bsal ba'o/ /ma 'dres pa ni gzhan dang ma 'dres pa'o/ /
60b3(mdo 'grel): de yang gang zhe na/ 'di ltar dbyings 'di ni dbyings gang yin pa'o/ /bsam gyis mi khyab pa'i dbyings de la ni nyan thos tha dad pa nas so so'i skye bo tha dad pa'i bar du mi dmigs so/ /bar du zhes bya ba'i sgras ni rang
60b4(mdo 'grel): sangs rgyas la sogs pa bsdu'o/ /so so'i skye bo tha dad par mi dmigs te/ mi rtogs na de las gzhan 'dul bar bya ba ga la yod ces bya ba lhag ma'o/ /thabs gang gis las de dag byed pa'i thabs de bstan pa'i
60b5(mdo 'grel): ched du/ 'jam dpal khyod 'di ltar de bzhin gshegs pa bsod nams kyi zhing bla na med pa yin par mi 'dod dam zhes gsungs so/ /de bzhin gshegs pa bsod nams kyi zhing zhes bya ba la/ bsod nams skye ba
60b6(mdo 'grel): dang/ gnas pa'i zhing dang rten dang gzhi ste/ sems dad pa bskyed pa'i bsod nams shin tu sogs pa dag phyogs bcu'i sangs rgyas kyi zhing rab 'byams dag tu 'khor ba ji tsam par sems can gyi don du spyad kyang
60b7(mdo 'grel): yongs su gtugs par mi 'gyur ba'i gnas yin pa'i phyir/ bla na med pa ste/ 'di las lhag pa gong na med pa'i phyir ro/ /de lta bu yin nam zhes dris pa dang lan du bcom ldan 'das dngos po ma mchis pa'i
61a1(mdo 'grel): slad du zhes gsol te/ dngos por shes pa dang bral ba'i phyir de bzhin gshegs pa bsod nams kyi zhing ngo/ /dngos po med par mkhyen pa de nyid kyis na/ de ni bsod nams kyi zhing bla na ma
61a2(mdo 'grel): mchis pa ste/ stong pa nyid mkhyen pa'i bdag nyid lags pa'i phyir ro/ /de skad du yang/ byang chub sems kyi bsod nams dang/ /dam chos 'dzin pa'i bsod nams gang/ /stong pa nyid la brtson pa yi/ /
61a3(mdo 'grel): bcu drug char yang mi yod do/ /zhes gsungs so/ /yon tan gyis gang ba nyid dang skyon gyis ma gang ba nyid kyis zhing dam pa yin no/ /'dir ni bsod nams kyi zhing yon tan dang skyon gyis ma gang ba nyid kyis zhing
61a4(mdo 'grel): dam pa yin no/ /'di ni bsod nams kyi zhing yon tan dang/ skyon ma skyes par thugs su chud pa'i phyir/ zhing de ni gang ba ma lags shing ma gang ba yang ma lags te/ de lta bu'i dngos por dgongs pas na bla na
61a5(mdo 'grel): med par rig par bya'o/ /de nyid bsal bar bya ba'i phyir/ bcom ldan 'das yang de la chos gang yang zhes bya ba la sogs pa gsungs te/ de la zhes bya ba ni zhing du 'dod pa la'o/ /chos gang yang yang dag par
61a6(mdo 'grel): 'grub par mi 'gyur zhes bya ba ni mi skye ba shes pa'o/ /bas par mi 'gyur zhes bya ba ni zad pa shes pa ste/ de gnyis sngar bstan zin to/ /de ltar na de bsod nams kyi zhing lags so zhes bya ba ni rnam pa
61a7(mdo 'grel): gzhan gyis bsal ba'i mjug sdud pa'o/ /de la yang sa bon btab pa ni zhes bya ba la sogs pa gsungs pa la/ de la ni zhes bya ba ni zhing gi mtshan nyid bstan zin pa dag la'o/ /yang gi sgra ni sdud par
61b1(mdo 'grel): byed pa'o/ /sa bon ni dge ba'i rtsa ba'o/ /btab pa ni rab tu bskyed pa ste/ de lta bu'i ngo bo 'dod pa'i tshul gyis sems dang bar gyur pa'i phyir btab pa yin no/ /rnam par mi 'phel zhing yongs su mi 'grib po
61b2(mdo 'grel): zhes bya ba ni skye ba med pa nyid du ston pa yin no/ /de bsal bar bya ba'i phyir/ 'jam dpal khyod kyis ci las brtsams te zhes bya ba la sogs pa dris so/ /gtan tshigs su bcom ldan 'das 'di ltar zhing de ni
61b3(mdo 'grel): bsam gyis mi khyab pa ste zhes bya ba la sogs pa gsungs so/ /bsam gyis mi khyab pa ni bsam pa'i gnas med par sngar bstan pa'i rnam pa lta bu yin gyi de lta ma yin na de bsod nams kyi zhing ma yin no/ /'di skad bstan te/ de
61b4(mdo 'grel): la sems dad ba bskyed pa ni de nyid kyi dngos po 'thob par 'gyur te/ sa bon gyi chos ni 'bras bu las gzhan du mi 'gyur ba'i phyir ro/ /da nas de'i tshe sangs rgyas kyi mthus zhes bya ba la sogs pa gsungs pa la/
61b5(mdo 'grel): de nas zhes bya ba ni de ma thag tu'o/ /de'i tshe zhes bya ba ni sangs rgyas kyi zhing du bstan pa'i tshe'o/ /sangs rgyas kyi mthus zhes bya ba ni bcom ldan 'das kyi byin gyis brlabs kyis te/ de yang bdag nyid che ba nyid
61b6(mdo 'grel): du bstan pas gdul bya rnams chos 'di la 'jug par bya ba'i phyir ro/ /rnam pa drug tu dbye ba ni byed pa'i bye brag yin te/ shar phyogs mtho la nub phyogs dma' ba ste gcig /nub phyogs mtho la shar phyogs
61b7(mdo 'grel): dma' ba dang gnyis/ de bzhin du lho phyogs dang byang phyogs gnyis la gnyis so/ /dbus dang mdza' gnyis la gnyis te rnam pa drug go /dge slong khri drug stong zhes bya ba la sogs pa 'byung ba la gang yang 'khor
62a1(mdo 'grel): 'dus pa'i tshe/ dge slong stong tshang ba zhes bya ba la sogs pa ni de dgra bcom pa'i dbang du byas so zhes bya bar shes so/ /len pa med par zag pa rnams las zhes bya ba la/ zag pa ni rnam pa bzhi ste/
62a2(mdo 'grel): 'dod pa'i zag pa dang/ sred pa'i zag pa dang/ ma rig pa'i zag pa dang/ lta ba'i zag pa'o/ /'dod pa la sogs pa de dag nyid nye bar len pa yin te/ ma rig pas ldong par gyur cing/ lta ba'i chus brlan pa'i
62a3(mdo 'grel): bdag tu mngon par zhen pa dag ni phung po la sogs pa len pa'i phyir ro/ /de lta bur len pa med pas/ len pa med par zag pa rnams las sems bral zhing rnam par grol bar gyur to/ /dge slong ma bdun brgya dang zhes
62a4(mdo 'grel): bya ba ni gong ma dang sbyar ro/ /yang na 'og ma dang sbyar ro/ /rdul dang bral zhing zhes bya ba ni gle bur ba'i mtshan ma dang bral ba'i phyir ro/ /dri ma med pa zhes bya ba ni lhan cig skyes pa'i gnas ngan len gyi dri ma dang bral ba'i
62a5(mdo 'grel): phyir ro/ /chos la zhes bya ba ni gzugs la sogs pa la'o/ /chos kyi mig ces bya ba ni stong pa nyid la sogs pa'i chos kyi yul can gyi ye shes skyes shing byung ba ste/ yul 'di la mtshan ma'i gnas ngan len dang
62a6(mdo 'grel): bral bar gyur to zhes bya ba'i tha tshig go /dogs cher g.yos pa rgyun tu byung ba 'di'i rgyu gang lags rgyu de'i grogs bgyid pa'i rkyen gang lags zhes dris pa dang lan du/ kun dga' bo bsod nams kyi zhing bstan pa zhes
62a7(mdo 'grel): bya ba'i chos kyi rnam grangs 'di zhes bya ba la sogs pa gsungs te/ 'dis sam 'dir bsod nams kyi zhing bstan pas na bsod nams kyi zhing bstan pa'o/ /sngon gyi sangs rgyas rnams kyis kyang zhes bya ba ni mtshan
62b1(mdo 'grel): ma smos pa rnams kyis te/ grangs kyi bye brag bstan pa'i phyir dang/ 'jig pa'i rgyu skyon thams cad las rnam par grol ba'i de bzhin gshegs pa rnams kyi bzhugs yul ni 'jig pa'i yul ma yin pa'i phyir ro/ /bskal pa
62b2(mdo 'grel): bzang po la 'od srungs la sogs pas 'di bshad do zhes 'chang pa ni rigs pa ma yin te/ de 'ba' zhig ma yin gyi snga ma dag kyang yin no/ /de lta ma yin na rol pas chub pa las 'di skad du/ sangs rgyas bye ba stong
62b3(mdo 'grel): phrag ni/ /dgu bcu rtsa gcig bdag sngon dran/ /drang srong zhes bya'i tshal mchog 'dir/ /chos kyi 'khor lo dam pa bskor/ /zhes 'byung ba dang/ ji ltar rjes su 'thun par 'gyur/ sa phyogs 'di nyid du zhes gsungs
62b4(mdo 'grel): pa gang yin pa de ni sa phyogs gzhan du ma yin no/ /gsungs te zhes bya ba ni bshad de'o/ /'di'i rgyu ni de yin no zhes bya ba ni sngon gyi de bzhin gshegs pa rnams bzhugs te bshad pa'i mtshan nyid do/ /rkyen ni de yin na
62b5(mdo 'grel): zhes bya ba ni de ltar bzhugs te 'chad pa'o/ /de ltar na ji ltar bgrod par bya bar gshegs pa dang/ ji ltar thugs su chung pa gsung ba dang/ gang gi ched du 'jug pa de thob pa dang/ de'i phrin las sems can 'dul
62b6(mdo 'grel): ba gang yin pa dang/ de'i thabs bsod nams kyi zhing ste/ de dag ni sangs rgyas kyi chos bstan pa yin no/ /byang chub kyi phyogs kyi dmigs pa'i rnam pa bstan pa rdzogs so// //de'i 'bras bu thob
62b7(mdo 'grel): pa'i dbang du byas te/ bcom ldan 'das 'jam dpal 'di ni bsam gyis mi khyab pa'i dpal lo zhes bya ba la sogs pa gsungs so/ /bsam gyis mi khyab pa ni bsam par mi nus pa'o/ /dpal ni sku dang gzung
63a1(mdo 'grel): dang thugs phun sum tshogs pa ste/ che ba'i bdag nyid gang la yod pa de la/ de skad ces bshad do/ /gtan tshigs su 'di ltar 'di'i spobs pa gang dang gang lags pa'i zhes bya ba la sogs pa
63a2(mdo 'grel): gsungs te/ gang dang gang lags pa'i spobs pa ni sems la snang ba ste/ de dag nyid bsam gyis mi khyab pa nyid lags kyi gzhan spobs pa ma lags so/ /'jam dpal dge slong sha radwA ti'i bus tshig ji skad
63a3(mdo 'grel): smras pa de bzhin te zhes bya ba la sogs pa gsungs pa ni/ bcom ldan 'das kyis kyang rjes su gnang ba mdzad pa yin te/ sha ri'i bu 'dis sangs rgyas nyid du zhugs pa 'phags pa 'jam dpal gyi spobs pa ji ltar
63a4(mdo 'grel): khong du chud na de skad du smra zhes 'ga' yang 'di la dogs par ma byed cig ces bya ba yin no/ /'jam dpal gyis kyang de nyid bstan pa'i phyir/ bcom ldan 'das bsam gyis mi khyab na spobs par mi 'gyur ro
63a5(mdo 'grel): zhes bya ba la sogs pa gsungs te/ bdag shin tu spobs pa bkag pa de'i rang bzhin lags so zhes bstan to/ /gal te bsam gyis mi khyab pa spobs par 'gyur na ni zhes bya ba ni gal te bsam gyis mi
63a6(mdo 'grel): khyab pa yin no zhes spobs shing mdun du bzhag na ni bsam du ma mchis pa nyid du 'gyur ro// //bam po lnga pa/ /gal te bsam gyis mi khyab pa yin na spobs pa med pas ji ltar ston par 'gyur/
63a7(mdo 'grel): 'on te ston na ni ji ltar spobs pa med pa yin zhes bya ba'i 'gal ba 'di dag bsal ba'i phyir/ yang gang bsam gyis mi khyab pa ma lags pa ni gang ci yang ma mchis so zhes gsungs so/ /yang zhes bya ba ni
63b1(mdo 'grel): snga ma las phye ste 'thad pa gzhan pa ste/ bsam gyis mi khyab pa ma lags pa'i dngos po ni gang ci yang ma mchis so/ /de ltar bsam gyis mi khyab pa ni khyab par byed pa nyid yin par bstan nas 'chad pa ni sgra'i bdag nyid yin pa'i
63b2(mdo 'grel): phyir/ rtsod pa'i gnas su gyur pa'i sgra bsam gyis mi khyab pa nyid yin par bsgrubs pa'i phyir/ bcom ldan 'das sgra thams cad ni bsam gyis mi khyab pa ste zhes bya ba gsungs te/ zin pa'i 'byung ba chen po'i rgyu las
63b3(mdo 'grel): byung ba la sogs pa dbye ba'i sgra rnam pa brgyad po de dag thams cad ni bsam par mi nus pas bsam gyis mi khyab pa ste bsam pa'i yul ma yin pa'i phyir ro/ /sgra bsam gyis mi khyab pa nyid yin par bstan nas sgra 'chad
63b4(mdo 'grel): par byed pa nyid ma yin par bstan pa'i phyir/ bsam gyis mi khyab pa'i sgra ni ston par nus pa yang ma yin no zhes gsungs te/ bsam gyis mi khyab pa'i bdag nyid yin pa'i sgra ni ston par nus pa ma yin/ gzhan
63b5(mdo 'grel): la khong du chud par phyed pa ma yin te/ ran rig pa'i mthar thug pa ni gzhan la rig par mi byed de/ de dag ni don dam pa yin no/ /rtogs pa po dang ston par byed pa'i tha snyad ni ma brtags pa gcig pu na dga' ba kun
63b6(mdo 'grel): rdzob yin te/ rtogs pa po dang/ ston par byed pa yin par mngon par zhen pa'i ngor byas pa'i phyir/ rab rib can gnyis kyis zla ba gnyis mthong ste/ ston par byed pa bzhin no/ /'dir ni de lta bu bsam du med pa'o//
63b7(mdo 'grel): de skad du 'phags pa thogs med kyis kyang/ yi ge phan tshun 'brel ba las/ /'brel pa can ni don de yin/ /'brel pa can gyi ngo bo las/ /brtags yin de las gzhan du min/ /rjod par byed pa med par ni/ /brjod
64a1(mdo 'grel): par bya la shes mi 'jug /rjod par byed pa'ang 'gal ba'i phyir/ /de bas thams cad brjod du med ces gsungs so/ /de bzhin gshegs pa 'du ba'i mdo las kyang/ gzugs kyi ngo bo bstan mi nus/ /
64a2(mdo 'grel): gzugs kyi ngo bo bsam mi nus/ /gzugs kyi ngo bo yi ge bral/ /yi ges ston pa gzugs la yin/ /sgra yi ngo bo bstan mi nus/ /sgra yi ngo bo bsam mi nus/ /sgra yi ngo bo yi ge bral/ /yi ges ston pa sgra la yin/ /
64a3(mdo 'grel): de bzhin du dri la sogs pa dang/ mig la sogs pa la yang sbyar bar bya'o/ /de dag ni 'dis ston pa'i tshul gyi rnam pa yin no/ /de'i 'bras bu thob pa bshad zin to/ /da ni de rjes su myong ba 'chad par byed pa ston te/ de
64a4(mdo 'grel): yang gang zhe na/ byang chub kyi phyogs de dag bsgom pa na nyams su myong ba de'i bye brag 'chad cing sgrogs pa ni de rjes su myong ba rnam par 'chad pa yin no/ /de dag kyang ci'i phyir zhe na/ las dang po pa 'jug par bya ba'i
64a5(mdo 'grel): phyir te/ dang por rnam par rtog pa 'byung ba yin la/ de nas sbyor ba bar chad dang bcas pa dang/ rtag tu sbyor ba dang/ bar ma chad par sbyor ba yin no/ /de'i 'og tu ni de'i bdag nyid du gyur te/ de nas brtson pa
64a6(mdo 'grel): mi 'dor ba yin pas spro ba med par mi bya'o/ /de bstan pa'i ched du 'jam dpal khyod bsam gyis mi khyab pa'i ting nge 'dzin la snyoms par 'jug gam/ zhes dris te/ ting nge 'dzin la snyoms par 'jug pa rlom sems
64a7(mdo 'grel): can yin na yang ting nge 'dzin ma yin no zhes bya ba ni dris pa'i don yin no/ /don de nyid bcom ldan 'das de ni ma lags te zhes bya bas ston to/ /de nyid gsal bar bya ba'i phyir/ bsam gyis mi khyab pa'i ting nge
64b1(mdo 'grel): 'dzin la bdag snyoms par mi 'jug go zhes gsungs te/ 'di ni dam bcas pa yin no/ /'dir gtan tshigs ni de ci'i slad du zhe na/ 'dir bdag nyid ces bya ba la sogs pa gsungs pa yin te/ gsungs pa'i tshul des ni sems
64b2(mdo 'grel): pa dang bral zhing bdag nyid sems par byed pa nyid spong bar byed pa yin no/ /bcom ldan 'das gal te bdag bsam du rung ba lags na ni bdag bsam gyis mi khyab pa'i ting nge 'dzin la snyoms par 'jug go zhes bya ba ni bdag gi
64b3(mdo 'grel): bsam pa yang spong bar byed de chos thams cad shin tu ma skyes pa'i phyir ro/ /snyoms par 'jug pa po 'am snyoms par 'jug par bya ba'i chos gang bsam par bya ba de gang yang ma mchis so/ /gang gi tshe de ltar bsam par bya ba gang yang
64b4(mdo 'grel): ma mchis na/ de'i tshe su zhig ting nge 'dzin 'di la snyoms par 'jug par 'gyur/ ting nge 'dzin la chos de gnyis ga mi rigs par 'jug bsdu ba'i phyir/ bcom ldan 'das bsam gyis mi khyab pa'i ting nge 'dzin ces bgyi ba de ni
64b5(mdo 'grel): bsam du ma mchis pa/ bsam gyis mi lang ba lags na zhes bya ba de'i don ni bshad zin to/ /de bas na ji ltar bsam gyis mi khyab pa'i ting nge 'dzin la snyoms par 'jug par bgyi zhes 'byung ba la/ de bas na zhes bya ba ni de lta na
64b6(mdo 'grel): zhes bya ba'o/ /ji ltar zhes bya ba ni spong ba ste/ bdag nyid bsam gyis mi khyab pa'i rang bzhin lags la/ bdag las tha mi dad pa'i rang gi ngo bo bsam gyis mi khyab pa'i ting nge 'dzin la ji ltar snyoms par 'jug par bgyi/ ci
64b7(mdo 'grel): khyod cig pu de ltar bsam gyis mi khyab pa yin nam/ 'jig rten pa thams cad kyang bsam gyis mi khyab pa yin na de dag ji ltar khyod bzhin du ma gyur ce na/ de'i phyir de lta lags kyis kyang bcom ldan 'das bdag sngon las
65a1(mdo 'grel): dang po pa'i tshe na zhes bya ba la sogs pa gsungs te/ ting nge 'dzin thob pa'i snga rol sngon bdag sgom pa la sbyor ba'i las dang po'i tshe/ nyan pa dang sems pa'i dus na ni snyoms par 'jug pa po dang snyoms par
65a2(mdo 'grel): 'jug par bya ba dang/ snyoms par 'jug par sgro 'dogs par bgyid cing/ bsam gyis mi khyab pa'i ting nge 'dzin la snyoms par 'jug go snyam du rnam par rtog pa de lta bu shin tu byung lags so/ /ting nge 'dzin thob
65a3(mdo 'grel): nas da ltar ni bdag bsam gyis mi khyab pa'i ting nge 'dzin la snyoms par 'jug go snyam du yang de la sems pa kun 'byung zhing skye ba ma mchis so/ /dang por rnam par rtog pa de lta 'byung du zin kyang bsgom pa goms pas bdag
65a4(mdo 'grel): bzhin du ma mchis par 'gyur ro/ /de bas na bsgom pa la brtson par byos shig ces bstan pa yin no/ /dpes gsal bar bya ba'i phyir/ bcom ldan 'das 'di lta ste/ dper na 'phong gi slob dpon ni zhes bya ba la sogs
65a5(mdo 'grel): pa gsungs te/ gzhu 'dis mnga' 'phen zhes bya ba'i slob dpon zhes bya ste/ de ni don gsal lo/ /skra la zhes bya ba ni spu'i nyag ma la'o/ /bcom ldan 'das de bzhin du bdag sngon ni zhes bya ba la sogs pa ni dpes
65a6(mdo 'grel): don la sbyor bar byed pa'o/ /bdag sngon ni bsam gyis mi khyab pa'i ting nge 'dzin la snyoms par 'jug go snyam du de ltar bsams par gyur to zhes bya ba ni mi mthun pa'i phyogs dang 'brel pa de'i tshe ting nge 'dzin ma
65a7(mdo 'grel): yin pas ldog par bya ba yin no/ /gang gi tshe bdag gis ting nge 'dzin de la snyoms par zhugs nas zhes bya ba ni rjes su 'gro ba bstan pa yin te/ ting nge 'dzin 'di lan mang du gnas shing gnas pa de'i tshe de'i dus na/
65b1(mdo 'grel): bdag ting nge 'dzin 'di la slar yang 'di snyam du byang chub kyi don du ting nge 'dzin 'dis gnas par bya'o snyam mi sems so/ /khyod kyi gtan tshigs gang gis de ltar 'gyur zhe na de'i phyir/ gang dang gang gi tshe ting nge 'dzin 'dis gnas pa
65b2(mdo 'grel): de dang de'i tshe/ ting nge 'dzin 'di gdags su ma mchis pa'i slad du'o/ /zhes gsungs te/ de dang de'i tshe zhes bya ba ni rim pa mang bar ston pa yin no/ /ting nge 'dzin 'di gdags su ma mchis pa zhes bya ba ni 'di dang
65b3(mdo 'grel): de'o snyam pa'i rnam par rtog pa dang bral ba dang bstan du med pa dang mthong ba med pa zhes bya ba'i bar du yin no/ /ting nge 'dzin 'di'i rnam pa shin tu zhi ba'i mtshan nyid bstan pa'i ched du skabs dbye ba'i phyir/ bcom
65b4(mdo 'grel): ldan 'das 'jam dpal gzhon nur gyur pa ni bsam gyis mi khyab pa'i ting nge 'dzin 'dis gnas pa'i tshe 'di la yid mi ston na zhes bya ba la sogs pa gsol to/ /'chad pa'i tshe dris pa na ting nge 'dzin 'di la 'di ltar 'jam
65b5(mdo 'grel): dpal ni yid mi rton te/ gsang ba dag 'di ltar gsal por mi ston to/ /de bas na bcom ldan 'das la zhu ba bgyid do zhes ston to/ /yid mi rton pa'i gtan tshigs su bsam gyis mi khyab pa'i ting nge 'dzin 'dis de'i bdag
65b6(mdo 'grel): nyid du gyur par gnas pa'i tshe zhes gsungs te/ dris pa la shin tu zab mo kho na 'chad par byed do/ /bcom ldan 'das bsam gyis mi khyab pa'i ting nge 'dzin 'di bas tshes zhi ba'i ting nge 'dzin gzhan lta mchis sam
65b7(mdo 'grel): zhes bya ba 'dis ting nge 'dzin 'di'i rnam pa ni zhi ba nyid yin par bstan to/ /don de nyid gsal bar bya pa'i phyir/ 'phags pa 'jam dpal gyis kyang btsun pa sha radwA ti'i bu 'di skad du bsam gyis mi khyab pa'i
66a1(mdo 'grel): ting nge 'dzin ces bya ba nas/ khyod kyis bsam gyis mi khyab pa'i ting nge 'dzin 'di zhi ba yin par ji ltar shes zhes bya ba'i bar du gsungs so ji ltar shes zhes bya ba ni spong ba'o/ /dgongs pa ni 'di lta ste/ mnyam par
66a2(mdo 'grel): gzhag pa'i tshe na ni mi shes te/ zhi ba bsam gyis mi khyab pa nyid nyams par thal bar 'gyur ba'i phyir ro/ /mnyam par ma bzhag pas kyang ma yin te/ rnam par rtog pa la yul med pa'i phyir dang/ de med par 'dzin pa 'khrul pa yin pa'i
66a3(mdo 'grel): yang phyir ro/ /zhi ba ni nang dang phyi'i nye bar zhi gnas 'gyur ba med pa yin te/ de ni bsam gyis mi khyab pa'i ting nge 'dzin yin no/ /btsun pa sha radwA ti'i bu gal te/ bsam gyis mi khyab pa'i ting nge 'dzin 'di yod cing dmigs na ni bsam gyis
66a4(mdo 'grel): mi khyab pa'i ting nge 'dzin 'di bas ches zhi ba'i ting nge 'dzin gzhan yod par 'gyur ro zhes bya bas ni 'dri ba mi 'thad pas na 'dir yang shin tu bsam gyis mi khyab pa nyid sbyor bar byed do/ /gal te zhes bya ba ni ji ste zhes bya ba yin te/ bsam
66a5(mdo 'grel): gyis mi khyab pa'i ting nge 'dzin 'di yod cing de mi dmigs na ni de'i tshe bsam gyis mi khyab pa 'di bas ches zhi ba'i zhes bya ba la sogs pa 'dri ba rigs pa yin na ji tsam du ting nge 'dzin de la med cing mi dmigs pa yin na 'dri ba'i don de
66a6(mdo 'grel): ji ltar 'thad par 'gyur/ /sha radwA ti'i bus smras pa/ 'jam dpal bsam gyis mi khyab pa'i ting nge 'dzin med cing 'di ltar mi dmigs pa yin nam zhes bya ba ni shA ri'i bus kyang 'di'i dmigs pa med pa nyid yin par tshig zur gyis
66a7(mdo 'grel): 'dri ba yin no/ /'di ltar zhes bya ba ni gang gi phyir zhes bya ste/ gang gi phyir mi dmigs pa yin pa de'i phyir med pa yin te/ yod pa dang med pa'i tha snyad ni dmigs pa sngon du song ba can yin gyi med pa dang yod pa'i tha snyad sngon du song
66b1(mdo 'grel): ba'i dmigs pa can ni ma yin no/ /gzhan dag ni med pa nyid yin pa de'i phyir/ mi dmigs so zhes kyang 'chad do/ /'dir ji ltar de med pa nyid yin zhe na/ de'i phyir btsun pa sha radwa ti'i bu 'di ltar de ni bsam gyis mi khyab pa'i ting nge 'dzin to
66b2(mdo 'grel): zhes bya ba la sogs pa gsungs te/ de bsam du med pa yin na/ de ji ltar yod pa ma yin/ bsam du med pa nyid yin pa des na/ 'di ni med de mi dmigs pa yin no/ /dmigs pa rnams dngos po med par bstan na/ mtshan nyid med pa rnams
66b3(mdo 'grel): mtshan nyid yin par bstan pa'i phyir/ de lta mod kyi btsun pa sha radwA ti'i bu bsam gyis mi khyab pa'i ting nge 'dzin ma thob pa ni su yang med do zhes gsungs te/ so so'i skye po 'am/ gzhan gang yang rung ste bsam gyis mi khyab pa'i ting nge 'dzin
66b4(mdo 'grel): 'di ma thob pa su yang med do/ /sangs rgyas dang byang chub sems dpa' nyi tsher ma zad kyi/ sems can thams cad kyang bsam gyis mi khyab pa'i ting nge 'dzin thob pa yin no/ /de ji lta zhe na/ sems can thams cad kyang mtshan nyid med pa nyid du mtshan
66b5(mdo 'grel): nyid gcig pa'i phyir ro zhes bya ba'i tha tshig go /gtan tshigs gang yin zhe na/ 'di ltar bsam pa thams cad ni bsam gyis mi khyab pa yin la zhes bya ba la sogs pa gsungs te/ gang gi phyir byis pas yongs su brtags pa'i bsam bya ni
66b6(mdo 'grel): bsam gyis mi khyab pa yin te/ bsam bya'i dngos po dang bral ba yin te dngos po med pa yin no/ /de lta bu ci yin zhe na/ de'i phyir/ gang bsam gyis mi khyab pa de ni bsam gyis mi khyab pa'i ting nge 'dzin te zhes gsungs te/ bsam bya dben pa
66b7(mdo 'grel): 'di ni bsam gyis mi khyab pa'i ting nge 'dzin gyi mtshan nyid yin no/ /de bas na gang gi phyir bsam pa'i dngos po yod pa ma yin pa de'i phyir/ don des na sems can thams cad bsam gyis mi khyab pa'i ting nge 'dzin 'di thob pa'o zhes
67a1(mdo 'grel): mjug bsdus so/ /de ltar so so'i skye bo dang 'phags pa rnams kyi gang bsam pa de ni dngos po yod pa ma yin la/ chos thams cad bdag med par so sor rtog cing bsam du med pa rgyun tu dran pa las zhi ba'i rnam pa can gyis shes pa gang yin
67a2(mdo 'grel): pa de ni bsam gyis mi khyab pa'i ting nge 'dzin yin te/ dngos po med pa ni dmigs pa yin te/ dran pa ni bdag po yin no/ /mtshan nyid med pa ni mtshan nyid gcig pa yin no zhes bshad pa dang bcom ldan 'das dgyes nas legs so zhes sbyin pa ni 'jam dpal
67a3(mdo 'grel): khyod kyis zab mo zab pa'i gnas 'di lta bu zhes bya ba la sogs pa gsungs te/ zab mo zab pa'i zhes bya ba lan gnyis su 'byung ba ni sgro 'dogs dang skur 'debs kyi mdza' dang bral ba'o/ gnas ni log par rtog pa rnams kyi gnas so/ /'di lta bu zhes
67a4(mdo 'grel): bya ba ni shes par dka' ba'o/ /'di zhes bya ba ni bstan ma thag pa'o/ /thams cad ces bya ba ni ting nge 'dzin gyi yan lag tu gtogs pa dang/ dmigs pa dang/ rnam pa la sogs pa snga ma rnams te/ de dag khyod kyis log par rtog pa bsal ba'i phyir/ bstan cing bshad
67a5(mdo 'grel): pa legs so zhes bya ba yin no/ /'o na de ltar gnas de lta bu shes par dka' ba yin na/ 'jam dpal gyis de ji ltar ston ces dgos pa bsal ba'i phyir/ de ltar yang srid pa yin te/ 'jam dpal khyod ni sngon gyi rgyal ba la bya ba byas pa ste/ mi dmigs
67a6(mdo 'grel): pa tshangs par spyod pa yun ring du spyad pa'o zhes gsungs te/ de ltar yang srid pa yin te zhes bya ba ni bsal ba 'am zhal gyis bzhes pa ste/ de lta bu 'chad pa yin par gsal bar srid do zhes bya ba'i tha tshig go /zab mo'i chos shes pa dang bstan par bya
67a7(mdo 'grel): ba'i ched du gang gis sngon gyi rgyal po rnams la dge ba'i rtsa ba bskyed pa la sogs pa'i bya ba byas shing bskyod pa de la de skad ces bya'o/ /tshangs pa ni skyon med pa'o/ /de'i ched du spyod pa ni tshangs par spyod pa ste/ mi dmigs par gang gis yun ring
67b1(mdo 'grel): du spyad pa de la de skad ces bya bas khyod kyis bstan to zhes bya bar sbyar ro/ /des na sangs rgyas la dge ba'i rtsa ba bskyed cing mi dmigs par bsgom pa mchog tu gyur pa ni zab mo'i chos ston pa'i gtan tshigs yin no/ /da ni rang gi ngo bo bstan pa'i phyir/ de ltar na 'jam dpal
67b2(mdo 'grel): khyod ci shes rab kyi pha rol tu phyin pa la gnas te/ de skad smras so zhes de snyam sems sam zhes 'dri ste/ de ltar na zhes bya ba mi dmigs par spyod pa yin pa de ltar ni zhes bya'o/ /ci zhes bya ba na 'dri ba'o/ /shes rab kyi pha rol tu phyin pa la gnas te sngar bstan pa'i
67b3(mdo 'grel): ngo bo de skad smras so zhes sems kyi kun tu rgyu ba de snyam sems pa 'byung ngam zhes de skad dris pa dang/ lan du bcom ldan 'das gal te bdag dris pa'i ngo bo de lta bu'i sems 'byung na ni de'i tshe gzung 'dzin du dmigs pa la gnas te/ de skad mchi bar
67b4(mdo 'grel): 'gyur te/ dmigs pa la spyod na ni dmigs pa la spyod pa nyams par 'gyur ro/ /dmigs pa la spyod pa 'di'i 'bras bu mdor bstan pa'i phyir/ bdag tu 'du shes pa la gnas pa nas zhes bya ba la sogs pa gsungs te/ bdag ces pa ni mu stegs
67b5(mdo 'grel): can rnams kyis rtag pa la sogs pa'i ngo bor yongs su brtags pa dang/ de kho na nyid ma mthong ba'i byang chub sems dpa' rnams kyis brtags pa phung po la sogs pa'i rang gi ngo bo yin te/ de gnyi ga yang 'jig tshogs la lta ba'i gnas yin no/ /
67b6(mdo 'grel): de la 'du shes pa ni kun tu rtog pa dang rlom sems pa'o/ /nas zhes bya ba'i sgras sems can dang srog la sogs pa'i 'du shes bsdu ba dang/ kun nas nyon mongs pa dang rnam par byang ba la sogs pa'i 'du shes kyang bsdu'o/ /de dag ni 'dir rgyu yin
67b7(mdo 'grel): no/ /dngos po'i 'du shes zhes bya ba ni gzugs la sogs pa'i 'du shes te/ 'di ni 'bras bu yin no/ /'bras bu dang bcas pa dmigs pa bstan pa 'dis ni mi dmigs par spyod pa dang 'gal bar bstan to/ /mjug bsdu ba'i phyir/ de bas na shes
68a1(mdo 'grel): rab kyi pha rol tu phyin pa la gnas te zhes bya ba la sogs pa gsungs te/ sngar dris pa'i dmigs pa'i bdag nyid smras pa ni chos thams cad mi dmigs pa'i bdag nyid shes rab kyi pha rol tu phyin pa dang 'gal pas/ de bas na shes rab
68a2(mdo 'grel): kyi pha rol tu phyin pa la gnas te/ 'di skad mi mchi'o/ /'gal ba nyid bstan pa'i phyir/ ci'i slad du zhe na/ bcom ldan 'das gal te/ ji skad du bstan pa'i ngo bo'i shes rab kyi pha rol tu phyin pa la gnas so snyam bgyid cing gnas par rtog pa 'am/ 'on te mi
68a3(mdo 'grel): gnas so snyam bgyid cing mi gnas par rnam par rtog shes rab kyi pha rol tu phyin pa ma lags par 'gyur te/ shes rab kyi pha rol tu phyin pa de las phyin ci log tu gyur pa'i phyir ro/ /de ni dam bcas pa yin no/ /'di la 'thad pa sgrub par byed pa'i rigs pa ni
68a4(mdo 'grel): gzhan yang bcom ldan 'das bdag la gnas pa ni shes rab kyi pha rol tu phyin pa la gnas pa ste/ gnas pa med pa kun nas slong ba med pa 'byung ba med pa ltar gnas de yang de bzhin no/ /chos gang yang gnas pa med pa des na gnas kyang de yin te/
68a5(mdo 'grel): bsam du med pa'i gnas ni shes rab kyi pha rol tu phyin pa'i gnas so zhes bya ba la sogs pa gsungs te/ bdag la gnas pa zhes bya ba ni bdag la gnas pa dang 'dra bdag la gnas pa'o/ /de ni shes rab kyi pha rol tu phyin pa la gnas pa yin
68a6(mdo 'grel): no/ /bdag la gnas pa yang ci 'dra ba zhig ce na/ gnas pa med pa zhes gsungs te/ bdag yod par gnas pa 'di yod pa ma yin pas gnas pa med pa'o/ /yang na 'dir gnas pas na gnas so/ de lta bu ma yin pa ni gnas pa med pa'o/ /de nyid
68a7(mdo 'grel): kyang ci'i phyir zhe na/ de'i kun nas slong ba med pa zhes gsungs te/ 'dis kun tu 'byung bar 'gyur slong bar 'gyur bas na kun nas slong ba ste kun nas slong bar byed pa la bya'o/ /de gang la yod pa ma yin pa de ni kun nas slong ba med pa'o/ /de
68b1(mdo 'grel): bas na kun nas slong bar byed pa'i rgyu med pa'i phyir/ kun nas 'byung ba med pa yin te/ skye ba med do/ /de skad du rin po che za ma tog las kyang 'jig tshogs la lta ba kun nas slong par byed pa ni bdag yin na bdag kun nas slong par byed pa'ang gang yin zhe na/ bdag
68b2(mdo 'grel): ni gang nas kyang ma byung/ bdag kun nas 'byung bar byed pa'i kun nas 'byung ba med pa yin no zhes bya ba la sogs pa gsungs so/ /rgyu dang rang gi ngo bo dang las rnams mi 'thad pa'i dpe gnas pa med pa nyid bstan nas don la sbyar ba'i phyir/ gnas pa de
68b3(mdo 'grel): yang de bzhin te/ zhes bya ba la sogs pa gsungs so/ /de bzhin te zhes bya ba ni bdag bzhin du ste/ de ni gang la gnas nas bdag de skad du mi mchi'o zhes bya ba yin te/ 'dir gnas pas gnas yin no zhes rjod pa'i kun rdzob tu de ltar bzhed de bshad
68b4(mdo 'grel): do/ /de ni bsdus pa'i tshig ste/ dpe'i chos thams cad bsdus pa'i phyir ro/ /'di'i rab tu dbye ba ni chos yang gnas pa med do zhes bya ba la sogs pa yin te/ gzung ba'am 'dzin pa gang yang gnas pa 'am 'byung ba'am yod pa ma yin no/ /'dis
68b5(mdo 'grel): ni rgyu mi 'thad par bstan to/ /des na zhes bya ba ni chos yod pa ma yin pa nyid kyis na gnas dang gzhi ni mngon par 'dod pa de yin no/ /'di ni 'dir mtshan nyid mi 'thad pa yin te/ dngos po 'dzin pa'i phyir/ gnas zhes bya ba yin na/ 'dir
68b6(mdo 'grel): ni dngos po med pa'i phyir/ gnas 'thad pa ma yin no/ /rnam pa de lta bu de ni bsam du ci yang med pas bsam du med pa'i gnas yin no/ /'dis ni las mi 'thad pa bstan to/ /mjug bsdu ba'i phyir bsgrub par bya ba'i chos can ni shes
68b7(mdo 'grel): rab kyi pha rol tu phyin pa'i gnas zhes gsungs te/ de'i bdag nyid ni gnas yin no zhes tha snyad la brten nas de skad bstan te/ /de dag gis ni shes rab kyi pha rol tu phyin pa dang/ bdag mnyam pa nyid du mdor bstan nas/ de kho na nyid kyi don la
69a1(mdo 'grel): sna tshogs kyi rnam pa spang ba'i phyir/ bcom ldan 'das shes rab kyi pha rol tu phyin pa zhes bgyi ba ni chos thams cad kyi skye ba ma mchis pa zhes bya ba la sogs pa gsungs te/ chos thams cad skye ba ma mchis shing 'byung ba ma
69a2(mdo 'grel): mchis pa ste/ skye ba ma mchis pa shes rab kyi pha rol tu phyin pa lags te/ de kho na'i don gyi ngo bo gcig yin pa'i phyir ro/ /rigs dbyer med par bstan pa'i phyir/ shes rab kyi pha rol tu phyin pa zhes bgyi ba 'di ni 'di lta ste/ bsam
69a3(mdo 'grel): gyis mi khyab pa'i dbyings bsam gyis mi khyab pa'i rigs de'i tshig bla dags so zhes gsungs so/ /gzhan zlog pa tha dad par zad kyi 'dir ni tha dad pa med do zhes bstan pa'i phyir/ bsam gyis mi khyab pa'i dbyings gang lags pa de zhes bya ba
69a4(mdo 'grel): la sogs pa gsungs te/ gang lags pa zhes bya ba ni thams cad du yang nges par gzung ba'i don lags te/ gang lags pa de nyid ni skye ba ma mchis pa'i dbyings lags te/ de nyid chos kyi dbyings te/ sangs rgyas kyi chos rnams kyi rgyu lags
69a5(mdo 'grel): pa'i phyir ro/ /chos kyi dbyings gang lags pa de kun tu 'byung ba ma mchis pa'i dbyings so zhes bya ba ni mi mthun pa yid la byed pa kun tu 'byung ba ma mchis pa'i rgyu yin pa'i phyir ro/ /kun tu 'byung ba mchis pa'i dbyings gang lags
69a6(mdo 'grel): pa de bsam gyis mi khyab pa'i dbyings so zhes bya ba la yang bsam gyis mi khyab pa'i dbyings smos pa ni bdag dang shes rab kyi pha rol tu phyin pa dang bsam gyis mi khyab pa rnams tha dad pa med par bstan pa'i phyir ro/ /bdag gi dbyings gang
69a7(mdo 'grel): lags pa de shes rab kyi pha rol tu phyin pa'i dbyings te/ da ltar na zhes bya ba la/ de ltar na zhes bya ba ni gang gi phyir de ltar na zhes bya'o/ /de'i phyir shes rab kyi pha rol tu phyin pa'i dbyings dang/ bdag gi dbyings 'di ni gnyis su ma mchis te/
69b1(mdo 'grel): gnyis kyi dngos pos dben pa lags so/ /de bas na gnyis su dbyer ma mchis te/ rnam pa gnyis su bgyid mi nus so/ /sngar bstan ma thag pa gang gi slad du 'di gnyis su ma mchis te gnyis su dbyer ma mchis pa lags pa de'i slad du 'di ni
69b2(mdo 'grel): bsam gyis mi khyab pa'i dbyings so/ /'di skad bstan te/ gal te 'di gnyis las gang yang rung ba 'ga' zhig skyes te yod par gyur tam/ gal te gnyis yang ma skyes pa shin tu ma yin par gyur na ni de'i tshe chos yod pa dag la shes pas
69b3(mdo 'grel): yul du ma byas pa'i phyir/ phyogs gcig pa'i shes pa yin par 'gyur ba 'am/ ma shes par 'gyur ba yin no/ /yul du byed na ni sems pa yod pas bsam gyis mi khyab pa nyams par 'gyur ro/ /gang gi slad du zhes bya ba dang/ de'i slad du zhes
69b4(mdo 'grel): bya ba 'di ni gtan tshigs yin te/ 'di ni bsam gyis mi khyab pa'i dbyings so zhes tha snyad kyi bden pa'i dbang du byas nas/ de skad bshad kyi 'dir ni gtan tshigs sam/ bsgrub par bya ba cung zad kyang yod pa ma yin pa'i phyir/ gzhan la
69b5(mdo 'grel): yang de bzhin du sbyar bar bya'o/ /gang gi slad du 'di bsam gyis mi khyab pa'i dbyings lags pa de'i slad du 'di ni yang dag par 'grub pa ma mchis so/ /yang dag par 'grub pa ma mchis pa gang lags pa de ni mchis pa ma lags so zhes
69b6(mdo 'grel): 'byung ba la yang dag par 'grub pa ma mchis pa ni bsod nams dang ye shes kyi tshogs mtshan nyid kyi rgyu gang nas kyang ma skyes pa ste/ de na yod pa ma yin na/ rgyu nyid du brtags pa de las 'bras bu'i ngo bo gnyis su med pa'i ye shes
69b7(mdo 'grel): su brjod pa ste/ ji ltar don dam par yang dag par 'grub par 'gyur/ gang nas kyang ma 'ongs shing snga na yang de na yod pa ma yin du zin kyang blo bur du byung bar rtog na 'o na ni dri za'i grong khyer dang/ rmi lam gyi dmigs pa dang/ smig
70a1(mdo 'grel): rgyu'i chu la sogs pa yang skyes pa yin par ci ste mi brtag ste/ rigs pa 'thun pa'i phyir ro/ /de lta na ni 'ga' yang phyin ci log tu mi 'gyur bas phyin ci log gi shes pa med par thal bar 'gyur ro/ /'ga' zhig phyin ci log nyid
70a2(mdo 'grel): yin na ni rigs pa 'thun pa'i phyir skyes pa thams cad kyang don dam par nor ba yin par rtogs shing/ rgyu'i rjes su 'gro ba dang ldog pa'i rjes su byed pa ni 'bras bu yin la/ rjes su 'gro ba dang ldog par byed pa gang yin pa'i rjes su byed
70a3(mdo 'grel): pa gang yin pa de ni rgyu yin no/ /de skad du mngon sum dang/ mi dmigs pas sgrub pa ni rgyu dang 'bras bu'i dngos po yin no zhes 'chad do zhe na/ tha snyad la bltos nas/ de skad du 'chad pa ni bden te/ de nyid las 'di skad du/ tshad ma'i mtshan
70a4(mdo 'grel): nyid 'di ni tha snyad pa yin la/ 'di la yang gzhan dag log par rtogs pa yin gyi/ don dam pa ni ma yin no zhes 'chad do/ /'di ltar rjes su 'gro ba dang ldog pa gnyis ni shes par ma nus te/ 'di ltar rnam par mi rtog pas ni ma
70a5(mdo 'grel): yin te/ de nges par byed pa ma yin pa'i phyir ro/ /rnam par rtog pas kyang ma yin te/ de la yul med pa'i phyir ro/ /rang gi ngo bo la phyi rol gyi ngo bo yin par zhen nas/ de na skyes pa med pa la der 'dzin pa de ni 'khrul pa kho na yin par
70a6(mdo 'grel): zad do/ /mi rtog pa nyams su myong ba'i rjes las byung ba'i rnam par rtog pa dang/ tshol ba la sogs pas kun nas bslang ba'i rnam par rtog pa la ni don med pa nyid yin te/ bye brag cing? yang med do/ /don byed pa 'thob par mngon par zhen pa yang
70a7(mdo 'grel): de dag nyid kyis lan btab po/ /de ni tha snyad yin te mi dgag go /gzhan yang don byed pa 'di ni log pa'i shes pa yin par yang mthong ste/ 'di ltar nam mkha' lding gi sngags mkhan la sogs pas/ nam mkha' lding la sogs pa bsgoms
70b1(mdo 'grel): pas/ dug la sogs pa bsal ba yang mthong ste/ de na yang nam mkha' lding la sogs pa ni yod pa ma yin te/ de'i ngo bo mi dmigs pa'i phyir ro/ /gzhan yang med pa skyes nas skad cig tu ma lus par 'gags so zhes smras pa rnams kyis ni ma skyes pa yin yang smig
70b2(mdo 'grel): rgyu la sogs pa bzhin du snang ba yin no zhes brjod par rigs te/ 'di ltar thams cad las thams cad skye bar thal ba la sogs pa'i nyes par 'gyur ba'i phyir ro/ /nus pa yang nges pa yod pa ma yin te/ skyon mtshungs pa'i phyir ro/ /gzhan yang de
70b3(mdo 'grel): dag thams cad ni brjod pa tsam du zad kyi/ skye ba la dga' zhing skye ba la chags pa ni spang dka' ba yin te/ bstan bcos rnams dang 'jig rten pa'i/ /dpe rnams pha yis bsgo na yang/ /gnas pa med pa mngon zhen pa/ /skyabs su 'ongs bzhin 'ga' 
70b4(mdo 'grel): spong med/ /gnyis su med pa'i ye shes don dam par yod par khas len pa ni skyon mang du yod de/ mu stegs can bzhin du phyogs gcig pa'i stong pa nyid du smra bar 'gyur ba dang de bzhin gshegs pa mang po rnams kyi gnyis su med pa'i
70b5(mdo 'grel): ye shes de dag mkhyen na ni gzung 'dzin dang ldan par 'gyur ba dang/ don dam par yod pa mi mkhyen na ni mkhyen pa med pa nyid du yang 'gyur ro/ /don dam par yod pa ma yin la yul du mi byed pa la ni skyon ci yang yod pa ma yin te/ rmi lam na
70b6(mdo 'grel): dmigs pa'i rta la sogs pa gnyid ma log pas ma mthong zhes te/ mi shes par gyur pa ma yin no/ /shes pa'i yul bsam gyis mi khyab pa yang de lta bu yin na rung gi /de lta bu ma yin na mi rung ngo/ /de nyid kyi phyir mchis pa ma lags te/
70b7(mdo 'grel): yod par gyur pa ma yin no/ /rnam pa de lta bu ji ltar 'jig par 'gyur te/ 'jig par mi 'gyur ro/ /tshig de gsum gyis ni 'di 'dus ma byas nyid yin par bstan to/ /gang 'jig par mi 'gyur ba de ni bsam gyis mi khyab pa ste zhes bya
71a1(mdo 'grel): ba ni bsam gyis mi khyab pa yin par sgrub par byed pa'i 'thad pa ni 'jig pa med pas sgrub par byed pa yin par bstan du zin kyang 'on kyang 'byung ba med pa dang/ yod pa ma yin pa de dag kyang blta bar bya'o/ /'jig
71a2(mdo 'grel): pa med pa ni des rab tu phye ba yin pa'i phyir ro/ /de dag gis 'dus ma byas nyid yin pa'i phyir/ bsam gyis mi khyab pa nyid yin no zhes bstan pa yin no/ /bsam gyis mi khyab pa dang bdag gi dbyings 'di gnyis shes rab kyi pha
71a3(mdo 'grel): rol tu phyin pa'i dbyings nyid yin par bstan nas/ de bzhin gshegs pa'i dbyings nyid bstan pa'i phyir/ de ltar na de bzhin gshegs pa'i dbyings dang bdag gi dbyings zhes bya ba la sogs pa gsungs pa yin te/ gang gi phyir de
71a4(mdo 'grel): ltar dngos po dben pa'i phyir/ bsam gyis mi khyab pa yin pa de bas na de bzhin gshegs pa'i dbyings dang bdag gi dbyings 'di gnyis su ma mchis te/ gnyis su dbyer ma mchis shing/ 'di gnyi ka yang rnam par dben pa nyid
71a5(mdo 'grel): yin no dbyings ni rgyu ste/ 'di ltar bdag ni phyogs bcur btsal na dmigs su med do/ /de bas na rin po che za ma tog las kyang rnam par dben pa 'di nyid sgo yin no zhes gsungs te/ rnam par dben pa de nyid sems la
71a6(mdo 'grel): rgyun mi 'chad par bzhag na dngos por sgro 'dogs pa rnams chung ba dang shin tu chung bar 'gyur zhing yun ring du lon pa dang dngos pos sgro 'dogs pa skabs med pa'i phyir/ de bzhin gshegs pa'i dbyings so/ /rnam par dben
71a7(mdo 'grel): pa 'di sems la gzhag par nus sam/ 'on te mi nus na/ ci'i phyir de skad du smras zhe na/ sems nyid de rnam pa can la de skad du bstan te de'i bdag nyid du gyur pa ni de bzhin gshegs pa yin te/ des na bdag dang de bzhin
71b1(mdo 'grel): gshegs pa gnyis dbyings tha dad pa med do/ /ngo bo nyid bstan zin to/ /da ni de bzhin gshegs pa'i ye shes bstan pa'i ched du/ re zhig snga phyi mtshams sbyar ba'i phyir/ tha dad pa med pa nyid du ston pa ni bcom ldan 'das kyis gang bdag bsgom
71b2(mdo 'grel): pa ni shes rab kyi pha rol tu phyin pa bsgom pa yin no zhe bka' stsal ba zhes gsungs te/ bdag sgom pa ni shes rab kyi pha rol tu phyin pa bsgom pa yin no zhes 'di dang gzhan du gsungs pa ni shes rab kyi pha rol tu phyin pa rgyu'i bdag nyid de sgom
71b3(mdo 'grel): pa'i sgras bdag bsgom pa nyid yin par bstan zhes bya ba'i tha tshig go /de nyid kyang ci'i slad du zhe na/ bcom ldan 'das shes rab kyi pha rol tu phyin pa zhes bgyi ba 'di ni 'di ltar bdag rnam par dben pa 'di tshig bla dags lags pa'i slad du'o//
71b4(mdo 'grel): de nyid kyang ci'i slad du zhe na/ de'i phyir bcom ldan 'das gang gis bdag gi dbyings 'tshal ba des chags pa ma mchis pa 'tshal ba lags so/ /zhes gsungs te/ ji skad du bstan pa'i bdag gi dbyings 'tshal ba de ni chags pa ma mchis pa
71b5(mdo 'grel): 'tshal ba lags te/ dmigs par sgro 'dogs pa'i sgrib pa la chags pa med pa'i phyir/ chags pa ma mchis pa'i tshe mkhyen pa can nyid ni de bzhin gshegs pa nyid yin no/ /de nyid bsal bar byed pa ni gang gis chags pa ma mchis
71b6(mdo 'grel): pa nyid 'tshal ba des chos gang yang 'tshal ba ma mchis te zhes bya ba yin te/ shes bya la chags na ni chags med nyams pa yin no/ /chos gang yang med pa de nyid kyang ci'i slad du zhe na/ de'i phyir 'di ltar bsam gyis mi khyab pa'i ye shes ni
71b7(mdo 'grel): zhes gsungs te/ sgro 'dogs pa'i sgrib pa spangs pa'i phyir la sems pa ni sgro 'dogs pa'i bdag nyid yin pa'i phyir ro/ /dmigs pa'i sgrib pa spangs pa'i phyir/ chos gang la yang shes pa med pa ni sangs rgyas kyi ye shes nyid lags te/
72a1(mdo 'grel): chags pa med pa dang ldan pa'i chos can bstan to/ /chags pa med pa ston pa la de bzhin gshegs pa'i ye shes la 'dzin pa ma yin no zhes zer ba de ji ltar 'thad/ gang gi phyir don 'di rigs par 'gyur/ de'i slad du zhe na
72a2(mdo 'grel): zhes bya ba'i dgongs pa ni 'di lta ste/ gal te bsam pa cung zad kyang ma mchis shing mi mkhyen na/ de ltar chos kyi 'khor lo bskor bar 'gyur te/ ma bsam par ni bsam pa dang/ dbang po dang 'don pa dag ma shes pa'i phyir/ chos kyi
72a3(mdo 'grel): 'khor lo skor bar ji ltar 'thad par 'gyur zhe na/ lan du ye shes de ni don dam par mchis pa ma lags te zhes gsungs te/ gang gi phyir ye shes de ni don dam par de kho na nyid du ji skad smos pa'i tshul gyis na mchis pa ma lags so/ /de bas na
72a4(mdo 'grel): de lta bu'i ngo bo yod pa ma yin pa'i phyir/ chos kyi 'khor lo skor bar yang ji ltar 'gyur/ ji ltar zhes bya ba ni spong ba'o/ /chos kyi 'khor lo ni mtshon pa yin gyi/ sangs rgyas kyi mdzad pa thams cad kyang mdzad pa med do zhes bya ba'i tha
72a5(mdo 'grel): tshig go /'on kyang sngon yongs su sbyangs pa'i bye brag gi phyir dang/ smon lam gyi stobs kyi phyir dang/ de bzhin gshegs pa'i chos kyi sku'i dbang gis skal pa dang ldan pa rnams la chos kyi 'khor lo skor ba la sogs pa snang ba'i rnam par rig par
72a6(mdo 'grel): skye'o/ /de skad du de bzhin gshegs pa'i gsang ba bstan pa las/ ji ltar 'khrul 'khor byas rgyud las/ /rlung gis bskyod de sgra dag 'byung/ /sems can bsam pa'i dbang gis ni/ /de bzhin sangs rgyas chos kyang ston ces gsungs so/ /'phags
72a7(mdo 'grel): pa byams pa mgon pos kyang/ rtsol ba med cing chags dang bral/ /thog pa med par rtag tu bzhugs/ /dris pa thams cad sel mkhyen pa/ /smon lam mkhyen par 'dod pa yin/ /rgyu ni yongs su smin gyur na/ /gang gang tshe na gang dag la/  
72b1(mdo 'grel): phan par bya ba 'byung ba ni/ /de dang de la de 'phel 'gyur/ /zhes gsungs so/ /gang gi tshe ye shes de don dam par ma mchis pa de'i tshe ye shes de ni chags pa ma mchis pa'o zhes bya ba la chags pa ni bzhed pa'o/ /de 'di la yod pa ma yin pas chags
72b2(mdo 'grel): pa ma mchis pa'o/ /gang gi tshe ye shes de chags pa ma mchis pa de'i tshe ye shes de ni dngos po ma mchis pa'o zhes gsungs pa la/ dngos po ni byung ba la bya'o/ /dngos po med pa ni de lta bu ma yin te/ 'dus ma byas pa yin no zhes bya ba'i tha tshig
72b3(mdo 'grel): ste/ gang 'byung ba de ni gdon mi za bar rgyu dang 'bras bu 'brel cing chags pa yin la/ gang chags pa med pa de ni 'dus ma byas pa yin te de bas na dngos po ma mchis pa'o zhes gsungs so/ /sems dang sems las byung ba'i rkyen ni bzhi ste/
72b4(mdo 'grel): dmigs pa dang bdag po dang de ma thag pa dang/ rgyu zhes bya ba rnams so/ /de dag ni dngos po med pa la mi 'thad do zhes bstan pa'i phyir/ ye shes de ni yul ma mchis pa'o zhes gsungs te/ gzugs la sogs pa'i dmigs pa med pa'i phyir
72b5(mdo 'grel): ro/ /rnam par shes pa skyed pa la dbang byed pa'i mig la sogs pa'i dbang po la mi gnas pas na ye shes ni mi gnas pa'o/ /de ma thag pa'i rkyen gyi dbang du byas nas/ ye shes de ni brten pa ma mchis te zhes gsungs te/ rten pa mthong ba'o//
72b6(mdo 'grel): de ni skye bzhin pa ma 'ongs pa rnams skye ba la mngon du phyogs pa rnams la/ go 'byed pa sbyin par byed pa ste/ gang gis go phye bas 'bras bu brten par 'gyur ba de med pa'i phyir/ brten pa ma mchis pa'o/ /ye shes de ni ma bskyed pa'o zhes bya
72b7(mdo 'grel): ba ni skal ba mnyam pa dang kun tu 'gro ba dang rnam par smin pa'i rgyu de dag gis ni skye bzhin pa ma 'ongs pa skye la/ mngon du phyogs pa skyed par byed pa yin la/ de 'gog par byed pa ni ma bskyed pa'o zhes bya ba yin no/ /lhan cig 'byung
73a1(mdo 'grel): ba dang mtshungs par ldan pa'i rgyu'i dbang du byas nas/ ma thob pa'o zhes gsungs te/ 'gag bzhin pa da ltar byung ba 'gag pa la mngon du phyogs pa dag la lhan cig 'byung ba dang mtshungs par ldan pa'i rgyu de gnyis kyis 'bras bu thob
73a2(mdo 'grel): par byed pa yin na de med pa'i phyir ma thob pa'o/ /byed rgyu ni bdag po'i rkyen yin te/ de yang 'dus byas kyi dngos po thams cad do/ /'dis byed pa ni gnas skabs thams cad du byed pas rnam pa mang ngo/ /de la rten du gyur pa rnams ni ye shes de'i
73a3(mdo 'grel): rten ma mchis pa'o zhes bya ba der bstan zin to/ /de las gzhan pa'i dbang du byas nas skye ba yang mi 'gyur ba'o zhes gsungs te/ yang gi sgras ni ma skyes pa dang mi skye ba yang blta bar bya'o/ /de yang gtan tshig gang gis mngon zhe na/ de'i phyir
73a4(mdo 'grel): gtan tshigs su ye shes de ni yon tan gyis 'dus bgyis pa 'am zhes bya ba la sogs pa gsungs te/ 'di ltar ye shes de ni yon tan gyis 'dus bgyis pa ma lags te/ bsod nams dang ye shes kyi tshogs kyis ma bsgrubs pa'o/ /yon tan ma
73a5(mdo 'grel): lags pas 'dus bgyis pa ma lags zhes bya ba ni yon tan las gzhan pa rnams kyis sgrib pa mi byed pa'i tshul gyis 'dus byas pa ma yin pa'o/ /yon tan dang yon tan ma yin pa gnyis kyis ni 'dus byas thams cad bsdus pa yin te/ 'di
73a6(mdo 'grel): gnyis phan tshun spangs te/ gnas pa'i mtshan nyid yin pa'i phyir ro/ /gal te yon tan dang/ yon tan ma yin pa gnyis kyis 'dus ma byas pa yin na 'o na ji ltar de bzhin gshegs pa nyid kyi ye shes thun mong ma yin pa yin la/ gang zag
73a7(mdo 'grel): gzhan gyi ma yin/ 'dus ma byas pa rgyu dang ma 'brel pa la mi bltos pa dag ci'i phyir thun mong ma yin pa yin snyam pa de'i phyir/ ci'i slad du zhe na zhes gsungs so/ /'dir lan ni 'di ltar ye shes de ni bsam gyis mi khyab pa ste zhes bya ba
73b1(mdo 'grel): yin te/ 'di bsam pa dang bral bsam gyis mi khyab pa'o/ /bsam pa sgro btags pa dang bral ba bstan pa'i phyir/ des na yon tan nam yon tan ma lags pas kyang ji skad du bstan par bgyi'o zhes gsungs te/ gtan tshigs des sam/ ye shes des yon tan
73b2(mdo 'grel): nam/ yon tan ma lags pas 'dus byas nyid du ji ltar bstan par bgyi/ gang gi slad du ye shes de bsam gyis mi khyab pa zhes bya ba ni gzung ba med pa yin na/ gzhan ci zhig bsam du yod ces bya ba yin no/ /de ci'i slad du ye shes de bsam du ma
73b3(mdo 'grel): mchis pa ste zhes bya ba ni bsam pa gtong ste/ 'dzin pa med pa yin no/ /'dis ni 'di skad du ye shes de ni bsam par bya ba dang/ sems par byed pa las dben zhing de gnyis su sgro 'dogs pa med pa yin gyi/ gzhan dag ni ma yin no zhes bstan
73b4(mdo 'grel): to/ /mjug bsdu ba'i phyir/ gang de ltar shes pa de ni zhes bya ba la sogs pa gsungs te/ gzung ba dang 'dzin pa las dben pa'i bdag nyid kyi shes pa gang yin pa de ni sngar bstan pa'i mi dmigs pa'i tshul du sangs rgyas kyi ye shes lags par 'tshal lo/ /
73b5(mdo 'grel): de ltar bsam gyis mi khyab pa yin pa'i phyir/ rgyu dang 'brel pa bsal nas 'bras bu nyid kyang bsal ba'i phyir/ ye shes de ni chos gang yang mngon par rdzogs par sangs rgyas pa'am/ mkhyen pa ma mchis so zhes gsungs te/ shin tu rnam par
73b6(mdo 'grel): dag pa yin pas/ rnam pa thams cad khong du chud pa'i mngon par rdzogs par sangs rgyas pa 'am/ de las gzhan pa'i mkhyen pa ma mchis te/ yul gyi stobs las byung zhing/ yul shes pa gang yin pa de lta bu ma yin pa de ji ltar shes par
73b7(mdo 'grel): byed/ 'dis ni skyes bu byed pa'i 'bras bu bsal pa yin no/ /ye shes de ni sngon gyi mdza' 'am/ phyi ma'i mdza' nas mchis pa ma lags so zhes bya bas na bdag po'i 'bras bu bsal pa yin te/ de ni dus nges pa med pa'i phyir ro/ /ye shes
74a1(mdo 'grel): de ni sngon ma skyes pa yang ma lags zhes bya ba ni ye shes gang gi rgyu sngon skyes pa ma yin pa de la de skad ces bya ste/ sngon gyi sgras rgyu'i don la bya ste/ dper na sngon bzhin dang phyi ma bzhin dang/ yang dag pa'i shes pa sngon
74a2(mdo 'grel): du song ba la sogs pa bzhin no/ 'dis ni rnam par smin pa'i 'bras bu bsal ba yin te/ 'das pa las de rnam par gzhag pa'i phyir ro/ /ye shes de ni sngon ma skyes pa yang ma lags te zhes bya ba ni snga ma'i zla dgag pa bstan pa ste/ thams
74a3(mdo 'grel): cad rgyu med pa can nyid ston pa gtso bo yin no/ /'di gnyis kyis dngos po thams cad bsdus te/ phan tshun spangs te gnas pa yin pa'i phyir/ phung po gsum pa gzhan med do/ /'bras bu gsum nyid mi 'thad pa'i gtan tshigs ni ma skyes pa'i slad du'o
74a4(mdo 'grel): zhes bya ba yin te/ ye shes skye ba dang ldan pa ni 'bras bu nyid yin gyi gzhan du ma yin no/ /de las gzhan pa 'dus byas kyi chos 'gag pa sel bar byed pa ni gang ma skyes pa de ni nub par yang mi 'gyur/ chad par yang mi 'gyur ro zhes bya ba yin te/ dngos
74a5(mdo 'grel): po rnams 'jig pa ni lhag ma dang bcas pa dang/ lhag ma med pa dang gnyis su byis pa rnams kyis brtags so/ de la lhag ma dang bcas pa'i dbang du byas nas/ nub par mi 'gyur ro zhes gsungs te/ gnas skabs su nub pa med pa'i phyir ro/ /chad par
74a6(mdo 'grel): yang mi 'gyur zhes bya ba ni yod ye lhag ma med par mi 'gyur ba'o/ /rgyu dang mthun pa'i 'bras bu 'gog par byed pa ni ye shes de dang 'dra ba'i ye shes gang yang ma mchis te zhes bya ba la sogs pa yin te/ ye shes de las gzhan pa'i ye shes 'dra
74a7(mdo 'grel): zhing 'thun pa gang yang ma mchis na/ rgyu dang 'thun pa'i 'bras bu yin par gang zhig 'gyur te/ rgyu dang 'dra ba yin na ni rgyu 'thun pa'i 'bras bu yin par bzhed do/ /de dang 'dra ba'i dngos po ma mchis pa de'i slad du chos thams cad ye shes 'di yang
74b1(mdo 'grel): ma skyes pa'i phyir/ ye shes de ni bsam gyis mi khyab pa yin par bzhed cing 'dra ba ma mchis te/ 'di la 'dra zhing 'thun pa yod pa ma yin pas rgyu dang 'thun pa'i 'bras bu ma yin no/ /'o na rgyu 'thun pa'i 'bras bu bsal ba'i snga rol tu ci'i phyir 'gag pa sel
74b2(mdo 'grel): bar byed ce na/ dge ba dang mi dge ba dang lung du ma bstan pa'i chos gsum char gyis kyang rgyu 'thun pa'i bag chags 'jog par byed pa yin la/ de'i 'bras bus kyang de 'jog par byed pas mi mthun pa nye bar gyur pa las gzhan du 'bras bu gcig nas
74b3(mdo 'grel): gcig tu rgyun chad par mi 'gyur ro/ /rnam par smin pa'i 'bras bu ni lung du ma bstan pa ma yin zhing lung du bstan pa las byung ba yin pas/ rnam par smin pa'i bag chags 'jog par byed pas rgyun chad pa yin te/ des na de nyid du dgag pa srid pas na 'gag
74b4(mdo 'grel): pa sel bar byed pa yin no/ /bral ba'i 'bras bu sel bar byed pa ni ye shes de ni thog ma dang/ dbus ma dang tha ma mi dmigs pa ste zhes bya ba la sogs pa yin te/ thog ma ni man ngag pa'i gnas skabs so/ /dbus ni ma dag pa dang dag pa'i gnas skabs so
74b5(mdo 'grel): tha ma ni dag pa'i gnas skabs te/ de dag ma skyes pas na mi dmigs pa thog ma dang dbus dang tha ma mi dmigs pa de'i slad du ye shes de ni nam mkha' dang 'dra ba'o/ /'dir yang mi dmigs pa'i sbyor ba bstan pa'i phyir/ ye shes de la mnyam pa
74b6(mdo 'grel): 'am mi mnyam pa mi dmigs te zhes bya ba la sogs pa gsungs te/ ye shes 'di nam mkha' dang mnyam pas mnyam pa'o/ /de las gzhan pa dang mi mtshungs pa'i phyir/ mi mnyam pa'o/ /'di la mnyam pa 'am mi mnyam pa de dag kyang mi dmigs
74b7(mdo 'grel): so/ /yang na ye shes de mnyam pa ni mnyam pa nyid dam mi mnyam pa ste/ mi mnyam pa nyid mi dmigs te mi rig go /gnyi ga mi dmigs pha de'i slad du ye shes de ni/ mi mnyam pa nam mkha' dang mnyam pa'i phyir mi mnyam pa dang mnyam pa ste/ byang
75a1(mdo 'grel): chub sems dpa' i sde snod las/ bcom ldan 'das kyis mi mnyam pa dang mnyam pa'i tshig de skad du bshad pa'i phyir ro/ /de ltar bsam gyis mi khyab cing chags pa med pa'i ye shes bstan nas/ de'i rjes las thob pa dag pa 'jig rten
75a2(mdo 'grel): pa'i ye shes kha cig gis brtags pa de bsal ba'i phyir/ ye shes de la ni de dang 'dra ba'i ye shes gzhan mi dmigs te zhes bya ba la sogs pa gsungs te/ 'di'i rnam pa de dang 'dra ba yin te/ de dang tshul 'dra ba ni de dang 'dra ba ste/ de'i rjes su byed
75a3(mdo 'grel): pa'o/ /'di la de yod pa ma yin pas de dang 'dra ba'i ye shes gzhan mi dmigs te/ don dam par chos thams cad ma skyes pa'i phyir ro zhes dgongs pa'o/ /kun rdzob tu yang de bzhin gshegs pa'i gsang ba bsam gyis mi khyab pa bstan pa la sogs
75a4(mdo 'grel): pa las/ 'di bkag pa'i phyir/ 'dis ni rtag tu mnyam par gzhag pa yin par bstan to/ /yang na de dang 'dra ba'i ye shes gzhan zhes bya ba ni 'di rang gi ngo bo dang mi mthun pa'i ngo bo la bya ste/ mi mthun par gleng ba'i phyir ro/ /de skad du mi 'jigs pa
75a5(mdo 'grel): bzhi'i skabs su gsungs so/ /de med pa'i phyir/ de dang 'dra ba'i ye shes gzhan mi dmigs so/ /de nyid bsal bar bya ba'i phyir/ 'jam dpal ye shes 'di mi sgyur ba ma yin nam zhes dris so// //bam po drug pa/ mi bsgyur ba 'di ji
75a6(mdo 'grel): lta bu yin zhe na/ phyir rgol bar byed pas 'khrugs pa 'am/ g.yos pa ni bsgyur ba yin no/ /de lta bu ma yin pas mi bsgyur ba yin no/ /ji lta zhe na/ yang dag par rdzogs pa'i sangs rgyas su gyur te/ zag pa zad pa na 'di dag ni bar du gcod pa'i chos
75a7(mdo 'grel): rnams so/ /'di dag ni nges bar 'byin pa'i lam yin no zhes zhal gyis bzhes pa na/ da la phyir rgol ba'i mtshan ma yang dag par rjes su ma mthong bas /mi bde ba dang bag tsha ba med pa dang/ mi 'jigs pa thob ste bzhugs/ /khyu mchog
75b1(mdo 'grel): gi gnas yin par zhal gyis bzhes/ 'khor gyi nang du seng ge'i sgra sgrogs/ tshangs pa'i 'khor lo bskor ro zhes bya ba la sogs pa ni mi bsgyur ba'i las yin no/ /mi bsgyur ba 'di yang ci'i phyir zhe na de'i phyir bcom ldan 'das ye shes de ni ma bgyis pa ste
75b2(mdo 'grel): zhes gsungs so/ /ma bgyis pa nyid lags pa de'i slad du mngon par bzhed pa'i ye shes 'di mi bsgyur ba lags so/ /gzhan dag mi bsgyur bar byed pa dang bral ba'i phyir/ /mi bsgyur ba yin par rnam par bzhag go/ ye shes 'di la ni sgyur ba dang/ mi bsgyur
75b3(mdo 'grel): ba'i tha snyad 'jug pa yang med pas shin tu yang bsgyur ba med do zhes dpes bstan pa'i phyir/ bcom ldan 'das 'di lta ste dper na/ karSha pa na rtags ma btab pa ni zhes bya ba la sogs pa gsungs so/ /rtags btab pa ni zod du bya ba'i rtags btab pa ste/
75b4(mdo 'grel): dper na 'dram ma la sogs pa lta bu'o/ /'di de lta bu ma yin pas rtags ma btab pa'o/ /'di bsgyur ba yang ma lags pa ni rtags ma btab pa'i phyir ro/ /bsgyur ba las gzhan pa dbyig la sogs pa mi bsgyur ba'i ngo bo yang ma lags te/ de'i ngo bo ma
75b5(mdo 'grel): yin pa'i phyir ro/ /de bas na de gnyi ga ma lags pa'i grangs su mchi'o/ /bcom ldan 'das de bzhin du zhes bya ba la sogs pa ni don la sbyor bar byed pa yin te/ gang ma byas pa de ni bsgyur ba dang mi bsgyur ba'i gnas ma yin no zhes bya ba
75b6(mdo 'grel): yin no/ /chags pa med pa'i ye shes bshad zin to/ /de ni snod du gyur pa'i gang zag rnams bstan par bya'o/ /de bzhin gshegs pa'i ye shes bstan pa/ 'di ltar zab mo bstan pa la de ni de kho na yin gyi/ gzhan du ni ma yin no zhes nges
75b7(mdo 'grel): par 'dzin cing lhag par smos pa'i gang zag de dag su zhe na/ 'phags pa 'jam dpal gyis kyang de bzhin gshegs pa'i rigs can dag las gzhan pa dag ma yin par bstan pa'i phyir/ bcom ldan 'das gang dag 'khor ba'i chos can
76a1(mdo 'grel): yang ma lags zhes bya ba la sogs pa gsungs te/ 'khor ba'i chos can de dag ni rigs med cing de las yid byung ba med pa'i phyir/ 'khor ba'i rang bzhin pa yin no/ /yongs su mya ngan las 'da' ba' i chos can ni nyan thos dang/ rang sangs rgyas kyi rigs
76a2(mdo 'grel): can te/ 'khor bas skrag pa'i phyir ro/ /de gnyi ga ma yin pa ni byang chub sems dpa' i rigs can te/ de yang rigs la gnas pa kho na yin te/ de'i phyir de dag 'dir mos par 'gyur ro zhes gsungs so/ /gang dag 'jig tshogs las kyang ma bskyod pa ces bya ba'i
76a3(mdo 'grel): don 'di yin te/ 'jig tshogs la lta ba ni skyon yin te/ de las bskyod nas stong pa nyid la gnas pa'i phyir/ lta bas byas pa rnams zad pa dang/ gtugs par 'gyur ro zhes bya ba'i bsam pas gang dag 'jig tshogs las 'da' bar byed do/ /gang dag de lta bu
76a4(mdo 'grel): ma yin pa de dag chos thams cad skye ba med par mos pa nyid kyi phyir 'jig tshogs las ma bskyod pa yin no/ /gang dag 'dod chags dang zhe sdang dang gti mug kyang ma bas pa zhes bya ba ni skye ba med pa la lhag par mos pa kho na yin par dgongs pa ste/ de dag mos par
76a5(mdo 'grel): 'gyur ro zhes sbyar ro/ /'dis ni byang chub sems dpa' i rigs can dag kho na lhag par mos pa dang ldan par bstan to/ /de ci'i slad du zhe na/ zhes bya ba ni de dag la legs par khong du chud pa ci zhig yod na/ gang gis de dag kho na lhag par mos pa yin gyi/
76a6(mdo 'grel): gzhan ma yin no zhes bya zhe na/ de'i phyir mi bas pa ni bas par mi 'gyur te zhes bya ba la sogs pa gsungs so/ /bas pa zhes bya ba ni zhig pa'o/ /de med pa ni mi bas pa ste/ 'dus ma byas pa la bya'o/ /bas pa yang lhag ma dang bcas pa ste/ dper na
76a7(mdo 'grel): grangs can rnams kyi lta bu'o/ /yongs su bas pa ni thams cad du lhag ma med par zad pa ste/ dper na mdo sde pa'i lta bu ste/ de bas na de dag ni log par mos pa yin gyi/ 'di la lhag par mos pa med do/ /gang dag de lta bu'i lta ba can ma yin pa de dag
76b1(mdo 'grel): mos par 'gyur ro/ /gang dag 'khor ba las kyang ma 'das pa zhes bya ba ni 'khor ba rnams ma skyes par lhag par mos pa kho na'i phyir ro/ /'khor ba'i grangs su yang mi mchi'o zhes bya ba ni gzung ba dang 'dzin par mngon par zhen pa'i rmongs pa spangs pas
76b2(mdo 'grel): nyon mongs pa can ma yin pa'i phyir ro/ /de skad du nyon mongs skye ba nyon mongs min/ /skyon med yon tan dpag med ldan/ /zhes bstan to/ /'dis ni mthong ba'i lam la gnas pa bstan to/ /gang dag lam dang bral ba yang ma lags shing zhes bya ba ni zhi
76b3(mdo 'grel): gnas dang lhag mthong rtag tu bar chad med pa 'byung ba'i phyir ro/ /lam gyi 'du shes kyang mi skye ba zhes bya ba ni skye ba med pa rtogs pa shin tu cher gyur pa'i phyir ro/ /'dis ni sgom pa'i lam la gnas pa bstan to/ /'jam dpal legs so
76b4(mdo 'grel): legs so zhes bya ba la sogs pa ni rjes su gnang ba mdzad pa'o/ /bcom ldan 'das ma mchis pa'i dus bcom ldan 'das mya ngan las 'das pa'i tshe na/ gang la la dag byang chub kyi phyogs kyi dmigs pa so so'i skye bo la sogs pa dang 'brel ba dge
76b5(mdo 'grel): ba dang mi dge ba la sogs pa'i chos de dag rigs pa rnam pa bzhis gdul bar bya ba'i phyir rgyud la tshul rnam pa drug po 'dis phyin par byed thob par byed pas 'dul ba yin la de nyid mdza' gnyis su ltung ba rnams kyis rtogs par dka' ba'i
76b6(mdo 'grel): phyir zab mo yin te/ bstan ma thag pa 'di dang thugs su chud pa'i ngo bo byang chub kyi phyogs kyi bdag nyid shes rab kyi pha rol tu phyin pa zab mo 'di la nyan pa ste/ nyan 'dod pa dang mos pa ste thos nas sems dang bar gyur pa nyid kyis 'di de
76b7(mdo 'grel): lta bu yin gyi gzhan du ma yin no zhes nges par 'dzin par byed pa dang/ kun 'tshal ba ste/ thos shing mos nas rigs pas sems shing gtan la 'bebs par byed pa dang/ rab tu 'dzin par 'gyur ba ste ji lta ba bzhin du shes par byas
77a1(mdo 'grel): nas sgom pas khong du chud par byed pa mchis sam/ lan ni 'od srungs 'khor 'di nyid na'ang zhes bya ba la sogs pa yin te/ 'jam dpal gyis kyang byin gyis brlabs pa'i phyir 'di nyid na'ang zhes bya bas ni nges par 'dzin pa smras pa ste/
77a2(mdo 'grel): sangs rgyas dang byang chub sems dpas rjes su gzung ba dang 'bral ba'i spyod yul ma yin no zhes bya ba'i tha tshig go /'dis ni byang chub sems dpa' i rigs can dag kho na zhugs pa yin par bstan te/ nyan pa la sogs pa'i don rnam pa bzhi la zhugs pa de dag nyid
77a3(mdo 'grel): dpe rnam pa bzhis go rim bzhin du gsal bar byed do/ /de la re zhig nyan pa'i ched du 'di lta ste dper na/ khyim bdag gam/ khyim bdag gi bu zhig gis 'di lta ste zhes gsungs te/ snga ma ni byang chub sems dpa' i sdom pa bzung ba'o/ /phyi ma ni de las gzhan pa ste
77a4(mdo 'grel): byang chub sems dpa' i sdom pa ma bzung ba'o/ /'o na ji ltar zhugs pa ma yin par rnam par gzhag ce na/ dge ba'i bshes gnyen la brten pas byang chub kyi sems bskyed pa'i phyir ro/ /nor bu rin po che brgya stong ri ba zhes bya ba ni chags pa'i gnas nyid yin
77a5(mdo 'grel): par bstan te/ khyim bdag dag ni de la gces par sems so/ /nor bu rin po che stor ste/ mi snang bar gyur na sdug bsngal te/ lus kyi mi bde ba 'byung bar 'gyur te/ sems mya ngan gyis non pa 'dis lus kyang gdungs par byed pa'i phyir ro/ /mya ngan las yid
77a6(mdo 'grel): gang gis gzhan mi sems mi 'dzin pa gang yin pa de yid mi bde ba yin no/ /de nyid rnyed na bde ba dang yid bde ba skye zhing zhes bya ba ni lus kyi ngang yid kyi bde ba tha dad pa'i phyir ro/ /bde ba de gnyis kyi rgyu ni kun nas dkris pa'i yid la byed pa med par 'gyur
77a7(mdo 'grel): ro zhes bya ba yin no/ /don la sbyar ba ni 'od srungs de bzhin du dge slong dang zhes bya ba la sogs pa yin no/ /dngos po med pa'i bar du ma thos na 'di snyam du zhes bya ba ni bdag nyid smod pa'o/ /bdag ces bya ba'i sgra ni smad pa'i phyir ro/ /smod pa'i tshul
77b1(mdo 'grel): bstan pa'i phyir shes rab kyi pha rol tu phyin pa zab mo ma skyes pa dang zhes bya ba nas/ 'di lta bu 'di ma thos so snyam du sems so zhes bya ba yin no/ /de dag gis dus gzhan na thos bar gyur pa na zhes bya ba la sogs pa ni bsal lo/ /tshig 'di skad du 'di ltar bdag
77b2(mdo 'grel): cag gis zhes bya ba la 'di ltar zhes bya ba ni gtan tshigs so/ /mos pa'i dbang du byas nas 'od srungs 'di lta ste/ dper na sum cu rtsa gsum pa'i lha rnams ni zhes bya ba la sogs pa gsungs so/ /shing yongs 'du dang/ sa brtol ni rnam grangs yin pa/ de
77b3(mdo 'grel): ni me tog gi shing yin te/ me tog kha 'bus shing me tog byung du nye ba mthong nas/ ring po mi thogs par myur du 'di na me tog thams cad rgyas par 'gyur ro/ /snyam du nges par bzung nas yid dga' ba ste/ de dga' ba skyes so/ /de dag gang la yod pa de rab tu
77b4(mdo 'grel): dga' bar 'gyur ro/ /kyi ma zhes bya ba ni dga' ba'i sgra'o/ /'od srungs de bzhin du dge slong dang zhes bya ba la sogs pa ni don la sbyor bar byed pa yin no/ /yid dga' ba dang zhes bya ba de ni snying dga' ba'o/ /rab tu dga' bar 'gyur ro zhes bya ba de ni dga' ba
77b5(mdo 'grel): dang shin tu ldan pa'i phyir ro/ /de nyid 'dir mos pa yin te/ mos pa'i rgyu las byung ba'o/ /de ba na 'di thos na zhes gsungs te/ me tog kha 'bus pa dang 'dra ba yin no/ /de dag kyang nga'i 'khor 'di nyid na gnas par 'od srungs khyod kyis nges par shes
77b6(mdo 'grel): par gyis shig ces bya ba la yongs 'du sa brtol la lha'i bu rnams ji lta bzhin du khyod kyis de dag thos nas dad pa dang/ mchog tu dga' ba ma 'ongs pa na byed pa de dag kyang da ltar ba'i 'khor 'di nyid na gnas par nges par gtan la bab par khyod kyi shes
77b7(mdo 'grel): par gyis shig the tshom ma byed ces bya ba'i tha tshig go /nges par shes pa rnam pa gnyis gang dag yin pa de ston par byed pa ni gang dag ma 'ongs pa'i dus na shes rab kyi pha rol tu phyin pa zab mo ma skyes pa dang zhes bya ba la sogs pa yin te
78a1(mdo 'grel): de dag nga'i 'khor 'dus pa 'di'i nang na ngas rjes su bzung zhing gnas par shes par gyis shig shes par bya ba mos pa'i 'bras bu cig shos ston pa ni gang dag ma 'ongs pa'i dus na/ yid dga' ba dang rab tu dga' bar 'gyur ba zhes
78a2(mdo 'grel): bya ba la sogs pa gsungs te/ dus shin tu ring pos sangs rgyas kyi me tog thams cad rgyas par 'gyur bar dogs pa mi bya'i/ shing yongs 'du'i me tog kha 'bus pa bzhin ring po mi thogs so zhes bya ba'i tha tshig go/ mos pa rnams kyi 'bras bu
78a3(mdo 'grel): me tog rgyas pa lta bu 'di gang zhe na/ 'di lta ste/ me tog thams cad rgyas par 'gyur ba ni stobs dang mi 'jigs pa la sogs pa/ sangs rgyas kyi chos mdza' dag rgyas par 'gyur ro zhes gsungs pa yin no/ /don la sbyar ba rdzogs nas/ spyi'i don
78a4(mdo 'grel): mjug sdud par byed pa ni 'od srungs 'di ltar shes rab kyi pha rol tu phyin pa zab mo ma skyes pa dang ma byung ba nas zhes bya ba la sogs pa yin no/ /'di ma 'ongs pa'i dus na zhes bya ba ni dus phyis mya ngan las 'das pa la thug pa'i bar du'o/ /de bzhin
78a5(mdo 'grel): gshegs pa mya ngan las 'das pa'i phyir zhugs pa'i gang zag gi rgyud la/ gnas gyur pa dang sngon med pa thog ma nyid du spyod par 'gyur zhing gnas pa gang yin pa de yang 'od srungs sangs rgyas kyi byin gyis brlabs yin te/ sangs rgyas
78a6(mdo 'grel): kyis byin gyis ma brlabs par gyur na gnas pa med pa'i phyir ro/ /sangs rgyas kyi mthu yin par shes par bya'o zhes bya ba ni dbang gi mthus spyod pa yin gyi de ltar ma yin te/ gal te sdud pa dang/ 'jog par byed pa'i de bzhin gshegs
78a7(mdo 'grel): pa'i ye shes kyi rlung gi dkyil 'khor gyi mi 'bab na ni don 'di la spyod pa su yang nus pa med do/ /'od srungs de bas na gang dag shes rab kyi pha rol tu phyin pa zhes bya ba la sogs pas ni dpe gsum pa ston par rtsom pa yin no/ /'od
78b1(mdo 'grel): srungs de ni de dag gis thos pa'i dang po ma yin no zhes bya ba ni sngon yang thos pa yin no zhes bya ba'i tha tshig go /ji lta zhe na de bstan pa'i phyir 'od srungs 'di lta ste/ dper na nor bu mkhan zhig gis zhes bya ba la sogs pa gsungs te/ nor bu mkhan de ni nor bu
78b2(mdo 'grel): rin po che'i rgyu dang/ 'bras bu dang/ ngo bo nyid dang/ skyon dang yon tan shes pa'o/ /des nor bu rin po che mthong nas gang gi tshe dga' bar gyur cing yid dga' bar gyur pa de ni nor bu mkhan des nor bu rin po che de gzod mthong ba ma yin gyi 'on kyang
78b3(mdo 'grel): de ni sngon nas rgyun tu nor bu mkhan 'dis/ nor bu rin po che'i rigs su gtogs pa 'am/ nor bu rin po che 'di nyid sngon lan du ma mthong ba yin no/ /'od srungs de bzhin du gang dag shes rab kyi pha rol tu phyin pa zhes bya ba la sogs pa ni don
78b4(mdo 'grel): la sbyor ba yin no/ /'di thos nas yid dga' ba dang rab tu dga' bar gyur cing zhes bya ba de gnyis ni mos pa dang ldan pa de'i rtags yin te/ de gnyis kyang de'i rtags yin pa'i phyir ro/ /mgu ba ni rab tu mgu ba yin no/ /gang dag la rangs pa dang yid
78b5(mdo 'grel): bde ba skyes pa de dag la de skad ces bya ste/ 'di gnyis dang/ mgu pa ni kun shes pa la rtags lhag par yod pa yin la/ yid dga' ba dang rab tu dga' ba gnyis mos pa la yang yod pa'i phyir ro/ /yid dga' ba la sogs pa dang ldan
78b6(mdo 'grel): pa de dag gi gzod thog mar thos pa ma yin gyi/ sngon yang thos ba yin par yid ches par bya'o/ /bzhi pa'i don gsal bar bya ba'i ched du rtsom par byed pa/ 'od srungs de dag ni 'di skad du smra bar 'gyur te zhes bya ba la sogs pa ni don gsal lo//
78b7(mdo 'grel): de dag ni sngon rgyun tu 'jam dpal gzhon nur gyur pa la bsnyen bkur byas par gyur pa'o zhes bya ba ni sngon gyi dus na rgyu dang rjes su mthun par bsnyen bkur byas pa ste/ 'dir de dang 'thun par bsnyen bkur byas pa ni yon tan gang gis 'jam
79a1(mdo 'grel): dpal gzhon nur gyur pa 'di/ de ltar ston par mdzad pa'i yon tan de'i grogs byas pa dang/ rjes su yi rang ba dang 'dod pa dang lhag par mos pa la sogs pa gang gis byas pa de dag gis de ltar bsnyen bkur byas pa yin no/ /bcom
79a2(mdo 'grel): ldan 'das kyis kyang don 'di nyid rnam pa mang du gtan la phab po/ /re shig rin po che skar mda' las kyang/ yon tan gang gis gang zhig 'od zer 'gyed/ /yon tan de la gang gis sngon grogs byas/ /de la de dag 'od zer rab tu 'gyed/ /'di ni drang
79a3(mdo 'grel): srong mkhyen pa'i cho 'phrul yin/ /de yi bsod nams sngon chad grogs byas dang/ /gang gis 'dod dang rjes su yi rang dang/ /gang gis mthong ngam dge ba brtsams de dag /de yi 'od zer 'di dag mthong bar 'gyur/ /gang gis bsod nams byas
79a4(mdo 'grel): shing dge bsags dang/ gang gis yang dang yang du sangs rgyas mchod/ /sangs rgyas yon tan 'dod cing mos pa la/ /de dag rnams kyi 'od zer bskul bar byed/ /ji ltar nyi ma dmus long mi mthong yang/ /'jig rten dag na shar bcas de med min//
79a5(mdo 'grel): mig dang ldan pas shar ba mthong nas ni/ /kun kyang rang rang rnams kyi chos la sbyor/ /de ltar skyes bu chen po'i 'od zer de/ /yod kyang dman pa rnams kyis de mi mthong/ /log pa zil non mos pa med pa la/ /blo can rnams kyi 'od zer dkon
79a6(mdo 'grel): pa yin/ /rgyan dang nor bu gzhon pa gzhal med khang/ /rin chen bcud len dri bsung byug pa rnams/ /de yang chen por gyur pa rnams la yod/ /dman par gyur pa rnams la de dag dkon/ /zhes gsungs so/ /de lta ma yin te ye shes sems dpa' 
79a7(mdo 'grel): la/ /bsnyen bkur ma byas pa rnams des bstan pa la lhag par mos pa 'am /sgom par nus pa su zhig yod/ sngon bsgoms pa rjes su myong ba gsal bar bya ba'i phyir/ 'od srungs 'di lta ste/ dper na/ mi la la zhig grong ngam/ grong khyer
79b1(mdo 'grel): ram/ grong rdal lam/ ljongs gang yang rung ba zhig tu zhes bya ba la sogs pa gsungs te/ /dgos pa la la'i phyir son par gyur pa la zhes bya ba ni grong la sogs pa'i nang du yun ring du mi 'dug pa dang/ de'i yon tan rjes su myong ba yun thung ba nyid du
79b2(mdo 'grel): bstan to/ /de las gzhan der song ba kha cig ni de'i yul mi 'am/ grong de la sogs pa'i yon tan shes pa yin no/ /yang dus gzhan zhig na de'i drung du mi la la zhig song ste/ nye bar song ste/ mi lnga mas mthong ba'i grong khyer de'i bsngags pa yon
79b3(mdo 'grel): tan brjod do/ /kun dga' i ra ba zhes bya ba ni shing sna tshogs bskyed pa'i ra pa'o/ /kun dga' i ra ba nyams dga' nyid/ ces bya ba la/ kun dga' i ra ba'i las ni nyams dga' bar byed pa'o/ /de dag gi las ni gzugs dang/ sgra dang dri dang ro dang reg bya'i bye brag
79b4(mdo 'grel): gis rnam pa mang ngo/ /skyed mos tshul nyams dga' ba nyid dang zhes bya ba la/ skyed mos tshal ni spyi'i sna tshogs bskyed pa'i ra ba'o/ /de'i lhan cig gcig de dag gi bsngags pa brjod nas des de thos pa dang dga' bar tshor ba ni nyams bde ba thob
79b5(mdo 'grel): pa'o/ /'di yid bde ba skyes pa de la de skad ces bya'o/ /yang dang yang du 'di skad du/ kye skyes bu de nyid zlos te rjod cig ces 'chol na zhes bya ba ni gsol ba 'debs pa'o/ /skyes bu de skad smra ba de ni me tog dang 'bras bu nyams dga' ba dag
79b6(mdo 'grel): kyang sngon myong ba yin par mi des de ltar rtogs par 'gyur ro/ /de ci'i phyir zhe na/ zhes bya ba'i bsam pa ni nyams dga' ba sngon ma myong yang thos nas dga' ba mthong ste/ des na nges pa nyid yin no snyam na/ lan du bsam pa gsal par byed
79b7(mdo 'grel): pa de la yod pa'i rnam pa'i bye brag thun mong ma yin pa bstan pa'i phyir/ 'di ltar de thos nas yid cher dga' ba dang zhes bya ba la sogs pa gsungs te/ mgu ba dang zhes bya ba de ni rab tu dga' bas gzed mthos pa ste/ de ni snying dga' 
80a1(mdo 'grel): ba'o/ /'di'i rangs pa dang yid bde ba skyes pa de la de skad ces bya ste/ rjes su myong ba mi 'khrul bar yod pa'i chos rjod par byed pa dang/ de las gzhan pa dag gis kyang nges par byed do/ /'od srungs de bzhin du gang dag gis 'jam
80a2(mdo 'grel): dpal gzhon nur gyur pa zhes bya ba la sogs pa ni don la sbyor ba'o/ /bsnyen bkur byas par gyur pa zhes bya ba ni ji skad du bstan pa'i bsnyen bkur byas pa'o/ /yang dang yang du 'gro zhing zhes bya ba ni yang dang yang du song zhing 'dri ba byas par gyur
80a3(mdo 'grel): pa'o/ /'di thos nas rab tu dga' zhing mgu bar gyur te zhes bya ba ni sngon ma byung ba 'byung bar 'gyur ba'o/ /dga' ba dang mgu ba rgya cher bskyed cing zhes bya ba la/ cher zhes bya ba ni rgya cher ro/ /skyed pa ni phyis kyang yod par 'gyur ba ste/ skyes pa myur
80a4(mdo 'grel): du mi 'jig ces bya ba'i tha tshig go /dga' ba'i rtags ni spong bar mi 'dod pa ste/ tshig 'di skad du ma la 'di lta ste/ ma skyes pa dang ma byung ba nas zhes bya ba nas/ 'di lta bu 'di nyid ji mnyan to zhes smra bar 'gyur ro zhes gsungs so/ /'di
80a5(mdo 'grel): nyid ces bya ba ni gzhan sel ba ste/ de nyid byed pa'i phyir ro/ /de'i tshe bcom ldan 'das ma mchis pa'i dus na/ dad pa'i rigs kyi bu 'am rigs kyi bu 'byung ba de dag gi rnam pa dang zhes bya ba la sogs pa la/ de'i tshe na lus dang ngag dang
80a6(mdo 'grel): sems la rnam par yod par gyur pa'i phyir/ rnam pa ni rab tu dga' ba la sogs pa yin no/ /sngon gyi nyan pa dang/ mos pa la sogs pa la rjes su dpog par byed pa'i phyir rtags so/ /ma 'ongs pa'i bla na med pa yang dag par rdzogs pa'i byang
80a7(mdo 'grel): chub kyi rgyu yin pa'i phyir/ rgyu mtshan te/ de dag nyid lags sam zhes tshig zur gyis dris so/ /'od srungs ji skad smras pa de de bzhin te zhes bya ba la sogs pa ni lan yin no/ /de ltar rnam pa la sogs pa bstan pa dang/ rnam pa la sogs pa don
80b1(mdo 'grel): dam pa nyid yin pa bsal ba'i phyir/ bcom ldan 'das chos de ni rnam pa ma mchis shing zhes bya ba la sogs pa gsungs te/ 'di la rnam pa yod pa ma yin pas rnam pa med pa ste/ byang chub kyi phyogs kyi dmigs pa nyid du bstan pa so so'i skye bo la
80b2(mdo 'grel): sogs pa dang 'brel pa'i chos de ni ngo bo nyid ma skyes pa'i phyir rnam pa mi rigs pa'i phyir ro/ /tshul de lta bu la rjes su dpag par bya ba med pa'i phyir/ rtags ma mchis so/ /rgyu mtshan ma mchis pa zhes ma gsungs pa ni mos pa la sogs pa de'i rgyu
80b3(mdo 'grel): mtshan nyid yin pas dogs pa med pa'i phyir ro/ /de bzhin du bcom ldan 'das shes rab kyi pha rol tu phyin pa thugs su chud pa'i bdag nyid kyang rnam pa ma mchis pa'o/ /bar gyi sgras rtags ma mchis pa bzung nas/ mtshan ma ma mchis pa lags
80b4(mdo 'grel): na zhes bya ba ni ma skyes pa'i phyir ro/ /spyir bstan pa'i phyir/ rnam pa'am rtags sam mtshan ma ci rigs par/ ji lta bu zhig rnam pa gang zhig mchis par 'gyur/ bcom ldan 'das kyis chos bstan pa sgra'i bdag nyid gang lags pa de yang ma skyes
80b5(mdo 'grel): pa'i phyir de bzhin du rnam pa ma mchis/ rtags ma mchis mtshan ma ma mchis pa lags na/ des na de ltar na/ bcom ldan 'das rnam pa dang rtags dang mtshan ma rnams mchis par ji ltar bstan cing bshad/ /don dam par rnam pa la sogs
80b6(mdo 'grel): pa mi srid par de skad ces gsol pa dang/ kun rdzob kyi rnam pa las gzhan ma yin par bstan pa'i phyir/ 'jam dpal de dag nyid shes rab kyi pha rol tu phyin pa zab mo shin tu ma skyes pa dang dngos po med pa'i bar 'di bstan na/ gang dag mos
80b7(mdo 'grel): pa nas kun chub par byed pa'i bar du byed pa'i rigs kyi bu dang/ rigs kyi bu mo de dag gi rnam pa dang rtags dang mtshan ma yin no zhes gsungs te/ de dag nyid ces bya ba ni bstan ma thag pa'i rnam pa'o/ /de ni gang zag sngar bstan pa de
81a1(mdo 'grel): dag gi rnam pa la sogs pa yin no/ /gang zag de ston pa ni shes rab kyi pha rol tu phyin pa zab mo shin tu ma skyes pa dang zhes bya ba la sogs pa yin no/ /kun chub par byed pa zhes bya ba ni kun 'dzin pa'o/ /de nyid de'i rigs can thos
81a2(mdo 'grel): pa la sogs pa'i spyod pa dang ldan pa yin te de bstan par bya'o/ /de bas na de gleng ba'i ched du 'jam dpal gang du shes rab kyi pha rol tu phyin pa bstan pa der zhes bya ba la sogs pa gsungs te/ rgyu'i bdag nyid kyi shes rab kyi pha rol tu phyin
81a3(mdo 'grel): pa bstan pa bshad pa ni ji lta ba bzhin du phyin ci ma log pa'i rgyu yin pa'i phyir/ der sangs rgyas kyi chos stobs dang mi 'jigs pa la sogs pa mdza' dag bstan par blta'o/ /sangs rgyas rnams kyi sku dang gsung dang thugs sprul pa
81a4(mdo 'grel): dang/ mthu dang phrin las la sogs pa bsam gyis mi khyab pa gsungs pa gang yin pa de yang de ltar bstan par blta'o/ /gang gi phyir sangs rgyas nyid du bsod nams kyi tshogs kyis 'gyur ba de yongs su rdzogs pa yang 'di nyid kyis 'gyur bar bstan
81a5(mdo 'grel): pa'i phyir/ 'jam dpal sngon byang chub sems dpa' i spyad pa spyod pa na zhes bya ba la sogs pa gsungs te/ dge ba'i rtsa ba pha rol tu phyin pa dang 'brel ba 'am/ 'jig rten pa'am 'jig rten las 'das pa'i dge ba rgyur gyur pa gang dag gis bla na med
81a6(mdo 'grel): pa yang dag par rdzogs pa'i byang chub tu mngon par rdzogs par sangs rgyas par 'gyur pa'i dge ba de dag /yang dag par bsgrub par 'dod bskyed par 'dod pas shes rab kyi pha rol tu phyin pa ma skyes pa dang dngos po med pa dang skye ba
81a7(mdo 'grel): med pa'i bdag nyid 'di nyid klog pa dang/ 'chad pa na mnyan par bya/ de de bzhin no zhes nges par 'dzin par mos par bya/ glegs bam yi ger bri bar bya/ tshig dang don mi brjed par gzung bar bya/ glegs bam klag par bya/ gzhan las
81b1(mdo 'grel): lung gnod par bya/ srod dang tho rangs la kha don du/ rang dang gzhan gyi rgyud la ji ltar yod par 'gyur ba de ltar tshig tu gdon par bya/ rnam pa thams cad yongs su 'dzin pa'i tshul gyis kun chub par bya/ de dang rjes su 'thun par sems pas tshul bzhin
81b2(mdo 'grel): yid la bya/ chos thams cad dmigs pa'i tshul gyis bsgom par bya/ rgyal mtshan dang ba dan gnyis lhan cig tu 'byung ba la bye brag tu ni 'di yin te/ rgyal mtshan ni mtshan ma can la rgyu nges pa med pa yin no/ /ba dan ni mtshan ma med la gos kyi rgyu las
81b3(mdo 'grel): byas pa'o/ /de bong chung ba ni rnam par rgyal ba'i ba dan yin no/ /ci nus zhes bya ba ni me tog la sogs pa'i nang nas gang ci tsam yod par nus pa des de srid du nges par mchod par bya ba'i tha tshig go /'di ni lhag pa'i bsam pa rnam par dag pa'i
81b4(mdo 'grel): yan lag yin te/ rtag tu ngu la sogs pa bzhin du/ dka' ba yin du zin kyang mi ldog par sbyor ba'i phyir ro/ /ci phod du zhes bya ba ni lus kyi mthus mi ldog pa'o/ /rim gros bya'o zhes bya ba ni gus par bya ba yin gyi ma gus par ma yin te/ mthong ma
81b5(mdo 'grel): thag tu stan las ldang ba dang/ thal mo sbyor ba la sogs pa bya'o/ /'di ni bsam pa rnam par dag pa'i yan lag yin te/ sgyu dang g.yo spangs te sbyor ba'i phyir ro/ /bsod nams kyi tshogs ni sbyin pa la sogs pa pha rol tu phyin pa gsum gyi ngo bo
81b6(mdo 'grel): yin la/ de'i bar chad byed pa theg pa dman pa yid la byed pa ni phas pham pa bas kyang shin tu lci ba yin pa'i phyir/ sa dang rigs dang 'jug pa la sogs pa thams cad las 'da' bar bya ba yin no/ /'jam dpal ji ltar rnam pa gang gis phyir mi
81b7(mdo 'grel): ldog pa'i sa ni gzugs la sogs pa las phyir ldog pa la sogs pa dang mi g.yo ba'o/ /de la 'jug par 'gyur/ khong du chud par 'gyur rtogs par 'gyur ba dang/ de lta bur nyan par 'dod pa de nges par 'dzin par 'dod pas shes rab kyi pha
82a1(mdo 'grel): rol tu phyin pa ma skyes pa dang/ skye ba med pa dang/ dngos po med pa'i bdag nyid 'di nyid mnyan par bya ste/ sa de thab pa ni rnam pa gzhan gyis ma yin te/ 'di ltar bla na med pa yang dag par rdzogs pa'i byang chub las phyir mi ldog par bya
82a2(mdo 'grel): ba'i chos ni rnam pa gnyis yin te/ chos thams cad stong pa nyid du blta ba dang/ sems can thams cad yongs su ma btang ba yin no zhes gsungs so/ /de gnyis kyang 'di nyid las gsungs te/ 'og nas rim gyis ston par byed do/ /'jam dpal chos
82a3(mdo 'grel): gang yang rung so so'i skye bo la sogs pa dang 'brel ba de dag thams cad ma skyes par na mnyam pa nyid du skye ba med pa'o zhes mtshan nyid gcig po 'di la mos shing nges par 'dzin par 'dod pas so/ /'di ni 'dir ye shes kyi tshogs kyi rtsa ba dang rgyu
82a4(mdo 'grel): yin no/ /lhag ma ni de nyid kyi 'bras bu dang rab tu dbye ba yin no/ /'bras bu bstan pa'i phyir/ 'jam dpal sangs rgyas kyi chos thams cad mngon par rdzogs par byang chub par 'dod pa'o zhes gsungs so/ /'jam dpal chos thams cad kyang de
82a5(mdo 'grel): bzhin gshegs pas mngon par rdzogs par sangs rgyas so zhes bya ba 'di la/ kyang gi sgra ni rim pa gzhan du sbyar ba ste/ de bzhin gshegs pas kyang mngon par sangs rgyas so zhes bstan pa 'di la mos shing nges par byed pa'o zhes sbyar ro//
82a6(mdo 'grel): de ci'i phyir zhe na/ zhes bya ba ni mos pa 'di ji ltar mchog yin zhe na zhes bya'o/ /gang mngon par rdzogs par 'tshang rgya bar byed pa 'am zhes bya ba ni khong du chud pa pa'o/ /lam shes pa gang gis mngon par rdzogs par 'tshang rgya bar byed pa
82a7(mdo 'grel): 'am/ chos gang mngon par rdzogs par 'tshang rgya bar bya zhing khong du chud par bya ba'i chos de gang yang med de mi dmigs pa'i phyir ro/ /de ltar don 'di rtogs shing zhes bya ba ni don shes par ro/ /gang byang chub ma yin pa'i chos de
82b1(mdo 'grel): gang yang med do zhes bya ba ni skye ba med par mnyam par bye brag med pa'i phyir ro/ /chos thams cad la rnam par mi rtog par 'dod do gzung ba dang/ 'dzin par rnam par rtog pa spang bar 'dod pas/ shes rab kyi pha rol tu phyin pa skye ba med pa'i bdag nyid 'di
82b2(mdo 'grel): nyid mnyan par bya ba nas/ rim gro'i bar du bya ste/ 'di nyid la spyad par bya'o zhes bya ba'i tha tshig go /de ci'i phyir zhe na zhes bya ba ni 'di la gtan tshigs ci yod ces bya ba'o/ /de'i phyir shes rab kyi pha rol tu phyin pa ni chos gang gi zhes bya ba la
82b3(mdo 'grel): sogs pa gsungs te/ chos gang gi yongs su grub cing yod par skyed pa ma yin no/ /skye ba bkag na de mi dmigs pa'i phyir yongs su grub pa ston pa yang ma yin te/ yongs su grub pa med pa'i phyir/ ston pa lta ga la yod/ chos thams cad
82b4(mdo 'grel): kun nas nyon mongs pa yang ma yin/ rnam par byang ba ma yin zhes pa ni rang bzhin gyis ma skyes pa'i phyir ro/ /chos thams cad 'das pa yang ma yin/ ma 'ongs pa yang ma yin/ da ltar byung ba yang ma yin zhes bya ba de la/ mos par bya ba dang/
82b5(mdo 'grel): nges par bya ba dang/ 'jug par bya bar 'dod pas 'di nyid la mnyan par bya'o/ /de ci'i phyir zhe na/ shes rab kyi pha rol tu phyin pa 'di ni skye ba med pa'i bdag nyid yin la/ skye ba med pa la sogs pa ni dus su gtogs pa ma yin no/ /de ci'i phyir
82b6(mdo 'grel): zhe na/ chos thams cad ni skye ba med pa'i mthar thug pa'i phyir ro zhes bya ba ni 'di ltar chos thams cad de la gzhol ba'i phyir ro/ /de lta bu'i chos thams cad la/ de lta bu'i ngo bo la the tshom med par gtan la dbab par rtogs par 'dod pa'o//
82b7(mdo 'grel): 'jam dpal lan gsum du bzlas te/ rnam pa bcu gnyis su chos kyi 'khor lo ji ltar bskor bar 'gyur ba de zhes bya ba de la/ sdug bsngal dang/ sdug bsngal kun 'byung ba dang/ sdug bsngal 'gog pa dang/ sdug bsngal 'gog par 'gyur pa'i
83a1(mdo 'grel): lam gyi mtshan nyid 'phags pa'i bden pa rnams kyi rang gi ngo bo yongs su shes pa ni bskor ba gcig pa'o/ /sdug bsngal yongs su shes par bya'o/ /kun 'byung spang bar bya'o/ /'gog pa mngon sum du bya'o/ /lam bsgom par
83a2(mdo 'grel): bya'o zhes bya ba ni yongs su bskor ba gnyis pa'o/ /sdug bsngal yongs su shes so/ /kun 'byung spangs so/ /'gog pa mngon sum du byas so/ /lam bsgoms so zhes bya ba ni yongs su bskor ba gsum pa ste/ bden pa re re la yang gsum du
83a3(mdo 'grel): bzlas pa'i phyir/ lan gsum du bzlas pa 'di rnam pa bcu gnyis yin pas/ gsum du bzlas pa rnam pa bcu gnyis so/ /lan gsum du bzlas pa bcu gnyis kyi/ chos ni bsod nams ste/ nges par legs pa dang/ mngon par mtho bsgrub
83a4(mdo 'grel): par byed pa'o/ /chos de 'khor lo bzhin du gdul bya'i rgyud la bskor ba ni chos kyi 'khor lo bskor ba'o/ /ji ltar 'gyur ba zhes bya ba ni de bzhin gshegs pa mthong ba dang chos mnyan pa 'grub par 'gyur ba'i dge ba'i rtsa ba bskyed pa dang/
83a5(mdo 'grel): yongs su smin pa la sogs pa'i rnam par ji ltar 'gyur ba'o/ /de nyan par 'dod pa dang zhes bya ba la sogs pa ni go rim bzhin du thos pa dang/ sems pa dang/ bsgom par 'dod pas zhes bya ba'i tha tshig go /sems can thams cad yongs
83a6(mdo 'grel): su mi gtong ba'i dbang du byas te/ sems can thams cad la byams pas khyab par 'dod la zhes gsungs te/ shin tu bde ba dang ldan par 'dod pa'i mtshan nyid kyis rgyas pa ni bdag dang sems can dang/ bde ba rnams mi dmigs pa'i
83a7(mdo 'grel): tshul gyis khyab pa'o/ /de nyid kyi phyir sems can du 'du shes pa la yang mi gnas par 'dod pa dang zhes gsungs so/ /shin tu bde ba dang ldan pa'i thabs rtsod pa med pa de bstan pa'i phyir/ 'jig rten thams cad dang rtsod pa med
83b1(mdo 'grel): bar yang 'dod cing zhes gsungs te/ phyogs bcu mdza' yas mu med pa'i 'jig rten gyi khams su gtogs pa de dang lhan cig rtsod pa med par 'dod pa ni bsam pa dang/ dbang po dang/ yid du 'ong ba dang/ mthun par ston par nye bar sgrub pa dang/ mi
83b2(mdo 'grel): mthun par smra ba sel bar 'dod pa'o/ /'jig rten thams cad mi dmigs pa ni dmigs su med pa'o/ /chos thams cad skye ba med pa'i bar du rtogs shing mngon du khyab par 'dod pas ma skyes pa dang/ skye ba med pa dang/ dngos po med pa'i
83b3(mdo 'grel): bdag nyid kyi shes rab kyi pha rol tu phyin pa 'di nyid la slob pa bo dang/ slob pa dang/ de'i gnas rnams mi dmigs pa'i tshul gyi bslab par bya ste/ mngon par 'dod pa'i sems bskyed pa de dag ni 'di nyid la bslabs pas 'grub par 'gyur gyi/
83b4(mdo 'grel): gzhan du ma yin no zhes bya ba'i tha tshig go /bsod nams kyi tshogs bsgrub pa la sogs pa de la phan yon byed pa ni shes rab kyi pha rol tu phyin pa 'di yin par bstan pa'i phyir/ bcom ldan 'das shes rab kyi pha rol tu phyin pa yon tan ma
83b5(mdo 'grel): mchis pa'i yon tan gang lags/ bcom ldan 'das shes rab kyi pha rol tu phyin pa ni nus pa ci yang ma mchis pa lags na phan yon ci zhig mchis/ yon tan ni bsngags pa yid du 'ong ba'i 'bras bu la bya'o/ de dang bral ba ni ci yang byed par
83b6(mdo 'grel): mi nus pa'i phyir ro/ /nus pa med pa zhes bya ba 'dis thams cad la phan pa med par spyir bstan te/ shes rab kyi pha rol tu phyin pa skye ba med pa'i bdag nyid ni gang du yang nus par mi rigs pa'i phyir ro/ /dge ba'i rtsa ba kun nas slong bar
83b7(mdo 'grel): ma bgyid pa'o/ /mi mthun pa'i phyogs 'dod chags la sogs pa rnam par 'jig par mi bgyid pa'o/ /phyir mi ldog pa nyid kyi chos gang yang mi len pa ste/ thob par mi byed/ sgrub par mi byed ces bya ba'i tha tshig go /mi 'dor ba zhes bya ba
84a1(mdo 'grel): ni nyan thos dang/ rang sangs rgyas kyis mi spod pa'o/ /g.yo ba ma mchis pa byed pa ma mchis pa zhes bya ba 'dis ni thams cad la phan pa med par ston te/ 'di ltar g.yo ba dang ldan zhing byed pa po yod na ni dge ba'i rtsa ba
84a2(mdo 'grel): bskyed pa dang/ dman pa'i sa las 'da' ba dang/ phyir mi ldog pa'i sa gnon pa'i rnam pa thos pa dang/ chos thams cad skye ba med par mnyam par mos pa rnams la phan par byed pa yin na shes rab kyi pha rol tu phyin pa gang yin pa
84a3(mdo 'grel): de dag go /g.yo ba ma mchis pa byed pa ma mchis pa lags na/ ji skad du bstan pa'i don dang/ gzhan la phan par byed par ga la 'gyur/ chos thams cad kyi ngo bo nyid ni 'phags pa'i ye shes dang mthong bas mngon par byang chub pa yin na/ ye shes dang
84a4(mdo 'grel): mthong ba de gnyis med pa'i phyir/ chos thams cad mngon par byang chub pa la yang 'di phan pa med do zhes bstan pa'i phyir/ shes rab kyi pha rol tu phyin pa ni ngo bo nyid shes pa ma lags ngo bo nyid mthong ba ma lags zhes gsungs
84a5(mdo 'grel): te/ ngo bo nyid shes pa ma lags pa dang/ ngo bo nyid mthong ba ma lags pa zhes bya ba ni gnyi ga'i ngo bo ma yin pa'i phyir ro/ /de ltar ye shes la phan pa med par bstan nas bskyed pa la yang phan pa med par ston pa ni chos gang yang
84a6(mdo 'grel): sbyin par mi bgyid pa zhes gsungs te/ stobs la sogs pa'i chos gang yang sbyin par mi bgyid cing/ yod par mi bgyid pa'o/ /chos thams cad skyed par mi bgyid ces bya ba ni 'byung bar mi bgyid pa lags na/ chos gang yang sbyin
84a7(mdo 'grel): par bgyid par ga la 'gyur/ gang gi tshe chos thams cad sel bar mi bgyid pa zhes 'byung ba de'i tshe ni so so'i skye bo la sogs pa'i chos rnams 'jig par mi byed na ni de ma bcom par sangs rgyas kyi chos kyang sbyin par mi byed par rig
84b1(mdo 'grel): par bya'o/ /de ltar na tshig de bzhis mngon par byang chub pa la phan pa med par bstan nas/ de'i rgyur gyur pa chos thams cad ma skyes par mnyam pa nyid du mos pa'i rnam pa dang de bzhin gshegs pas kyang chos thams cad mngon par rdzogs par sangs rgyas pa ma yin
84b2(mdo 'grel): no zhes bstan pa la/ mos pa la sogs pa dang/ chos skye ba med pa la rton pa dang the tshom med pa dang rtogs pa la thug la rnams la phan pa med par bstan pa'i phyir/ chos thams cad tha dad pa ma mchis pa la mi bgyid pa zhes gsungs te chos thams cad tha
84b3(mdo 'grel): dad pa ma mchis pa ni dbyer med pa ste/ de la bgyid pa spyod pa med pa gang yin pa de la de skad ces bya'o/ /de ni chos thams cad tha dad pa med par byed pa ma yin pa'o/ /de'i gtan tshigs su ma bgyis pa zhes gsungs te/ byed pa dang bral ba yin na chos
84b4(mdo 'grel): thams cad ngo gcig pa'i mtshan nyid du gsungs pa'i don la ji ltar phan par byed par 'gyur/ glegs bam kha cig las/ chos thams cad tha dad par mi bgyid pa dang/ chos thams cad gcig tu bgyid pa ma lags pa dang/ chos thams cad so sor
84b5(mdo 'grel): bgyid pa ma lags pa dang/ bgyi ba ma mchis pa zhes 'byung ba ni de'i don ni 'di yin te/ tha dad pa nyid du byed pa ni tha dad par byed pa'o/ /de yod pa ma yin pa gang yin pa de la de skad ces bya ste/ des na don 'di yin te/ tha dad pa nyid du byed pa med
84b6(mdo 'grel): pa zhes bya ba ni tha dad pa nyid du spyod pa 'gog pa yin no/ /chos thams cad gcig tu bgyid pa ma lags pa zhes bya ba 'dis ni tha dad pa med par byed pa 'gog pa'o/ /chos thams cad so sor med par bgyid pa ma lags pa zhes bya ba ni tha dad pa nyid du
84b7(mdo 'grel): byed pa 'gog pa nyid gsal bar byed pa'i rnam grangs yin no/ /ma bgyis pa zhes bya ba ni bstan ma thag pa thams cad kyi gtan tshigs su byed pa ma yin pa ste/ byed pa mi rigs pa'i phyir ro/ /de bas na gong du bstan pa'i don la phan pa med pa
85a1(mdo 'grel): gsal pa kho na yin no/ /chos kyi 'khor lo skor ba'i rnam pa la/ thos pa dang/ mos pa dang/ 'jug pa rnams kyi 'bras bu ni 'gog pa yin no/ /de yang nyon mongs pa zad pa dang phung po zhig pa'o/ /lhag ma dang bcas pa dang/ lhag ma
85a2(mdo 'grel): med pa gang yin pa de'i 'du shes med pa'i phyir/ chos kyi 'khor lo bskor ba thos pa la sogs pa la yang phan pa med pa yin no zhes bstan pa'i phyir/ mi bas pa rnam par 'jig par mi bgyid pa zhes gsungs te/ go rim bzhin du nyon mongs
85a3(mdo 'grel): pa rnams dang/ phung po rnams yin par rig par bya'o/ /sems can thams cad la byams pas khyab pa la yang 'di phan pa med par bstan pa'i phyir/ so so'i skye po'i chos rnams dang zhes bya ba la sogs pa gsungs te/ byams pa ni sems
85a4(mdo 'grel): can thams cad la/ 'jig rten dang 'jig rten las 'das pa bla na med pa'i bde ba dang ldan par 'dod pa yin na/ so so'i skye bo'i chos rnams kyang sbyin par mi byed na/ lha dang mi'i bde ba sbyin par byed pa lta ga la yod snyam du dgongs pa'o/ /de bzhin
85a5(mdo 'grel): du dgra bcom pa'i chos rnams kyang sbyin par mi byed na/ mya ngan las 'das pa'i bde ba sbyin par lta ga la byed/ de bzhin du/ sangs rgyas kyi chos rnams kyang sbyin par bgyid pa yang ma lags zhes bya ba la kyang gi sgra ni srid pa la bya'o/ /yang
85a6(mdo 'grel): gi sgra ni thams cad sbyin par mi bgyid pa dang sbyar te/ bsdu ba'i don yin pa'i phyir ro/ /'dir gtan tshigs su 'khor ba 'dor bar mi bgyid pa zhes bya ba la sogs pa gsungs te/ 'dor bar mi bgyid pa ni spong par mi bgyid pa ste/
85a7(mdo 'grel): 'du byed kyi sdug bsngal ma bcom par bde ba sbyin par gal 'gyur/ mya ngan las 'das pa len par mi bgyid pa zhes bya ba ni 'dzin par mi bgyid pa yin pas mya ngan las 'das pa'i bde ba sbyin pa yod pa ma yin no/ /sangs rgyas kyi chos
85b1(mdo 'grel): stobs la sogs pa rnams sbyin par bgyid pa ma lags pa yin na/ bla na med pa'i bde ba sbyin par lta ga la 'gyur/ sngar yang sangs rgyas kyi chos rnams sbyin par bgyid pa ma lags pa zhes de skad du bstan pa ma yin nam/ nga yang de bzhin du ston na yang ston pa
85b2(mdo 'grel): 'di la bye brag ci yod ce na/ sngar ni de bzhin gshegs pa bla na med pa bde ba'i bye brag la bltos te bstan to/ /de ni sangs rgyas kyi chos mdza' dag la bltos pa yin te/ gang na shing med pa de ni shing sha pa yang srid pa ma yin no zhes bya ba bzhin no//
85b3(mdo 'grel): de nyid kyi phyir 'di ni sgrub par byed pa yin no/ /snga ma ni bsgrub par bya ba yin no/ /sems can gyi 'du shes la mi gnas pa la yang 'di phan pa med par bstan pa'i phyir/ rnam par 'jig par bgyid pa ma lags pa zhes gsungs te/ sems can gyi
85b4(mdo 'grel): 'du shes yin par rig par bya'o/ /'di skad bstan te/ sems can gyi 'du shes yod na ni shes rab kyi pha rol tu phyin pa 'di 'jig par byed pa yin la de'i tshe/ nga la mi gnas pa la phan pa byed pa yin gyi gzhan du ma yin no zhes bya ba yin no/ /'jig
85b5(mdo 'grel): rten thams cad dang lhan cig rtsod pa med pa la yang 'di phan pa med par bstan pa'i phyir/ bsam par bgyi ba ma lags pa zhes bya ba la sogs pa gsungs te/ bsam par 'os pa ni bsam pa'o/ /bsam par bgyi ba ma lags te/ sems par byed pa
85b6(mdo 'grel): stong pa yin na/ sems dpa' med na mi 'byung ba'i chos 'chad pa mi rigs pa'i phyir/ chos rtogs par ji ltar 'gyur te/ gang gis na rtsod pa med par 'gyur/ de bzhin du bsam du ma mchis pa ma lags pa zhes gsungs te/ bsam du ma mchis pa yin
85b7(mdo 'grel): no snyam du rnam par rtog cing snyems pa med pa gang yin pa de la de skad ces gsungs so/ /bsam par bgyi ba ma lags pa dang/ bsam du ma mchis pa ma lags pa zhes bya ba'i tha tshig 'di gnyis kyis ni 'chad pa mi 'thad pa bstan to/ /de bas na
86a1(mdo 'grel): 'di la phan pa med par bstan pa'i phyir/ chos rtogs par bgyid pa ma lags pa zhes gsungs so/ /'jig par bgyid pa ma lags pa zhes bya ba ni the tshom dang/ yid gnyis dang/ som nyi rnams gzhan du 'gyur bar yang dag pa ji lta ba
86a2(mdo 'grel): bzhin chos 'chad par byed pa med pa'i phyir ro/ /'jig rten thams cad mi dmigs par rtogs pa dang/ chos thams cad skye ba med par rtogs pa la yang 'di phan pa med par bstan pa'i phyir/ bcom ldan 'das shes rab kyi pha rol tu phyin pa ni dngos
86a3(mdo 'grel): po ma mchis pa'i bar du lags na/ yon tan gang lags zhes gsungs so/ /bar du zhes bya ba'i sgras ni ma skyes pa dang/ skye ba med pa gnyis gzung ste/ 'di gnyis lhan cig tu 'dug par rnam pa mang du bstan pa'i phyir ro/ /gang yang rnam grangs
86a4(mdo 'grel): gzhan dag kyang de yin par sdud pa ni sdud la rag go /gang ltar yang rung ste/ don tha ma gnyis dang/ dge ba'i rtsa ba sgrub pa la sogs pa kun la ni de lta bu yin na/ re shig phan pa 'ga' yang med do zhes bstan pa'i phyir/ shes rab kyi pha
86a5(mdo 'grel): rol tu phyin pa'i yon tan gang lags zhes gsungs te/ yon tan ni phan pa la bya ste/ gang gi don du de dang de 'dod pas/ 'di nyid mnyan par bya ba nas? bsnyen bkur bya ba'i bar du byed ces dgongs pa'o/ /glegs bam kha cig las bgyid pa ma lags pa/ 'jig par
86a6(mdo 'grel): bgyid pa ma lags pa zhes 'byung ba'i mjug thogs su dngos po med pa'i par du zhes bya ba bsal nas/ chos thams cad bskyed pa ma lags pa/ 'gog pa ma lags pa/ rtag par bgyid pa ma lags pa/ 'ong bar bgyid pa ma lags pa/ 'gro bar bgyid pa ma lags
86a7(mdo 'grel): pa/ dben par bgyid pa ma lags de/ mi dben par bgyid pa ma lags pa/ gnyis su bgyid pa ma lags pa/ mi gnyis par bgyid pa ma lags pa zhes 'byung ba ni gzhung ma yin par mngon te/ glegs bam du ma las de skad du mi 'byung ba'i phyir dang/
86b1(mdo 'grel): dngos po ma mchis pa'i bar du zhes bya ba'i tshig 'di mi smos pa'i yang phyir ro/ /'di ni gdon mi za dar brjod par bya dgos te/ bcom ldan 'das kyis lan du bka' stsal pa las/ yon tan gyi mjug tu 'di bka' stsal pa'i phyir/ gong du mi brjod pa ni rigs
86b2(mdo 'grel): pa ma yin no/ /'dir lan du/ 'jam dpal g.yo ba med pa nas dngos po med pa'i bar 'di nyid shes rab kyi pha rol tu phyin pa 'di zhes bya ba la sogs pa gsungs te/ gang khyod kyis dang po g.yo ba med pa nas/ tha ma dngos po med pa la thug pa'i
86b3(mdo 'grel): bar du/ 'di smras pa gang yin pa de nyid yon tan yin no/ /gal te 'di la dngos po yod pa yin na ni log par sgro 'dogs par 'gyur te/ med pa la sgro 'dogs pa'i phyir ro/ /de'i tshe kun nas slong ba la sogs pa'i spyod pa dang ldan
86b4(mdo 'grel): pa'i phyir/ 'di chags pa med pa'i ye shes kyi rgyu mthun par mi 'gyur ro/ /de ltar na skye ba med pa'i bdag nyid kyi shes rab kyi pha rol tu phyin pa 'di mnyan nas/ shin tu legs par shes par bya ste/ lhag par mos par bya la/ bsam pas
86b5(mdo 'grel): shin tu btan la phab ste/ goms pas zhi gnas kyi spyod pa la yang sbyar bar bya'o zhes bstan pa'i phyir/ 'jam dpal gzhan yang byang chub sems dpa' sems dpa' chen po byang chub sems dpa' i ting nge 'dzin la zhes bya ba la sogs
86b6(mdo 'grel): pa gsungs so/ /byang chub sems dpa' i ting nge 'dzin la zhes bya ba ni thams cad mkhyen pa'i ye shes su dbang bskur ba'i bye brag dang ldan pa la'o/ /de la thog ma nyid du slob pa ni spyod cing goms par byed pa'o/ /byang chub sems dpa' i ting
86b7(mdo 'grel): nge 'dzin sgrub pa zhes bya ba ni thob par byed pa'o/ /ting nge 'dzin de'i 'bras bu bstan pa'i phyir/ ting nge 'dzin gang la gnas nas zhes bya ba la sogs pa gsungs te/ rnam par smin pa'i rnam par shes pa'i ye shes kyis/ phyogs bcu'i
87a1(mdo 'grel): 'jig rten gyi khams thams cad na bzhugs pa'i sangs rgyas bcom ldan 'das thams cad snang par 'gyur ba dang/ de dag gis sangs rgyas kyi zhing yon tan sna tshogs kyi rnam pas rgyan pa/ thams cad kyang mthong bar 'dod pa dang/ ji
87a2(mdo 'grel): lta ji ltar de dag gi ming brtags pa shes par 'dod pa dang/ de dag la mchod pa bla na med pa zhes bya ba ni sgrub pa dang/ rdzas dang/ de bkod pa rnams kyis ji ltar dbang bskur ba'i byang chub sems dpa' rnams kyi mchod par sngags pa de
87a3(mdo 'grel): ltar byed par 'dod pa dang de dag gi chos bstan pa la 'jug pa ni rtogs par byed pa'o/ /mos par 'dod pas zhes bya ba ni nges par byed par 'dod pa'o/ /mi bslab pa'i tshul du shes rab kyi pha rol tu phyin pa 'di nyid la bslab par bya'o
87a4(mdo 'grel): zhes bya ba la/ nyid la zhes bya ba ni 'di kho na la tshul bzhin yid la byed pa so sor rtog pa la sogs pa'i rim gyis bslab ba kho na bya'o zhes gnyis gnyi gar nges par gzung bar bya'o/ /mi bslab pa'i tshul du zhes bya ba ni skye ba med pa 'di
87a5(mdo 'grel): la bdag slob bo snyam du sems bskyed par mi bya'o zhes bya ba'i tha tshig go /da ni skye ba med pa 'di nyid zhi gnas dang lhag mthong gnyis kyi spyod yul dang gzugs brnyan no zhes nges par bya ba'i ched du/ bcom ldan 'das ci'i slad du
87a6(mdo 'grel): 'di la shes rab kyi pha rol tu phyin pa zhes bgyi zhes dris te/ shes rab mchog tu gyur pa'i shes rab mchog nyid dang khyad par du gyur pa dang/ dam pa nyid yin pa'i gtan tshigs gang yin zhe na lan du 'jam dpal ma skyes ma 'gags
87a7(mdo 'grel): pa'i phyir/ de skad bya'o zhes gsungs te/ de las gzhan mchog tu gyur pa'i gtan tshigs phyin ci ma log pa yod pa ma yin no/ /skye ba dang 'gag pa gnyis ni med bzhin du kun tu brtags pa yin pas log pa yin no/ /de 'di nyid
87b1(mdo 'grel): gsal bar byed pa ni bzod ma nas zhi ba la sogs pa yin te/ skye ba med pa dang 'gag pa med pa gang yin pa de ni bzod ma nas zhi ba dang 'byung ba med pa yin te/ nges par 'byung ba med pa dang bya ba med pa yin te/ byed pa med pa dang/ de lta bu'i
87b2(mdo 'grel): bdag nyid kyi dngos po med pa yin pa de'i phyir ro/ /bar gyi sgras rang bzhin gyis yongs su mya ngan las 'das pa la sogs pa gzung ngo/ /gang dngos po med pa de shes rab kyi pha rol tu phyin pa yin no zhes bya ba la/ skye ba med pa la sogs pa nas dngos po nas
87b3(mdo 'grel): dngos po med pa la thug pa'i gtan tshigs kyi don de'i phyir na/ mjug sdud pa ni 'jam dpal gtan tshigs de'i phyir shes rab kyi pha rol tu phyin pa yin no zhes gsungs so// //bam po bdun pa ste tha ma'o/ /gang chos thams cad spyod yul
87b4(mdo 'grel): ma yin pa de nyid byang chub sems dpa' sems dpa' chen po rnams kyi spyod yul yin te zhes gsungs pa la de nyid ces bya ba'i sgra ni nges par gzung ba'i phyir te/ de nyid yin gyi gzhan byang chub sems dpa' rnams kyi spyod yul ma yin no/ /de
87b5(mdo 'grel): ston par byed pa ni gang chos thams cad spyod yul ma yin pa zhes bya ba yin te/ ma skyes pa'i phyir gzung bar bya ba med pa la shes pa med pa dang dmigs pa med pa yin no/ /dmigs pa med pa'i ye shes 'di la de'i dang du gyur bar spyod na byang chub sems
87b6(mdo 'grel): dpa' sems dpa' chen po'i spyod yul la zhugs pa zhes bya ba ni rang gi yul la zhugs pa zhes bya ba yin no/ /'di lta ste/ spyod yul ma yin pa thams cad du song ba 'di nyid spyod yul yin no zhes gsungs pa ni 'di lta ste/ spyod yul ma yin pa zhes
87b7(mdo 'grel): bya ba ni spyod yul ma yin pa ni yul du byar med pa'o/ /thams cad du song ba ni spyod yul ma yin pa yin te/ thams cad du song ba yod pas de thams cad du song ba yin te/ chos thams cad kyi nang du song ba ni spyod yul ma yin pa'i phyir ro//
88a1(mdo 'grel): skye ba med pa 'di spyod yul yin te/ blo ldan rnams kyi spyod yul yin no/ /chos thams cad mi dmigs pa ni byang chub sems dpa' rnams kyi spyod yul yin no zhes bstan pa yin no/ /de ci'i phyir zhe na zhes dogs pa la don de nyid gsal
88a2(mdo 'grel): par byed pa ni spyod yul 'di ni ma byas pa ste zhes bya ba yin te/ 'di ltar byang chub sems dpa' rnams kyi spyod yul 'di ni rgyu dang rkyen rnams kyis 'dus ma byas pa ste/ de'i phyir chos thams cad du song ba 'di ni spyod yul ma yin pa zhes bya'o//
88a3(mdo 'grel): de ltar spyod yul dang gzugs brnyan bstan nas/ de la spyod pa bstan pa'i phyir/ bcom ldan 'das gang la spyad na/ byang chub sems dpa' sems dpa' chen po zhes bya ba la sogs pa gsungs so/ /de la lan ni 'jam dpal shes rab kyi pha rol tu phyin
88a4(mdo 'grel): pa la spyad na zhes bya ba la sogs pa yin te/ spyod pa'i dang du gyur na/ myur du mngon par rdzogs par byang chub par 'gyur gyi/ 'phral la spyod pa de ni myur du ma yin no zhes bya ba'i tha tshig go /'jam dpal bkod pa gcig pa zhes bya ba'i ting nge 'dzin
88a5(mdo 'grel): yod de zhes bya ba la sogs pa ni 'di snyam du dgongs te/ 'dir skye ba med pa la bzod pa'i phyir bzod pa dang skad cig ma phyi ma la mngon par 'dod pa'i phyir 'dod pa dang/ de ltar bsam pa'i phyir blo dang/ rgyun tu rtog pa'i phyir tshol ba dang/ mngon
88a6(mdo 'grel): du rtogs pa'i phyir lta ba dag gi mtshan nyid gal te shes rab yin du zin kyang/ 'on kyang de la skye ba med pa'i ting nge 'dzin spyod pa med par ni shes rab kyi pha rol tu phyin pa la spyod pa'i rnam pa gang gis ni 'bras bu shin tu rnam par dag pa mngon
88a7(mdo 'grel): par byang chub bar gang gis 'gyur bar byed pa'i lhag pa'i shes rab kyi bslab pa rnam par dag par mi 'gyur ro/ /de bas na de brjod pa'i phyir/ ting nge 'dzin de la spyod na byang chub sems dpa' sems dpa' chen po myur du zhes bya ba la sogs pa
88b1(mdo 'grel): gsungs so/ /de dag gis ni zhi gnas dang lhag mthong gnyis ni myur du mngon par rdzogs par 'tshang rgya ba'i rgyu yin par bstan to/ /de nyid las sangs rgyas la bsnyen bkur bya ba dang/ sems can yongs su smin par bya ba dang/ sangs rgyas kyi zhing rnam par dag
88b2(mdo 'grel): pa dang/ smon lam yongs su rdzogs pa la sogs pa'i yon tan yang 'grub par 'gyur ro/ /bkod pa gcig pa'i ting nge 'dzin yod de/ ting nge 'dzin de la spyod na zhes bstan gyi/ de la spyad pa'i rim pa ni ma gsungs te de'i phyir/ bcom ldan 'das bkod pa
88b3(mdo 'grel): gcig pa'i ting nge 'dzin de la/ byang chub sems dpa' sems dpa' chen po ji ltar 'jug par bgyi zhes dris so/ /gdul bya rnams spro ba bskyed par bya ba'i phyir/ ci'i slad du bkod pa gcig pa'i ting nge 'dzin zhes bgyi zhes sgra 'jug pa'i rgyu mtshan dris
88b4(mdo 'grel): so/ /re zhig spyod pa'i yul bstan pa'i phyir/ 'jam dpal bkod pa gcig pa zhes bya ba 'di ni skye ba med pa'i tshig bla dags so zhes gsungs te/ gcig kho na yin gyi gnyis pa ni ma yin no/ /tshogs mang po rnams so sor bkod pa ni bkod pa zhes
88b5(mdo 'grel): bya ste/ dmag la sogs pa bkod pa bzhin no/ /gcig 'gas nus pa ma yin gyi/ mang po tshogs pa so sor bkod pa ma 'khrugs par 'khod pa rnams kyis/ dgos pa mang po sgrub par byed pa'i don gyi bkod pa dang chos mthun pa'i phyir ting nge
88b6(mdo 'grel): 'dzin kho na bkod pa yin pas/ bkod pa gcig kho na yin gyi gnyis ma yin no/ /gtan tshigs dris pa rnams gsal bar bya ba ni phyis bshad par bya'o/ /nyi khri lnga stong pa las kyang ting nge 'dzin 'di bcom ldan 'das kyis 'di skad du/ de la bkod
88b7(mdo 'grel): pa gcig pa zhes bya ba'i ting nge 'dzin gang zhe na/ ting nge 'dzin gang la gnas nas/ chos gang yang gnyis su mi mthong ba 'di ni bkod pa gcig pa'i ting nge 'dzin zhes bya'o zhes mdor bka' stsal to/ /bkod pa gcig pa'i ting nge 'dzin la 'jug 
89a1(mdo 'grel): par 'dod pa'i rigs kyi bu 'am/ rigs kyi bu mos thog ma nyid du shes rab kyi pha rol tu phyin pa yongs su dri bar bya dgos te zhes bya ba 'dis ni log par thos pa dang/ log par zin pa la sogs pa sel par byed la/ dris pas yang dag par
89a2(mdo 'grel): zin dang 'dor bar mi 'gyur ba'i phyir ro/ /de ltar shes rab kyis legs par spyad/ legs par bzung/ legs par brtags/ legs par khong du chud par byas la/ de nas de'i 'og tu bkod pa gcig pa'i ting nge 'dzin la 'jug par 'gyur te/ de rnam
89a3(mdo 'grel): par mi rtog pa'i gzugs brnyan ni ting nge 'dzin gyi spyod yul yin pa'i phyir ro/ /de ltar snga phyir nges pa ci'i phyir zhe na de'i phyir/ 'jam dpal skye ba med pa ni mi 'khrugs pa ste zhes gsungs te/ 'di ltar ting nge 'dzin gyi spyod yul skye ba med pa ni rnam par rtog
89a4(mdo 'grel): pa dpyad pa'i bdag nyid kyi rlung gis mi 'khrugs te/ ma g.yos pa yin la/ shes rab kyi pha rol tu phyin pa'i spyod yul ni rnam par rtog pa dang bcas pa yang yin te/ dpyod par byed pa'i phyir ro/ /de yang ci'i phyir zhe na de'i phyir/ dkrug tu mi rung
89a5(mdo 'grel): zhes gsungs te/ gzhan gyis dkrug par 'os pa ma yin pa ste/ de bas na rtog pa dang bral ba'i phyir/ dkrug tu mi rung ba'o/ /ci'i phyir rtog pa med ce na de'i phyir/ dkrug par bya ba ma yin pa zhes gsungs te/ dkug par bya ba'i dngos po 'di la
89a6(mdo 'grel): yod pa ma yin pas dkrug par bya ba ma yin pa'o/ /'di thams cad ji ltar 'thad ce na de'i phyir/ bsam gyis mi khyab pa zhes gsungs te/ sems par byed pas stong pa'i phyir ro/ /'di gtan tshigs ni bsam par mi bya ba yin te/ bsam par
89a7(mdo 'grel): bya ba dang bral ba'i phyir ro/ /bsam gyis mi lang ba yang yin te/ sems par byed pa dang bral ba'i phyir ro/ /dben pa'i mal stan rnams bsten par bya zhes bya ba ni theg pa dman pa yid la byed pas dben pa'i mal stan bsnyen par bya ba yin
89b1(mdo 'grel): te/ le lo'i go skabs kyi gnas yin pa'i phyir ro/ /'du 'dzi med pa la dga' bar yang byas la zhes bya ba ni theg pa dman pa'i gtam byed pa'i 'du 'dzi med pa de la dga' ba 'di yin pas 'du 'dzi med pa la dga' ba'o/ /phyi dang nang gi mtshan ma
89b2(mdo 'grel): sna tshogs 'du shes kyi rgyu yin pa thams cad yid la mi bya ba ni 'di snyems pa med pa de la de skad ces bya'o/ /des na yid la mi bya bar yang byas la zhes sbyar te/ yang gi sgra ni bsdu ba'i phyir ro/ /skyil mo krung bcas te 'dug pa ni lus shin tu sbyangs pa
89b3(mdo 'grel): dang/ rjes su mthun pa'i phyir mnyam par 'jog pa'i rgyu yin no/ /de bzhin gshegs pa zhes bya ba ni de'i lam dang rjes su mthun pa'i phyir ro/ /gcig yid la bya ba ni las dang po pa rnams kyi mi g.yeng ba'i rgyu yin pa'i phyir ro/ /chos thams cad
89b4(mdo 'grel): kyang zhes bya ba ni phung po dang/ khams dang skye mched so so'i skye bo la sogs pa'i rgyu la yod pa ni rnam par rtog pa'i gnas yin pa'i phyir dang de yang spang bar bya ba'i phyir ro/ /de yang mi dmigs pa'i tshul gyis yid la byed pa ni ji ltar sgo mdza' 
89b5(mdo 'grel): yas pa dang/ nyi khri lnga stong pa la sogs pa las sangs rgyas rjes su dran pa gsungs pa lta bu'o/ /chos thams cad bsgom pa 'di la yang sbyar ro/ /de'i ming yang gzung bar bya'o zhes bya ba ni yi ge mnyam pa nyid la 'jug par bya ba'i phyir te/
89b6(mdo 'grel): ji skad du nyi khri la stong pa las/ a dang/ ra dang/ pa dang/ tsa dang/ na la sogs pa las/ a zhes bya ba ni chos thams cad kyi sgo yin te/ thog ma nas ma skyes pa'i phyir ro/ /ra ni rdul dang bral ba'i phyir ro zhes bya ba la sogs pa gsungs
89b7(mdo 'grel): pa lta bu dang/ de bzhin gshegs pa'i mtshan dran pas ji ltar rang smon pa'i 'bras bu thob par bya ba'i phyir yang yin te/ ji ltar de bzhin gshegs pa shAkya thub pa 'di'i mtshan thos pa ni phyir mi ldog pa'i sa bon du gsungs pa lta bu'o/ /phyogs
90a1(mdo 'grel): der mngon du bltas te 'dug par bya ba ni de bzhin gshegs pa'i 'od zer gyi rlung gi dkyil 'khor dang rjes su mthun par bya ba'i phyir ro/ /'o na de ltar na de bzhin gshegs pa gzhan spangs par ji ltar 'gyur zhe na mi 'gyur te/
90a2(mdo 'grel): de bzhin gshegs pa gcig de nyid yid la byas na gcig yid la byas par 'dod pa de nyid kyis 'das pa la sogs pa'i sangs rgyas rnams yid la byas par 'gyur ro/ /gtan tshigs su de bzhin gshegs pa nyid gcig pa'i phyir ro zhes
90a3(mdo 'grel): gsungs te/ chos nyid dbyer med pa'i phyir/ de nyid rjes su dran pa gzhan rjes su dran pa yin no/ /de lta ma yin na gcig po yang rjes su dran par mi 'gyur ro/ /de ltar 'jug pa'i rim pa bshad nas/ gtan tshigs su gang gis bkod pa gcig
90a4(mdo 'grel): pa'i ting nge 'dzin ces bya ba de bshad par 'dod pa'i phyir/ 'jam dpal ci ltar de bzhin gshegs pa gcig gi zhes bya ba la sogs pa gsungs te/ sangs rgyas kyi yon tan tshad med pa ni nam mkha' bzhin du tshad bya bar mi nus so/ /
90a5(mdo 'grel): spobs pa tshad med pa ni chos bshad pa'o/ /de bzhin du 'jam dpal bkod pa gcig pa'i ting nge 'dzin gong du ji skad bshad pa lta bu thob nas bskyed nas so/ /skye ba med pa gcig gi zhes bya ba ni gcig gi sgra 'jug pa'i gtan tshigs su bstan
90a6(mdo 'grel): to/ /chos kyi rnam grangs kyi bye brag tshad med pa zhes bya ba ni bkod pa'i sgra 'jug pa'i gtan tshigs yin par bstan to/ /'dir gang dag chud par 'gyur ba ni de bzhin gshegs pa dgra bcom pa yang dag par rdzogs pa'i sangs rgyas gzhan
90a7(mdo 'grel): rnams kyis gang dag gsungs pa dang/ ngas kyang gang bshad pa la kun dga' bos ji snyed yongs su bzung ba de snyed kyi bshad pa'i chos kyi rnam grangs kyi don dang tshig rnams mnyam par bzhag pa 'dir snang bar 'gyur ro/ /blo la snang
90b1(mdo 'grel): ba yod par 'gyur ro/ /gzugs shes pa'i che ba nyid bstan nas spobs pa tshad med par gsungs pa de bstan pa'i phyir/ bkod pa gcig pa'i ting nge 'dzin 'di bsgrubs pas/ de'i tshe'i tshad ji tsam pa de snyed du gtan tshigs dang bcas pa'i chos ston pa rgyun
90b2(mdo 'grel): mi 'chad par 'gyur ro zhes gsungs so/ /gtan tshigs dang bcas pa ni gtan tshigs 'thad pa dang bcas pa'i chos ston pa'i bar mi 'chad pa'o/ /gtan tshigs de dag gis ni gcig pa de nyid bkod pa yin pas/ bkod pa gcig pa'i ting nge 'dzin
90b3(mdo 'grel): ces bya'o/ /bstan ma thag pa'i don gnyis po de'i dpe bstan pa brtsom pa'i phyir/ 'jam dpal de la byang chub sems dpa' i theg pa kha cig 'di snyam du zhes bya ba la sogs pa gsungs te/ kha cig ces bya ba ni yon tan 'dod pa'o/ /'di snyam du
90b4(mdo 'grel): zhes bya ba ni rnam par rtog pa'o/ /yon tan las bkod pa gcig pa'i ting nge 'dzin du gzhag pa 'di gang yin snyams du sems na de dag la 'di skad ces re zhig ces bya ba ni rim pa ston to/ /yon tan bsam du med pa gang yin pa de yon tan
90b5(mdo 'grel): bsam gyis mi khyab pa ste ting nge 'dzin la bya'o/ /de yongs su bkrags pa ni gang gis sam gang du bshad pa gang yin pa ste/ yon tan bsam gyis mi khyab pa yongs su bsgrags pa ste/ gang du bstan pa byas pa'o/ /'di zhes bya ba ni gong du
90b6(mdo 'grel): bstan pa'o/ /de yang dag par zung la long la yid la zhog shig/ sbyor ba'i tshul la gus pas rtag tu rten cing 'dug gcig dang ji lta ji ltar yang dag par blangs te/ zhes bya ba la sogs pa ni yang dag par blangs te/ 'dug cig dang ting nge 'dzin
90b7(mdo 'grel): gyi yon tan mthong bar 'gyur gyi zhes bya ba yin no/ /ji skad bstan pa'i tshul gyis zhes bya ba ni gong du shes rab kyi pha rol tu phyin pa yongs su dris pa las sogs pa dang/ 'phags pa'i gsung shin tu thob pa dang ma 'dres par gnas pa de
91a1(mdo 'grel): dag gis bya ba yin no/ /zhum pa med par gyis shig ces bya ba ni cung zad tsam gyis chog par 'dzin pa yongs su spang ba'o/ /des ni zhi gnas dang lhag mthong dang de gnyis ga'i gags su gyur pa yongs su spong la 'dug gcig par
91a2(mdo 'grel): bstan to/ /spyod yul la bar chad byed pa mi mthun pa'i phyogs su gyur pa'i lta ba spang ba'i phyir/ ting nge 'dzin 'di ni dmigs pa'i lta ba can dag dang zhes bya ba la sogs pa gsungs te/ dmigs pa ni gzung ba dang 'dzin pa
91a3(mdo 'grel): gnyis so/ /dngos po ni dngos po yod pa yin no zhes bya bar ro/ /yod pa ni 'byung ba dang 'jig pa yod do zhes bya ba ste/ de ltar lta zhing 'dzin pa gang yin pa de dag gis bsgrub par mi nus so/ /ting nge 'dzin gyi yon tan mthong ba'i rim pa'i dpe bstan
91a4(mdo 'grel): pa'i phyir/ 'jam dpal 'di lta ste/ dper na/ mi zhig la nor bu rin thang med pa'i nor bu rin po che byi dor ma byas pa zhes bya ba la sogs pa gsungs te/ nor bu rin po che rin thang med pa dang/ byi dor ma byas pa zhes bya ba ni dpe yin te mdza' dag
91a5(mdo 'grel): gsal bas bstan mi dgos so/ /de bzhin du 'jam dpal ji lta ji ltar rigs kyi bu 'am rigs kyi bu de ting nge 'dzin la mnyam par 'jog pa dang/ 'dug pa de la de ltar ting nge 'dzin 'di'i yon tan na thod par 'gyur ro zhes gsungs pa la
91a6(mdo 'grel): ji lta ji ltar zhes bya ba ni lan mang du byed pa bstan pa yin te/ 'di ltar lus dang sems shin tu sbyangs pa ma thob pa lhag par mos pa dang ldan pa ni zhi gnas dang rjes su mthun pa yin gyi zhi gnas ma yin no/ /lhag mthong ni rnam pa
91a7(mdo 'grel): gsum ste/ mtshan ma las byung ba dang tshol ba pa dang/ so sor rtog pa pa'o/ /sems de dang/ bar chad med par rjes su 'brang ba'i zhi gnas kyang rnam pa gsum dang gtan dang/ gzugs med pa'i snyoms par 'jug pa'i bye brag
91b1(mdo 'grel): gis rnam pa brgyad dang/ byams pa la sogs pa tshad med pa dang ldan pas rnam pa bzhi'o/ /de bas na de'i phyir ji lta ji ltar zhes bya ba 'di gsungs so/ /'jug pa zhes bya ba ni sa dang po la'o/ de lta de ltar ting nge 'dzin 'di'i yon tan mthong bar 'gyur ro
91b2(mdo 'grel): zhes bya ba ni bdag nyid kyis so/ /spobs pa rgyun mi 'chad pa dpag tu med pa'i dpe bstan pa'i phyir/ 'jam dpal 'di lta ste/ dper na/ nyi ma'i dkyil 'khor gyi 'od zer gyis zhes bya ba la sogs pa gsungs te/ dkyil 'khor gyi mdza' dag kyang
91b3(mdo 'grel): 'dzam bu'i gling la sogs pa'i mdza' yan chad 'od zer dag gis gsal bar ma gyur pa snang bar ma gyur pa med do/ /'jam dpal de bzhin du bkod pa gcig pa'i ting nge 'dzin la brten cing zhugs nas zhes bya ba la brten pa 'di ni
91b4(mdo 'grel): mos pa spyod pa'i sa'i tshe'o/ /zhugs pa ni mthong ba'i lam gyi tshe'o/ /rnyed pa ni sa gsum gyi tshe de/ 'od byed pa'i ting nge 'dzin thob par rnam par 'jog pa'i phyir ro/ /de shes rab kyi pha rol tu phyin par bstan pa ma yin pa'i chos gang
91b5(mdo 'grel): yang bstan pa yod pa ma yin no/ /gang la las 'di bzhin du shes na rtogs na/ des skye ba med pa dang/ ma skyes pa dang/ 'gal zhing mi mthun par gyur pa'i chos gang yang mi mthong ngo/ /skye ba med pa nyid du gcig pa'i dpe ni/ 'jam dpal 'di
91b6(mdo 'grel): lta ste/ dper na/ rgya mtsho chen po'i phyogs bzhi nas zhes bya ba la sogs pa yin no/ /de bzhin du byang chub sems dpa' i rigs la sogs pa rigs ma nges pa la thug pa sems can gyi rigs bzhi po phyogs bzhi dang 'dra ba rnams la/ nges?
91b7(mdo 'grel): chos gang ci bstan pa de dag thams cad 'di lta ste/ skye ba med pa'i ro dang dngos po med pa'i ro kho nar gcig pa yin na/ sems can rnams kyi bsam pa tha dad pa'i dbang gis tha dad par zin to zhes dgongs pa'o/ /bcom ldan 'das
92a1(mdo 'grel): kyis chos ston pa 'dir skabs ma yin pa ma yin nam/ 'dir ci'i phyir bstan ce na/ bden de bkod pa gcig pa'i ting nge 'dzin thob pa'i byang chub sems dpa' kho na'i gleng ba bstan par bya ba yin la/ de yang de bzhin gshegs
92a2(mdo 'grel): pas 'chad pa ting nge 'dzin de las byung ba dang tha dad do zhes bstan pa'i phyir de bzhin gshegs pas 'chad pa bstan pa nyes pa med do/ /de bas na dpe gong mas bye brag tu byas pa'i de bzhin gshegs pa yang 'dir dpe yin no/ /de nyid kyi phyir
92a3(mdo 'grel): don kyang gnyis su sbyar ba yin te/ 'jam dpal rigs kyi bu ting nge 'dzin 'di la gnas pa de yang/ chos gang dang gang ston par 'gyur ba de thams cad ro gcig pa kho na ston par 'gyur te/ 'di lta ste/ skye ba med pa'i ro kho na dang/ dngos
92a4(mdo 'grel): po med pa'i ro kho na zhes bya ba la/ rgya mtsho la chu len pa'i skyes bu bzhin du rigs kyi bu ting nge 'dzin 'di la gnas pa de yang chos gang dang gang ston pa de thams cad skye ba med pa dang/ dngos po med par ro gcig pa kho na ston pa yin gyi
92a5(mdo 'grel): gzhan ma yin no/ /'jam dpal de bzhin du rigs kyi bu ting nge 'dzin 'di la gnas nas gang ci ston pa de thams cad kyang ma skyes pa dang/ skye ba med pa dang/ dngos po med pa kho na ston par 'gyur ro zhes bya ba la/ de bzhin du zhes bya ba ni
92a6(mdo 'grel): rigs kyi bu de de bzhin gshegs pa bzhin du yin te/ thabs gcig pa dang 'bras bu gcig pa'i phyir ro/ /ting nge 'dzin 'di la gnas nas gang ci ston pa de thams cad kyang de bzhin gshegs pa ston pa mdzad pa bzhin du/ ma skyes pa dang/
92a7(mdo 'grel): skye ba med pa dang/ dngos po med pa ston pa yin no/ /de bas na de lta bu'i rnam pa ma skyes pa dang/ skye ba med pa dang/ dngos po med pa kho na zhes bya ba la/ de kho na zhes bya ba ni de bzhin du zhes bya ba'i don yin no/ /ting nge 'dzin spyod pas /myur
92b1(mdo 'grel): du byang chub par 'gyur pa'i skabs bsdu ba'i phyir/ 'jam dpal gzhan yang ting nge 'dzin thob pa'i zhes bya ba la sogs pa gsungs so/ /myur du byang chub kyi phyogs kyi chos rnams zhes bya ba ni dran pa nye bar bzhag pa la sogs pa'o/ /ting nge 'dzin la ji
92b2(mdo 'grel): ltar 'jug par bya ba dang de'i bsngags pa ni bstan zin to/ /shes rab kyi pha rol tu phyin pa de la spyod pa'i bzod pa rnam pa gsum ste/ sgra'i rjes su 'gro ba dang bsams pa las byung ba dang bsgoms pa las byung ba'o/ /de la sgra'i rjes su 'gro ba'i
92b3(mdo 'grel): bzod pa bstan pa'i phyir/ 'jam dpal gzhan yang byang chub sems dpa' sems dpa' chen pos gang gi tshe/ bdag gi dbyings nas chos kyi dbyings kyi bar du zhes bya ba la sogs pa gsungs te/ gang gi tshe zhes bya ba ni thos pa'i shes pa'i
92b4(mdo 'grel): tshe'o/ /bdag gi dbyings zhes bya ba ni bdag gi rang gi ngo bo la bya ste/ mi mthong na zhes bya ba 'di dang sbyar bar bya'o/ /bar gyi sgras bsam gyis mi khyab pa'i dbyings dang kun tu 'byung ba med pa'i dbyings la sogs pa bsdu'o/ /chos kyi dbyings skye bar mi mthong 'gag par mi
92b5(mdo 'grel): mthong zhes bya bar sbyar ro/ /de lta bu'i bzod pa can gyi byang chub sems dpa' sems dpa' chen po yang zhes bya ba la/ 'di la de lta bu'i bzod pa'i ngo bo yod pas de lta bu'i bzod pa can no/ /yang gi sgras sngar smos pa'i bkod pa gcig pa'i ting nge
92b6(mdo 'grel): 'dzin thob pa nyi tsher ma zad kyi/ 'on kyang de lta bu'i bzod pa can yang myur du mngon par rdzogs par 'tshang rgya'o/ /bsams pa las byung ba'i bzod pa bstan pa'i phyir/ bla na med pa yang dag par rdzogs pa'i byang chub la gang yang mi sems
92b7(mdo 'grel): pa dang byang chub sems dpa' i chos rnams la mi sems pa'i rigs kyi bu de bzod pa 'di lta bu can dang zhes gsungs te/ gtso bo yin pa'i phyir/ 'bras bur gyur pa bla na med pa yang dag par rdzogs pa'i byang chub la gang yang mi sems
93a1(mdo 'grel): pa ni chos thams cad ma skyes pa'i phyir/ bsam par bya ba dang sems par byed pa dang sems pa rnams mi dmigs pa'i phyir ro/ /byang chub sems pa'i chos rnams la zhes bya ba ni sa dang pha rol tu phyin pa dang tshad med pa la
93a2(mdo 'grel): sogs pa yang dag par rdzogs pa'i byang chub kyi rgyur gyur pa rnams te/ de la gang yang mi sems pa zhes bya bar rig par bya'o/ /rgyu dang 'bras bur gyur pa la mi sems pa'i dang tshul can de lta bu de ni bsam pa las byung ba'i bzod pa yin
93a3(mdo 'grel): te/ myur du mngon par rdzogs par 'tshang rgya bar 'gyur ro zhes 'og nas 'byung ba dang sbyar ro/ /bsgoms pa'i rjes su mthun pa'i bzod pa bstan pa'i phyir/ byang chub ni sangs rgyas nyid kyi phyir thob par byed pa nyid ma yin zhes gsungs
93a4(mdo 'grel): te/ nyid kyi sgra ni nges par gzung ba yin te/ bstan zin pa'i mtshan nyid byang chub ni sangs rgyas nyid kyi phyir/ sangs rgyas kyi ngo bo'i phyir thob par byed pa ma yin no/ /de lta bu yang bzod pa 'di yin te/ rigs kyi bu de ni myur du bla na med
93a5(mdo 'grel): pa yang dag par rdzogs pa'i byang chub tu 'gyur bar brjod do zhes 'byung ba la/ de lta bu yang bsgom pa'i rjes su mthun pa'i bzod pa gang yin pa 'di yin te zhes sbyar te/ gang zhes bya ba dang de zhes bya ba ni rtag tu 'brel pa'i phyir
93a6(mdo 'grel): ro/ /rigs kyi bu de ni myur zhing mgyogs par brjod do/ /lung ston to/ /yul gang du myur zhes de'i phyir/ bla na med pa yang dag par rdzogs pa'i byang chub tu 'gyur bar zhes gsungs so/ /don de lta bu la mos pa dang/ zhum pa med pa yang
93a7(mdo 'grel): byang chub par 'gyur bar bstan pa'i phyir/ chos thams cad ni sangs rgyas kyi chos so zhes su de ltar mos shing zhes bya ba la sogs pa gsungs te/ chos thams cad ni so so'i skye bo la sogs pa'i chos so/ /sangs rgyas kyi chos
93b1(mdo 'grel): ni stobs dang mi 'jigs pa la sogs pa'o/ /su de ltar tha dad med pa nyid du mos shing zhum par mi 'gyur sems dman par mi 'gyur ba de yang bla na med pa yang dag par rdzogs pa'i byang chub las phyir mi ldog par nges par 'gro bar ngas bshad de/ de'i
93b2(mdo 'grel): sa bon mos pa'i bye brag dang ldan pa'i phyir ro/ /gang gis bstan pa 'di'i don thos nas rmongs par mi 'gyur/ gti mug par mi 'gyur/ yin nam ma yin zhes the tshom za zhing som nyi za bar mi 'gyur ba de yang sangs rgyas kyi chos thams cad dang mi 'bral
93b3(mdo 'grel): zhing ldan par brjod par bya'o/ /shes rab kyi pha rol tu phyin pa'i spyod pa dang/ ting nge 'dzin gyi spyod pas yang dag par byang chub pa 'thob par de skad ces bka' stsal te/ bstan pa dang/ rgyu dang 'bras bu'i dngos po don dam par rnam par rtog pa gsal
93b4(mdo 'grel): ba'i phyir/ bcom ldan 'das myur du bla na med pa yang dag par rdzogs pa'i byang chub rgyu las zhes bya ba la sogs pa zhus so/ /'jam dpal de ni ma yin te zhes bya ba la sogs pa ni lan yin te/ byang chub la rgyu dang 'bras bu'i dngos po bkag pa
93b5(mdo 'grel): yin no/ /de ci'i phyir zhe na zhes dogs pa la 'dir 'thad pa ni skye ba med pa dang/ dngos po med pa zhes bya ba la sogs pa gsungs te/ skye ba med pa 'am/ dngos po med pa ni 'bras bu gang gi yang rgyu ma yin zhing/ rgyu las nges par 'byung ba'i
93b6(mdo 'grel): 'bras bu gang yang med do/ /'o na shes rab kyi pha rol tu phyin pa dang/ ting nge 'dzin gyi spyod pas myur du mngon par rdzogs par 'tshang rgya bar gsungs pa ma yin nam/ des na sangs rgyas kyi mdzad pa mdza' dag sgrub pa'i rgyu dang 'bras bu
93b7(mdo 'grel): med pa 'di mi rigs so snyam nas/ de ci'i phyir zhe na zhes dris so/ /lan ni chos thams cad ma skyes pa'i phyir ro zhes bya ba yin te/ zhi gnas dang/ lhag mthong bsgom pa dang/ des shin tu rnam par dag pa'i sangs rgyas nyid dang/
94a1(mdo 'grel): de'i mdzad pa 'gro ba zhi ba la sogs pa lta ga la yod ces dgongs pa'o/ /'dis ni don dam pa med pa'i byang chub ni nam mkha' bzhin du mtshan nyid med pa la rgyu dang 'bras bu dang ldan pa mi rigs so/ /'jam dpal de ltar
94a2(mdo 'grel): bas na/ rigs kyi bu 'am rigs kyi bu mo gang gis bstan pa 'di thos nas nur bar mi 'gyur ba zhes bya ba la sogs pa ni mjug sdud pa yin no/ /'jam dpal de lta bas na dge slong dam dge slong ma 'am zhes bya ba la sogs pa ni
94a3(mdo 'grel): ston pas rjes su bzung ba yin no/ /zhum par mi 'gyur ba nas nur ba'i bar du mi 'gyur ba zhes bya ba la/ bar du zhes bya ba'i sgras ni som nyi za ba dang rmongs par mi 'gyur ba bsdu'o/ /nur bar mi 'gyur ba ni bshad zin to/ /bar du
94a4(mdo 'grel): gcod pa 'di dag spangs shing sgrub pa gang dag la/ sangs rgyas kyis rjes su bzung ba med par mi 'grub bo zhes bstan pa'i phyir/ de dag ni nga la skyabs su song ba'o zhes gsungs te/ skyabs su dong ba kho na yin pa de bas na ngas
94a5(mdo 'grel): bskyab par 'os pa yin no zhes bya ba yin no/ /de dag ni nga'i rjes su rab tu byung ba'o zhes bya ba la/ rjes su zhes bya ba'i sgra ni 'dra ba'i don yin pa'i phyir/ nga dang 'dra bar rab tu byung ba 'am/ nga dang 'dra bar byed pa ni rab tu byung ba yin no//
94a6(mdo 'grel): de bas na de dag gi ston pa ni nga yin te/ de dag ni ngas bstan pa'i snod du gyur pa yin te/ skyabs su 'gro ba dang/ rab tu 'byung ba dang/ ston par gyur pas chos nyan pa dang/ mos pa la sogs pa 'grub par 'gyur pa'i las bskyed
94a7(mdo 'grel): par 'gyur ba dang/ yongs su smin pa la sogs pa ngas de dag la byas pa yin no zhes bstan pa yin no/ /des na de dag la sangs rgyas kyis rjes su bzung ba ni 'bras bu med pa ma yin no zhes bstan te/ sangs rgyas rnams
94b1(mdo 'grel): kyi phrin las 'bras bu med pa ma yin pa'i phyir ro/ /de nyid kyi phyir/ ye shes kyi phyag rgya las/ sangs rgyas rnams kyis/ sems bskyed pa bsgrubs pa'i byang chub sems dpa' rnams ni dmu rgod ma yin par gsungs so/ /byang chub sems dpa' i
94b2(mdo 'grel): bslab pa bsgrub pa'i phyir/ gang du shes rab kyi pha rol tu phyin pa 'di nyid la bsgrub par bya'o zhes gsungs pa der yang 'di nyid la bslab par bya ba kho na yin no zhes gnyi ga nges par bzung ba bstan la/ de la snga mas ni bslab ba gzhan
94b3(mdo 'grel): las ldog cing/ shes rab kyi pha rol tu phyin pa la bslab pa dang ldan pa'i don yin no/ /de bas na rjes su 'gro ba ni yon tan rnams kyis bstan to/ /gnyis pa ni bslab pa ma yin pa las ldog pa tsam las dgongs pa yin te/ ldog pa ni
94b4(mdo 'grel): skyon rnams kyis bstan pa'i phyir/ 'jam dpal rigs kyi bu 'am rigs kyi bu mo gang shes rab kyi pha rol tu phyin pa zab mo 'di la mi slob pa de zhes bya ba la sogs pa gsungs te/ shes rab kyi pha rol tu phyin pa mi slob pa de ni byang chub
94b5(mdo 'grel): sems dpa' i bslab pa gsum lhag pa'i tshul khrims dang/ lhag pa'i sems dang/ lhag pa'i shes rab kyi mtshan nyid pha rol tu phyin pa drug gi bdag nyid la mi slob pa yin no/ /'di skad du bslab pa'i dngos po drug de dag /snga ma snga
94b6(mdo 'grel): ma rgyu dag yin/ /sbyin dang tshul khrims bzod pa dang/ /brtson 'grus bsam gtan shes rab rnams/ /lhag pa'i tshul khrims snga ma gsum/ /brtson 'grus kun tu 'gro bar 'dod/ /lhag sems lhag pa'i shes rab ni//
94b7(mdo 'grel): bsam gtan shes rab go rim bzhin/ /bsod nams ye shes tshogs dang ni/ /dang po gsum dang tha ma yin/ /'di la kun tu 'gro ba ni/ /bsam gtan brtson 'grus bcas par brjod/ /sems can rjes su bzung ba dang//
95a1(mdo 'grel): nyon mongs gnyan po gsum tshan gnyis/ /'di dag nyid kyi grogs yin phyir/ /thabs la sogs pa rnams bzhi zhes gsungs so/ /shes rab kyi pha rol tu phyin pa med par ni sbyin pa la sogs pa la sgro 'dogs pa
95a2(mdo 'grel): bskyed pa'i phyir ldog pa nyid yin gyi/ pha rol tu phyin pa nyid ma yin no/ /pha rol tu phyin pa ma yin na yang byang chub sems dpa' i bslab pa nyid ma yin pas shes rab kyi pha rol tu phyin pa 'di la mi slob na byang chub sems dpa' i
95a3(mdo 'grel): bslab pa len pa'i dbang mdzad pa sangs rgyas byang chub sems dpa' rnams kyi thugs bslus pa dang/ sdug bsngal ba'i sems can gyi tshogs mdza' med pa dag dbugs phyung ba yang bslus pa'i skyon du 'gyur ro/ /dpe ni rtogs par
95a4(mdo 'grel): sla'o/ /de bzhin du byang chub sems dpa' sems dpa' chen po rnams kyi dge ba'i chos 'jig rten pa 'am/ 'jig rten las 'das pa pha rol tu phyin pas yongs su zin pa/ gang ci yang rung ba de dag thams cad skye ba med
95a5(mdo 'grel): ba'i rnam pa goms par bya ste/ shes rab kyi pha rol tu phyin pas yongs su zin na/ 'phel zhing rgyas pa ste/ rgyun 'phel ba dang/ yangs pa rgya che ba dang/ mi zad pa nyid du 'gyur te/ mngon par 'dod pa'i 'bras bu bla na med pa yang
95a6(mdo 'grel): dag par rdzogs pa'i byang chub las slu bar mi byed do/ /de bas na rdzogs pa'i byang chub 'dod pas shes rab kyi pha rol tu phyin pa nyid la gus pas bsten par bya ba yin no/ /smon lam yongs su bzung ba med par dam pa'i chos
95a7(mdo 'grel): nyan pa dang/ lhag par mos pa dang/ sangs rgyas nyid du 'gyur ba'i bar du med pas na/ gdul bya rnams smon lam 'debs su gzhug pa'i phyir zhus pa/ bcom ldan 'das shes rab kyi pha rol tu phyin pa'i bstan pa gang la
95b1(mdo 'grel): pa'i zhes bya ba la sogs pa gsungs so/ /lan ni 'jam dpal gang gis shes rab kyi pha rol tu phyin pa bstan pa 'di da ltar gyi tshe la thob nas zhes bya ba la sogs pa yin te/ de ltar gyi che 'di la skye ba med par bstan pa 'di thos nas/ bdag che 'di
95b2(mdo 'grel): rjes nas kyang/ tshe 'phos nas tshe gzhan gyi tshe na yang/ shes rab kyi pha rol tu phyin pa bstan pa 'di mnyan to zhes smon lam btab pa de dag ni phyis nyan pa nas sgom par byed pa'i bar du 'gyur ro/ /bar du zhes bya ba'i sgras ni lhag par mos
95b3(mdo 'grel): pa la sogs pa gzung ngo/ /mi sgom pa'i tshul gyis zhes bya ba ni mi rtog pa'i tshul gyis so/ /'jam dpal gang dag shes rab kyi pha rol tu phyin pa zab mo 'di thos te thos pa kho nas kyang zhes bya ba la/ kho na zhes bya ba ni nges par gzung
95b4(mdo 'grel): ba'i phyir/ thos pa kho nas mgu ba yangs pa thob pa ni yid bde ba thob pa'o/ /dga' ba yid dga' gzeng mtho ba thob pa de dag ni dge ba'i rtsa ba chung bar nga mi 'chad do/ /shes rab kyi pha rol tu phyin pa'i spyod pa bstan zin to/ /dbang po rnon po'i
95b5(mdo 'grel): gang zag mngon du 'ongs pa'i dbang du byas pa rdzogs nas/ nga ni gang zag dbang po rnon po ma yin pa dang/ de'i tshe mngon du 'ongs pa ma yin la/ rgyu rkyen 'ga' zhig gi dbang gis skal pa yod pa tsam du zad pa de'i ched du/ ting nge 'dzin gyi spyod
95b6(mdo 'grel): yul rnam par mi rtog pa'i gzugs brnyan dpes bstan pa'i phyir/ 'jam dpal gang zhig shes rab kyi pha rol tu phyin pa bstan pa 'di la nyan 'dod par gyur na zhes bya ba la sogs pa gsungs so/ /gang zhig ces bya ba'i sgras ni sngar gang gi
95b7(mdo 'grel): dbang du byas nas bshad pa de 'jug pa'i snga ma de nyid las 'di phye ste ston pa'o/ /'di la nyan 'dod par gyur na thos pa don du gnyer na de la 'og nas 'byung ba 'di skad ces brjod par bya ste/ de bstan pa'i phyir/ rigs kyi bu khyod de mnyan
96a1(mdo 'grel): pas ci zhig bya zhes gsungs te/ khyod bstan pa 'di thos nas dags pa ci zhig yod/ 'dir ni mnyan par gong nas gong du 'dun pa skyed pa'i don du spong pa'i tshig yin gyi spang ba'i phyir ni ma yin no/ /gtan tshigs bstan pa'i phyir/
96a2(mdo 'grel): thos nas ma dad cing phyir nur ta re zhes gsungs te/ yid ches par ma nus te/ phyir nur cing sems zhum par gyur ta re shes rab nyam chung ba'i phyir ro zhes dgangs pa'o/ /rnam grangs gzhan yang gang shes rab rnon po ma yin pa nyan par
96a3(mdo 'grel): 'dod pa'i dad pa lhag par yod pa de dag shes rab kyi pha rol tu phyin pa byang chub kyi phyogs kyi dmigs pa'i rnam pa gtan la 'bebs pa'i bdag nyid bstan pa 'di la chos kyi rjes su 'brang ba'i gang zag dang/ rjes su mthun par nyan
96a4(mdo 'grel): 'dod pa yod srid de/ de la rigs kyi bu khyod de mnyan pas ci zhig bya zhes bya ba la sogs pa de skad du brjod par bya ste/ zab mo'i tshul bstan pa 'di lta bu de las bkar ste/ de dang rjes su mthun par rnam par mi rtog pa'i gzugs
96a5(mdo 'grel): brnyan dpes rig par bya'o/ /de nyid kyi phyir 'og nas gal te 'dri ba'i rigs kyi bu 'am/ rigs kyi bu mo de ltar gnas shing de ltar zhugs na/ spobs pa'i phyag rgya 'di la gnas pa de la slad kyis shes rab kyi pha rol tu phyin pa ma skyes
96a6(mdo 'grel): pa dang/ dngos po ma mchis pa dang/ ma byung ba'i bar 'di bstan par bgyi'o zhes 'chad par 'gyur te/ snod du byas nas zhes bya ba'i tha tshig go /ci'i phyir ma dad pa gang yin pa nur bar 'gyur zhe na/ de'i phyir/ 'di la chos gang yang
96a7(mdo 'grel): yongs su grub par ma bstan te zhes gsungs te/ 'di ni bsdus pa'i tshig yin no/ /so so'i skye bo'i chos rnams skye ba 'am 'jig par yang ma bstan zhes bya ba la sogs pa ni rgyas par yin te rtogs par sla'o/ /de ltar bstan pa
96b1(mdo 'grel): dang don de la dbang po rtul po de dag snod du gyur par bya ba'i phyir 'jug pa'i rim pa ston pa ni bcom ldan 'das dge slong ngam/ dge slong ma 'am/ dge bsnyen nam dge bsnyen ma gang la bdag la 'di skad du zhes bya ba la sogs pa yin no/ /chos kyi gtam mdzad pa
96b2(mdo 'grel): de dag yin no zhes bya ba ni chos kyi rang gi ngo bo 'di gtam ji lta bu yin zhes bya ba'o/ /de skad du 'dri ba de la bdag gis 'di skad du/ chos thams cad dang mi 'gal ba'i gtam mo zhes brjod par bgyi'o zhes bya ba ni chos thams cad dang mi 'gal ba'i
96b3(mdo 'grel): chos la mngon par 'dod pa rnams dad pa bskyed pa'i phyir ro/ /skye ba med pa dang 'gal ba'i chos ni gang yang yod pa ma yin pa de ni de kho na nyid yin te/ chos thams cad ma skyes ba'i phyir ro/ /bka' mchid ni rang dbang can rtag pa'i ngo bo bdag la
96b4(mdo 'grel): sogs pa 'am/ phung po la sogs pa'i ngo bo'i sems can gang gis kyang 'tshal bar sla ba ma lags so/ /'di la gtan tshigs ci zhe na/ 'di ltar sems can gang yang dmigs su ma mchis pa'i slad du'o/ /don de la bzod par byas nas/ de lta
96b5(mdo 'grel): bzod par gyur pa dang/ de la bcom ldan 'das gzhan yang zhes bya ba la/ gzhan zhes bya ba ni gzhan du'o/ /de la yang zhes bya ba ni phyis/ de la 'di skad du mi skye ba zhes bya ba'i chos de bstan par gyur to zhes brjod par bgyi'o/ /stan? rigs
96b6(mdo 'grel): bstan pa'i phyir/ 'di ltar chos thams cad ni skye ba ma mchis par mnyam pa'i slad du'o zhes gsungs so/ /ji ltar de skad du brjod/ 'di ltar gtam des dgra bcom pa thob par byed cing/ so so'i skye bo nyid 'jig par byed pa yin te/ de'i phyir ji ltar skye ba
96b7(mdo 'grel): med par chos thams cad mnyam pa nyid yin zhe na/ de'i phyir bka' mchid der ni dgra bcom pa rnams gang ma rtogs pa ma bstan la dgra bcom pa'i chos kyis kyang so so'i skye bo'i chos de dag ji ltar yang mi 'jig go zhes gsungs te/ dgra
97a1(mdo 'grel): bcom pa'i mtshan nyid ni spyi yin pas/ nyan thos dang rang rgyal ba dang/ yang dag par rdzogs pa'i sangs rgyas la bya ste/ de dag gi gong ma rtogs pa 'jig rten las 'das pa'i ye shes thob pa ma bstan ma gsungs te/ rtogs
97a2(mdo 'grel): pa phun sum tshogs pa med par gsungs so/ /dgra bcom pa'i chos kyis kyang so so'i skye bo'i chos 'dod chags la sogs pa de dag skye ba med pa la sogs pa yin pas/ ji ltar rnam pa gang gis kyang bshig pa ma yin no/ /de dag gis ni
97a3(mdo 'grel): spangs pa phun sum tshogs pa med par bstan to/ /de ltar gzung ba'i chos skye ba med par bstan nas/ 'dzin pa skye ba med par bstan pa'i phyir/ bcom ldan 'das gzhan yang de la bdag gis 'di skad du zhes bya ba la sogs pa gsungs te/
97a4(mdo 'grel): don de ni bshad zin to/ /bcom ldan 'das gzhan yang bdag las shes rab kyi pha rol tu phyin pa zab mo 'di nyan par 'tshal te zhes bya ba la sogs pa la/ gzhan yang zhes bya ba ni skye ba med pa nyan par nus pa'i phyir snod du gyur pa dang/ gang
97a5(mdo 'grel): zhig 'di nyan ba'i ched du gzhan yang 'dri bar byed pa'o/ /'dri ba de la dris pa yin na mi 'chad par gzhan du de la bdag gis 'di skad du/ gal te khyod nyan par 'dod na de mnyan to snyam du yid ma gtod cig ces bshad de/ yid mngon par
97a6(mdo 'grel): 'du byed pa ma gtod cig /mnyan par bya'o snyam du rtsol ba dang bcas pa ma byed cig /gtan tshigs des na/ mnyan to snyam du sems dang/ yid dang/ rnam par shes pa de'i rnam par ma skyed cig /de ltar rgyu dang bcas pa'i nyan pa'i rnam
97a7(mdo 'grel): par rtog pa skye ba bsal du zin yang/ rnam pa de tsam gyis cha shas bsal bar mi 'gyur bas/ dpe gnyis bstan pa'i phyir/ kye skyes bu sgyu ma'i skyes bu'i shes rab ci 'dra bar zhes bya ba la sogs pa gsungs te/ sgyu mas byas pa'i skyes
97b1(mdo 'grel): bu ni sgyu ma'i skyes bu yin gyi/ sgyu ma'i mkhan po ni ma yin te/ de rnam par mi rtog pa nyid du mi 'thad pa'i phyir dang/ brgyad stong pa dang/ nyi khri lnga stong pa la sogs pa dang yang 'gal ba'i phyir ro/ /de las ni 'di ltar dpe 'di gsal bar mdzad do/ /sgyu ma'i skyes bu ni
97b2(mdo 'grel): 'di snyam du sgyu ma'i mkhan po ni sa bdag dang nye'o/ /de las gzhan pa'i skye bo'i tshogs ni bdag dang ring ngo snyam du mi sems so zhes bya ba la sogs pa yin no/ /sgyu ma'i skyes bu la shes rab ga la yod ce na/ 'di lta ste/ med pa dang 'dra ba'i shes rab bskyed
97b3(mdo 'grel): par bya ba 'di nyid 'dir dpe don yin te/ de lta bu yin na ni chos bshad pa 'di shes bar nus kyi gzhan du ni ma yin no/ /ji ste sgyu ma'i skyes bu bzhin du cung zad kyang shes pa med na ni de ltar na 'dir shes par 'gyur ro zhes bya ba'i tha tshig go /da ltar na
97b4(mdo 'grel): 'di ni dmigs pa med pa nyid bstan par rig par bya'o/ /rnam pa gang gis de ltar bya ba yin pa de bstan pa'i phyir/ dpe gnyis pa kye skyes bu gal te khyod kyis chos bstan pa 'di mnyan par 'dod na de'i phyir/ de bas na/ 'di ltar 'di lta ste/ dper na
97b5(mdo 'grel): nam mkha' la bya gnas pa lta bur gnas par gyis shig dang zhes bya ba la sogs pa gsungs te/ bya ni 'dab chags so/ /gnas pa ni 'dug pa ste/ gang la'ang rten cing dmigs pa dang/ gang du yang chags pa med pa de ni de'i gnas pa yin no/ /khyod kyang
97b6(mdo 'grel): de ltar gnas shing blo chags pa med pa yin na ni 'chad cing 'di la nyan pa 'di lta bu yin no zhes bya ba'i bar gyi don 'di mnyan par nus so/ /de bas na mnyan pa zhes gsungs so/ /de ltar gnas pa gang zhe na/ mngon par 'dod pa'i don de bstan
97b7(mdo 'grel): pa'i phyir/ kye skyes bu gal te khyod kyis chos bstan pa 'di mnyan par 'dod na de'i phyir/ de bas na gnyis la ma dmigs shig /gnyis med ba la yang ma gnas shig zhes gsungs te/ gnyis ni rgyu dang 'bras bu dag ste/ 'dus byas la bya'o/ /gnyis
98a1(mdo 'grel): med pa ni 'dus ma byas la bya ste/ rgyu dang 'bras bu gnyis yang dag par ma skyes pa'i phyir ro/ /gzhan dag na re gnyis ni gzung ba dang 'dzin pa'o/ /gnyis med pa ni de dag stong pa nyid la bya ste/ de la dmigs shing de'i rnam pa can gyi
98a2(mdo 'grel): sems kyis 'di dag rnam par rig pa tsam yin no zhes sgro 'dogs par byed na yang/ sems rnam par rig pa'i de bzhin nyid la gnas pa ma yin no zhe'o/ /ci'i phyir dmigs par mi bya zhe na/ de'i phyir 'di la gnyis su brjod par bya ba yongs su brjod
98a3(mdo 'grel): pa'am zhes bya ba la sogs pa gsungs te/ gnyis sam gnyis med pa gang yang dmigs pa nyid du brjod cing bstan par byas pa yod pa ma yin no/ /gal te chos bstan pa 'di mnyan par 'dod na/ bdag tu 'du shes rnams kyang ma gzhig
98a4(mdo 'grel): ces bya ba la sogs pa gsungs pa ni bdag tu 'du shes pa la sogs pa rang bzhin gyis ma skyes pa rnams la gzhig pa la sogs pa mi rigs pa'i phyir ro/ /bcom ldan 'das gang zhig bdag las nyan par 'tshal te 'dri na zhes bya ba la
98a5(mdo 'grel): sogs pa ni thal zin pa rnams mjug sdud pa yin te/ de la bdag gis gong du bstan pa'i tshul gyi rim pa de skad brjod par bgyi'o/ /de skad bshad cing/ de skad rjes su bstan par bgyi'o/ /rnam par mi rtog pa'i ting nge 'dzin gyi spyod yul gyi gzugs brnyan
98a6(mdo 'grel): 'di la gzhag par bgyi'o/ /gdams pa dang rjes su bstan pa tsam la gzhag pa nyid kyis ni gdul bya dbang po rtul po yin par yang bstan to/ /gal te 'dri ba'i rigs kyi bu 'am/ rigs kyi bu mo ji skad du bstan pa'i dpe gnyis lta bu la/ de ltar
98a7(mdo 'grel): gnas shing/ de ltar zhugs te/ dga' bar byed na zhes bya ste/ dga' ba ni chags pa yin par bshad do/ /glegs bam kha cig las rigs kyi bu 'am rigs kyi bu mo de ltar gnas shing de ltar mi skrag na zhes 'byung ba'i don ni 'di yin te/
98b1(mdo 'grel): 'dri ba de ltar gnas shing mi skrag ste/ 'dri ba yongs su spong par mi byed na zhes bya ba yin no/ /sngar 'byung ba ltar bzang ngo/ /de'i spobs pa ni khong du chud pa dang rtogs pa'o/ /de nyid phyag rgya yin te/ gong nas gong du rgyas par shes rab kyi pha rol tu phyin pa bshad
98b2(mdo 'grel): pa'i snod nyid du rung ba'i rtags so/ /'di la gnas pa ni yod cing thob pa'o/ /de nas slad kyis mchog tu gyur pa'i shes rab kyi pha rol tu phyin pa ma skyes pa dang/ dngos po ma mchis pa dang/ ma byung ba'i par sngar ji ltar bstan pa bzhin rim gyis ji ltar
98b3(mdo 'grel): bzod par bstan par bgyi'o/ /ji skad du/ rang bzhin gyis ni dpe dang 'dres/ /'jigs pa dman pa'i skye bo la/ /'gro la phan byed mthar gyis 'dul/ /glang po che dag slong ba bzhin/ zhes gsungs so/ /de la slad kyis zhes bya ba ni dus phyis so/ /mchog
98b4(mdo 'grel): tu gyur pa zhes bya ba ni nges par mchog tu gyur pa'o/ /de ltar gdul bya'i thabs la mkhas pas bcom ldan 'das dgyes nas legs so zhes bya ba gsungs te/ rjes su gnang ba yang mdzad do/ /rigs kyi bu 'am/ rigs kyi bu mo de la yang phyis
98b5(mdo 'grel): 'di skad kyis shig ces bya ba la sogs pa ni yang phyis 'di skad gyis shig ces bya ba ni 'chad pa'i don de la gus pa dang spro ba bskyed pa'i phyir ro/ /sngar bshad pa las 'di'i 'bras bu ni tha dad par gyur pa ni ma yin te/ sgom pa gnyi ga yang skye
98b6(mdo 'grel): ba med pa'i ngo bor gcig pa'i phyir ro/ /'on kyang gdul bya la bltos nas snga ma ni rgyas pa dang bcas pa yin no/ /'di ni mdor bsdus pa tsam du zad do/ /de la sangs rgyas dang byang chub sems dpa' i rdzu 'phrul rnam par 'phrul pa la sogs
98b7(mdo 'grel): pa rnam pa sna tshogs kyis rgyu ji lta ba bzhin du sems can rnams byang chub tu sems skyed du bcug go /sems bskyed pa de yang gzhan gyi don gyi phyir/ yang dag par rdzogs pa'i byang chub 'dod pa nyid yin no/ /de yang de dag gi 'dod par
99a1(mdo 'grel): bya ba'i 'bras bu phun sum tshogs pa yin te/ da bas na de de ltar 'dus ma byas la sbyor ba'i tshul gyis shes rab kyi pha rol tu phyin pa la slob cing goms par byas pas 'grub par 'gyur ro zhes bstan pa'i phyir/ de bzhin
99a2(mdo 'grel): gshegs pa la blta bar 'dod na zhes bya ba la sogs pa gsungs te/ shes rab kyi pha rol tu phyin pa 'di nyid la mi bsgom pa'i tshul gyis bsgoms na/ de bzhin gshegs pa mthong bar 'gyur ba ni ji ltar mi dmigs pa'i tshul du slob pas
99a3(mdo 'grel): bsnyen bkur byas pa yin pa dang/ skye ba med pa'i tshul du slob pas de bzhin gshegs pa ni ston pa por 'gyur ba dag /sangs rgyas kyis rjes su bzung ba bshad pa las bdag gis sngar ji ltar bstan pa bzhin du rig par bya'o/ /bla na med
99a4(mdo 'grel): pa yang dag par rdzogs pa'i byang chub mngon par rdzogs par 'tshang rgya bar 'dod pa'i zhes bya ba la sogs pa la/ mngon par byang chub par gyur na /byang chub kyi snying po'i rgyan dang/ mchod pa bkod pa dang/ bdud las rgyal ba la sogs
99a5(mdo 'grel): pa khyad par du gyur pa'i bcom ldan 'das mthong nas/ de lta bur gyur par shog cig ces skal pa dang ldan pa 'ga' zhig sems bskyed par byed do/ /de ltar na bdud 'dul ba la sogs pa ston par 'dod pa zhes thams cad du de ltar sbyar
99a6(mdo 'grel): bar bya ste/ 'phros par dogs pa'i phyir ma smras so/ /rdzogs pa'i byang chub de yang de la 'dod pa rnams kyis mngon par 'du byed pa med pa'i tshul du bslabs pas 'grub par 'gyur ro/ /ting nge 'dzin thams cad la mkhas pa bsgrubs
99a7(mdo 'grel): pa yang ma skyes pa dang/ dngos po med pa dang/ skye ba med pa'i tshul gyis goms par byas pas 'grub par 'gyur ro/ /rnam pa thams cad kyi mchog dang ldan pa zhes bya ba ni byang chub kyi phyogs dang/ tshad med pa la sogs
99b1(mdo 'grel): pa dang/ rnam pa thams cad mkhyen pa la thug pa'i bar gyi rnam pa dang ldan pa'o/ /rnam pa de dag mchog yin zhing/ /'dod par bya ba yin pas dam pa ste/ shin tu rnam par dag pa yin pa'i phyir ro/ /de dang de dag dang ldan pa de sgrub par 'dod pas/ 'di nyid
99b2(mdo 'grel): la mi bsgom pa'i tshul gyis bsgoms na 'grub par 'gyur ro/ /bar du zhes bya ba'i sgras/ de las gzhan pa de bzhin gshegs pa'i yon tan 'dod na/ shes rab kyi pha rol tu phyin pa la goms pas 'grub par 'gyur ro/ /de bzhin gshegs pa mthong ba la
99b3(mdo 'grel): sogs par 'dod pas ci'i phyir dngos po med pa la sogs pa'i tshul du bsgom par bya zhe na/ 'di ltar de bzhin gshegs pa dang/ byang chub dang/ ting nge 'dzin dang/ ye shes kyi bar 'di thams cad 'dus ma byas pa dang/ skye ba med pa yin te/ de bas na de
99b4(mdo 'grel): ltar bsgom par bya'o/ /chos thams cad ni nges par 'byung ba dang bcas pa ste zhes bya ba ni nges par 'byung ba dang bcas pa yin te/ rang bzhin gyis yongs su mya ngan las 'das pa yin pa'i phyir ma bcings pa'o/ /gang nges par mi 'byung ba'i chos de
99b5(mdo 'grel): yang med do zhes bya bas ni khyab pa bstan pa'o/ /de ltar shes par 'dod pas 'di nyid la bslab par bya'o/ /bar gyi sgras skye ba med pa la sogs pa bsdu bar bya ste/ dngos po med pa'i tshul du sbyar ro/ /chos thams cad ni nges par mi 'byung ba ste zhes
99b6(mdo 'grel): bya ba la/ nges par 'byung ba med pa yin te/ ma skyes pa rnams ni nges par 'byung ba mi 'thad pa'i phyir snga ma bzhin no/ /sems can thams cad ni byang chub kyi phyir spyod pa ste/ gang byang chub kyi phyir mi spyod pa'i sems can de gang yang med do zhes bya
99b7(mdo 'grel): bas khyab pa bstan te/ /de la zhum pa med par 'dod pas kyang dngos po med pa'i bar gyi tshul gyis 'di nyid la bslab bar bya'o/ /sems can thams cad byang chub kyi phyir sbyong ba'i don 'di la zhum pa med par 'dod pa ni snga ma bzhin no/
100a1(mdo 'grel): de ci'i phyir zhe na zhes bya ba ni ji ltar dmyal ba la sogs pa rnams byang chub kyi ched du spyod pa yin par rtogs par bya zhes bya ba'o/ /gtan tshigs su 'di ltar chos thams cad ni byang chub dang mnyam pa'o zhes bya ba yin te/ gang
100a2(mdo 'grel): gi phyir chos thams cad ma skyes pa de'i phyir/ chos thams cad byang chub dang mnyam pa'o/ /'dis ni spyod pa'i yul dang/ byang chub mnyam par bstan to/ /spyod par byed pa dang/ spyod pa dang/ byang chub rnam dbyer med par tshig 'og mas bstan
100a3(mdo 'grel): ba'i phyir/ ji ltar chos thams cad byang chub dang mnyam pa dang zhes bya ba la sogs pa gsungs te/ ji ltar byang chub ma skyes pa de bzhin du sems can rnams kyang ma skyes pa yin no/ /sems can thams cad ji lta ba bzhin du spyod pa yang de bzhin te/
100a4(mdo 'grel): ma skyes pa de dag la spyod pa lta ga la yod/ de bas na/ med pa'i phyir zhes gsungs te/ spyod pa ni byang chub dang mnyam pa yin no zhes bya ba'i tha tshig go /des na so so'i skye bo dang/ nyan thos la sogs pa'i spyod pa thams cad ni spyod pa med pa yin
100a5(mdo 'grel): te/ spyod pa ni rab tu 'jug pa'o/ /de gang la yod pa de ni spyod par byed pa'o/ /de med pa'i phyir/ spyod par byed pa med pa'o/ /spyod par byed pa med na yang spyod pa ga la yod/ spyod pa de nyid byang chub ste/ byang chub gang yin pa skye ba med pa'ang de
100a6(mdo 'grel): yin /'byung ba med pa yang de yin no/ /dngos po med pa la sogs pa 'dus ma byas kyi don rnams kyang blta bar bya'o/ /'jam dpal gang de bzhin gshegs pa'i rnam par 'phrul pa zhes bya ba la sogs pa gsungs pa la/ de bzhin gshegs
100a7(mdo 'grel): pa'i rnam par 'phrul pa ni gdul bya'i rgyud la dge ba'i rtsa ba bskyed pa la sogs pa byed pa ste/ gsang sngags kyi cho 'phrul gyis 'bebs pa dang/ dmag 'ching ba la sogs pa byed pa bzhin no/ /de bzhin gshegs pa'i rnam par rol ba ni
100b1(mdo 'grel): mthu chen po rang la mnga' ba ste/ gcig gis ji ltar bdud mdza' yas pa pham par byas pa dang/ cho 'phrul chen po dang/ yid mgyogs pa la sogs pa mdzad pa lta bu'o/ /de dag thams cad kyang/ shes rab kyi pha rol tu phyin pa nyid la bstan to/ /'di la gtan tshig
100b2(mdo 'grel): ci yod/ sangs rgyas kyi mdzad pa mdza' yas pa rnams ji ltar shes rab kyi pha rol tu phyin pa las yang dag par 'grub par bya ba yin zhes dgongs te/ de ci'i phyir zhe na zhes gsungs so/ /lan ni de ni bstan du med pa ste zhes bya ba yin te/ bstan pa ni 'di
100b3(mdo 'grel): dang 'di la zhes rnam par rtog pa'o/ /de 'di la yod pa ma yin no/ /gang gi phyir de bstan du med pa de'i phyir/ shes rab kyi pha rol tu phyin pa ni mi ston pa yin te/ de bzhin gshegs pa'i rnam par 'phrul pa dang/ rnam par rol pa dag mi ston te/ rnam par
100b4(mdo 'grel): mi rtog pa la mngon par 'du byed pa mi rigs pa'i phyir bstan pa'i ched du sbyor bar byed pa ma yin no/ /de bas na de bzhin gshegs pa'i rdzu 'phrul mngon par 'du byed pa med par mdzad pa ni shes rab kyi pha rol tu phyin pa nyid la bstan te zhes bya'o/ /de
100b5(mdo 'grel): bzhin gshegs pa mthong ba la sogs par 'dod pa skal ba dang ldan pa la/ 'grub pa 'di yang mos pa med par mi 'grub par bstan pa'i phyir/ 'jam dpal dge slong ngam/ dge slong ma 'am/ dge bsnyen nam/ dge bsnyen ma gang dag ces bya ba la sogs
100b6(mdo 'grel): pa gsungs te/ shes rab kyi pha rol tu phyin pa'i gong du bstan pa 'di las chung du na/ tshig bzhi pa'i tshigs su bcad pa tsam yang 'dzin pa la sogs pa byed pa de dag kyang phyir mi ldog par nga 'chang na/ gang dag rang dang gzhan dag shes rab kyi pha
100b7(mdo 'grel): rol tu phyin pa'i ngo bo bsgrub cing/ de bzhin nyid du bya ba'i phyir/ sgrub ba lta ci smos/ 'dis ni de dag phyir mi ldog pa nyid yin par ma gsungs kyang gsal lo/ /zhal nas gsungs pa las/ tshigs su bcad pa rtsa ba drug pa'i bar du yod pas de rnam
101a1(mdo 'grel): par bcad ba'i phyir /tshig bzhi pa zhes smos so/ /'dzin pa la sogs pa ni bstan zin to/ /yang dag bar rab tu ston pa ni pha rol la'o/ /de ni gzhan gyi don la mos pa'o/ /rigs kyi bu 'am rigs kyi bu mo de dag ni byang chub tu gdon mi za
101a2(mdo 'grel): bar nges par rig par bya'o/ /sangs rgyas kyi yul ni spyod yul gang na gnas nas sangs rgyas nyid 'grub pa dang/ grub nas kyang gang la gnas pa'o/ /de la gnas pa ni de thos nas skrag pa med pa la sogs ba'i tshul gyis mos pas de la gnas pa'i
101a3(mdo 'grel): phyir ro/ /de ni rang dang gzhan gyi don la mos pa yin no/ /de dag ni sangs rgyas kyi chos kyi rang gi ngo bo dang/ phrin las thams cad la nges par 'gyur ba ni gzhan du mi ldog par 'gyur ba'o/ /'di ni rang gi don la mos pa'o/ /'jam dpal ngas/
101a4(mdo 'grel): sangs rgyas kyis gnang ba zhes bya ba la sngar mthong ba'i lam gyi skabs su phyag rgya bzhag pa yin la/ yang gzhag go zhes bstan pa'i phyir/ phyag rgya 'di yang bzhag par bya ste zhes gsungs te/ yang gi sgra ni don de lta bu yin no/ /de'i khyad par ci
101a5(mdo 'grel): 'dra ba zhig ce na/ sangs rgyas kyis gnang ba yin te/ sangs rgyas rnams kyis rjes su dgongs pa'o/ /de bzhin gshegs pa rnam par mkhyen pa zhes bya ba la/ de bzhin gshegs pa ni sangs rgyas nyid du 'jug pa/ de bzhin gshegs pa'i ye shes
101a6(mdo 'grel): kun 'byung ba'i bden pa la brtson pa ste/ kun tu bzang po dang/ byams pa dang/ spyan ra gzigs dbang phyug dang/ 'jam dpal la sogs pa yin te/ rtsom pa mdzad pa yin du zin kyang/ mthar phyin pa yin par brjod pa'i phyir ro/ /de dag gis mkhyen
101a7(mdo 'grel): pa ni mngon par shes pa chen po brnyes pas/ de dag gi rigs nges pa phra mo mkhyen pa'i phyir ro/ /dgra bcom pa thams cad kyis yang dag par mnos pa zhes bya ba ni phyag rgya 'di nyid yin par khas slangs pa ste 'di bzhag par bya'o/ /de lta bu'i khyad
101b1(mdo 'grel): par can de gang zhe na/ sangs rgyas thams cad dang mnyam pa nyid dang zhes bya ba yin te/ chos thams cad byang chub dang mnyam mo zhes bya ba la sogs pa gang sngar bstan pa yin te/ sangs rgyas dang byang chub tu dbyer med pa'i phyir sangs rgyas dang byang chub
101b2(mdo 'grel): mnyam par nyid kho nar 'dod pa yin no/ /dang gi sgra ni bltos pa dang bcas pa yin no/ /gzhan yang ci zhig yin zhe na/ de bstan pa'i phyir/ chos thams cad la chags pa med pa'i bar du yongs su bstan pa'o zhes gsungs te/ bar du zhes bya ba
101b3(mdo 'grel): 'dis ni skye ba med pa la sogs pa yongs su gzung ngo/ /gang la chags pa med ce na/ chos thams cad la chags pa med par bstan te/ 'dir ni phyag rgya de yin no/ /des cir 'gyur zhe na/ de'i phyir rigs kyi bu 'am/ rigs kyi bu mo phyag rgya 'dis
101b4(mdo 'grel): btab pa ni zhes bya ba la sogs pa gsungs te/ gang zhig lhag mar mos pa'i sems la phyag rgya 'di yod pa'i byang chub sems dpa' i theg pa de ni dmyal ba la sogs pa'i ngan song du mi 'gro'o/ /nyan thos dang rang sangs rgyas kyi sar 'gro ba ma
101b5(mdo 'grel): yin te/ bdag yongs su mya ngan las 'da' bar bya ba'i ched du 'bad par mi byed do/ /sa de la 'jug pa'i skal ba can ma yin te/ mi 'jug 'bras bu mngon sum du mi byed do/ /de nas de'i tshe zhes bya ba ni shes rab kyi pha rol tu phyin pa 'chad pa
101b6(mdo 'grel): rdzogs pa'i tshe'o/ /lha rdzas kyi mchod pa byas nas dge ba'i rtsa ba 'dis gang dag phyag rgya 'dis btab pa de dag gis bla na med pa'i chos rin po che zhes bya ba la sogs pa ni mos pa dang ldan pa la smon lam gyis yongs su bzung bar byas pa la'o//
101b7(mdo 'grel): lha'i mthus kyang spyir yongs su bstan pa'i phyir/ bcom ldan 'das bdag gis kyang ma 'byung ba dang ma skyes pa'i bar gyi zhes bya ba la sogs pa gsungs so/ /rigs kyi bu 'am rigs kyi bu mo de 'dra ba de dag gi zhes bya ba ni phyag rgya yod pa'o
102a1(mdo 'grel): de dag gi rna lam du grags par 'gyur ba zhes bya ba ni rna ba'i spyod yul du bya ba'i phyir yin gyi thos pa tsam 'ba' zhig gi phyir ma yin no/ /de ci'i phyir zhe na/ de dag nyid sangs rgyas kyi chos thams cad yongs su sgrub par 'gyur
102a2(mdo 'grel): bar bgyi ba'i bar gyi slad du zhes gsungs so/ /bar gyi zhes bya ba'i sgras 'chang ba la sogs pa gzung ngo/ /brtson par bgyi'o zhes bya ba ni 'bad par bya ba yin no/ /bcom ldan 'das shes rab kyi pha rol tu phyin pa bstan pa 'di zhes bya ba
102a3(mdo 'grel): la sogs pa ni rtogs par sla'o/ /bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin no zhes bya ba la sogs pa ni bcom ldan 'das kyis rjes su gnang ba mdzad pa'o/ /sangs rgyas
102a4(mdo 'grel): kyis byin gyis ma brlabs par dam pa'i chos yun ring du gnas pa med pas na byin gyis brlab pa'i phyir/ bcom ldan 'das kyis ltas ston pa ni sa chen po rnam pa drug tu g.yos par gyur pa dang/ 'dzum pa mdzad pa dang/ stong gsum
102a5(mdo 'grel): gyi stong chen po'i 'jig rten gyi khams 'di snang ba chen pos khyab par gyur pa'o/ /gang gi don du shes rab kyi pha rol tu phyin pa 'di bstan par byin gyis brlabs pa de bstan pa'i phyir/ bcom ldan 'das 'di ni de bzhin gshegs pas
102a6(mdo 'grel): shes rab kyi pha rol tu phyin pa bstan pa 'di byin gyis brlabs pa'i snga ltas lags so zhes bya ba la sogs pa gsungs so/ /bcom ldan 'das kyis kyang rjes su gnang ba mdzad pa ni 'jam dpal de de bzhin no zhes bya ba la sogs
102a7(mdo 'grel): pa yin te/ snga ltas de dag gis ni 'di byin gyis brlabs pa yin par rig par bya'o/ /'jam dpal bdag nyid chen po gang dag chos gang yang mi spong zhing zhes bya ba ni skur ba mi 'debs pa'o/ /bsngags par yang mi byed pa zhes bya ba
102b1(mdo 'grel): ni sgrub par mi byed pa'o/ /de dang de dag ni zhes bya ba ni bsngags par bya ba rnams so/ /phyag rgya 'dis btab par shes par bya'o zhes bya ba ni mtshan ma btab par shes par bya'o/ /de ji ltar yin zhes dogs pa la 'dir lan du 'jam dpal dmigs pa
102b2(mdo 'grel): yod na zhes bya ba la sogs pa gsungs te/ 'di ltar dmigs pa yod na spong bar byed de/ med pa yin no snyam par 'gyur bsngags par byed par 'gyur te yod do snyam par 'gyur ba'i phyir ro/ /dmigs pa med na ni 'gog pa dang/ sgrub pa
102b3(mdo 'grel): de gnyi ga byed par mi rigs so/ /'jam dpal de lta bas na/ gang dag phyag rgya 'dis btab pa zhes bya ba la sogs pa ni mjug sdud pa yin te/ skal pa dang ldan pa gang dag yod pa dang med pa las 'das pa'i phyag rgya 'dis btab pa de
102b4(mdo 'grel): dag gi ched dang don du/ ngas byin gyis brlab pa'i phyir/ phyag rgya 'di bzhag ste 'di ltar gang gi phyir chos gang la yang sgrub pa dang/ 'gog pa mi byed pa de dag gis thos nas kyang/ chos gang yang ston pa'am rnam par rtog pa med do/ /de
102b5(mdo 'grel): ci'i phyir zhe na/ 'jam dpal chos thams cad don dam par ma skyes pa'i phyir ro zhes gsungs so/ /don dam pa smos pa ni rmi lam la sogs pa bzhin du snang ba tsam bsal bar mi nus pa'i phyir ro/ /bcom ldan 'das kyis de skad ces
102b6(mdo 'grel): bka' stsal nas zhes bya ba ni mdo sde de skad gsungs pa'o/ /gsungs pa des yi rangs pa ni sems dga' ba ste/ 'jam dpal gzhon nur gyur pa dang/ byams pa la sogs pa byang chub sems dpa' sems dpa' chen po de dag
102b7(mdo 'grel): sha radwA ti'i bu la sogs nyan thos chen po de dag dang/ lha dang mi dang/ lha ma yin dang/ dri zar bcas pa'i 'jig rten mi 'am ci dang/ lto 'phye chen po la sogs pa de dag thams cad bcom ldan 'das kyis gsungs pa la yid rangs par
103a1(mdo 'grel): gyur pa dang/ de bzhin no zhes mngon par bstod do/ /kha cig ston pa po gzhan yang yod par 'chad do/ /de skad bka' stsal nas zhes bya ba 'di 'jam dpal gyis bka' stsal to zhes sbyor bar byed pa de dag ni
103a2(mdo 'grel): bcom ldan 'das kyis gsungs pa la mngon par dga' o zhes gsungs pa'i phyir 'jam dpal gyis gsungs pa la mngon par dga' o zhes sbyar ba bsal ba yin no/ /sangs rgyas kyi bka' dang/ sangs rgyas ma yin pa'i tshig
103a3(mdo 'grel): 'dres pa'i skyon du yang 'gyur ro/ /bcom ldan 'das chos 'chad pa ji snyed pa dang 'brel bar 'chad pa'i tshig de dag thams cad sangs rgyas kyi mthus yin pas brgya byin la sogs pa'i tshig kyang sangs rgyas kyi bka' yin par
103a4(mdo 'grel): gzung bar bya'o/ /dri med tshig gi 'od zer yid 'ong tshogs rnams kyis/ /rgyal ba bskyed ma rmongs pa'i dra ba sel mdzad pa'i/ /pad+ma stug po rjes su 'tsham par kha phye la/ /ngang pa'i rgyal po bzhin du blo dang ldan pas ltos/ /bdag
103a5(mdo 'grel): gis bdun brgya pa ni rnam phye ba'i/ /bsod nams gang thob des ni 'gro ba kun/ /gnas ngan len dang mtshan mas bcings pa las/ /rnam grol sangs rgyas myur du 'grub par shog/ 'phags pa shes rab bdun brgya pa rgya cher
103a6(mdo 'grel): 'grel pa /mgon po ngag gi dbang pos spobs pa bskyed pa'i slob dpon bi ma la mi tras mdzad ba rdzogs sto// (//'phags pa shes rab kyi pha rol tu phyin pa bdun brgya pa rgya cher 'grel pa slob dpon ka ma la shI las
103a7(mdo 'grel): mdzad pa bzhugs//) //rgya gar skad du/ Arya sapta sha ti kA pradz+nyA pA ra mi ta TI kA/ bod skad du/ 'phags pa shes rab kyi pha rol tu phyin pa bdun brgya pa rgya cher bshad pa/ bam po dang po/ kun tu gzigs
103b1(mdo 'grel): phyag na utpal sngon po dri ma med pa bsnams pa la rgyun tu phyag 'tshal lo/ /de bzhin gshegs pa'i rang gi ngo bo dang/ lam la log par zhugs pa rnams kyi ched du 'di brtsams te/ de'i rang gi ngo bo phyin ci ma log par bstan pa'i phyir ro/ /gang yang bdag
103b2(mdo 'grel): gis ji ltar mthong ba de bzhin du de bzhin gshegs pa la blta bar bya'o/ /shes rab kyi pha rol tu phyin pa la spyod na myur du bla na med pa yang dag par rdzogs pa'i byang chub tu mngon par rdzogs par 'tshang rgya'o zhes bka' stsal to/ /'di skad ces bya ba la
103b3(mdo 'grel): sogs pa ni sdud pa bos byas pa'i tshig yin te/ mdo sde'i don mdza' dag bsdus te bstan pa'o/ /bdag gis zhes bya ba ni bdag las lung nod pa gzhan gyis ma yin pa'o/ /'dis ni bcom ldan 'das kyi zhal gyi padmo nas mngon sum du thos pa
103b4(mdo 'grel): bstan to/ /thos pa zhes bya ba ni rnam par shes pas rjes su myong ba yin gyi/ rtogs pa ni ma yin te/ chos 'di lta bu de bzhin gshegs pa ma gtogs par gzhan gyis khong du chud pa'i mthu med pa'i phyir ro/ /dus gcig na zhes bya ba ni
103b5(mdo 'grel): dus gcig na te/ dus thams cad du mdo'i sde rin po che 'di lta bu dmigs pa mi srid pa'i phyir ro/ /'dis ni res 'ga' zhig yin par bstan pa'i phyir 'di rnyed par dka' bar bstan to/ /yang na dus gcig na bdag gis thos kyi /gzhan du ni
103b6(mdo 'grel): chos kyi rnam grangs gzhan dang gzhan ngas thos so zhes zur gyis bdag nyid mang du thos pa yin par sman pa'i rgyal po snying rje can gyi tshul bzhin du brjod do/ /kha cig ni dus gcig na zhes bya ba ni skad cig thang cig la dus gcig ces bya ste/
103b7(mdo 'grel): bcom ldan 'das kyi dbang gis sdud par byed pa de la mdo sde'i don mdza' dag snang ba rna ba'i rnam par shes pa dang mthun pa'i rnam pa can gyi yid kyi rnam par shes pa skad cig ma gcig la byung ba'i phyir te/ rmi lam na lha'i dbang gis dus thung
104a1(mdo 'grel): dur yang lo brgya la sogs pa dmigs pa bzhin no/ /de nyid kyi phyir mdo sdud par mdzad pas gdul bya'i skye bo gzhan phan gdags pa'i phyir phyis chos bstan pa mdzad pa na bar skabs su dus kun tu mnyam par bzhag pa mi
104a2(mdo 'grel): srid pa dang/ gal te na lung du ma bstan pa'i yul gzhan la sems dmigs su zin kyang phyis mdo sde mdza' dag sdud pa 'gal bar mi 'gyur te/ de bzhin gshegs pa'i dbang gis don kun rdzogs par snang ba'i shes pa de bzhin du skye ba'i phyir ro//
104a3(mdo 'grel): de ni yang chos nyan pa'i bdud rtsi'i ros ngoms pa med do/ /gdul bya'i tshogs lhag ma rnams kyang de ji ltar mi 'gyur ram zhe na/ yongs su dag pa'i byang chub sems dpa' i tshogs ni de ltar 'gyur ba nyid yin no/ /de skad du skad cig ma gcig
104a4(mdo 'grel): la shar phyogs kyi 'jig rten gyi khams brjod du med pa brjod du med pa dga' dang bar bya'o/ /phyogs bcur yang de bzhin du sbyar nas 'jig rten gyi khams ji snyed ma lus pa dag gi de bzhin gshegs pa rnams la me tog thams cad dang/
104a5(mdo 'grel): bkod pa thams cad kyis mchod par bgyi'o/ /sangs rgyas bcom ldan 'das de dag gang 'chad pa dang/ ston pa thams cad 'tshal bar bgyi'o zhes bka' stsal to/ /lhag ma rnams la ni mi 'gyur te/ khyad par can gyi skal ba med ngas na de
104a6(mdo 'grel): lta bu nges par 'dzin par nus pa med pa'i phyir ro/ /yang na mnyan du yod pa na bzhugs so zhes bya ba'i tshig tha ma 'di dang dus gcig na zhes bya ba de dang sbyar bar rig par bya'o/ /bdud bzhi bcom pa'i phyir ram/ dbang phyug la sogs pa'i
104a7(mdo 'grel): yon tan dang ldan pa'i phyir bcom ldan 'das so/ /bzhugs pa ni 'dug pa'o/ /yang na sna tshogs kyi gdul bya'i skye bo'i yid 'phrog cing 'thud pa'o/ /gzhan gyi tshe na ni rgyal po'i kha ba dang/ yangs pa can la sogs pa gzhan du bzhugs pa
104b1(mdo 'grel): yod do/ /ci'i phyir gang gis gzhan gyi don mdzad pa 'di rang gi don lhur mdzad pa bzhin yul gcig la chags te bzhugs she na/ yul de yang de'i phyir mchod par bya ba yin no zhes mdo sdud pas shugs kyis bstan to/ /mnyam du yod pa de yang sa
104b2(mdo 'grel): phyogs mang du yod pa'i phyir/ rgyal po rgyal byed ces bya ba smos te/ gzhon nu ma dang 'dres pa'i tshal gyi nang du mgon med zas sbyin khyim bdag gis nyos pa'i kun dga' ra ba na ste/ yul gyi dbye ba la sogs mdo sdud pas de dag bstan pa gang
104b3(mdo 'grel): yin pa de dag ni 'jig rten dang rjes su mthun par bya ba'i phyir te/ 'di ltar 'jig rten pa rnams rtsod par gyur na brda phrad par 'dod pa dag gi sa yul la sogs pa'i dbye ba brjod pas shags 'gyed pa rnams brda sprod par snang ba bzhin
104b4(mdo 'grel): no/ /dge slong gi dge 'dun chen po dang thabs cig tu bzhugs so zhes bya ba 'di la dge slong gi dge 'dun chen po ni nyon mongs pa'i sgrib pa spangs bar blta bar bya ba dang/ yon tan gyi bdag nyid che ba'i phyir ro/ /de nyid kyi phyir dge
104b5(mdo 'grel): 'dun zhes bya ste/ bdud la sogs pa'i phyir rgol ba rnams kyis dbyer mi nus pa'i phyir dang/ dgos pa gcig la gnas pa la brtan por gyur pa'i phyir ro/ /ci'i phyir byang chub sems dpa' sems dpa' chen po rnams kyis bka' stsal/
104b6(mdo 'grel): ji tsam du bu thu bor gyur pa de dag ni dang por smos pa'i rigs so zhe na/ dge slong gi dge 'dun ni rtag pa'i phyir dang por bshad do bzhan dag ni dus thams cad du 'dug pa ma yin pa'i phyir phyis bstan te/ 'di ltar byang chub sems dpa' 
104b7(mdo 'grel): de dag ni mdo sde zab mo rin po che dpag tu med pa nyan par sred pas na 'di ltar dge ba dag 'jig rten gyi khams dpag tu med par gshegs kyi nyan thos bya ba byas pa dag ni de lta ma yin no/ /byang chub la bsam pa byas pas
105a1(mdo 'grel): byang chub sems dpa' o/ /gzhan gyi don la bsam pa brtan pas de dag sems dpa' chen po yin par dgongs so/ /de nyid kyi phyir rang dang gzhan gyi don la go gos pas go cha chen po bgos pa zhes
105a2(mdo 'grel): bshad do/ /de dag gi theg pa 'chad pa'i phyir 'dus pa mang ngo/ /'phags pa 'jam dpal ni phan pa dang bde ba mang po 'byung bar 'gyur ba la gzigs nas nyi ma 'char pa la yang ma bsdang par shin tu bzhed nas de bzhin gshegs pa'i gnas su
105a3(mdo 'grel): gshegs so/ /skya reng ni snang ba'o/ /de shar ba ni byung ba'o/ /de nyid dus so/ /ci'i phyir gang gis 'di de ltar tshe zhes bya zhe na/ tha snyad kyi yul yin pa'i phyir ro/ /des na de ni tha snyad pa'i dus yin gyi gzegs zan pas brtags pa'i dus rtag pa
105a4(mdo 'grel): ni yod pa ma yin te/ gcig gi ngo bo de ni snga dro la sogs pa'i dbye ba mi 'thad pa'i phyir ro zhes ston to/ /rang gi gnas nas byung ste phyogs gang na bcom ldan 'das de bzhin gshegs pa'i pho brang bcom ldan 'das de bzhin gshegs
105a5(mdo 'grel): pa nang du yang dag 'jog pa'i khang pa der song nas phyin pa dang/ pho brang gi sgo'i phyi rol na 'dug go /yang na byang chub sems dpa' rang gi gnas 'bras bur gyur pa nas langs te/ lam gang nas gshegs pa'i pho brang du phyin par
105a6(mdo 'grel): 'gyur ba de nas song ba de ni lam der zhugs pa'o/ /de bzhin gshegs pa'i pho brang ni rnam pa thams cad dang ldan pa'i chos kyi sku'i pho brang gi sgo'i phyi rol na 'dug go zhes bya ba 'dis ni de bzhin gshegs pa'i pho brang dang nye ba na
105a7(mdo 'grel): 'dug pa bstan to/ /blta ba dang zhes bya ba ni mig gis so/ /phyag bya ba dang zhes bya ba ni lus dang ngag dang yid kyis rab tu 'dud pa'i ngo bo yin no/ /bsnyen bkur bya ba zhes bya ba rang gis bkur sti bya ba la sogs pa'o/ /gzhan yang nyan
105b1(mdo 'grel): thos chen po rnams zhes bya ba ni 'phags pa shA ri'i bu la sogs pa ste/ rang rang gi gnas nas byung ste/ phyogs gang na de bzhin gshegs pa'i pho brang yod pa der song ba'o/ /bya ba byas pa yin du zin kyang bka' drin gzo nas bcom ldan 'das la blta ba la
105b2(mdo 'grel): sogs pa'i don du son te/ bcom ldan 'das kyi phyi rol phyogs gcig ste/ sa phyogs gcig tu gnas so/ /yang nang gi gnas kyi phyogs su yang rang gi khyad par ji lta ba dag las langs nas gang zag la bdag med pa rtogs pa thabs su gyur
105b3(mdo 'grel): te/ rjes su mthun pa'i thabs gang gis bdag med pa gnyi ga'i mtshan nyid de bzhin gshegs pa'i gnas mngon du byed pa'i thabs de mngon du byed pa yin no/ /mngon du gyur nas bdag med pa gnyi ga'i bdag nyid de bzhin gshegs pa'i
105b4(mdo 'grel): gnas kyi phyogs gcig ste/ gang zag la bdag med pa gcig tu rtogs pa'i phyir 'di la 'khod do/ /de ltar 'dug pa de yang de dag bdag med pa gnyis ston pa'i bdag nyid shes rab kyi pha rol tu phyin pa nyan pa'i 'os su gyur pa yin no/
105b5(mdo 'grel): 'phags pa 'jam pa'i dbyangs ni thugs byang chub la gzhol ba yin pas de bzhin gshegs pa'i pho brang gi nang du gshegs par dgongs par rigs na/ nyan thos chen po dag go ci zhes dgongs te gshegs de dag gis byang chub chen po nam
105b6(mdo 'grel): yang thob par mi nus te/ nyon mongs pa'i shing bsregs pa nyid kyis 'khor ba skye ba gcig nas gcig tu byang chub kyi tshogs yongs su rdzogs pa med pa'i phyir ro zhe na/ de dag la sa bon med cing byang chub chen po la 'bad pa log pa yin
105b7(mdo 'grel): du zin kyang de'i tshe chos zab mo mnyan pa la gus pas 'od bas na nyes pa med do/ /gzhan dag sems pa ni de dag ni byang chub chen por yongs su bsgyur ba can yin te/ de thob par bya ba'i bsam pa nyid kyis 'od ba yin no/ /nyon mongs
106a1(mdo 'grel): pa bsregs su zin kyang de dag 'gro ba de dang der skye ba len pa 'gal ba med de/ 'di ltar lung las shi ma thag tu sangs rgyas kyi zhing yongs su dag par sems mnyam par bzhag bzhin du pad+ma la sogs pa'i nang du
106a2(mdo 'grel): skye bar 'gyur ro zhes 'byung ngo/ /de ltar na de dag la sangs rgyas kyi 'od gzer gyis bskul te/ rim gyis dbang po so sor thob nas gang dang gang du sems can gyi don mthong ba de dang des skye bar 'gyur ro/ /de bas na theg pa gcig pa'i
106a3(mdo 'grel): tshul gyi rjes su 'brang zhing 'chad pa rigs pa yin no/ /de ltar byas na theg pa ni gcig ste gnyis su med do zhes bya ba la sogs pa dam pa'i chos pad+ma dkar po la sogs pa las gsungs pa dang shin tu mthun pa yin no/ /nyan
106a4(mdo 'grel): thos la sogs pa'i rigs tha dad pa yin du zin kyang rim pa de dag gis byang chub chen por yongs su bsgyur ba yin gyi rab tu dga' ba la sogs pa'i sa la 'jug pas ni ma yin la/ nyan thos kyi rigs can no zhes bya ba la
106a5(mdo 'grel): sogs pa 'gal ba med do/ /de dag kyang skya rengs shar ba'i dus kyi tshe bcom ldan 'das kyi pho brang du 'khod par phan tshun dus byas pa yin par mngon no/ /bcom ldan 'das kyang shes rab kyi pha rol tu phyin pa thos par 'os pa'i
106a6(mdo 'grel): 'khor 'dus pa la gzigs nas gzhan la phan par mdzad pa la gcig tu mkhas pa dag rang gi gnas ting nge 'dzin gyi gnas bzang po dag nas byung ngo/ /'di yang ngo bo de lta bu la zhen pa'i gdul bya'i 'gro ba rnams kyi bsam
106a7(mdo 'grel): pa'i dor byas te bstan pa yin gyi/ ston pa ni dus thams cad du mnyam par bzhag pa dang ldan pa yin pas bzhengs pa mi mnga' o/ /de la 'ongs shing zhes bya ba ni nang gi gnas su 'jug pa'i thabs su'o/ /lhags te zhes bya ba ni
106b1(mdo 'grel): phyi rol gnas kyi phyogs gcig tu'o/ /nyan thos chen po 'dus par zhes bya ba 'dir nyan thos smos pa ni mtshon pa yin te/ byang chub sems dpa' rnams kyang der 'dus pa'i phyir ro/ /yang na gang dag nyan pa de dag kyang 'dir nyan thos yin par
106b2(mdo 'grel): dgongs pa'o/ /'phags pa 'jam pa'i dbyangs ni nyon mongs pa can ma yin pa'i nga rgyal bcom pas mgu bar bya mi dgos par bcom ldan 'das kyis mkhyen gyi/ 'phags pa shA ri'i bu la ni nyon mongs pa can ma yin pa'i nga rgyal yod
106b3(mdo 'grel): pas mgu bar bya dgos so snyam du dgongs nas/ /shA ri'i bu khyod ci'i phyir zhes bya ba la sogs pas thog mar dris so/ /ci'i phyir zhes bya ba ni gtan tshigs sam/ yul gang nas zhes bya ba ste/ 'di ltar rgyu med par ni khyed cag 'dra ba'i ting nge 'dzin
106b4(mdo 'grel): gyi bde ba yid du 'ong ba spangs nas rings pa nyid du dus ma yin par 'ong bar rigs pa ma yin no zhes dgongs pa'o/ /btsun pa shA ri'i bus kyang bdag dang por mchis pa ma lags kyi/ 'jam pa'i dbyangs 'di nyid dang por rings par mchis pa
106b5(mdo 'grel): lags so so zhes snga ma'i tshul brjod pa'i phyir/ bcom ldan 'das thams cad kyi thog ma nyid du 'jam dpal gzhon nur gyur pa zhes bya ba la sogs pa gsol to/ /de bzhin gshegs pa'i pho brang gi sgo gnyis yang 'jug pa'i thabs yin no//
106b6(mdo 'grel): 'jam dpal khyod de bzhin gshegs pa la blta ba dang zhes bya ba la sogs pa nas/ sgor 'dug gam zhes bya ba'i bar ni bcom ldan 'das kyis 'jam pa'i dbyangs la 'dri ba'o/ /bcom ldan 'das de de lta lags zhes bya ba la sogs pa ni 'jam dpal
106b7(mdo 'grel): gyis kyang 'ongs pa'i dgos pa brjod pa'i phyir smras pa'o/ /lan gnyis smos pa ni nges par gzung ba'i phyir ram dga' ba'o/ /blta ba la sogs pa ni 'od pa'i rgyu yin par rigs kyi/ chos kyi de kho na nyid gtan la dbab pa ni yin par mi rung ngo
107a1(mdo 'grel): zhe na/ blta ba la sogs pa bshad pa'i sgo nyid nas de srid pa'i phyir ro/ /de ltar yang de bzhin nyid kyi rnam par de bzhin gshegs pa blta bar bya'o zhes bya ba la sogs pa 'og nas 'chad do/ /tshogs yongs su rdzogs pa yin na blta ba la sogs pa bya ci
107a2(mdo 'grel): dgos she na zhes bya ba ni de ci'i slad du zhe na zhes bya ba 'dir 'dri ba'i bsam pa yin no/ /bcom ldan 'das 'di ltar bdag ni zhes bya ba la sogs pa nas/ ma ngoms pa'i slad du'o zhes bya ba'i bar du lan yin no/ /ma ngoms pa yang de'i yon tan
107a3(mdo 'grel): 'dod pa'i phyir ro/ /blta ba la sogs pa la 'chal na sems can gyi don nyams par 'gyur ba ma yin nam snyam du dgongs nas/ bcom ldan 'das 'di ltar bdag de bzhin gshegs pa la blta ba dang zhes bya ba nas sems can thams cad
107a4(mdo 'grel): kyi don gyi slad du ste zhes bya ba gsungs so/ /ci gzhan dag bla na med pa yang dag par rdzogs pa'i byang chub tu mngon par rdzogs par 'chang rgya bar 'dod pa kun kyang sems can la phan pa byed 'dod nas de dag kyang khyod kho na ltar blta ba la
107a5(mdo 'grel): sogs pa byed dam/ 'on te gzhan du yin zhes de ltar dogs pa la blta ba la sogs pa rnam pa gzhan du drang thad du thabs nyid yin pa bsal ba'i phyir/ bcom ldan 'das gal te zhes bya ba la sogs pa gsungs so/ /gal te rigs kyi bu myur
107a6(mdo 'grel): du sangs rgyas nyid thob par brtson pa'i blo can 'jig rten la phan pa byed 'dod pa kha cig gis de bzhin gshegs pa la blta bar bya na 'di ltar blta bar bya'o/ /de ltar ji ltar bya zhe na ji ltar bdag gis mthong ba dang zhes bya ba la sogs pa
107a7(mdo 'grel): gsungs so/ /ci'i phyir de ltar blta zhe na/ de lta na ni zhes bya ba la sogs pa gsungs so/ /ni zhes bya ba'i sgra ni gang gi phyir zhes bya ba'i don to/ /gang gi phyir yang dag pa'i blta ba 'di nyid yon tan phun sum tshogs pa thams cad 'dren
107b1(mdo 'grel): par byed pa'i phyir ro/ /bcom ldan 'das bdag ni zhes bya ba la sogs pa'i skabs kyi don mjug sdud pa'o/ /ni zhes bya ba ni de'i phyir zhes bya ba'i don te/ /gzhan dag ni go rim bsnor te bdag dang sems can thams cad kyang thams cad mkhyen pa'i
107b2(mdo 'grel): ye shes kyi don du'o zhes bsdu ba'i don yin no zhes kyang 'chad do/ /khyod kyis de bzhin gshegs pa ji ltar mthong zhe na/ de bzhin nyid kyi rnam pa dang zhes gsungs te/ de bzhin gshegs pa'i dngos po ni de bzhin nyid stong pa nyid la bya'o/ /'di
107b3(mdo 'grel): skad bstan te/ gnyis su med pa'i ye shes kyi bdag nyid du bcom ldan 'das blta bar bya'o zhes bya ba yin no/ /ci'i phyir zhe na brtags pas dben pa ni gnyis kyis dben pa'i ye shes las tha dad pa med pa'i phyir ro/ /dper na bum pas
107b4(mdo 'grel): dben pa ni bum pas dben pa'i sa gzhi las gzhan ma yin pa de bzhin du gnyis kyis dben pa'i ye shes las kyang gnyis kyis dben pa gzhan ma yin no/ /gal te de bzhin gshegs pa mthong na de'i tshe khyod ni 'dzin pa yin pa'i phyir
107b5(mdo 'grel): dang/ de bzhin gshegs pa ni bzung ba yin pas gzung ba dang 'dzin pa yod pa'i phyir stong pa nyid dang 'gal bar 'gyur ba ma yin nam/ de bzhin nyid kyi rnam pa dang mthong ngo zhes bya ba ni phan tshun nang 'gal bar yang 'gyur te/ de
107b6(mdo 'grel): bzhin nyid kyi rnam pa ni gnyis las dben pa yin la/ mthong ba ni myong bar byed pa yod na skye ba yin no/ /de bas na 'di ni nga'i ma mo sham yin no zhes bya ba'i tshig de dang mtshungs par smras pa yin no zhes/ de la dmigs pa'i tshul
107b7(mdo 'grel): gyis zhes bya ba gsungs te/ 'di'i dgongs pa ni 'dzin pa la sogs pa spros pa'i mngon pa'i mtshan nyid ma lus par spangs pa'i sems skye ba'i phyir dang/ chos mnyam pa nyid dang rig pa mngon sum du byed pa nyid na brtags pa'i dra
108a1(mdo 'grel): ba mdza' dag mi dmigs pas de bzhin gshegs pa mthong ba yin no/ /ji skad du ci yang mthong ba ni de kho na mthong ba yin no zhes bya ba dang/ de bzhin du chos nyid du ni sangs rgyas blta zhes bya ba la sogs pa gsung
108a2(mdo 'grel): pa yin no/ /de bzhin nyid kyi ngo bo las ma 'das pa ma skyes pa dang/ thog ma nas zhi ba dang/ rang bzhin gyis mya ngan las 'das pa dang/ dngos po med pa zhes 'byung ba thams cad kyang rnam pa'i bar du zhes bya bas bsdus te bstan to/
108a3(mdo 'grel): de bzhin du mi skye ba'i rnam par zhes bya ba la sogs pa ni don tha dad pa yod pa ma yin du zin yang/ la la la kha cig grags pa yin pas ji ltar rigs par chos kyi dbyings la 'jug par bya ba'i phyir chos nyid mnyam pa'i tshig gis bye
108a4(mdo 'grel): ste bstan to/ /der yang kun brtags kyi ngo bos stong pa yin no/ /ji skad du/ brtags pa'i ngo bo nyid kyis ni/ /chos rnams thams cad ma skyes pa/ /gzhan gyi dbang la brten nas ni/ /mi rnams kyi ni rnam rtog skye/ /zhes gsungs so/ /de
108a5(mdo 'grel): bzhin du gzhan la'ang sbyar ro/ /gzhan dag 'chad pa 'bras bu skye na rang gi ngo bor gyur pa'i rgyu las sam/ gzhan du gyur pa las sam/ gnyi ga las sam/ rgyu'i byed pa la mi bltos par skye grangs/ yod pa 'am med pa 'am gnyi ga'i ngo
108a6(mdo 'grel): bo 'am rgyu yang du mas 'bras bu gcig gi ngo bo skyed par byed dam gang yang du ma'i ngo bo skyed par byed grang/ yang na gcig gis gcig gi ngo bo 'am/ yang na du ma'i ngo bos bskyed grang/ yang rgyu zhig pa la 'bras bu skye 'am/ ma
108a7(mdo 'grel): zhig pa las skye grang/ rnam par rtog pa'i phyogs ji snyed pa de dag thams cad kyang gzhan dag gis rang gi phyogs la rjes su chags pas byas pa ni rtog pa'i snying po tsam yin par mngon no/ /'di ltar rgyu'i rang gi ngo bo 'bras bu yin na
108b1(mdo 'grel): rgyu bzhin du skyes zin pa nyid yin no/ /de bas na de las skye ba ma yin te/ skyes zin pa'i phyir rgyu'i rang gi ngo bo bzhin no/ /gzhan las zhes bya ba'i phyogs gnyis pa la yang dngos po la bltos te brjod na 'dir gnyis pa dngos po yin na go 'bras
108b2(mdo 'grel): bu de ni rgyu yod pa'i dus na med pa/ de yod pa'i tshe ni rgyu yod pa ma yin na/ de gang la bltos te de gnyis gzhan nyid yin par don dam pas khas blang bar bya/ yang rgyur mngon par 'dod pa ni 'bras bur mngon par 'dod pa skyed par byed pa ma
108b3(mdo 'grel): yin te/ gzhan yin pa'i phyir mngon par 'dod pa ma yin pa'i dngos po bzhin no/ /gnyi ga'i phyogs las skye ba yang rigs pa ma yin te/ phyogs gnyis kar brjod pa'i skyon du thal bar 'gyur ba'i phyir ro/ /gzhan yang tha dad pa dang tha dad
108b4(mdo 'grel): pa ma yin pa'i ngo bo gnyis ni phan tshun spangs te gnas pa'i mtshan nyid yin pas gcig tu gnas pa mi srid pa'i phyir ro/ /de nyid kyi phyir gnyis ga'i dngos po'i phyogs rung ba ma yin no/ /ma brtags pa'i dngos po yin na tha dad pa dang tha dad
108b5(mdo 'grel): pa ma yin pa'i rnam par rtog pa mi 'jug pa ma yin te/ gang yin pa de 'di ma yin te zhes byas na de ngo bo nyid bsal ba de nyid rnam par log pa yin na de bkag pa nyid rnam par ma log pa yin no zhes bya ba'i tshig rnam pa gzhan dag ga la
108b6(mdo 'grel): yod par 'gyur/ rgyu med pa las kyang skye bar rigs pa ma yin te/ rtag tu yod pa dang med pa nyid du thal bar 'gyur ba'i phyir ro/ /yod pa yang skye ba ma yin te/ dngos po grub zin pa la skye ba'i don mi 'thad pa'i phyir dus phyi ma bzhin no/ /
108b7(mdo 'grel): gzhan yang gal te yod pa skye bar 'gyur na ni skyes zin pa yang skye bar 'gyur ro/ /med pa yang skye bar rigs pa ldan pa ma yin te/ ngo bo nyid med pas ri bong gi rwa la sogs pa bzhin du skye ba mi 'thad pa'i phyir ro/ /de lta ma yin na med pa 
109a1(mdo 'grel): thams cad dngos po gang yang rung ba 'ga' las skye bar thal bar 'gyur bas rgyu dang 'bras bur nges par mi 'gyur ro/ /nus pa so sor nges pas yod pa de ltar yang mi 'gyur te/ 'di ltar de dang de la nus pa nges pa
109a2(mdo 'grel): yod pa'i dngos po 'ga' kho na skye ba yin gyi/ med pa yin par med du zin kyang thams cad ma yin no snyam du sems na/ de ni rigs pa ma yin te/ gal te rkyen rnams 'bras bu dang ma 'brel ba'i lus can yin na/ de'i tshe de dag 'bras bu
109a3(mdo 'grel): dang so sor 'brel ba med pa'i phyir 'bras bu gang la nus pa so sor nges pa yod/ de bas na nus pa so sor nges pa med par gnas pa yin pas thams cad las thams cad skye bar thal bar 'gyur ba bzlog dka' o/ /yod pa dang med
109a4(mdo 'grel): pa'i phyogs la bstan pa'i skyon du thal bar 'gyur ba'i phyir yang gnyi ga'i ngo bo yang skye ba 'thad pa ma yin no/ /gcig la gnyis kyi ngo bo yod pa yang ma yin te/ gnyis dang gcig gnyis 'gal ba'i phyir ro/ /rgyu dang pos kyang 'bras
109a5(mdo 'grel): bu gcig gi ngo bo gang yin pa skyed par byed do zhe na/ de lta na ni rgyu rang gi ngo bo lhan cig byed pa du mas kyang 'bras bu gcig skyed pa ma yin te/ rgyu tha dad pa tha dad par byed pa yin pa'i phyir ro/ /de ltar na tha dad pa ma yin pa
109a6(mdo 'grel): yang tha dad pa ma yin pa byed par mi 'gyur te/ rgyu tha dad pa yin du zin kyang tha dad pa med pa'i phyir ro/ /gal te tha dad pa las kyang tha dad pa nyid du 'gyur la/ tha dad pa med pa las kyang tha dad pa med pa yin na rigs pa yin
109a7(mdo 'grel): te/ 'khrug pa med pa'i phyir ro/ /'dir ni de lta ma yin pas tha dad pa dang tha dad pa ma yin pa mdza' dag rgyu med pa can du 'gyur ro/ /dngos po 'ga' yang de las gung na med pas dngos po thams cad gzhan gyi dbang las skye ba ma
109b1(mdo 'grel): yin par thal bar 'gyur ro/ /gal te 'di snyam du rgyu'i rang gi ngo bo tha dad pa las 'bras bu'i rang gi ngo bo tha dad pa skye ba yin te/ rgyu'i byed pas byas pa'i 'bras bu'i rang gi ngo bo'i bye brag ma 'chol ba'i phyir ro/ /'di ltar yid la byed pa las ni
109b2(mdo 'grel): mig gi rnam par shes pa rtogs pa'i ngo bo yin no/ /dmigs pa'i bdag nyid de nyid mig gi dbang po las ni yul 'dzin pas so sor nges pa'o/ /yul las ni de dang 'dra ba yin gyi gzhan las ni ma yin no/ /rgyu'i byed pa bye brag sna tshogs yod
109b3(mdo 'grel): du zin kyang 'bras bu'i rang gi ngo bo'i dbye ba tha mi dad pa yang ma yin te/ gcig gi ngo bo de ltar dmigs pa'i phyir ro zhe na/ de ni rigs pa ma yin te/ 'bras bu gcig gi ngo bo dang bye brag rnams de dang tha mi dad par yang ji ltar 'gyur/ de
109b4(mdo 'grel): lta yin na ni sna tshogs su yang mi 'gyur ro/ /sna tshogs dang gcig gnyis phan tshun 'gal ba'i phyir ro/ /yul snang ba la sogs pa yang rnam par shes pa las tha dad pa ma yin par ji ltar yul la sogs pas byed pa de bzhin du de dang
109b5(mdo 'grel): tha dad pa ma yin pa rtogs pa'i ngo bo la sogs par byed pa la sogs pas kyang byed pas de ltar na 'chol bar 'gyur ba lan ma btab pa yin no/ /'on te skyon der mi 'gyur bar bya ba'i phyir bye brag rnams 'bras bu las tha dad pa nyid du 'dod
109b6(mdo 'grel): na ni de lta na yang rgyu'i byed pa de dag nyid la nye bar sbyor ba'i phyir 'bras bu rgyu med pa can du 'gyur ro/ /'bras bu'i bdag nyid du ma las rnam par log pa dang ldan pa'i rgyu dang rjes su mthun par chos tha dad par rtog pas gzhag nas
109b7(mdo 'grel): de byed pa'i yul tha dad par brtog pas 'jog par byed do zhe na/ yang 'jog la rag ste/ rgyu'i byed pa de ni rtog pa'i bzos?  byas pa la byed pas bzhag pa yin gyi yang dag par ni ma yin no/ /de lta na yang 'bras bu rgyu med pa can du
110a1(mdo 'grel): 'gyur te/ rgyu'i byed pa brtags pa'i bdag nyid la nye bar sbyor ba'i phyir ro/ /ci ste 'bras bu dngos su tha dad pa ma yin yang bye brag rnams tha dad na/ de lta na ni chos dang chos can dngos su tha dad par 'gyur te/ tha dad pa dang
110a2(mdo 'grel): tha dad pa ma yin pa'i rang gi ngo bor gnas pa'i phyir ro/ /de lta na yang sngar smos pa'i skyon du 'gyur ro/ /'on te bye brag de dag brtags pa kho na yin na/ de lta na yang rgyu rang gi ngo bo tha dad pa las bye brag tha dad par 'gyur ro zhes bya ba rigs pa
110a3(mdo 'grel): ma yin te/ rtog pas byas pa'i tha dad pa ni rgyu'i byed pa la bltos pa ma yin pa'i phyir ro/ /gal te rgyu'i rang gi ngo bo gcig gis 'bras bu'i rang gi ngo bo gcig skyed par byed do zhes zer na/ de lta na yang long ba dang 'on pa la sogs par
110a4(mdo 'grel): thal bar 'gyur te/ mig la sogs pas rang gi rigs kyi skad cig ma phyi ma nyid skyed pa yin na ni rnam par shes pa bskyed par mi 'thad pa'i phyir ro/ /rnam par shes pa skyed par byed na yang rang gi rigs kyi skad cig ma phyi ma mtshams
110a5(mdo 'grel): sbyor ba med pa'i phyir ro/ /dbang phyug la sogs pa rgyu gcig gis 'bras bu du ma byed par smra ba yang tshad ma thams cad dang 'gal bar 'gyur te/ tshogs pa dang rim gyis 'bras bu skye bar snang ba'i phyir ro/ /gal te 'bras bu yang rgyu zhig pa la skye
110a6(mdo 'grel): na ni de'i tshe rgyu ma yin pa nyid du thal bar 'gyur te/ zhig pa ni rgyu nyid du mi srid pa'i phyir ro/ /'on te ma zhig pa las skye na ni da lta na yang rgyu dang 'bras bu gnyis dus mnyam par thal bar 'gyur ro/ /ba lang gi rwa g.yas g.yon rgyu dang 'bras
110a7(mdo 'grel): bur mi 'thad pa bzhin du de yang 'dod pa ma yin no/ /'on te phyis 'bras bu skyes pa dang dus mnyam pa de nyid du 'dod pas dus gcig pa mi 'gal lo zhes zer na/ de lta na yang skyes ma thag tu 'jig pa dang 'gal bar 'gyur bas 'bras bu
110b1(mdo 'grel): skye ba shin tu rigs pa ma yin no/ /'on te rgyu 'jig pa'i tshe na 'bras bu skye bas 'di nyes pa med do zhes lan 'debs par byed na/ de la yang brjod par bya ste rgyu 'jig pa 'di gang yin/ ci rgyu'i rang gi ngo bo nyid yin te/ ji skad du dngos po skad cig ma
110b2(mdo 'grel): gnas pa'i chos kho na 'jig pa yin no zhes zer ba lta bu 'am ci rgyu zhig ste med pa la bya/ ci nyes/ gal te rgyu'i rang gi ngo bo la bya ba na ni rgyu dang 'bras bu gnyis dus mnyam pa de nyid du thal bar 'gyur ro/ /'on te rgyu zhig ste med pa la bya na de lta
110b3(mdo 'grel): na yang 'bras bu dang dus mnyam pa nyid du mi 'gyur te/ rang gi ngo bo med pa ni res 'ga' ba nyid du mi 'thad pa'i phyir ro/ /res 'ga' ba nyid yin na ni dngos po nyid yin par thal bar 'gyur te/ rnam par shes pa bzhin no/ /de bas na skye ba'i dngos po rnams
110b4(mdo 'grel): la ji lta ji ltar rnam par dpyad pa de lta de ltar 'thad pa bzod pa ma yin no/ /de tshad ma dang 'gal ba med du zin kyang/ 'on kyang nges nges pas bya ba'i thabs ni 'ga' yang yod pa ma yin te/ 'di ltar rgyu dang 'bras bu'i dngos po ni phal cher mngon
110b5(mdo 'grel): sum dang mi dmigs pas sgrub par byed pa yin na/ mngon sum dang mi dmigs pa gnyis kyang rnam par med pa'am/ rnam pa dang bcas pas de 'dzin par 'thad pa ma yin te/ yul gyis byas pa'i snang ba med cing don nye ba'i rgyu mtshan med par
110b6(mdo 'grel): ni 'dis myong ngo zhes rnam par bzhag pa mi rigs pa'i phyir ro/ /rnam pa'i dngos po yang don med pa can rmi lam la sogs pa'i shes pa'i rnam pa la dngos pos khyab pa med pa'i phyir ro/ /shes pa gcig la rag las pa dang sna tshogs kyi rnam pa
110b7(mdo 'grel): 'byung ba rnams yang dag pa yin par rigs pa ma yin no/ /de ltar na mngon sum dang mi dmigs pas rgyu dang 'bras bu 'di bsgrub tu mi rung ba yin pas rnam pa gzhan bsam dgos so/ /de bas na thams cad mkhyen pas kyang rgyu dang 'bras bu gzhan gyi dbang
111a1(mdo 'grel): gis mtshan nyid 'di cung zad tsam yang gsal bar mi mkhyen mi spyod de/ de ltar skye ba ni tshad ma dang 'gal ba'i phyir ro/ /rigs pa'i rjes su 'brang bas ni skye ba med pa'i rnam par lta bar ni skyon mdza' dag dang bral ba'i ye shes kyi bdag
111a2(mdo 'grel): nyid ston pas gsungs te/ rtag tu skye med chos ni de bzhin gshegs/ /chos rnams kun kyang bde bar gshegs dang 'dra/ /byis pa'i blo can mtshan mar 'dzin pa dag /'jig rten dag na med pa'i chos la spyod/ /'di rgya cher dpyad pa ni rten cing 'brel
111a3(mdo 'grel): par 'byung bar dpyod pa yin pas re zhig bzhag go /gal te skyob pa spros pa thams cad dang bral ba yin te/ de bzhin nyid kyi rnam pa gzigs pa yin na de'i bdag nyid yin pa'i phyir de ye shes kyi tshogs bsags pa'i byang chub sems dpa' 
111a4(mdo 'grel): gyur nas phyis bcom ldan 'das de bzhin gshegs par ji ltar 'byung bar 'gyur/ sangs rgyas su gyur nas kyang mes shing bsregs te zad pa bzhin du yongs su mya ngan las 'da' ba dang/ yongs su mya ngan las ma 'das pa'i gnas skabs
111a5(mdo 'grel): na yang yul de dang der gnas pa dang ji ltar 'das pa dang ma 'ongs pa dang da ltar byung ba'i bde bar gshegs pa rnam par bzhag par bya/ ci'i phyir thams cad mkhyen pa'i ye shes rnam par bzhag pas shes bya'i mtshan nyid gnyis rnam par bzhag
111a6(mdo 'grel): gzhan yang sems tsam gyi rang gi ngo bo mthong bas gzung ba dang 'dzin pa'i bdag nyid gnyis dang bral ba'i phyir gnyis su med pa'i rnam par bzhag /bde bar gshegs pa dang bde bar gshegs pa ma yin pa'i gnas skabs gnyis su kun nas/
111a7(mdo 'grel): nyon mongs pa dang rnam par byang ba gang gis rnam par bzhag ces bya ba de dag ni 'khor gyi dkyil 'khor de'i nang nas kha cig dogs pa skyes pa yin no/ /dogs pa'i dra ba de yongs su spang pa'i phyir/ de bzhin nyid la gung nas 'byung pa ma mchis
111b1(mdo 'grel): te zhes bya ba la sogs pa nas/ de bzhin nyid ni mi skye mi 'gag pa ste zhes bya ba'i bar du lan 'debs pa yin te/ 'di'i bsam pa ni gal te de bzhin nyid ni sngar ma byung ba las byung ba dang/ byung nas kyang mi 'byung na ni de ltar na 'gyur ba med pa'i don du mnyam
111b2(mdo 'grel): pa ma yin pas mi rtag par thal bar 'gyur ro zhe na/ de ni 'di ltar 'dod pa yin te/ ji skad du de bzhin gshegs pa skyes kyang rung/ ma skyes kyang rung chos nyid dang/ yang dag pa'i mdza' dang/ bsam gyis mi khyab pa'i dbyings la sogs pa de ni
111b3(mdo 'grel): gnas pa kho na yin no zhes gsungs so/ /gal te 'di ye shes kyi bdag nyid yin na ye shes bzhin du lus med pa'i phyir yul na mi gnas par 'gyur ro/ /skye ba dang 'jig pa med pa na yang 'das pa la sogs pa'i rgyal ba yin par ji ltar gdags?
111b4(mdo 'grel): ston pa thams cad mkhyen pa ni de'i bdag nyid yin na yang gnyis su gyur pas stong pa nyid dang mi 'gal bar ji ltar 'gyur/ gnyis su med pa'i ye shes kyi bdag nyid can yin na yang skal pa dang ldan pa rnams kyis rtogs pa na gang gis
111b5(mdo 'grel): gnyis su thal bar mi 'gyur/ sngar kun nas nyon mongs la phyis rnam par byang ba yin na yang rnam par byang ba dang ldan par 'gyur ro/ /'di de lta yin na yang gal te kun nas nyon mongs pa'i gnas skabs kyi tshe na ni gnyis kyi bdag nyid
111b6(mdo 'grel): yin la/ 'di ltar de phyis sngon med pa'i gnyis su med par gyur pas rnam par byang ba yin na ni 'dus ma byas ma yin par 'gyur ro zhe na/ 'di'i lan glan pa'i ched du rkyen 'dus pa las de bzhin nyid la kun nas 'byung ba ma mchis te/ de
111b7(mdo 'grel): bzhin nyid ni sngon med pa'i ngo bo 'byung ba yang ma lags so/ /mi 'dra ba'i rnam pa 'jig pa yang ma lags so/ /yul ni yul sa'o/ /phyogs ni grong la sogs pa'o/ /'das pa la sogs pa ni dus so/ /gnyis la sogs pa ni gnas skabs so
112a1(mdo 'grel): skye ba ni rgyun gyis so/ /de med pas mi skye ba'o/ /'gag pa ni rgyun chad pa'o/ /de med pas mi 'gag pa ste/ bcom ldan 'das ni mi gnas pa'i mya ngan las 'das pa yin pa'i phyir ro/ /'dir bsdus pa'i don ni 'di yin te/
112a2(mdo 'grel): de bzhin gshegs pa sngon med pa'i ngo bo skyed par byed pa ma yin gyi/ 'on kyang yang dag pa ma yin pa'i mngon par zhen pa'i skyon mdza' dag sbyangs pas dri ma med pa thob pa yin te/ chos la bdag med pa'i ye shes kyi snga rol du gzung ba dang
112a3(mdo 'grel): 'dzin par mngon par zhen pa'i ling tog stug pos de khebs pa'i phyir ro/ /de ma rtogs pa yod pa yang de'i phyir yang dag pa ma yin pa'i rnam par rtag pa de snga nas yod pa'i phyir ro/ /dus phyis ni lan mang du thabs mang pos yun ring por
112a4(mdo 'grel): chos bdag med pa'i ye shes goms par byas pas bsgoms pa khyad par du gyur nas rnam par rtog pa mdza' dag rgyun chad de kho na nyid kyi ye shes byung ba dang sgro 'dogs pa'i bag la nyal thams cad kyi gnas kyang med par gyur to/ /de'i
112a5(mdo 'grel): bdag nyid gang yin pa'i de bzhin gshegs pa yid bzhin gyi nor bu rin po che lta bu ni 'gro ba ma lus pa'i bsam pa yongs su rdzogs par mdzad pa yin no/ /de bzhin nyid 'di ni 'di ltar kun nas nyon mongs pa'i yang yin te/ yod pa
112a6(mdo 'grel): dang med par mngon par zhen pa gnyis dang ldan pa gang yin pa'o/ /'di nyid 'di ltar rnam par dag pa yang yin te/ de kho na nyid mthong ba'i bdag nyid dang bcas pa'i sems gang la mngon par zhen pa mdza' dag dang bral ba'o/ /de rnam par
112a7(mdo 'grel): dag pa yang rim gyis 'gyur ro/ /'das pa la sogs par rnam par bzhag pa ni de bzhin nyid rnam par dag pa'i bdag nyid de bzhin gshegs pa gang du gnas pa dang gshegs pa la sogs pa yang dag pa ma yin pa kho na yin no/ /'on kyang
112b1(mdo 'grel): 'jig rten pa dag de'i dbang gis de lta bur snang ba skye ba gang yin pa'i dor byas nas de skad du bshad do/ /sangs rgyas bcom ldan 'das ni ci'i phyir mi gnas pa'i mya ngan las 'das pa yin zhe na/ de rigs pa dang lung gis yin no/ /gang dag gnas pa'i rgyu tshor
112b2(mdo 'grel): ba de dag ni gnas pa dang bral bar mi 'gyur te/ dper na du ba la sogs pa gnas pa'i rgyu me dang shing la sogs pa tshad bar tshogs pa bzhin no/ /sangs rgyas bcom ldan 'das kyang 'khor ba ji srid par bar ma chad par gnas pa'i rgyu can
112b3(mdo 'grel): yin no/ /gnas pa rnam par 'jig pa la khyab par byed pa ni gnas pa'i rgyu nyid ma tshogs pa ma yin no/ da ni 'dir 'gal bar bstan pas khyab par byed pa 'gal ba dmigs pa yin no/ /chos mi mthun pa ni du ba la sogs pa rgyun chad pa'o//
112b4(mdo 'grel): rgyu ma tshang ba med pa ni 'bras bu 'byung bar mi rigs pa 'gal bar byed pa yin no/ /gtan tshigs ji ltar 'grub ce na/ bshad pa/ gnas pa'i rgyu ma tshang ba ni sems can gyi don sgrub pa'i nus pa med pa'i phyir dang/ snying rje chen po dang bral ba'i phyir
112b5(mdo 'grel): dang/ tshe'i 'du byed gzhag pa'i dbang med pa'i phyir dang/ srog gi dbang po rnam par smin pa'i las yongs su zad pa'i phyir dang/ sangs rgyas kyis gdul bar bya ba'i sems can med pa rnams yin no/ /de dag las bzlog pa de ni gnas
112b6(mdo 'grel): pa'i rgyu yin no/ /de la ston pa ni ye shes kyi nus pa thogs pa mi mnga' bar zhal gyis bzhes pas rnam par rtog pa dang po ltar yang ma yin te/ de la gzhan du yin na ni bse ru lta bu la sogs pa dang bye brag ci yod/ bram ze gtsang sbra can
112b7(mdo 'grel): gyis mi thod can yun ring du bsten pas skyug mi bra ba bzhin du de'i bdag nyid du gyur pa'i phyir thugs brtse ba ni 'thad pa ma byas par nyams pa med do/ /'bad pa yang skyon du ma mthong bar mi 'byung ngo/ /de yang 'di ni yod pa
113a1(mdo 'grel): ma yin te/ yon tan gyi rang gi ngo bo yin pa ci'i phyir de nyid la blo lhag par phyogs pa'i phyir yang rnam par rtog pa gnyis pa ltar yang ma yin no/ /rdzu 'phrul gyi rkang pa bsgom pa mthar phyin par song ba'i phyir rnam par rtog pa gsum pa
113a2(mdo 'grel): yang rigs pa dang ldan pa ma yin no/ /de skad du kun dga' bo gang yang rung bas rdzu 'phrul gyi rkang pa bsten cing bsgoms te lan mang du byas na ni 'dod na bskal pa 'am bskal pa las lhag par gnas par 'gyur ro zhes gsungs so/ /'bras
113a3(mdo 'grel): bu srog gi las zad pa yang bskal pa mi nyung bar srog gcod pa spangs pa bsags shing goms pa mdza' yas pa'i thabs sbyin pa la sogs pa'i pha rol tu phyin pa dang ldan pa'i 'gro ba'i bla ma la srid pa ma yin no/ /rgyu mchog tu gyur pa gang
113a4(mdo 'grel): yin pa'i 'bras bu mchog tu gyur pa dang/ mchog tu gyur pa ma yin pa yin na 'bras bu mchog tu gyur pa ma yin no zhes bya ba 'di ni rgyu dang 'bras bu gnyis kyi chos yin no/ /de lta ma yin te/ rgyu mchog tu gyur pa dang/ mchog tu gyur pa ma
113a5(mdo 'grel): yin pa las 'bras bu de ltar mi 'gyur na ni 'bras bu dang de byed pa'i dngos por ma gyur pa yin te/ de'i bye brag la bltos pa med pa'i phyir ro/ /ston pa la yang srog de'i rgyu gzhan gyi srog gcod pa spangs pa la sogs pa kha na ma tho ba med
113a6(mdo 'grel): pa dpag tu med pa yod pa yang ma yin na des ji ltar 'di gnas pa med pa yin de kun gyi 'bras bu ni thams cad mkhyen pa 'di yin no zhe na yang ma yin te/ srog yun ring du yod par dngos su bstan pa'i phyir te/ srogs gcod pa spangs pa
113a7(mdo 'grel): dang sbyin pa'i pha rol tu phyin pa gnyis kyi 'bras bu tshe rabs mi nyung ba yin par bstan to/ /gang yang dngos su gang gi rgyu yin par bstan pa de yongs su rgyas shing rkyen nye bar gyur pa na de skyed par byed pa de bzhin du/ gal te gzhan gyi rgyu nyid du
113b1(mdo 'grel): yang 'gyur na de'i tshe nyes pa ci yod/ gzhan yang chos de kho na nyid goms pa'i dbang gis ni rnam pa thams cad mkhyen pa 'grub par 'gyur la/ bsod nams kyi tshogs ni de'i gnas khyad par du gyur pas na rjes su mthun par 'gyur ro/ /'di snyam du de bzhin gshegs
113b2(mdo 'grel): pas gdul bar bya ba'i sems can med pas yongs su mya ngan las 'das so snyam du sems na/ 'dir bsam par bya ste/ ci sangs rgyas kyi gzugs kyi gdul bar bya ba'i sems can med pa 'am/ ci gzhan gyi gzugs kyis gdul bar bya ba yang med pa
113b3(mdo 'grel): yin gal te phyogs snga ma yin na ni de'i tshe brgya byin la sogs pa gzugs bstan pas gdul bar bya ba'i skye ba yod pa'i phyir de'i gzugs kyis ci'i phyir mi bzhugs/ thugs thugs rje dang ldan pa rnams ni 'gro ba'i phan pa bsgrub pa'i phyir khyad
113b4(mdo 'grel): par gzhan la yang rten par mdzad de/ ji ltar bcom ldan 'das kyis 'khor los sgyur ba'i gzugs bstan pa lta bu'o/ /gzhan yang 'jig rten gyi khams gcig tu sangs rgyas kyis gdul bar bya ba'i skye bo med du zin kyang 'jig rten gyi khams
113b5(mdo 'grel): gzhan dag na de dpag tu med pa yod pa'i phyir ci'i phyir 'di yongs su mya ngan las 'da' / bcom ldan 'das nyid kyis kyang/ sangs rgyas mya ngan mi mda' ste/ chos kyang nub par mi 'gyur ro/ /sems can yongs su smin bya'i phyir/ /mya ngan 'da' bar
113b6(mdo 'grel): bstan pa yin zhes gsungs so/ /shin tu spros pas chog gis skabs nyid brtsam par bya'o/ /de ltar na de bzhin gshegs pa mthong ba dang/ phyag bgyis pa dang zhes bya ba la sogs pa ni skabs kyi don mjug sdud pa'o/ /ji skad du bstan pa'i rnam
113b7(mdo 'grel): pa las bzlog ste rnam pa gzhan du mngon par zhen pas de bzhin gshegs pa mthong ba don yod do snyam du kha cig dogs pa la 'jam dpal khyod kyis de ltar bltas na ci zhig mthong zhes bya ba la sogs pa 'di gsungs so/ /de ltar bltas
114a1(mdo 'grel): na mthong ba ci yang ma mchis so zhes bya ba ni lan yin te/ rang khong du chud pa tsam las ma gtogs par zhes dgongs pa'o/ /gzhan 'di snyam du dogs te/ 'jam pa'i dbyangs 'di ni don dka' ba'i rjes su zhugs pa yin te/ gang
114a2(mdo 'grel): yang mthong ba med pa'i tshul gyis gnas la/ de bzhin gshegs pa yang mthong ba dang/ sems can gyi khams mdza' dag la khyab par byed pa'i byams pa'i dgongs pa'i rtsa ba can byang chub kyi sems sngon du song ba'i brtson 'grus kyis
114a3(mdo 'grel): bsod nams dang ye shes kyi tshogs rdzogs par mdzad pa dang/ rnam par mi rtog pa'i ye shes kyis sems can yang mi dmigs pa dang/ rtogs pa dang bcas pas kyang mngon par zhen pa med par de la 'jug pa ni re zhig 'dis kyang
114a4(mdo 'grel): shin tu don dka' ba yin par srid na/ bdag 'dra bas lta smos kyang ci dgos zhes de skad du dogs pa 'di brjod pa la/ 'phags pa shA ri'i bus 'jam dpal khyod kyis de ltar mthong ba dang zhes bya ba la sogs pa nas/ sems can thams
114a5(mdo 'grel): cad kyi ched du go cha chen po bgos pa de ni khyod dka' ba byed pa'o zhes bya ba'i bar du gsungs so/ /byams pa chen po zhes bya ba ni byang chub kyi sems kyis bskul te sems can thams cad kha na ma tho ba med pa'i bde ba skyed 'dod pa'o/ /
114a6(mdo 'grel): gzhan dag na re dmigs pa med pa'i byams pa yin no zhes zer ro/ /sems can thams cad yongs su mya ngan las 'da' ba' i phyir zhugs kyang zhes bya ba ni 'gro la phan phyir sangs rgyas grub par shog ces byang chub tu sems bskyed
114a7(mdo 'grel): pa'i phyir ro/ /go cha zhes bya ba ni brtson 'grus kyi bdag nyid 'gro ba gdon par spro ba'o/ /go cha de yang dmigs pa la sogs pa'i tshul gyis yin no/ /ji skad smras pa de de bzhin te zhes bya ba ni dman pa la mos pa'i skye bo la 'tsham pa  
114b1(mdo 'grel): ma yin pa'i chos la rjes su spyod pa'i phyir dka' ba mdzad pa nyid yin par zhal gyis bzhes so/ /sems can mi dmigs pa yin yang sems can mya ngan las 'da' ba' i go cha mi 'gal bar bstan pa ni sems can thams cad yongs su
114b2(mdo 'grel): mya ngan las 'da' ba' i phyir go cha 'di yang mos pas spyod pa'i sa'i gnas skabs su bgos pa yin no/ /bdag la sems can du dmigs pa gang yang med do zhes bya ba ni gzung ba dang 'dzin pa'i mtshan nyid spangs pa'i phyir ro/ /de ni
114b3(mdo 'grel): sngar yang dag par yin no zhe na yang ma yin te/ de med du zin kyang sems can du sgro 'dogs pa 'khrul pa nyid yin no/ /ci'i phyir zhe na de'i phyir/ sems can du mngon par zhen pa bdag la gang yang med par gyur pa yin te/ sgyu ma mkhan
114b4(mdo 'grel): bzhin du gnas pa'i phyir ro/ /'di ltar sgyu ma mkhan na sgyu ma'i glang po che la sogs pa la mngon par zhen pa med pa de bzhin du/ bdag gis sems can du dmigs pa de yang de bzhin no zhes dgongs pa'o/ /'dir bsdus pa'i don ni 'di yin te/ byams
114b5(mdo 'grel): pa chen pos brgyan cing byang chub chen po'i dgongs pa can mngon par zhen pa thams cad spangs pa rnams kyis thog ma nyid du de bsgom pa ni yid kyi chos yin pa'i phyir kun tu rgyu mi thod can skyug bro ba bzhin du rnam par rtog pa'i rgyu mdza' 
114b6(mdo 'grel): dag spangs pa na gsal ba kho nar 'gyur bas lhag pa'i bsam pa mi g.yo ba rnams la dka' ba cung zad kyang med do/ /bsgom pa'i sbyor ba la sngar ba rnams la ni mdza' dag shin tu dka' bar snang ngo/ /spro ba 'di yang 'khor ba dang mya ngan
114b7(mdo 'grel): las 'das par gtogs pa'i sems can gyi go rim bzhin du nyung ba nyid dang/ yongs su mang ba nyid du bya ba'i phyir brtsams pa ma yin nam/ ji ltar na sems can du dmigs pa dang/ mngon par zhen pa de med pa yin zhe na/ de'i phyir/
115a1(mdo 'grel): de ltar ma dgongs so zhes bya ba smras so/ /ji ltar yin zhe na/ 'di ltar bdag gis sems can gyi khams bri ba 'am gang bar bya zhes bya ba gsungs so/ /go cha de lta bu yin na nyes pa ci yod ce na/ de'i phyir/ btsun pa shA
115a2(mdo 'grel): radwa ti'i bu yongs su brtag pa nye bar bzung ste/ gal te zhes bya ba la sogs pa gsungs te/ gtan tshigs bstan pa ni gsal ba yin no/ /gal te zhes bya ba ni ji ste zhes bya ba'i don to/ /gang bar mngon pa med do zhes bya ba ni mi
115a3(mdo 'grel): dmigs so zhes bya ba yin no/ /de ci'i phyir zhe na zhes bya ba ni yongs su 'dri ba'i don gtan tshigs gang zhes bya ba ste/ ci mthong ba'i rgyu dang bral ba'i phyir yod kyang mi dmigs pa yin te/ mun rum gyi nang na bum pa la sogs pa
115a4(mdo 'grel): 'dug pa bzhin nam/ med pa'i phyir rta'i rwa la sogs pa bzhin nam zhe na/ 'dir lan du rnam par rtogs pa ni sems can dben pa'i phyir dang zhes bya ba smras so/ /sems can zhes bya ba ni srog chags te/ de dag gi tshogs rgyun gyi  
115a5(mdo 'grel): gnas skabs kyi bye brag gzung bar bya ba la sogs pa'i ngo bor brtags pa'o/ /sems can ma yin pa ni med pa'o/ /sems can dngos po med pa yin na ni byang chub pa'i gnas skabs na khyod ji ltar chos 'chad pa 'grub par
115a6(mdo 'grel): 'gyur/ /mo sham gyi bu rtogs par bya ba'i phyir chos 'chad pa smra bar nus pa'i mkhas pa med par ston to zhes bya ba 'di ni/ 'jam dpal gal te sems can dben pa dang sems can sems can ma yin pa'i phyir zhes bya ba la
115a7(mdo 'grel): sogs pa ni rgol ba yin no/ /de skad ces smras pa dang/ 'jam dpal gzhon nur gyur pas tshe dang ldan pa sha radwa ti'i bu la 'di skad ces smras so/ /btsun pa sha radwa ti'i bu gang gi tshe sems can shin tu mi dmigs pa zhes
115b1(mdo 'grel): bya ba la sogs pa ni lan 'debs pa yin te/ sems can shin tu mi dmigs pa ni gzung ba la sogs pa med pa'i phyir ro/ /de'i tshe 'gro ba su zhig mngon par rdzogs par 'tshang rgya ste 'ga' yang ma yin no/ /'tshang rgya ba po dang/ 'ga' 
115b2(mdo 'grel): zhig 'tshang rgya bar bya ba dang/ 'tshang rgya ba yod pa ma yin pa'i phyir ro zhes bsams pa'o/ /bstan par bya zhes bya ba ni chos gang zhig bshad par bya ste/ bshad par bya ba'i chos spyi'i rnam pa dang bshad pa'i sgra'i spyi'i bdag nyid
115b3(mdo 'grel): dang de 'dzin par byed pa yang med pa'i phyir ro/ /de ci'i phyir zhe na zhes bya ba 'dri ba'i bsam pa ni nyan pa byed pa'i sems can mi dmigs pa'i phyir ro zhes bya ba 'di tshig gi don yin no/ /ji ltar zhe na/ chos thams cad rang dang gzhan gyi
115b4(mdo 'grel): rgyud la gzung ba la sogs pa shin tu med pa'i phyir ro/ /'di ltar chos thams cad shin tu mi dmigs pa'i phyir ro zhes bya ba 'dis ni ji ltar bstan pa'i tshig gi don gsal bar byed pa yin no/ /rang nyid kyis dris pa ni gzhan gyi
115b5(mdo 'grel): 'dri ba la sdod na/ rgyun mi 'chad par chos 'chad par byed pa bar chad pa la mi dga' bar 'gyur ba med par bya ba'i phyir dang/ 'dri ba po yang mi shes pa 'am spobs pa med de 'dri bar mi byed pa la phan gdags pa'i phyir ro/ /
115b6(mdo 'grel): 'phags pa 'jam dpal gyi tshig de dag gis sgro 'dogs pa'i mdza' spang ba byas pa de'i dgongs pa'i don khong du ma chud nas shin tu sems can la sogs pa med par khong du chud nas skur pa 'debs pa'i mthar lhung ba mngon
115b7(mdo 'grel): du gyur pa dang/ de'i phyir bcom ldan 'das kyis/ 'jam dpal gang gi tshe chos thams cad shin tu mi dmigs pa de'i tshe ci sems can du yang 'dogs sam zhes bya ba 'di gsungs te/ ci'i phyir ston ces bya ba'i tha tshig go /
116a1(mdo 'grel): yang zhes bya ba'i sgras sngon gyi thugs rje dang pha rol tu phyin pa'i tshogs rnams kyang bsdu ba'i phyir ro/ /'dogs pa nyid byed pa ma lags so zhe na/ mi rung ste/ de gdags pa ni gdon mi za bar bya dgos pa'i phyir ro/ /
116a2(mdo 'grel): 'di ltar gal te yang 'ga' zhig sems can ji snyed yod ces de skad 'dri na zhes bya ba ni mthar lhung bar gyur cing the tshom za ba'i blo can dag sems can ji snyed yod ces de skad 'dri ba'o/ /de skad 'dri ba la ji skad brjod par bya
116a3(mdo 'grel): zhe na sangs rgyas kyi chos ji snyed pa de snyed do zhes lan gdab par bya ste/ sems can mdza' med pa dang/ gnyis su med par ston pa yin te/ sangs rgyas kyi chos ji snyed pa rtog pa'i dra ba thams cad dang bral ba de snyed kyi sems
116a4(mdo 'grel): can gnyis su med pa'i bdag nyid yin no zhes bya ba'i tha tshig go /sems can gyi khams kyi tshad ji tsam zhes bya ba ni 'di'i tshad ji tsam zhes bya ba yin no/ /sangs rgyas kyi yul gyi tshad ji tsam zhes bya ba yang de bzhin no/ /
116a5(mdo 'grel): sangs rgyas kyi yul ni chos kyi dbyings te/ de ni thams cad du song ba yin pa'i phyir dpag tu med pa yin no/ /dpe rnam pa 'di gnyis kyis kyang de kho na nyid gnyis su med pa brjod par byed pa yin no/ /yan lag dang yan lag
116a6(mdo 'grel): can tsam rjod par 'dod pa'i sgo nas 'dri ba snga phyi gnyis kyi don dbye ba yin no/ /yan lag dang yan lag can tha dad pa med du zin yang/ 'on kyang 'dri ba po'i bsam pa sna tshogs kyi sgo nas don gcig po gsal par
116a7(mdo 'grel): bya ba'i phyir gnyis bstan to/ /de ltar na sems can dpag tu med pa yod pa'i phyir chad pa'i mdza' rigs pa ma yin no zhes bya ba bsdus pa'i don yin no/ /'jam dpal khyod la gal te yang 'ga' zhig 'di skad du
116b1(mdo 'grel): sems can gyi khams gang du gtogs zhes 'dri na zhes bya ba ni de ltar gal te sems can gyi khams gdon mi za bar yod pa yin na rang gi ngo bo 'ga' zhig dang gzhi yang yod par bya dgos pas na bdag nyid gang yin/ gnas kyang gang
116b2(mdo 'grel): yin/ de'i bdag gang du 'du zhes bya ba'i don de ni 'dri ba'i bsam pa yin no/ /bdag gis 'di skad du skye ba med pa bsam gyis mi khyab pa gang du gtogs par gtogs so zhes bgyi'o zhes bya ba ni skye ba med pa nyid dang/ bsam
116b3(mdo 'grel): gyis mi khyab pa gang du gnas pa'i ngo bo der sems can gyi khams gnas pa yin no/ /skye ba mig pa ni sngar bstan pa'i tshul gyis stong pa nyid la bya'o/ /de nyid bsam gyis mi khyab pa yin te/ bsam pa thams cad kyi gnas ma yin
116b4(mdo 'grel): pa'i phyir ro/ /gnas par byed pa'i ngo bo gang du gnas zhe na/ 'di skad du skye ba med pa'i khams ci la gnas pa de la sems can gyi khams gnas so zhes bgyi ste/ gang du yang gnas pa ma mchis so zhes bya ba'i tha tshig go /'di
116b5(mdo 'grel): ltar yang dag pa ma yin par kun tu rtog pa ma gtogs pa ni cung zad kyang yod pa ma yin no/ /kun brtags pa skye bar rnam par rtog pa yang de las logs shig na med do/ /dben pa ni rnam par dben pa'i rang gi ngo bo nyid yin
116b6(mdo 'grel): pa'i phyir ro/ /de lta ma yin te/ dben pa las de logs pa'i ngo bor yod pa yin na ni stong pa nyid dang 'gal bar 'gyur ro/ /tha dad pa med pa nyid yin na yang gzhi dang gnas pa med de 'di'i gnas ni rang gi ngo bo tha dad pa yin pa'i
116b7(mdo 'grel): phyir ro/ /de bzhin du yang dag pa ma yin par kun tu rtog pa'i bdag nyid kyi sems can gyi khams la yang sbyar bar bya'o/ /de bas na 'di'i gnas ni ci yang yod pa ma yin no/ /de bas na gnas skabs de lta bu de la sems can gyi 
117a1(mdo 'grel): khams gnas pa'i tshig gi don ma rtogs nas gnas dang gnas shes par byed pa'i dngos po ni yang dag pa kho na yin par brgya la 'ga' zhig sems shing smra ba gnas dang gnas par byed pa ni dngos su yod pa ma
117a2(mdo 'grel): yin nam/ de las gzhan ci zhig med pa yin na dam pa gang yin pa bsgom par bya ba'i phyir stong pa nyid bsgom pa ston zhe na/ de'i phyir bcom ldan 'das kyis/ 'jam dpal khyod gang gi tshe shes rab kyi pha rol tu phyin pa sgom
117a3(mdo 'grel): pa de'i tshe zhes bya ba la sogs pa gsungs so/ /gang gi tshe bdag shes rab kyi pha rol tu phyin pa bsgom pa de'i tshe mi gnas par zhes bya ba la sogs pas don ci bstan ce na/ mi gnas par zhes bya ba ni gnas dang gnas
117a4(mdo 'grel): la sogs pa med pa'i phyir gzung ba dang 'dzin pa la sogs par mngon par zhen pa med par bstan to/ /mngon par zhen pa med na yang bsgom pa ci zhig yod/ 'di ltar bsgom pa ni yang nas yang du goms par byed pa yin la/
117a5(mdo 'grel): de yang rnam par rtog pa yin/ de yang mngon par zhen pa yin no/ /de ltar rnam par rtog pa'i rang gi snang ba la don med bzhin du don du mngon par zhen pa 'jug pa'i phyir ro snyam pa de'i phyir/ 'jam dpal mi gnas pa la
117a6(mdo 'grel): shes rab kyi pha rol tu phyin pa bsgom du yang ci yod ces gsungs so/ /gang ci la yang mi gnas pa de nyid ces bya ba la sogs pa ni lan yin te/ gang ci la yang mi gnas pa de nyid ces bya ba ni bsgom pa gang yin pa ni ci
117a7(mdo 'grel): la yang mngon par zhen par byed pa ma yin no zhes bya ba'i tha tshig go /gzhan las gang ci la yang mi gnas te zhes 'byung ba der ni gzung ba dang gnas pa la sogs par mngon par zhen pa med ces bya ba'i tha tshig go /
117b1(mdo 'grel): thog mar sgom pa'i gnas skabs na ni rnam par rtog pa 'byung ngo/ /yun ring du goms par byas pas gong na med par song zhing mchog tu gsal ba'i gnas skabs su gyur pa na gcig kho nar de rgyu ba med do zhes bya ba ni bsdus pa'i don yin no//
117b2(mdo 'grel): 'o na gal te shes rab kyi pha rol tu phyin pa bsgom pa ni mngon par zhen pa thams cad dang bral ba yin na de ji ltar bsgom pa pos dge ba'i rtsa ba 'phel ba dang/ mi dge ba'i rtsa ba 'bri bar byed ces 'ga' zhig dogs pa de bcom ldan
117b3(mdo 'grel): 'das kyis/ 'jam dpal khyod gang gi tshe shes rab kyi pha rol tu phyin pa sgom pa de'i tshe khyod kyi dge ba'i rtsa ba gang 'phel ba 'am 'bri bar 'gyur zhes dris so/ /'am zhes bya ba'i sgras ni mi dge ba'i rtsa ba'i phyogs 'di bsdu ba'i
117b4(mdo 'grel): phyir ro/ /bcom ldan 'das de'i tshe bdag gi dge ba'i rtsa ba gang 'phel ba 'am zhes bya ba la sogs pa ni lan yin no/ /ci'i phyir zhe na/ smras pa/ 'di ltar gang las zhes bya ba 'dzin par byed pa bdag la sogs pa'i rang gi ngo bo
117b5(mdo 'grel): byed pa pos shes rab kyi pha rol tu phyin pa sgom par byed pas gang dang 'brel ba'i chos dge ba'am mi dge ba 'ga' zhig 'phel zhing rgyas par 'gyur ba 'am/ 'bri zhing 'grib par 'gyur bar byed pa ma mchis so/ /'di skad du
117b6(mdo 'grel): bstan te/ sems can gang dge ba'i rtsa ba stobs dang ldan pas bsgoms pa'i stobs kyis dge ba 'phel bar byed pa dang 'grib par byed pa'i sgom pa po ni dge ba'i chos de las logs shig na 'ga' yang ma mchis so/ /'on
117b7(mdo 'grel): kyang de nyid la brten nas sgro brtags pa de byed pa po yin no/ /byed pa po'i tha snyad tsam thams cad kyang de lta bu'i rnam pa yin pa'i phyir ro/ /brtags pa'i ngo bo rjes su 'gro ba ni don byed pa ma yin no/ /de lta mod kyi 'di
118a1(mdo 'grel): bsgom pa yang yin te/ 'di gnyis 'phel ba dang rgyas par bya ba'i ched du 'jug pa'i phyir ro/ /gang gi phyir de lta yin pa de bas na/ gang yang chos 'ga' zhig 'phel ba'i slad du 'am 'bri ba'i slad du nye bar
118a2(mdo 'grel): gnas pa de ni zhes bya ba la sogs pa gsungs so/ /gal te mi dge ba'am dge ba 'bri ba'am rgyal bar bya ba'i don du 'di 'jug pa ma yin na de ji ltar go rim bzhin du so so'i skye bo'i chos 'dod chags la sogs pa spong bar
118a3(mdo 'grel): 'gyur/ sangs rgyas kyi chos stobs dang mi 'jigs pa la sogs pa len par 'gyur zhe na/ de'i phyir/ bcom ldan 'das gang so so'i skye bo'i chos rnams kyang mi spong la zhes bya ba la sogs pa gsungs so/ /de ci'i slad du zhe na/
118a4(mdo 'grel): zhes bya ba'i don ci zhe na/ ci shin tu bsgoms pa'i dbang gis so so'i skye bo'i chos spong ba dang/ sangs rgyas kyi chos bskyed pa med pa nyid kyis spong ba med pa dang/ len pa med pa zhes brjod dam/ 'on te mi dmigs pa'i tshul gyis
118a5(mdo 'grel): shin tu bsgoms pa las byung ba'i 'phags pa'i shes rab kyi dbang por gang gi tshe gyur pa de'i tshe rtsol ba med par yang so so'i skye bo'i chos rnams kyang spong bar 'gyur la/ sangs rgyas kyi chos rnams kyang mngon sum du 'gyur/
118a6(mdo 'grel): de dag na de dag ni rang las ma gtogs pa rnams mi dmigs pa'i phyir spong ba med pa dang/ len pa med pa zhes brjod ces bya ba 'di ni gtan tshigs yongs su 'dri ba'i don yin no/ /de la 'dir nyon mongs pa dang rnam par byang pa'i
118a7(mdo 'grel): gnas skabs med par thal bar 'gyur ba'i phyir phyogs dang po ltar ni ma yin no/ /'on kyang 'og ma ltar yin bas/ bcom ldan 'das 'di ltar shes rab kyi pha rol tu phyin pa bsgom pa ni zhes bya ba la sogs pa gsungs so/ /chos gang
118b1(mdo 'grel): rnam par byang ba 'am kun nas nyon mongs pa dmigs pas chos gang la yang mi gnas pa ni so so'i skye bo dang/ sangs rgyas kyi chos go rim bzhin du spang ba 'am blang ba rnams gzung ba'i mtshan nyid dang bral ba'i phyir ro/ /gal te de dag 'ga' 
118b2(mdo 'grel): la yang dmigs pas mi gnas na/ 'o na ji ltar srid pa'i nyes pa rgal ba la sogs pa gang yin pa dang/ de dang bral ba'i mya ngan las 'das pa'i yon tan dmigs zhe na/ de'i phyir/ bcom ldan 'das gang 'khor ba'i skyon du yang mchi la zhes
118b3(mdo 'grel): bya ba la sogs pa gsungs te/ 'khor ba'i skyon dang mya ngan las 'das pa'i yon tan du mchi ba dang/ nye bar dmigs pa dang/ rtogs pa'i bar du ma lags pa'o/ /de ci'i slad du zhe na zhes bya ba'i rigs pa gang gis smras/ ci med pa'i phyir
118b4(mdo 'grel): ram/ 'on te yod kyang dmigs par mi rung ba'i phyir yin zhe na/ rtog pa dang po ltar na ni nyon mongs pa dang rnam par byang bar rnam par bzhag pa de nyid mi 'thad par 'gyur ro/ /rtog pa gnyis pa ltar na ni rigs pa min pas de'i phyir/ bcom ldan 'das
118b5(mdo 'grel): 'di ltar 'khor ba nyid kyang mi mthong na zhes bya ba la sogs pa gsungs so/ /dgongs pa ni 'di yin te/ 'dod chags la sogs nyon mongs sgos/ /sems nyid dag ni 'khor ba yin/ de nyid de dang bral ba na/ srid pa'i mdza' zhes rab tu
118b6(mdo 'grel): bshad/ de bas na mi dmigs pa'i ting nge 'dzin goms pa'i rgyu des 'khor ba'i bdag nyid 'bad pa med par rnam par log ste/ du ma dang gcig la sogs par spros pa'i tshogs dang bral te rab tu zhi bar zhugs pa'i rgyun bar ma chad pa ji srid
118b7(mdo 'grel): 'khor ba ma lus pa'i srid pa'i rgya mtshor phyid ba'i 'gro ba gdon pa la mkhas pa byung ba ni mya ngan las 'das pa zhes bya'o/ /de bas na sems la ma gtogs par 'khor ba dang mya ngan las 'das pa gnyis dang/ de'i skyon dang yon tan dmigs
119a1(mdo 'grel): pa ma yin no/ /rang rig pas kyang ma yin te/ rang rig pas yin na ni gzung ba dang 'dzin pa'i dngos por gyur pa yang dag pa ma yin pa'i phyir zhes gsungs so/ /de lta na gdul bya 'khor ba'i nang nas ji lta ji ltar dags pa'i yid skye
119a2(mdo 'grel): ba ni sngar bstan pa'i tshul gyis dngos su lan blan zin kyang de'i dogs pa skye ba'i rgyun rnams la dogs pa skyed cing dogs pa bsal bar bya'o/ /de lta ma yin na thog ma nyid du dngos nyid du gzhag pa kho nas dogs pa'i skabs ma lus pa
119a3(mdo 'grel): med pas bshad pa phyi ma rnams brtsam mi dgos par thal bar 'gyur ro/ /srid pa'i skyon dang/ mya ngan las 'das pa'i yon tan ma mthong na bsgom pa ji ltar mthong ba'i lam skyed par byed cing/ bsgom pa'i lam 'dzin par byed/ de gnyis kyis
119a4(mdo 'grel): sgrib pa thams cad la nges par 'byin pa sgrub par yang ji ltar 'gyur zhe na/ 'dir bcom ldan 'das chos gang la yang blang ba 'am/ gzung ba 'am/ dor ba ma mchis pa de zhes bya ba la sogs pa gsungs so/ /dor ba ni spangs pa'i phyir
119a5(mdo 'grel): nges par 'byin pa la bya'o/ /chos gang la yang zhes bya ba ni gang las kyang zhes bya bas rnam par dbye ba bsgyur bar bya'o/ /len par byed pa'i byed pa po dang 'dzin par byed pa'i bdag nyid mi srid pa'i phyir blang ba 'am ste/ blang bar bya ba'am 
119a6(mdo 'grel): gzhan du yang rung mi srid do zhes bya ba'i tha tshig go /de bas na mthong bsgom chos kyi ngo bo yin/ /shes rab pha rol phyin pa 'di/ /goms pa 'phel bar gyur na ni/ /sgrib pa thams cad spangs pa yin// //bam po gnyis pa
119a7(mdo 'grel): 'ga' zhig yang srid pa'i skyon bsal ba dang/ rnam par byang ba'i chos bskyed par go rim bzhin du de bzhin nyid 'grib pa dang/ 'phel ba mngon par zhen nas 'di snyam du sems te/ blang ba dang gzung ba dang 'dor ba gal te med na srid pa dang
119b1(mdo 'grel): mya ngan las 'das par gtogs pa'i sems can gyi sems de 'grib pa dang 'phel bar ji ltar 'gyur/ sgrib pa dang spangs pa yod na ni gdags su rung ngo zhe na de'i phyir/ bcom ldan 'das gang chos gang la yang 'grib pa dang zhes bya ba la
119b2(mdo 'grel): sogs pa gsungs so/ /de ci'i slad du zhe na/ zhes 'dis khungs 'dri ba'i bsam pa ci zhe na/ ci rigs par bya ba'i mtshan nyid dang mi ldan pa'i phyir mi dmigs pa 'am/ 'on te de med pa'i phyir zhes bya ba yin no/ /de la rnam par rtog pa dang
119b3(mdo 'grel): po ni rang rig pas de dmigs pa la 'gal ba ci yod ce na/ rig par bya ba la brtags na med pa'i phyir ro/ /de bas na 'dir ni rnam par rtog pa gnyis pa ltar 'dod pa yin pa'i rigs pa ni/ bcom ldan 'das skye ba ma mchis pa la zhes bya ba
119b4(mdo 'grel): la sogs pa gsungs so/ /skye ba med pa ni stong pa nyid do/ /skye ba med pa de'i tshul gyis na 'grib pa dang 'phel ba ma mchis te/ dus thams cad du ngo bo gcig pa'i phyir ro/ /'grib pa dang 'phel ba de ni rgyas pa dang 'phel bar brtags
119b5(mdo 'grel): pa'i ngo bo yin no/ /brtags pa ni lan 'ga' yang yod pa ma yin no/ /yod pa gang yin pa sngon du song ba yin na ni bri ba yin te/ de ni glo bur gyi dri ma dang bral ba tsam yin par bstan to/ /bcom ldan 'das gang de ltar sgom pa de shes rab kyi
119b6(mdo 'grel): pha rol tu phyin pa sgom pa lags so zhes tshig lan du mar bas pa ci'i phyir zhe na/ bsgom pa gces par bstan pas sgrub pa po rnams kyi brtson 'grus 'phel bar bya ba'i phyir ro/ /byed pa po la sogs pa med na stobs dang byang chub kyi
119b7(mdo 'grel): yan lag la sogs pa'i yon tan skye ba dang/ sgrib pa thams cad spang ba 'di la ji ltar brtson par byed ce na/ de'i phyir/ bcom ldan 'das gang chos gang yang skye ba 'am zhes bya ba la sogs pa gsungs te/ byed pa med pa'i phyir dang/
120a1(mdo 'grel): 'jig pa la rgyu med pa'i phyir te/ gzhan du gyur pa'i byed pas stong zhing rkyen 'di pa tsam yin no/ /'gag pa dang skye ba'i dngos po med na nyon mongs pa dang rnam par byang ba'i yan lag rnams 'bri ba dang rgyas pa nyid
120a2(mdo 'grel): du ji ltar byed ce na/ byed pa med pas na/ bcom ldan 'das gang chos gang la yang 'grib pa 'am rgyas par mi bgyid pa de zhes bya ba la sogs pa gsungs te/ byed pa med pa'i phyir dang/ 'jig pa la rgyu med pa'i phyir ro zhes
120a3(mdo 'grel): dgongs pa'o/ /gal te de ltar spros pa med pa yin na ji ltar stobs bcu dang/ sa gong nas gong du gnas pa'i byang chub sems dpa' dang 'brel ba'i yon tan rnams de tshol bar byed ce na/ de'i phyir/ bcom ldan 'das gzhan yang
120a4(mdo 'grel): bsam gyis mi khyab pa'i chos la yang mi smon cing zhes bya ba la sogs pa gsungs so/ /bsam gyis mi khyab pa'i chos ni de bzhin gshegs pa'i yon tan rnam pa thams cad dang ldan pa dag par gnas pa gang yin pa'o/ /nyi tshe
120a5(mdo 'grel): ba ni byang chub sems dpa' yin te/ dri ma med pa'i ye shes kyi rgyun gyi cha nyi tshe ste/ sgrib pa thams cad spang ba dang bral ba'i phyir ro/ /ci'i phyir mi smon zhe na/ de'i phyir/ 'on kyang bcom ldan 'das gang la smod pa dang gang gis smon
120a6(mdo 'grel): pa de nyid kyang ma mchis pa de zhes bya ba la sogs pa gsungs te/ 'on kyang zhes bya ba 'di ni 'di ltar ces bya ba'i don te/ gtan tshigs ston pa'i phyir ro/ /de yang las dang byed pa por gyur pa'i dngos po go rim bzhin su smon
120a7(mdo 'grel): par bya ba gang yin pa yod pa ma yin no/ 'dir gtan tshigs ni byed pa po la sogs pa thams cad phan tshun bye brag bsgrub pa yin no zhes bya ba la sogs pas bstan to/ /gal te bsam gyis mi khyab pa dang/ nyi tshe ba'i chos yod pa ma
120b1(mdo 'grel): yin na de ji ltar go rim bzhin du mchog nyid dang/ tha ma nyid du mthong zhe na/ de'i phyir bcom ldan 'das shes rab kyi pha rol tu phyin pa bsgom pa ni 'di ltar chos 'di dag ni mchog go /chos 'di dag ni tha ma'o zhes bgyi bar nye bar mi
120b2(mdo 'grel): gnas shing zhes bya ba gsungs te/ sbyor ba'i dus na'o zhes dgongs pa'o/ /gal te phyis 'jug pa na dmigs par 'gyur ro zhe na yang/ chos gang dag mchog dang tha mar 'gyur ba'i chos de dag kyang mi dmigs te zhes bya ba gsungs te/ rig par bya ba mi rigs
120b3(mdo 'grel): pa'i phyir ro zhes dgongs pa'o/ /kyang gi sgra ni gtan tshigs bstan pa'i phyir 'ang yin no/ /'o na nyan thos dang rang sangs rgyas kyi chos rnams phan tshun bltos nas gnas dman pa nyid du ji ltar mthong zhe na/ dmigs pa can de dag gi
120b4(mdo 'grel): lan ni/ de ltar shes rab kyi pha rol tu phyin pa sgom pa'i rnal 'byor la zhes bya ba la sogs pa yin no/ /de ltar zhes bya ba ni sangs rgyas dang byang chub sems dpa' i chos bzhi yin no/ /shes rab kyi pha rol tu phyin pa sgom pa nyid kyi
120b5(mdo 'grel): rnal 'byor ni ting nge 'dzin to/ /de la brtson pa ni goms par byed pa'o/ /rigs kyi bu'i sgra ni mchod pa'i tshig go /chos thams cad ces bya ba ni nyan thos la sogs pa dang 'brel ba'o/ /mi dmigs so zhes bya ba ni rnam par mi
120b6(mdo 'grel): rtog pas kyang nyams su ma myong ba'o/ /de bas na de nyid gyi phyir de sngon du song ba can gyi rtog pas kyang mi rtog go /de ci'i slad du zhe na/ zhes bya bas ci bstan zhe na/ nyams su myong ba med du zin kyang gzhan gyi dbang gi rtog pa rang
120b7(mdo 'grel): dbang can go ci ste mi 'byung ba/ de gang du 'jug pa na dngos po gang la yang 'jug par mi 'gyur ba ma yin no zhe na/ lan ni bcom ldan 'das skye pa ma mchis pa la zhes bya ba la sogs pa yin no/ /rnam par rtog pa dang 'brel
121a1(mdo 'grel): pa thams cad dang bral ba'i shes rab kyi pha rol tu phyin pa bsgom pa la rnam par rtog pa'i ngo bo yod pa ma yin no zhes bya ba ni tshig lhag ma ma yin no/ /skye ba med pa la med du zin kyang chos thams cad la yod pa
121a2(mdo 'grel): ma yin no zhe na/ de'i phyir/ de bzhin nyid de'i bdag nyid dang chos thams cad kyi bar du ste/ de'i ngo bo la yang yod pa ma yin te/ bar la zhes smos pas ni yang dag mdza' dang/ mtshan ma med pa dang/ don dam pa la sogs
121a3(mdo 'grel): pa bsdu'o/ /skye ba med pa la sogs pa ci'i phyir smos/ skabs la mkho ba yin pa'i phyir chos thams cad smos pa ni rigs pa yin no zhe na/ 'di snyam du dgongs te/ de kho na nyid bsgom pa ni skye ba med pa la sogs pa 'di sngon
121a4(mdo 'grel): du byas te 'jug pa yin pas rnam par rtog pa dang mi 'thad pa de la ni rnam par rtog pa 'di'i skabs med pa'i phyir ro/ /skye ba med pa la sogs pa ji lta ba bzhin du khong du ma chud pa rnams ni 'dzin pa la sogs pa'i rnam par
121a5(mdo 'grel): brten pa la 'chel ba 'di dag rang dbang dang ldan par 'gyur ro/ /yang na 'bri ba'i bsam pa ni 'di yin te/ sangs rgyas dang byang chub sems dpa' rnams la chos mi dmigs pa de ni rigs pa yin te/ de dag ni dmigs pa'i tshogs
121a6(mdo 'grel): mdza' dag dang mthun pa yin no/ /nyan thos la sogs pa ni de lta ma yin pas de dag gi mi dmigs pa ji ltar yin zhe na/ bcom ldan 'das skye ba ma mchis pa la mchog gam/ tha ma zhes bgyi ba gang yang ma mchis pa'i slad
121a7(mdo 'grel): du ste/ dmigs pa yod pa zhes bya ba'i tshig lhag ma'o/ /lhag ma ni snga ma bzhin no/ /nyan thos la sogs pa'i chos rnams ni rnam par rtog pa'i tshogs dang mi mthun pa med pa yin na dmigs par mngon par zhen pa 'jug pa
121b1(mdo 'grel): yod pa yin mod ce na/ dmigs par bya ba ni yod pa ma yin te/ gzung ba'i mtshan nyid mi 'grub pa'i rigs pa ni thams cad du mthun pa'i phyir ro zhes bya ba ni bsdus pa'i don yin no/ /tshig lhag ma dang bcas te bshad par bya ba
121b2(mdo 'grel): 'di ni nges pa yin no/ /de lta ma yin te/ mchog dang tha ma'i rang gi mtshan nyid med pa yin na ni kun nas nyon mongs pa dang rnam par byang ba'i phyogs nyams par thal bar 'gyur ro/ /de ltar dogs pa ngan pa 'phros pa rnams rim
121b3(mdo 'grel): gyis bsal du zin kyang/ kha cig yang brdzun pa'i dogs pa skyes pa/ gal te nyan thos la sogs pa'i chos dmigs su yod pa ma yin na/ ji ltar de la bltos nas sangs rgyas kyi chos mchog yin par rnam par bzhag par bya zhe na/ de'i
121b4(mdo 'grel): phyir bcom ldan 'das kyis/ 'jam dpal sangs rgyas kyi chos rnams mchog ma yin nam zhes gsungs te zur gyis ston to/ /lan du gzung du ma mchis pa'i slad du sangs rgyas kyi chos rnams ni mchog lags so zhes gsungs te/
121b5(mdo 'grel): sangs rgyas bcom ldan 'das kyi gnyis su sgro 'dogs pa dang/ sgrib pa thams cad spangs pa'i phyir ro zhes dgongs pa'o/ /de lta ma yin na nyan thos la sogs pa'i chos las mchog yin par bstan du ci zhig yod/ gal te gnyis
121b6(mdo 'grel): gtan tshigs pa'i phyir gzung du med pa kho na yin na ni/ 'o na sangs rgyas kyi chos rnams mchog yin par gang gis gzhag par bya/ re zhig de bzhin gshegs pa ma yin pas ni ma yin te/ yul de la dri ma med pa'i ye shes mi srid pa'i
121b7(mdo 'grel): phyir ro/ /de bzhin gshegs pas kyang ma yin te/ de'i rang rig pa tsam gyis stong pa nyid rtogs pa na mchog la sogs par rnam par rtogs pa mi srid pa'i phyir ro zhes de ltar 'og nas 'byung ba'i don gyi de kho na nyid gsal
122a1(mdo 'grel): bar bya ba'i phyir/ bcom ldan 'das chos thams cad stong par de bzhin gshegs pas mngon par rdzogs par sangs rgyas lags sam zhes zhus so/ /'dir mdor na 'di yin te/ stong pa nyid kyi bdag nyid kyi de bzhin
122a2(mdo 'grel): gshegs pa'i dbang gis chos thams cad stong pa'o zhes bya ba la sogs pa'i rnam par rtog pa de 'dra ba yang dag pa nyid la 'jug pa'i rgyur gyur pa dag bsod nams dang ldan pas rnyed par 'gyur ro/ /de dag kyang chos thams cad stong
122a3(mdo 'grel): pa yin par ston pas thugs su chud do zhes lhag par zhen to/ /de bas na de dag gi lhag par zhen pa'i dor byas te/ dang po sbyor ba na mnyan pa la sogs pa'i yid la byed pa dang mthun par de skad bstan to/ /stong pa nyid ni rang rig pa
122a4(mdo 'grel): tsam gyi bdag nyid rnam par rtog pas ma spags pa nyid mngon par byang chub pa yin no/ /gal te de ltar yin na de ci'i phyir stong pa nyid la sangs rgyas kyi chos kyi bdag nyid dang/ nyan thos la sogs pa'i chos kyi bdag nyid dag
122a5(mdo 'grel): gdags shing dmigs te/ rtog pa thams cad med pa'i phyir zhes bya ba'i tha tshig go /de ltar rnam pa thams cad du mchog tu dga' pa'i don bstan pas bcom ldan 'das 'jam pa'i dbyangs la gus pa skyes pa rnams kyi dad pa
122a6(mdo 'grel): 'phel bar bya ba'i phyir bcom ldan 'das kyis 'jam dpal legs so legs so zhes bya ba la sogs pa gsungs so/ /tshig gi don 'di thams cad gsal par spyod yul ma yin du zin kyang smra bar byed par mngon sum du rtogs
122a7(mdo 'grel): pa bzhin du brjod pa la ngo mtshar du gyur nas yang legs so zhes smras so/ /yang na rang gis smras par 'dod pa gsal bar brjod pa'i phyir rab tu dgyes ches te yin no/ /yang na 'di dag la legs par smras pa yin no zhes
122b1(mdo 'grel): nges par gzung pa'i ched du yang yin no/ /de ltar gsal bar bstan du zin kyang kha cig gi blo 'khyog pa'i rnam par rtog pa 'di skyes pa ni mchog nyid yin par bcom ldan 'das kyis kyang ma mkhyen na ji ltar bla na med pa yin/ bla na yod pa kho
122b2(mdo 'grel): nar gyur te/ mchog nyid du mi mngon pa'i phyir nyan thos la sogs pa'i chos bzhin no zhe na/ de phyir bcom ldan 'das kyis 'jam dpal sangs rgyas kyi chos rnams bla na med pa yin nam zhes gsungs so/ /'jam dpal gyis gsol pa
122b3(mdo 'grel): de de ltar lags te zhes bya ba la sogs pa ni lan yin no/ /de ci'i slad du zhe na zhes bya ba'i rjod par bzhed pa gang zhe na/ gleng pa'i gnas skabs de kho na bzhin te/ cung zad kyang lan ma blan no zhes bya ba'i don to/ /bcom ldan 'das 'di
122b4(mdo 'grel): ltar zhes bya ba la sogs pas ni rang gi dgong pa ston to/ /cung zad tsam yang ste phra mo tsam yang chos bla na med pa la sogs par rnam par bzhag pa'i rnam par rtog pa sangs rgyas kyi chos de dag la ma mchis te/ 'di ltar bcom
122b5(mdo 'grel): ldan 'das kyis kyang mi dmigs te/ rnam par rtog pa'i sa bon thams cad spangs pa'i phyir ro/ /sa bon dang mi ldan pa'i rgyu des na de dag ni bla na med pa sangs rgyas kyi bdag nyid kyi chos zhes bya ste/ de'i gong na mchog cung zad
122b6(mdo 'grel): kyang yod pa ma yin no zhes bya ba yin no/ /gzhan dag yang rnam par rtog pa bsgom par 'di gal te rnam par rtog pa thams cad dang bral ba yin na de ji ltar nges par 'byed pa'i cha dang mthun pa'i gnas skabs mos pas spyod pa'i
122b7(mdo 'grel): sa la sangs rgyas kyi chos rnams bsgrub pa'i ched du 'jug par bgyid/ spyod par bgyid ces bya ba'i bar du'o/ /ji ltar yang byang chub sems dpa' i sa bcu la mthong ba dang bsgom pa'i lam gnyis kyis so so'i skye bo'i chos dag rtsa
123a1(mdo 'grel): nas gdon pa'i phyir dang/ sangs rgyas kyi chos nye ba rnams mngon du bya ba'i phyir 'jug pa lags/ 'dul ba ni nye bar rnams mngon du byed pa'o/ /ji ltar sangs rgyas kyi sa kun tu 'od la mngon du gyur pa rnams
123a2(mdo 'grel): 'dzin par bya ba'i phyir dang/ kun tu bsrung bar bya ba'i phyir 'jug pa lags/ 'di skad bstan te/ nges par 'byed pa'i cha dang mthun pa dang slob pa dang mi slob pa'i lam rnams su nye bar ma gyur pa rnams bskyed par bya ba'i phyir dang/ nye
123a3(mdo 'grel): bar gyur pa rnams mngon du bya ba'i phyir dang/ mngon du byas pa rnams 'dzin cing bskyang ba'i phyir mchog tu brtson pa 'di yod pa ma yin te/ rnam par mi rtog pa yin pa'i phyir de lta bur byung ma thag pa la sogs pa'i sems
123a4(mdo 'grel): kyi rgyun bzhin no zhe na/ 'di'i lan go rim bzhin du gdab pa'i phyir/ bcom ldan 'das gzhan yang gang sangs rgyas kyi chos rnams sgrub par yang mi bgyid la zhes bya ba la sogs pa gsungs so/ /gzhan yang zhes bya ba ni
123a5(mdo 'grel): yang zhes bya ba'i tha tshig go /'dir gtan tshigs ni byed ba po la sogs pa thams cad kyi bye brag ni phan tshun nye bar bsgrubs pa yin no zhes bstan pa yin no/ /'on te 'phags pa rang nyid kyis ci'i phyir gtan tshigs
123a6(mdo 'grel): ma gsungs zhe na/ nye ba na gnas pa'i gdul bya'i bye brag la bltos nas rnam par rtog pa'i ched du 'di brtsams pa yin la/ gdul bya de yang skyon med pa'i dngos po bstan pa la gtan tshigs bstan pa med par yang the tshom
123a7(mdo 'grel): med par phyin ci ma log pa'i don yang dag par rtogs par 'gyur bar dgongs nas rigs pa bstan par ma byas kyi gzhan du ni bstan pa kho na yin no/ /gzhan dag rnam par rtog pa 'di dag la gzung ba dang 'dzin pa'i rnam pa
123b1(mdo 'grel): dang bral ba yin na mnyan pa las byung ba'i shes pa'i bdag nyid kyis don rnam par shes par byed pa dang/ bsams pa las byung ba'i shes pa'i bdag nyid kyis de nyid sems par byed pa dang/ bsgoms pa las byung ba'i shes pa'i bdag
123b2(mdo 'grel): nyid kyis de nyid yang dang yang du goms par byed pa dang/ yod ming gnyis don yul can ni/ /mnyam las byung ba'i blo sogs yin zhes bya ba de ji ltar rung/ mchog tu gyur pa yin pa'i phyir snang byed bzhin du gcig pu kho na
123b3(mdo 'grel): smra'o zhe na/ 'dir lan du/ bcom ldan 'das gzhan yang chos gang la mi sems pa zhes bya ba la sogs pa gsungs te/ mnyan pa dang bsams pa'i gnas skabs na ni ming la sogs pa la mngon par zhen pa'i tshul gyis gnas so//
123b4(mdo 'grel): bsgoms pas ni nyi ma re re lus rnam par byang ste/ rnam par rtog pa mdza' dag spangs nas 'khor ba'i mdza' ji tsam par bzhugs pa'i nyi tshe la ming ngam/ don nam rnam par shes pa 'am/ sems pa 'ga' yang yod pa ma yin no/
123b5(mdo 'grel): zhes bya ba ni bsdus pa'i don yin no/ /gzhan dag kyang 'di la yang dag pa ma yin pa'i rtog pa skyes pa gal te chos 'di sems par mi byed na 'phags pa 'jam pa'i dbyangs 'di pha rol tu phyin pa'i bdag nyid du gyur pa rdzogs
123b6(mdo 'grel): pa'i sangs rgyas kyi chos de ji ltar sems par byed ce na/ de'i phyir bcom ldan 'das kyi 'jam dpal khyod sangs rgyas kyi chos rnams la mi sems sam zhes gsungs so/ /lan du gal te bdag gis sangs rgyas kyi chos rnams
123b7(mdo 'grel): yongs su grub par mthong na ni bdag sangs rgyas kyi chos rnams la sems pa lags so zhes gsol te/ ji tsam du mthong ba ma mchis na de ji ltar bsam par bgyi zhes dgongs pa'o/ /yongs su grub pa ni yod pa'o/ /
124a1(mdo 'grel): don yongs su grub par ma mthong ba ni rnam pa gnyis te/ bsgom pa dang dus phyis dag pa 'jig rten pa'i gnas skabs na yang yin te/ chos dang chos can du dbye ba med pa kho na yin pas sangs rgyas kyi chos ni 'di
124a2(mdo 'grel): dag go zhes dbye bar ma gtogs pa'i phyir ro/ /rnam par rtog pa'i skyon dang bral ba'i gnas skabs na yang gzhan dmigs pa med pa kho na yin te 'di 'dra ba'i rnam par rtog pa'i gnas med pa'i phyir ro/ /de nyid kyi phyir/ shes
124a3(mdo 'grel): rab kyi pha rol tu phyin pa bsgom pa ni 'di dag ni so so'i skye bo'i chos so zhes bya ba nas/ chos gang la yang rnam par rtog pas nye bar gnas pa ma lags so zhes bya ba'i bar du gsungs so/ /chos dang chos can gyi dngos po dang
124a4(mdo 'grel): de dang 'brel pa'am 'du ba la sogs pa' ngo bor rnam par rtog pa mi 'jug pa'i phyir ro/ /'di dag ni so so'i skye bo'i chos so zhes bya ba la sogs pa gsungs pa/ so so'i skye bo'i chos la sogs pa smos pa ni rnam par rtog
124a5(mdo 'grel): pa gzhan spang ba'i phyir ro/ /de lta ma yin na yang dag par rdzogs pa'i sangs rgyas kyi chos kho na zhig brjod par bya ba yin par 'gyur te/ 'di nyid la the tshom za ba zhugs pa'i phyir ro/ /de ci'i slad du zhe na zhes bya ba'i dgongs
124a6(mdo 'grel): ba ci zhe na/ gal te shes rab kyi pha rol tu phyin pa bsgom pa na ji skad du bstan pa'i rnam par rtog pa dag nye bar mi gnas pa yin na byis pa so so'i skye bo dang slob dang mi slob pa dang/ bse ru lta bu dag dang 'brel ba chos de
124a7(mdo 'grel): ma 'dres par ji ltar ston/ dmigs pa med par ni tshig 'byung ba ma yin no/ /de bas na ji lta ba bzhin du 'chad pa ni bshad par bzhed pa med na med pa yin la/ bshad par bzhed pa yang rjes su myong ba mi 'khrul pa can
124b1(mdo 'grel): yin no/ /rjes su myong ba chos can dang chos la sogs pa la thug pa yin pas don sgrub pa grub pa yin no zhe na/ lan du rnal 'byor la brtson pa'i rigs kyi bus chos de nyid kyang mi dmigs te zhes gsungs te/ chos zhes bya ba ni so
124b2(mdo 'grel): so'i skye bo la sogs par rnam par gzhag pa'i chos can gyi don la bya'o/ /mi dmigs pa ni chos can gang yin pa dang 'brel ba nyid du brtag pa dmigs par bya ba med pa'i phyir ro/ /chos de nyid kyang mi dmigs te zhes bya ba la sogs
124b3(mdo 'grel): pa la de nyid ces bya ba la sogs pa la de nyid ces bya ba bsnan pa'i don gang zhe na/ re zhig chos can de nyid kyang mi dmigs na gang ston par byed pa de'i chos lta dmigs su ga la yod ces bya ba'i tha tshig go /mdza' las
124b4(mdo 'grel): 'das pa'i chos nyid lags pas chos de mi dmigs shing yang dag par rjes su mi mthong ba'i slad du'o zhes bya ba tha mar smos pa ci'i phyir zhe na/ slob pa la sogs pa'i tshig dang po nas re re dang sbyar ba'i don du yin te/ 'dis
124b5(mdo 'grel): ci yang bstan pa med do zhes bstan pa yin no/ /de yang dmigs pa med pa la spyod pa'i dbang gis chos dang gang zag la bdag med pa rjod par byed pa'i tshig snang ba'i shes pa bsod nams dang ldan pa rnams la skye ba yin no//
124b6(mdo 'grel): gzhan dag 'di la yang dag pa ma yin par rtog pa dmigs pa med pa yin du zin na/ rigs kyi bu dag 'di la brten nas khams gsum gyi nyon mongs pa spangs pa'i phyir dang/ 'dod chags dang bral ba'i dbyings dang/
124b7(mdo 'grel): spangs pa'i dbyings dang/ 'gog pa'i dbyings dag ji ltar mngon sum du byed ce na/ de'i phyir 'dir bcom ldan 'das shes rab kyi pha rol tu phyin pa bsgom pa'i rnal 'byor la brtson pa'i rigs kyi bu ni 'di ni 'dod pa'i 
125a1(mdo 'grel): khams so zhes bya ba nas/ 'di ni 'gog pa'i dbyings so zhes bgyi ba'i bar du yang mi shes so zhes bya ba'i bar du gsungs so/ /de la 'dod chags spangs pa ni 'dod chags dang bral ba'i dbyings so/ /de las
125a2(mdo 'grel): gzhan pa zhe sdang la sogs pa'i nyon mongs pa rnams spangs pa ni spangs pa'i dbyings so/ /nyon mongs pa las rnam par grol ba'i dngos po spangs pa ni 'gog pa'i dbyings so/ /ji skad du 'dod chags bral ba 'dod chags
125a3(mdo 'grel): zad/ /gzhan dag spangs pas spangs pa'i dbyings/ /'gog par brjod pa dngos po spangs zhes bshad do/ /de ci'i slad du zhe na zhes bya ba ni ci gal te med pa'i phyir ram/ de lta yin na ni 'o na ni nga'i skye ba zad do/ /tshangs par spyad pa
125a4(mdo 'grel): bsnyen to/ /bya ba byas so zhes bya ba la sogs pa de dag gi lhag par zhen par byed pa de dag ji ltar lhag par zhen par byed pa 'di rung zhe na/ de'i phyir/ bcom ldan 'das 'di ltar de 'gog pa'i chos gang lags pa'i chos de gang
125a5(mdo 'grel): yang mi mthong ste zhes gsungs so/ /'dis bstan pa ni shes rab kyi pha rol tu phyin pa bsgom pa ni dri ma med pa'i ye shes kyis rab tu phye ba'i bdag nyid yin la/ de ni rang rig pa tsam gyi ngo bor 'dug la 'dod pa la
125a6(mdo 'grel): sogs pa'i khams gsum yang re shig yod pa ma yin pa'i phyir rang rig par yod pa ma yin na de na yod pa'i 'dod chags la sogs pa lta dmigs par ga la 'gyur/ gang gis na de dang bral ba'i mtshan nyid 'dod chags
125a7(mdo 'grel): dang bral ba la sogs pa'i khams dmigs par 'gyur/ gzhan yang so sor brtags pas 'gog pa'i bdag nyid dam/ skye ba med pa'i bdag nyid rtag pa zhig 'dod chags dang bral ba la sogs pa'i dbyings yin na
125b1(mdo 'grel): yang mngon sum du byar mi rung ste/ dngos po rtag pa ni khyad par gzhan du byar med pa nyid kyis rims dang rim ma yin pa'i sgo nas rang gi yul la shes pa skye ba la mkho ba ma yin pas yul du mi 'dod pa'i phyir ro/ /khyad par
125b2(mdo 'grel): gzhag tu yod na yang dngos po mi rtag par thal bar 'gyur ro/ /de bas na 'dod chags la sogs pa dang mi mthun pa'i sgom pa de nyid skyes pa na 'dod chags dang bral ba la sogs pa'i dbyings nyid du rnam par gzhag go /de ltar
125b3(mdo 'grel): na rang las logs shig na 'dod chags dang bral ba la sogs pa'i dbyings 'di la dmigs par byed pa ma yin pa ni thams cad ma 'khrugs pa yin no/ /gzhan dag sems pa 'dod chags dang bral ba la sogs pa'i dbyings
125b4(mdo 'grel): yod pa ma yin na/ ji ltar bsgom pa 'di 'ga' zhig la phan par byed pa 'am/ gzhan dag la gnod par byed pa yin zhe na/ de'i phyir bcom ldan 'das gzhan yang gang chos gang la yang phan pa 'am gnod par mi 'gyid
125b5(mdo 'grel): pa de zhes gsungs so/ /sangs rgyas rnams la stobs dang byang chub kyi yan lag rnams 'bul bar bgyid pa dag phan par bgyid pa dang/ so so'i skye bo rnams kyi srid pa dang longs spyod la kun tu chags pa la/
125b6(mdo 'grel): sogs pa rgyun gcod par byed pa de gnod par byed pa ma yin nam zhe na/ de'i phyir bcom ldan 'das shes rab kyi pha rol tu phyin pa bsgom pa ni sangs rgyas kyi chos rnams sbyin par bgyid pa yang ma lags zhes bya ba
125b7(mdo 'grel): la sogs pa gsungs so/ /gal te 'di byed pa ci yang med na ji ltar de bsgom pa zhes bya zhe na/ de'i phyir bcom ldan 'das gang so so'i skye bo'i chos kun tu chags pa la sogs pa rnams kyang mi 'gog mi sems te/ 'jig
126a1(mdo 'grel): pa la rgyu med pa'i phyir dang/ so sor brtags pa'i 'gog pa la sogs pa yang rigs pa dang bral ba'i phyir nam mkha' i utpa la la sogs pa bzhin du yang dag par yod pa ma yin no/ /sangs rgyas kyi chos
126a2(mdo 'grel): rnams kyang mi 'thob pa zhes bya ba ni 'thob par byed pa gang yin pa de med pa'i phyir ro/ /de lta yin na ni de dmigs su ga la yod/ 'dir byang grol dang nges par legs pa 'thob par brtson pa kha cig la the tshom 'di skyes
126a3(mdo 'grel): de/ ci mngon par mtho ba dang nges par legs pa'i them skas 'di'i rgyun yon tan bla na med pa mdza' dag snang bar byed pa dang/ nyes pa'i tshogs ma lus pa thams cad rgyun gcod par byed bzhin du dus thams cad du
126a4(mdo 'grel): gnas sam/ ci de ma thag tu med par 'gyur zhe na/ de bas na de yongs su mgu bar bya ba'i ched du/ 'jam dpal khyod kyis chos zab mo 'di lta bu 'di bstan pa legs so legs so zhes bya ba la sogs pa gsungs so/ /zab
126a5(mdo 'grel): mo zhes bya ba ni nyan thos la sogs pa'i spyod yul ma yin pa'i phyir ro/ /khyod kyis phyag rgya rtags bzhag pa ni 'khor ba'i mdza' srid du gzhag pa'o/ /byang chub sems dpa' sems dpa' chen po rnams dang zhes bya
126a6(mdo 'grel): ba ni dmigs pa med pa la spyod pa rnams so/ /nyan thos kyi theg pa mngon pa'i nga rgyal can rnams dang zhes bya ba ni bya ba byas pa ma yin par bdag ni bya ba byas so snyam pa'i bsam pa can rnams te/ mngon pa'i nga rgyal gyis
126a7(mdo 'grel): spyod cing tha snyad spyod pa ni mngon pa'i nga rgyal can no/ /de dag gis ni theg pa gcig tu byas pa'ang gsal bar bstan pa yin no/ /de lta ma yin na theg pa chen po gcig tu mchog tu gyur pa'i chos kyi rnam grangs 'di
126b1(mdo 'grel): dag gis yongs su rtogs par bya ba'i ched du yin par mi 'gyur ro/ /nyan thos kyi theg pa pa smos mas ni rang sangs rgyas kyi theg pa pa rnams kyang mtshon pa yin no/ /byang chub sems dpa' i theg pa pa dmigs pa can rnams
126b2(mdo 'grel): zhes bya ba ni sangs rgyas nyid du smon lam btab la theg pa chen po'i de kho na nyid ma mthong ba rnams la bya'o/ /thams cad la phan par byed pa nyid du bstan pa de dag gis ni chos kyi rnam grangs nyi che ba la phan par byed
126b3(mdo 'grel): pa nyid ma yin par 'gyur ro/ /yang dag pa ji lta ba bzhin du rtogs pa ni chos thams cad dngos po med par khong du chud pa'o/ /mngon pa'i nga rgyal can dang/ dmigs pa can dag la yang 'di ji ltar phan par byed pa yin
126b4(mdo 'grel): zhe na/ gang dag sangs rgyas gcig la brnyen bkur byas pa ma yin pa dang/ sangs rgyas gcig la dge ba'i rtsa ba bskyed pa ma yin pa gang yin pa de dag la de skad ces bstan to/ /gal te gsungs pa la yogs pa yang
126b5(mdo 'grel): dag pa'i ngo bor yod pa ma yin na des bdag bsad do zhes de ltar skrag par brjod do/ /de ni chung ngu la sogs pa'i dbye bas go rim bzhin du skrag pa dang/ dngang ba dang/ dngang par 'gyur ba'i sgras bshad de/ des na don
126b6(mdo 'grel): ni 'di yin te/ chung ngu dang 'bring dang/ chen po'i 'jigs pa skye bar mi 'gyur ro zhes bya ba yin no/ /de ltar yang dag pa nyid shin tu bstan du zin kyang 'dir kha cig rnam par rtog pa 'phags pa 'di ni thams cad du gang
126b7(mdo 'grel): zag dang chos la bdag med pa'i ched du bsgom pa ston pa yin na de khong du chud par byed pa'i rigs pa ni 'ga' yang med do zhe na/ de'i phyir 'di skad du/ bcom ldan 'das bdag ni shes rab kyi pha rol tu phyin pa rgya cher
127a1(mdo 'grel): ston par spobs pa lags so zhes bya ba la sogs pa gsungs te/ spobs pa ni mngon du gyur pa dang/ 'dod pa zhes bya ba'i bar du'o/ /rgya cher zhes bya ba ni de ston par byed pa'i tshul phul du byung ba'i rnam pa
127a2(mdo 'grel): yin no zhes bstan pa yin no/ /bcom ldan 'das kyis kyang sems can gyi don chen po gzigs nas/ 'jam dpal spobs par gyis shig ces gnad pa mdzad do/ /de la re zhig rags pa yin pa'i phyir gang zag la bdag
127a3(mdo 'grel): med pa bsgrub pa'i ched du/ bcom ldan 'das gang chos gang chos gang gi gnas pa mi dmigs pa dang zhes bya ba la sogs pa gsungs so/ /gang gi zhes bya ba ni bdag dang srog la sogs par 'du shes pa'o/ /gnas pa zhes
127a4(mdo 'grel): bya ba ni 'dug pa ste/ rtag pa zhes bya ba'i tha tshig go /mi gnas pa ni yongs su 'gyur ba'i mtshan nyid gzhan du gyur pa nyid do/ /de ci'i slad du zhe na/ zhes bya ba'i dgongs pa ci zhe na/ ci mthong bar byed pa'i mthu med pa'i phyir mi
127a5(mdo 'grel): dmigs sam/ 'on te gnas pa dang mi gnas pa'i dngos po med pa'i phyir yin/ gal te phyogs dang po ltar yin na ni de lta na gang zag la bdag med pa mi 'grub ste/ mi dmigs pa de lta bu ni dngos po med pa sgrub par byed pa
127a6(mdo 'grel): ma yin pa'i phyir ro/ /dngos po mang po la dmigs par nus pa'i mthu dang bral ba'i phyir mi dmigs pa yod de/ dper na so so skye bo rnams kyis sangs rgyas dang chos la sogs pa lta bu'o/ /de tsam gyis ni med pa yang ma yin no/
127a7(mdo 'grel): phyogs gnyis pa ltar na yang tshig tsam snying po yin te/ rigs pa dang bral ba'i phyir ro/ /de bas na rigs pa brjod dgos so zhe na/ chos thams cad mi gnas pa'i slad du gnas pa dang mi gnas pa mi dmigs pa'o zhes bya bar
127b1(mdo 'grel): sbyar ro/ /mi gnas pa nyid ni skad cig ma nyid yin te/ 'dis ni khyab par byed pa'i chos can bstan to/ /chos ni rang gi mtshan nyid 'dzin pa la bya'o/ /rang gi mtshan nyid kyang bya ba byed nus pa'i ngo bo yin no/ /thams cad ces smos pa ni thams
127b2(mdo 'grel): cad ma lus par khyab par bstan pa'i phyir gsungs so/ /phyogs kyi chos dang dpe gnyis ni ma gsungs te/ phyogs kyi chos dang dpe gnyis ma gsungs pa ni gdul bya'i bye brag la bltas pa'i phyir ro/ /de ltar sbyor ba ni gsal pa
127b3(mdo 'grel): yin te/ gang don byed nus pa'i ngo bo 'dzin pa de ni skad cig gcig cig gnas pa'i chos kho na yin te/ dper na mar me la sogs pa bzhin no/ /don byed nus pa'i ngo bo 'dzin pa'i don kyang pha rol po dag 'dod pa yin pas ngo bo
127b4(mdo 'grel): nyid kyi gtan tshigs so/ /phyogs dang mi mthun pa ni nam mkha' i utpal la sogs pa yin te/ skad cig ma nyid med na ni don byed nus pa'i ngo bo yang med pa'i phyir ro/ /de ltar na skad cig ma nyid grub pas gang zag la bdag med pa
127b5(mdo 'grel): grub pa yin no/ /sgrub par byed pa ni srog dang bcas pa'i lus la sogs pa ni bdag kyang ma yin/ bdag gi ba yang ma yin te/ rim gyis 'jug pa'i phyir mar me la sogs pa bzhin no/ /rtag pa dang 'brel ba yin na rim gyis
127b6(mdo 'grel): 'jug pa mi 'thad pa ni gnod par byed pa'i tshad ma yin no/ /de ltar na gang zag la bdag med pa bstan nas/ chos la bdag med pa bstan pa'i phyir/ bcom ldan 'das gang chos gang la yang lhag par dmigs pa'i slad du nye bar
127b7(mdo 'grel): mi gnas pa de zhes bya ba la sogs pa gsungs te/ dmigs pa'i slad du zhes bya ba ni 'dzin pa'i slad du'o/ /de ci'i slad du zhe na zhes bya ba ni kha cig 'di snyam du sems te/ ci 'dzin par nus pa dang bral ba'i phyir ram 'on te
128a1(mdo 'grel): gzung ba'i mtshan nyid dang bral ba'i phyir yin/ rnam par rtog pa dang po ltar na ni ji ltar chos bdag med pa yin/ phyogs gnyis pa ltar na ni rigs pa ci yod ce na/ de'i phyir rigs pa ni/ bcom ldan 'das 'di ltar
128a2(mdo 'grel): chos thams cad ni dmigs pa ma mchis pa'i slad du ste zhes bya ba la sogs pa gsungs te/ rang gi mtshan nyid 'dzin pa ni yul dang bcas pa'i shes pa yin par 'dod pa yin la/ rang gi mtshan nyid 'dzin pa gang yin pa de
128a3(mdo 'grel): dag ni dmigs pa med pa yin te/ dper na rmi lam dang rab rib can la sogs pa'i shes pa bzhin no/ /'di ltar shes pa ni rang gi rgyu las gsal ba'i ngo bor skye ba yin la/ de rtogs pa'i ngo bo yin pa nyid kyis na rang gi ngo bo
128a4(mdo 'grel): myong ba yin no zhes 'dod pa ni tha snyad tsam du 'dod la dag go /de rang rig pa yang ma yin te/ gcig gi ngo bo de la rig par bya ba dang/ rig pa po dang/ rig pa'i mtshan nyid tha dad pa gsum mi 'thad pa'i phyir ro/ /gzhan
128a5(mdo 'grel): dag ni bdag gi nang du ma gtogs pa'i phyir ji ltar rigs par 'gyur/ bdag gi ngo bo de ni gzhan gyi ngo bo ma yin pa'i phyir gang gis na de rig pa na gzhan yang rig par 'gyur/ rtogs pa'i ngo bo nyid de ni de'i rgyu las skyes
128a6(mdo 'grel): pa dang/ de'i phyir yul 'dzin to zhes brjod na yang rtogs pa dang/ khong du chud pa dang 'dzin pa la sogs pa ni rnam par shes pa'i rang gi ngo bo ma yin nam/ rnam par shes par bya ba ni rtogs pa de'i bdag nyid kyang ma yin
128a7(mdo 'grel): na/ ji ltar de'i ngo bo dang bral ba lcags kyi thur ma lta bu de rnam par shes pa de'i ngo bor 'gyur/ re zhig 'phros pa bzhag ste skabs nyid brtsam par bya'o/ /bcom ldan 'das ni shes rab kyi pha rol tu phyin pa sgom pa'i bdag nyid
128b1(mdo 'grel): du gyur pa ma yin nam/ gal te gzung ba'i mtshan nyid du gyur pa cung zad kyang yod pa ma yin/ ji ltar rdzogs pa'i sangs rgyas dang rang rgyal ba la sogs pa'i chos snang bar 'gyur/ 'on te de dag la mi snang na de lta na ni de nyan thos la
128b2(mdo 'grel): sogs pa dang bye brag ci yod/ gang gis na thams cad mkhyen par bzhag par bya/ de bas na ji ltar de'i shes pa gzung ba dang/ 'dzin pa can yin pa de bzhin du nyan thos la sogs pa'i yang yin te/ rgyang ring po nas phra ba la
128b3(mdo 'grel): sogs pa rtogs pa de'i bye brag lta bu yin no zhes kha cig de snyam du sems na/ de'i phyir 'di skad du/ bcom ldan 'das gzhan yang gang la sangs rgyas kyi chos rnams kyang rang rig pa ma gtogs par rig par bya ba nyid du mngon
128b4(mdo 'grel): du mi 'gyur na zhes dgongs pa'o/ /bsam pa ni 'di yin te/ gnas med snang ba yod ma yin/ /mtshan ma med cing yi ge med/ /rnam rtog thams cad rnam par bral/ /'khor ba ji srid par du bzhugs/ /'jig rten phun sum
128b5(mdo 'grel): tshogs pa kun/ /yon tan rdzogs mdzad mthu dang ldan/ /de bzhin gshegs pa'i ye shes ni/ /kun blo tshig gi gnas ma yin/ dpag bsam dag gi shing bzhin du/ /rnam rtog rlung gis thub mi skyo/ /'jig rten phun sum don
128b6(mdo 'grel): rnams mdzad/ /de phyir mthong med ces kyang gsungs/ /lhun gyis grub par ma lus pa'i/ /bya ba thams cad sgrub pa'i phyir/ /kun tu rgyal ba thams cad rig ces bya ba'o/ /bcom ldan 'das gzhan yang bsgom pa gang la
128b7(mdo 'grel): brten nas sangs rgyas kyi chos rnams bsam gyis mi khyab pa la yang zhes bya ba la sogs pa la bsam gyis mi khyab pa ni de bzhin nyid la bya ste/ de la yang rnam par rtog pa sel bar byed pa yin no/ /sangs rgyas kyi chos
129a1(mdo 'grel): rnams bsam gyis mi khyab pa'o zhes rnam par rtog pa mi 'byung ba zhes bya ba ni don ji lta ba bzhin du zhes dgongs pa'o/ /rnam par rtog pa mi 'byung ba ni thob pa ste/ don ji lta ba bzhin du bya ba'i phyir mngon par
129a2(mdo 'grel): zhen pa spangs pa zhes bya ba'i tha tshig go /'di'i don ni 'di yin te/ re zhig rnam par rtog pa 'di sangs rgyas bcom ldan 'das rnams la mi mnga' ste/ ma rig pa'i sa bon thams cad spangs pa'i phyir ro/ /byang chub sems dpa' 
129a3(mdo 'grel): gang dag la nyon mongs pa can ma yin pa'i ma rig pa mdza' dag ma bsal ba yod pa de dag la 'di 'byung bar 'gyur ro/ /rnam par rtog pa ni rang bzhin gyis 'khrul pa nyid kyis yul med pa'i phyir de dag la yang 'di'i don
129a4(mdo 'grel): ji lta ba bzhin ni ma yin no/ /de dag la dngos po yang dag par 'dzin pa nyid du mngon par zhen pa 'di med do/ /sgyu ma mkhan dang chos mthun par gnas pa'i phyir ro/ /de dag gi 'di'i 'khrul pa yin du zin kyang don dang 'brel
129a5(mdo 'grel): pa'i phyir mi rtag pa la sogs pa'i rjes su dpag pa'i rnam par rtog pa bzhin du/ dngos po'i de kho na nyid thob par byed par 'dod pa yin no/ /de nyid kyi phyir/ bcom ldan 'das shes rab kyi pha rol tu phyin pa sgom pa 'di ni byang
129a6(mdo 'grel): chub sems dpa' sems dpa' chen po rnams kyi chos thams cad la rnam par mi rtog par blta bar bgyi'o zhes gsungs te/ chos thams cad la rnam par mi rtog pa ni chos thams cad la rnam par mi rtog pa ste/ rnam
129a7(mdo 'grel): par rtog pa thams cad kyi sa bon dang bral ba bcom ldan 'das kyi ting nge 'dzin dmigs pa mi mnga' ba thun mong ma yin no zhes bya ba'i tha tshig ste/ de'i ched du bsgrub bo zhes blta bar bya'o/ /de lta bu'i ting nge 'dzin rnam par
129b1(mdo 'grel): rtog pa dang ma 'brel ba 'di ji ltar thob par 'gyur zhe na/ de'i phyir bcom ldan 'das gzhan yang bsgom pa gang la brten nas mthong ba ma mchis par zhes bya ba la sogs pa gsungs so/ /chos thams cad sangs rgyas kyi chos su mthong ba
129b2(mdo 'grel): 'di'i don ji lta bu zhe na/ de'i phyir/ chos thams cad bsam gyis mi khyab pa'i chos su mthong ba zhes gsungs te/ sangs rgyas kyi chos ni de dag nyid kyis de bzhin du thugs su chud pa'i phyir dang/ bstan pa'i phyir ro/ /chos thams
129b3(mdo 'grel): cad bsam gyis mi khyab pa ni bsam par mi nus pa'i phyir te/ de bzhin nyid kyi ngo bor zhes bya ba'i bar du yin no/ /'o na gal te de ltar mthong ba yin na rig par bya ba 'am mtshan nyid du grub mod de lta ma yin na phyin ci log la
129b4(mdo 'grel): mngon par dga' ba dag ji ltar de kho na nyid mngon sum du byed ce na/ de'i phyir/ mthong ba ma mchis par zhes gsungs te/ mngon par zhen pa med pa'i tshul du zhes pa'i tha tshig go /'dir 'khor ba dang 'dris pa ma yin pa bsam
129b5(mdo 'grel): gyis mi khyab pa de nyid la ji ltar mos par 'gyur zhe na/ de'i phyir/ rigs kyi bu 'am rigs kyi bu mo gang dag shes rab kyi pha rol tu phyin pa bstan pa 'di thos nas mi skrag mi dngang dngang bar mi 'gyur ba de dag sangs rgyas brgya stong
129b6(mdo 'grel): mang po la bsnyen bkur bgyis par 'gyur ro zhes gsungs pa 'di skad bstan te/ 'ga' zhig gi bsod nams kyis las dang po pa'i sa la gnas pa rnams kyi lhag par mos pa bcos ma ma yin pa chos kyi dbyings shin tu rnam par
129b7(mdo 'grel): dag pa'i rgyu mthun pa thos pa'i bag chags las byung ba gang yin pa de nyid bsgoms na ting nge 'dzin de mngon du 'gyur ba yin no/ /chos thams cad la rnam par mi rtog pa'i phyir bsgom pa yin na/ kun nas nyon mongs par 'gyur
130a1(mdo 'grel): ba 'phags pa ma yin pa dang/ de las gzhan pa rnam par byang ba yin par bsgom pa la mngon par dga' ba rnams kyis ji ltar mthong/ so so skye bo dmyal ba dang/ dud 'gro'i skye gnas dang/ gshin rje'i 'jig
130a2(mdo 'grel): rten la sogs pa dang/ nyan thos 'phags pa'i gang zag brgyad dang/ tshogs dang spyod pa dang/ bse ru lta bu'i rang sangs rgyas rnams dang/ bcom ldan 'das gser thub dang/ 'od srungs la sogs pa yang dag par rdzogs
130a3(mdo 'grel): pa'i sangs rgyas rnams la so so'i skye bo la sogs par yul dbye ba ji ltar bya zhes gzhan dag sems shing dogs pa la de'i phyir dngos su sngar bstan zin kyang yang de la phan gdags shing gsal bar bya ba'i phyir lan du/ bcom
130a4(mdo 'grel): ldan 'das gzhan yang kun nas nyon mongs pa 'am/ rnam par byang ba'i chos gang yang yang dag par rjes su mi mthong zhes bya ba la sogs pa gsungs pa ni rtogs par sla'o/ /sangs rgyas mdza' yas pa la bsnyen bkur ma byas par ni
130a5(mdo 'grel): 'khor ba na gnas pa'i sems can bzhin du spobs pa de lta bu 'byung bar mi 'gyur ro/ /de bas na sangs rgyas mdza' yas pa la bsnyen bkur byas pa'i 'phags pa 'jam dpal blo rgya che ba dang ldan pa 'di ni de lta bur rtogs par dka' 
130a6(mdo 'grel): zhing yid du 'ong ba'i chos ston par mdzad pa yin no/ /bsnyen bkur byed pa yang g.yog 'khor 'bul ba dang/ des bstan pa nyan zhing mchod pa la sogs pa byed pa yin la/ de yang dmigs pa mi 'khrugs can yin no/ /de bas na
130a7(mdo 'grel): 'phags pa gang du shes rab kyi pha rol tu phyin pa bsgom pa'i rang bzhin yang rdul phra rab kyis bskyed pa'i dmigs pa la spyod pa yin na de la gzhan dag lta smos kyang ci dgos snyam du dogs pa bsal ba'i phyir/ 'jam dpal
130b1(mdo 'grel): khyod kyi de bzhin gshegs pa ji snyed cig la bsnyen bkur byas zhes rgyas par gsungs so/ /bcom ldan 'das la kun rdzob tu bsnyen bkur byas pa yin gyi don dam par ni ma yin te/ de nyid kyi phyir/ bcom ldan 'das sgyu ma'i skyes bu'i
130b2(mdo 'grel): sems dang sems las byung ba ji snyed 'gags pa de snyed la zhes gsungs te/ sgyu mas sprul pa'i skyes bu ni sgyu ma'i skyes bu'o/ /de la ni sems dang sems las byung ba yod pa ma yin pa kho na yin te/ sngon med pa'i sems can
130b3(mdo 'grel): 'byung bar thal bar 'gyur ba'i phyir ro/ /de dag gi 'gag pa lta ga la yod de/ de ni skye ba sngon du 'gro ba can yin pa'i phyir ro/ /de bzhin du gzugs kyi skus ston pa po mdzad par snang ba'i de bzhin gshegs pa blta bar bya ba
130b4(mdo 'grel): yod pa ma yin na de dag la bsnyen bkur bya ba lta ga la yod de/ de ni dmigs pa sngon du 'gro ba can yin pa'i phyir ro/ /bsnyen bkur byas pa yod pa ma yin na khyod sangs rgyas kyi chos la yang dag par zhugs pa lta ga la yod de/
130b5(mdo 'grel): mu stegs bzhin no zhes dgongs nas/ 'jam dpal khyod sangs rgyas kyi chos la yang dag par ma zhugs sam zhes bya ba 'di gsungs te/ sangs rgyas kyi chos kyi rgyu mtshan dang de skyed pa'i don du yid brtson par byed ces bya ba'i
130b6(mdo 'grel): tha tshig go /'dir lan du bcom ldan 'das gang sangs rgyas kyi chos la yang dag par zhugs pa'i chos de gang yang dmigs su mchis sam zhes gsol to/ /bdag la sogs pa rtag pa med pa'i phyir bdag la sogs pa gang yang
130b7(mdo 'grel): yod pa ma yin no/ /phung po'i tshogs mi rtag pa yang skyes ma thag tu 'jig pa 'jug pa mi rigs pa'i phyir ro/ /de bas na de'i ngo bo rgyun mi 'chad par skye ba 'dus byas skad cig ma'i rgyun la brten te gcig pa nyid du brtags
131a1(mdo 'grel): nas yang dag par zhugs par brtags pa yin te/ yang dag par zhugs pa ni brtags pa kho na yin na ci 'ga' zhig yod dam zhes yang dag pa ma yin par tshig zur gyis bstan to/ /gal te yang dag par zhugs pa
131a2(mdo 'grel): 'ga' yang yod pa ma yin na su zhig gis bsgoms pa de grub na sangs rgyas kyi chos 'grub par 'gyur/ phan tshun ldog pa la brten pa ni rnam par dbye ba med par tha dad pa'i dngos por mi 'thad de/ chos rnams kyi chos zhes bya ba
131a3(mdo 'grel): bzhin no/ /de bas na gang gis 'brel pa'i rjes su myong ba'i gang zag la sogs par yang dag par zhugs pa de dag ni yod pa ma yin no zhes 'dri ba ni 'jam dpal 'o na sangs rgyas kyi chos de dag su yod ces bya ba yin no/ /
131a4(mdo 'grel): lan du/ bcom ldan 'das nyid la yang zhes bya ba la sogs pa yin te/ dbang phyug dam pa skyon ma lus pa dang bral ba'i ye shes thogs pa med pa'i bdag nyid dag la yang de dang 'brel pa nyid kyi sangs rgyas kyi chos ma
131a5(mdo 'grel): mchis te/ de nyid kyi phyir mi dmigs te/ de'i ngo bo la ma gtogs pa med pa'i phyir ro/ /bdag dang sog la sogs pa gzhan rnams mchis par 'gyur ba lta ci smos/ 'di ni sangs rgyas de rnams kyi chos so zhes so sor phye ste/
131a6(mdo 'grel): gnyis su sbyor yang gcig tu brjod de/ sangs rgyas kyi bdag nyid kyi chos so zhes shes par bya ba'i phyir ro/ /'di ltar chos dang chos can gyi tshig gi sgra gnyis yod du zin kyang brjod par bya ba'i don la ci yang dbye ba yod
131a7(mdo 'grel): pa ma yin no/ /'o na de ltar chos dang chos can tha dad pa nyid yod pa ma yin na ji ltar 'phags pa 'jam pa'i dbyangs 'di yang dag par zhugs pa na chags pa med pa'i chos rnyed pa yin zhes de ltar 'dri ba ni 'jam dpal
131b1(mdo 'grel): khyod kyis chags pa med pa nyid rnyed dam zhes bya ba yin no/ /spobs pa chags pa med pa ni chags pa med pa'o zhes par gyi tshig mi mngon par byas pa yin no/ /chags shing thogs pa 'di la yod pa ma yin pas spobs pa chags pa med
131b2(mdo 'grel): pa'o/ /de'i dngos po ni chags pa med pa nyid do/ /de'i bdag nyid du skyes pa las ma gtogs par bdag gis chags pa med pa nyid thob pa ma mchis te/ 'di ltar bcom ldan 'das bdag nyid chags pa mchis pa nyid lags te/
131b3(mdo 'grel): chos dang chos can gyi dbye ba mi srid pa'i phyir ro/ /bdag gis yang phyis kyang chags pa ma mchis pa nyid 'thob par 'gyur ram/ 'di ltar de'i ngo bor skyes pa'i dngos po rnams ni yang da'i? bdag nyid du skye ba dang 'brel ba'i
131b4(mdo 'grel): rigs la sogs pa 'thob pa ma yin no/ /yang nas yang 'thob pa ma yin te/ de las ma gtogs pa bdag mi srid pa'i phyir ro/ /gang zhig gi blo la 'di snyam du 'jam pa'i dbyangs 'di'i spobs pa ni de bzhin gshegs pa
131b5(mdo 'grel): dang khyad par med pas rdo rje'i gdan la bzhugs par gsal ba yin no/ /de lta ma yin na gzhan ji ltar 'dir thogs pa med cing ma nor bar nyan thos la sogs pa kun dang thun mongs ma yin pa ston par 'thad/ de bas na 'di ni
131b6(mdo 'grel): rdo rje'i gdan la bzhugs pa yin no snyam du sems pa de'i phyir/ 'jam dpal khyod ci byang chub kyi snying pa la 'dug gam zhes gsungs te/ byang chub kyi snying po ni rdo rje'i gdan te/ zad pa dang mi skye pa shes pa'i bdag nyid kyi
131b7(mdo 'grel): byang chub ni 'di la bzhugs te skyed pas snying por byas pa'i phyir ro/ /snying po'i sgra ni dam pa'i rnam grangs te/ mar gyi snying khu bzhin no/ /de nyid kyi phyir phyogs gzhan thams cad pas mchog tu gyur pa ni mthong ba la sogs
132a1(mdo 'grel): pa bsod nams rgya chen po la sogs pa'i gnas yin pa'i phyir ro zhe na/ lan du/ bcom ldan 'das nyid kyang ste/ bdud par rab tu rab tu grags pa yang der ma bzhugs na/ bdag de ltar ma grags pa lta
132a2(mdo 'grel): mchis par ji ltar 'gyur/ ci la dgongs te de skad du bstan zhe na/ de'i phyir/ yang dag pa'i mdza' brtson par bgyis na zhes gsol te/ kun rdzob kyi bden par ni ma yin no/ /'o na yang dag pa'i mdza' yod dam/ de
132a3(mdo 'grel): la bcom ldan 'das bzhugs na ni des na skyon de nyid du 'gyur ro zhes yang dag pa'i mdza' ngo bo ma gtogs pa rnams la phan gdags pa'i phyir/ 'jam dpal yang dag pa'i mdza' zhes bya ba de gang gi tshig bla
132a4(mdo 'grel): dags zhes gsungs te/ 'jig tshogs zhes bya ba la/ 'jig tshogs kyi sgra ni 'dir tha ma'i tshig mi mngon par byas pas 'jig tshogs la lta ba zhes bstan pa yin te/ de la blo phyin ci log tu gyur pa'i phyir ro/ /ji ltar
132a5(mdo 'grel): yang dag pa mchog tu gyur pa yin zhe na/ de'i phyir 'jam dpal khyod ci las bsams te de skad smra zhes gsungs te/ khyod kyis ci las bsams te de skad smras zhes bya ba yin no/ /rang gi bsam pa gsal bar bya
132a6(mdo 'grel): ba'i phyir/ bcom ldan 'das 'jig tshogs de ni ma mchis pa ste zhes gsungs so/ /ma mchis pa zhes bya ba ni gzung ba dang 'dzin par /rtags pa'i bdag nyid med pa la bya'o/ /'jig tshogs ma lags pas zhes bya
132a7(mdo 'grel): ba ni yod pa ma yin pa'o/ /ci'i phyir zhe na/ gang gi phyir brtags pa'i dra ba dang bral ba'i phung po rnams 'dir de ni mi 'pho ste/ rdo rje'i gdan la sogs pa'i yul du gshegs pa ma yin no/ /'pho ba dang bral ba yang ma
132b1(mdo 'grel): lags te zhes bya ba ni der bzhugs pa ma lags so/ /gtan tshigs de'i slad du 'jig tshogs de ni 'jig tshogs ma lags te/ 'di yod pa po yang ma yin la 'jig tshogs kyang ma yin pa'i phyir ro/ /de bas na yang dag pa'i mdza' yin par gsungs so/ /ji skad du/
132b2(mdo 'grel): gzugs las stong pa nyid gzhan ma yin te/ stong pa nyid gzugs so/ /gzugs nyid stong pa nyid yin te/ gnyis su med cing gnyis su byar med do/ /rnam par shes pa'i bar du yang de bzhin no zhes gsungs so/ /da ni chos kyi
132b3(mdo 'grel): rnam grangs sman gyi sdong po lta bu'i mdo 'di la rab tu spro ba 'phel ba'i phyir blo dang ldan pas de'i 'og tu bsngags pa brjod par byed pa ni dngang bar mi 'gyur ba de dag ni byang chub tu nges par 'gyur ba lags so zhes bya ba yin te/
132b4(mdo 'grel): mes pas spyod pa'i sa la gnas pa nyid byang chub la gcig tu gyur pa'i phyir ro/ /byang chub ni rtogs pa la bya ste/ byang chub tu nges par 'gyur ro zhes bya ba'i tha tshig go /shin tu myur bar zhes dgongs pa ste/ myur ba ni mi
132b5(mdo 'grel): dmigs pa'i tshul gyis mos pas spyod pa'i sa yongs su spyod pa'i phyir ro/ /dngang bar mi 'gyur ba de dag ni byang chub la nye bar gyur pa lags so zhes bya ba ni phyir mi ldog pa'i sa thob pa'i phyir ro/ /de ci'i slad du zhe na zhes bya
132b6(mdo 'grel): ba ni bskal pa mdza' med pas bsgrub dgos pa'i phyir mi/ ldog pa'i /'di myur du 'grub par 'gyur ro zhes bya ba 'di la gtan tshigs ci yod ces bya ba yin no/ /'di ltar bcom ldan 'das gang ji skad du bstan pa'i
132b7(mdo 'grel): gzugs la sogs pa'i chos de dag rjes su rtogs shing rab tu 'byed pa de nyid byang chub mchog lags pa'i slad du ste/ de dag ni shin tu mchog yin no zhes dgongs pa'o/ /dngang bar mi 'gyur ba de dag ni sangs rgyas
133a1(mdo 'grel): nyid du blta bar bgyi'o zhes bya ba ni btags pa yin pa'i phyir te/ myur du 'gyur ro zhes dgongs pa'o/ /de ci'i slad du zhe na zhes bya ba ni bskal pa dpag tu med pas thob par bya ba'i sangs rgyas nyid ji ltar
133a2(mdo 'grel): 'grub par 'gyur zhes bya ba'i tha tshig go /'di ltar sangs rgyas shes bgyi ba de ni don dam par ma mchis pa'i tshig bla dags lags pa'i slad du ste/ de dag kyang de la shin tu gzhol ba'i phyir ro/ /skye ba med pa rtogs pa
133a3(mdo 'grel): zhes bya ba brjod par bya ba ma yin nam zhe na/ skye ba med pa zhes gsungs pa ni tha ma'i tshig mi mngon par byas pa'i phyir dang/ nyi ma bzhin du khyad zhugs pa'i phyir de skad gsungs so/ /'di skad bstan te thabs log par zhugs
133a4(mdo 'grel): pa ni yun ring pos kyang 'grub par mi 'gyur gyi/ de dang rjes su 'thun pa'i thabs la zhugs pa de dag ni myur du 'grub par 'gyur bas ngo mtshar ci che/ yang na rab tu dga' ba'i sa la ni nges pa nyid yin te/ 'di ltar
133a5(mdo 'grel): de mngon par rtogs pa thob pas de bzhin gshegs pa'i rigs su skyes pa yin no/ /chos kyi sprin gyi tshe ni nye bar gyur pa yin te/ 'di ltar de'i tshe ni bar du mchod par des sangs rgyas kyis kun tu 'od 'thob par
133a6(mdo 'grel): 'gyur ro/ /de'i tshe ni sgrib pa thams cad dang bral bas sangs rgyas yin no/ /yang na nye bar gyur pa la brten te 'di kun gyi nang du lta bu zhes bya ba khong nas 'byung bar gsungs te/ nges pa lta bu dang/ nye bar gyur pa
133a7(mdo 'grel): lta bu dang/ sangs rgyas lta bu zhes bya ba'i tha tshig go /gtan tshigs gnyis dris pa'i don ni ji ltar na so so'i skye bo'i sa la gnas pa kho na dag mos pa tsam bskyed pa'i phyir de skad du bstan zhes bya ba yin no/ /de nyid byang
133b1(mdo 'grel): chub mchog lags pa'i slad du'o zhes bya ba ni nye bar 'gyur pa nyid kyis mchog yin par rang gi tshig gis ston par byed pa'o/ /dris pa snga ma'i gtan tshigs kyang 'di nyid yin te/ gang dag gis chos gang dag rjes su rtogs pa lhag
133b2(mdo 'grel): par che ste/ don dam par skye ba med pa la gzhol ba de nyid gtan tshigs su brjod par bzhed pa yin gyi/ khong du chud pa ni ma yin no/ /de bas na de dag 'khrul pa yin no/ /'phags pa shes rab kyi pha rol tu phyin pa bdun brgya pa rgya cher
133b3(mdo 'grel): bshad pa// //bam po gsum pa/ kha cig chos de dag khong du chud par brtson zhing don dam par skye ba med pa khong du chud pa la gzhol yang smra bar bzhed pa de dag gi gtan tshigs khong du ma chud pa de'i phyir de dag ni 'khrul nas chos
133b4(mdo 'grel): gang khong du chud pa de dag nyid byang chub yin pa dang/ sangs rgyas kyi chos gang dag rjes su rtogs pa nyid byang chub ces bya ba dang/ sangs rgyas zhes bya ba ni skye ba med pa'i tshig bla dags yin du zin mod kyi/ 'on kyang ci'i phyir nye bar
133b5(mdo 'grel): gyur pa nyid sangs rgyas yin par blta bar bya snyam pa de nyid gtan tshigs kyis gsal bar bya ba'i phyir/ sring mo dmigs pa med pa zhes bya ba ni khyad par blo gros rnam par 'phro ba zhes bya ba byang chub sems dpa' yin bzhin du
133b6(mdo 'grel): bud med kyi gzugs 'chang bas 'di skad ces gsol ba ni bcom ldan 'das byang chub sems dpa' sems dpa' chen po gang dag ces bya ba nas/ dngang bar mi 'gyur ba de dag ni so so'i skye bo'i chos la sogs pa lhag par dmigs
133b7(mdo 'grel): par mi 'gyur ba lags so zhes bya ba yin te/ lhag par dmigs pa ni de dag gis 'dzin pa dang/ de dmigs shing 'dug ces bya ba'i bar du yin no/ /de ci'i slad du zhe na/ zhes bya ba'i bsam pa ni 'di yin te/ 'khor bar
134a1(mdo 'grel): gtogs pa'i rnam par shes pa yod bzhin du ji ltar mi dmigs par rung/ 'di ltar rnam par shes pa ni don gnyis byed pa'i rang gi ngo bo yin te/ 'di ltar rnam par rig cing rnam par rig pas rnam par shes pa
134a2(mdo 'grel): yin no zhes rnam par bzhag go /dmigs par bya ba med na ni ci zhig shes na rnam par shes zhes bya snyam pa la/ de'i phyir 'dir 'di ltar chos thams cad ni ma mchis pa'i slad du mi dmigs pa ste zhes gsungs te/ chos thams
134a3(mdo 'grel): cad ces smos pa ni 'dir rnam par shes pa nyid la bya bar gsungs te/ 'di ltar gzhan dag gis da nyid dmigs pa dang bcas par brjod par byed do/ /ma mchis pa'i slad du zhes bya ba ni rnam par shes pa'i ngo bo yin par bstan
134a4(mdo 'grel): te/ 'di ltar rnam par rig pa 'di ni gzung bar 'dod pa'i dngos po la bltos te/ rnam par shes pa nyid yin par rnam par bzhag go /de med pa'i phyir gzhan khong du chud pa'i ngo bo 'di yang bkag pa yin no/ /de bas na 'di ni dri
134a5(mdo 'grel): za'i grong khyer la sogs pa'i shes pa bzhin du gzhan med pa'i rnam par shes pa'i bdag nyid yin du zin yang shes pa 'khrul nas rig par bya ba dang rig par byed pa'i rnam par ston par byed de/ de nyid la brten nas rnam par shes pa nyid du brtags so
134a6(mdo 'grel): yang dag par na de rnam par shes bya bar brjod par nus pa ma yin te/ rnam par rig par bya ba med pa'i phyir ro/ /de ltar re zhig kun nas nyon mongs pa la sogs pa rgyu mtshan gang yin pa de dag ni med par rig ste/ gang
134a7(mdo 'grel): du yang bstan du med pa yin no/ /de'i slad du zhes bya ba ni ma mchis pa'i slad du ste/ chos de dag la dmigs pa ma mchis so/ /kha cig bcom ldan 'das kyis bka' med par glang po chen po dag gis gsungs su zin kyang
134b1(mdo 'grel): bsngags pa myur du khong du mi chud de/ de bas na bcom ldan 'das la dad pa skyed pa kho na'i phyir rnam pa gsum gyi bsngags pa yang zhal gyis bzhes pa'i phyir/ de de bzhin no zhes gsungs te/ dang po'i zhal gyis bzhes pa ni byang chub tu nges
134b2(mdo 'grel): bar 'gyur ro zhes bya ba yin no/ /gnyis pa ni phyir mi ldog pa'i sa la gnas pa yin zhes bya ba yin te/ phyir mi ldog pa'i sa yang mi g.yo ba yin no zhes brjod do/ /spyi bos len pa ni shin tu dad pa can du ston to/ /gal te mos pa'i phyir
134b3(mdo 'grel): mi ldog pa nyid yin no/ 'o na sbyin pa la sogs pa mi dog par 'gyur ro zhe na/ de'i phyir de dang de dag ni sbyin bdag dam par 'gyur zhes bya ba la sogs pa gsungs te/ pha rol tu phyin pa rnam par dag pa'i lam bstan pas ni phyir
134b4(mdo 'grel): mi ldog pa'i sa nyid gsal bar byed pa'o/ /rnam pa thams cad kyi mchog dang ldan pa'i thams cad mkhyen pa'i ye shes dang ldan pa'i bar du 'gyur zhes bya ba ni tha ma'i zhal gyis bzhes pa yin no/ /de la de dang de dag ces lan
134b5(mdo 'grel): gnyis 'byung ba ni thugs dgyes nas nges pa kho nar de kho na yin no zhes bya ba'i tha tshig go /thabs yang dag par zhugs pa'i phyir ro/ /de la sbyin pa ni zang zing dang mi 'jigs pa dang/ chos kyi sbyin pa'i bye brag gis rnam pa gsum
134b6(mdo 'grel): ste/ de'i dbang du byas nas/ sbyin bdag dam pa dang sbyin bdag chen po dang sbyin bdag khyad par du 'phags par gyur zhes gsungs so/ /tshul khrims kyang sdom pa'i tshul khrims dang/ dge ba'i chos sdud pa'i tshul khrims dang/ sems
134b7(mdo 'grel): can gyi don byed pa'i tshul khrims dang gsum mo/ /de'i dbang du byas pa ni tshul khrims phun sum tshogs par 'gyur zhes bya ba la sogs pa tshig bzhi yin no/ /de la dang po ni bstan pa'i tshig go /yang na tha ma ni mjug sdud pa'i
135a1(mdo 'grel): tshig go /tshul khrims dang ldan pa'i mchog tu 'gyur zhes bya ba la/ de tshul khrims kyang yin mchog kyang yin pa de gang dag la yod pa'o/ /tshul khrims dang ldan pa khyad par du 'phags par 'gyur zhes bya
135a2(mdo 'grel): ba ni tshul khrims dang ldan pa khyad par du 'phags pa mchog gang dag la yod pa'o/ /yon tan rnams kyi lam ni yon tan gyi lam ste/ tshul khrims nyid yon tan lam ste/ de rnyed par 'gyur ro/ /bstan pa 'di thos nas
135a3(mdo 'grel): mos te zhes bya ba ni de bzhin no zhes nges par 'dzin pa'o/ /bzod pa'i mchog ces bya ba ni dmigs pa med ba dag pa la bya ste/ blo gros mi zad pas bstan pa la sogs pa las ji skad brjod pa yin no/ /bar du zhes bya ba'i
135a4(mdo 'grel): tshig gis ni thabs dang smon lam dang/ stobs dang/ ye shes kyi pha rol tu phyin pa dang ldan par gzung ngo/ /rnam pa thams cad ces bya ban so so yang dag par rig pa dang/ thugs rje chen po la sogs pa'i yon tan
135a5(mdo 'grel): brjod par bya ba ste/ de dang ldan zhing 'brel pa ni thams cad mkhyen pa gang yin pa 'gro ba mdza' dag la phan par mdzad pa'i ye shes can yin no/ /de dang ldan pa'i thams cad mkhyen pa'i ye shes dang ldan pa'i bar du
135a6(mdo 'grel): 'gyur ro zhes bya ba ni myur ba la dgongs pa'o/ /rnam grangs gnyis su na shin tu nye bar gyur pa nyid kyis ni nges pa nyid kho na yin te/ phyir mi ldog pa'i sa la gnas pa bye brag tu bya pa'o/ /pha rol tu phyin pa yongs su
135a7(mdo 'grel): dag pa bstan pas ni chos kyi sprin la gnas par bstan te/ de la ni pha rol tu phyin pa thams cad rnam par byang bar 'gyur ro/ /gal te chos kyi rnam grangs 'di la mos pa tsam yang byang chub mchog 'grub par 'gyur
135b1(mdo 'grel): na/ ci'i phyir 'phags pa 'jam dpal 'di kho nas yun ring por 'di dag ston par mdzad/ dus ring por rjes su bsgrubs bsgoms kyang da dung byang chub mchog ma thob ces dogs pa'i the tshom bsal ba'i phyir/ 'jam dpal khyod
135b2(mdo 'grel): kyis don gyi dbang ci zhig mthong na zhes bya ba la sogs pa dris so/ /bla na med pa yang dag par rdzogs pa'i byang chub mngon par rdzogs par 'tshang rgya bar mi 'dod ces bya ba'i tshig 'dis 'di skad bstan te/ khyod la brten pa mdza' 
135b3(mdo 'grel): med pa dag gis kyang 'bad pa ma byas par 'di thob na/ bsod nams dang ye shes kyi tshogs mdza' dag rdzogs pa khyod kho ni ci'i phyir 'di la 'bad pa chen pos sgrub par byed/ de bas na gzhan la rag las pa'i don cung
135b4(mdo 'grel): zad cig mthong nas thob par mi 'dod dam zhe na/ lan du/ bcom ldan 'das gal te bdag byang chub tu zhugs na ni zhes bya ba la sogs pa yin te/ ci ste bdag byang chub kyi ched du yang dag par zhugs par gyur na ni de'i tshe de la
135b5(mdo 'grel): mngon du bgyi bar bdag 'dod de/ 'bad pa ni 'dod pa la mi 'khrul pa can yin pa'i phyir ro/ /ji tsam du/ bcom ldan 'das bdag ni byang chub tu smon pa ste/ byang chub don du gnyer ba ma lags so/ /de ci'i phyir zhe na/
135b6(mdo 'grel): zhes bya ba ni byang chub sems dpa' byang chub don du gnyer ba mi byed pa ji ltar rigs zhes bsams pa'o/ /'di ltar 'jam dpal gzhon nur gyur pa gang lags pa de byang chub nyid yin no/ /dgongs pa ni 'di yin te/ byang
135b7(mdo 'grel): chub ni gzung ba la sogs pa yang dag pa ma yin pa la mngon par zhen pa'i spros pa dang bral ba'i ye shes kyi bdag nyid kho na yin gyi/ gzhan gyi rang bzhin ni ma yin no/ /'jam dpal yang de lta bu'i ye shes kyi bdag nyid
136a1(mdo 'grel): kyi lus can kho na yin te/ ngar las sgribs pa la sogs pa dper bya ba tsam yin no/ /yang na sgrib pa med pa don du gnyer bar rigs pa ma yin nam zhe na/ ma yin te 'di ltar gang zhig byang chub yang dag par don
136a2(mdo 'grel): du gnyer ba de ni de skyed pa'i dbang yod pa ma yin no/ /bdag ni 'di 'dod pa tsam la rag lus pa yin no/ /de bas na don du gnyer bar mi byed do/ /yang na don dam par skye ba med pa'i rang gi ngo bo nyid du ni gnyis ka yang dbyer
136a3(mdo 'grel): med pas byang chub nyid 'jam dpal yin zhes dgongs pa'o/ /'phags pa 'jam dpal 'di ci'i rgyus zab mo 'chad pa la mkhas snyam du the tshom za ba'i phyir/ 'jam dpal khyod zab mo zab mo'i gnas 'di lta bu sten pa legs so legs so
136a4(mdo 'grel): zhes bya ba bka' stsal to/ /zab mo zab pa zhes bya ba ni bse ru lta bu la sogs pa'i yul ma yin pa'i phyir ro/ /gnas zhes bya ba ni phyogs la bya'o/ /'di ltar khyod ni zhes bya ba ni gang gi phyir zhes bya ba'i tha tshig go /sngon gyi
136a5(mdo 'grel): rgyal ba la sbyin pa la sogs pa'i mtshan nyid kyi bya ba gang gis byas shing bsgrubs pa de la de skad ces bya'o/ /yang na sngon gyi rgyal ba rnams kyi chos zab mo 'chad pa'i bya ba byed par gang zhig bsgos pa byas pa'o/ /mi dmigs par
136a6(mdo 'grel): tshangs par spyod pa yun ring du dus ring por gang gis spyad cing goms par byas pa de la de skad ces bya'o/ /tshangs pa ni mya ngan las 'das pa ste/ de'i ched du pha rol tu phyin pa la sogs pa spyod pa'o/ /gang gi phyir 'phags
136a7(mdo 'grel): pa 'jam dpal 'di de lta bur gyur pa de bas na 'di de lta bu ston to zhes bya ba ni mdo'i don yin no/ /'phags pa yang dag nyid dmigs su med pa goms pa yin par zur gyi tshul gyis de ston pa ni bcom ldan 'das gal
136b1(mdo 'grel): te bdag mi dmigs par spyod pa lags na ni chos thob pa nyid du 'gyur ba lags so zhes gsol to/ /'dis ci bstan zhe na/ mi dmigs par spyod pa'i byed pas gal te bdag la pha rol tu phyin pa rnams la spyod pa yod na ni de'i tshe chos dang
136b2(mdo 'grel): chos can du sgro btags nas 'dzin pa la sogs par mngon par zhen pa'i mtshan nyid kyi chos thob pa kho nar yang 'gyur ba zhig na/ sgro 'dogs pa thams cad spangs pa'i phyir 'di bdag gis thob yang ma yin no/ /pha rol tu phyin
136b3(mdo 'grel): pa la sogs pa de dag la bdag mi dmigs par spyod pa yang ma yin te/ rang nyid dmigs su med pa'i bdag nyid pha rol tu phyin pa la sogs pa'i rang bzhin yin pa'i phyir ro/ /bcom ldan 'das kyis kyang 'di bkag pa ma yin te /
136b4(mdo 'grel): gnang ba'i phyir ro/ /gal te 'phags pa 'jam dpal 'di dmigs su med pa'i bdag nyid yin na/ 'o na ni bcom ldan 'das kyi nyan thos phun sum tshogs pa nges par 'byed pa'i cha dang mthun pa la sogs pa dbye bas tha dad du gyur
136b5(mdo 'grel): pa lha dang bcas pa'i 'jig rten gyi rtogs pa bya ba rnams 'dis dmigs par mi 'gyur ro snyam na/ de'i phyir 'jam dpal khyod kyis nga'i nyan thos phun sum tshogs pa 'di dag mthong ngam zhes dris so/ /phun sum tshogs pa ni
136b6(mdo 'grel): mchog tu gyur pa'i don gang yin pa'o/ /bdag gis ji ltar mthong ba de ltar ni lha dang bcas pa'i 'jig rten gyis ma yin no zhes bya ba'i phyir dang/ 'jam dpal gyis gsol pa/ bcom ldan 'das mthong lags so zhes
136b7(mdo 'grel): gsol to/ /ma togs pa de'i bsam pa la ltos nas bcom ldan 'das kyis bka' stsal pa/ ji ltar ci 'dra bar mthong zhes bka' stsal te/ ji ltar ji lta bu zhes bya ba'i don dang de mthong na mi dmigs pa'i bdag nyid yin
137a1(mdo 'grel): na ji ltar mi 'gal zhes bya ba'i bar du yin no/ /so so'i skye bo ni dro bar gyur pa la sogs pa thob pa'o/ /slob pa'i ni zhugs pa bzhi dang 'bras bu la gnas pa gsum mo/ /mi slob pa ni dgra bcom pa'o/ /thams cad kyang don
137a2(mdo 'grel): dam pa'i tshul la gnas pa'i tshe mthong ba yang ma mchis so/ /sngar ni re re nas tshig rdzogs par byas pa yin no/ /'di ni spyir bstan pa yin te/ bye brag ni de yin no/ /kun rdzob kyi lam la gnas pa ni ma mthong ba yang mchis pa lags te/
137a3(mdo 'grel): mthong ba kho na lags so zhes bstan to/ /'jig rten gyi bden pa'i dbang du byas nas mthong ba yang bdag gis mngon par zhen pa med par mthong ba yin pa de ltar mthong ngo zhes gsol to/ /ji ltar de ltar yin zhe na/ 'dir mang du yang mi
137a4(mdo 'grel): mthong zhes bya ba la sogs pa gsungs so/ /mang ba ni so so'i skye bo ste/ de dag phal che ba'i phyir ro/ /nyung ngu ni slob pa dang mi slob pa ste/ de dag dkon pa nyid kyis nyung ba'i phyir ro/ /nyung ba ni su yin mang ba ni su yin zhes dogs pa la/
137a5(mdo 'grel): de'i dbye ba bstan pa'i phyir/ dul bar yang mi mthong ma dul bar yang mi mthong ba de ltar mthong ngo zhes bya ba la sogs pa gsungs so/ /gzhan yang mi dmigs pa nyid la bltos nas brgal ba dang/ gal te mi dmigs pa'i rang
137a6(mdo 'grel): bzhin yin na bcom ldan 'das kyi 'khor phun sum tshogs pa dag dang/ byang chub sems dpa' de dag ji ltar dmigs par 'gyur snyam na/ de'i phyir 'jam dpal khyod kyis nyan thos kyi theg pa pa rnams de ltar mthong na zhes bya ba ni
137a7(mdo 'grel): de bzhin nyid kyi ngo bor rang bzhin mnyam pa yin pa'i phyir ro/ /byang chub sems dpa' rnams la yang de kho na bzhin no zhes lan glan pa'i phyir ro/ /byang chub sems dpa' zhes bya ba'i chos kyang rjes su mi mthong zhes gsungs te/
137b1(mdo 'grel): thams cad yod par dbye ba la sogs pa'i rnam par rtog pa dang bral ba dang/ gnas skabs kyang bdag dang 'dzin pa la sogs pa'i rang bzhin gyis yongs su zhi ba yin pa'i phyir ro/ /de la byang chub kyi phyir sems dpa' ste/ byang chub kyi sems bskyed pa
137b2(mdo 'grel): thob pa mos pas spyod pa'i sa thog ma'i gnas skabs kyi byang chub sems dpa' yin no/ /byang chub tu zhugs pa zhes bya ba ni mos pas spyod pa'i sa la gnas pa'o/ /byang chub kyi phyir spyod do zhes bya ba ni rab tu dga' ba nas bzung ste/ skye ba gcig
137b3(mdo 'grel): gis thogs pa'i bar yin no/ /mngon par rdzogs par sangs rgyas zhes bya ba ni srid pa tha ma'o/ /yang brgal ba/ gal te de bzhin gshegs pa dmigs na ni de'i tshe mi dmigs pa'i rang bzhin nyid yin pa 'gal bar 'gyur ro/ /
137b4(mdo 'grel): /'on te ma yin na ni de'i tshe mthong ba la bsten pa'i dge ba'i lo tog phun sum tshogs pa de dag ji ltar bdag dang gzhan gyi rgyud la sogs par 'gyur snyam du dgongs nas/ 'jam dpal khyod kyis de bzhin gshegs pa
137b5(mdo 'grel): ji ltar mthong zhes gsungs so/ /glang po chen po zhog shig ces bya ba ni lan bka' stsal ba yin no/ /glang po chen po ni de bzhin gshegs pa la bya ste/ de bzhin gshegs pa glang chen ni/ /rtag tu mnyam zhag spyod pa yin zhes bya ba la
137b6(mdo 'grel): sogs gsungs pa yin no/ /glang po chen po ma bskyod cig /de bskyod na ni de mthong ste mngon par zhen pas bskyed pa'i dge ba'i lo tog phun sum tshogs pa mdza' dag med par 'gyur te/ yang dag par mos pa dang bral nas med pa'i lta bar
137b7(mdo 'grel): lhung ba'i phyir ro/ /de bas na ma brtags na dga' ba nyid kyis bcom ldan 'das ni gdul bya'i bye brag gi phyir bzhugs na ches legs pa yin no/ /'dir 'dus pa de kho na nyid zab mo thos pa rnams la ya mtshan bskyed pa'i phyir dang/ bar du chod
138a1(mdo 'grel): pa'i bya ba dag bya ba'i phyir yang gsungs pa yin te/ de lta ma yin na de ma thag tu gsungs pa'i dogs pa ga la 'gyur/ gzhan dag blo ma sbyangs shing khyad par can gyi skal ba thob pa dang bral ba 'dus pa dag de bzhin gshegs
138a2(mdo 'grel): pa'i dbang gis de dag mi nyan to/ /de bas na lhag par ya mtshan du gyur pa'i chos 'khor la gzigs nas skabs la bab pa dang skye bo mang po la phan par bya ba'i phyir glang po chen po'i rang gi ngo bo thog ma nyid du 'dri ba ni/ 'jam dpal sangs
138a3(mdo 'grel): rgyas zhes bya ba de gang gi tshig bla dags zhes gsungs so/ /de'i ngo bo mdor ston pa ni/ bdag ces bya ba de gang gi tshig bla dags zhes bya ba yin te/ bdag ces bya ba ni mu stegs pas yongs su brtags pa bdag go snyam pa'i yul lo/ /skye ba med
138a4(mdo 'grel): pa zhes bya ba ni mtshan mar bya ba dngos po'i cha 'ga' yang der ma skyes pa'i phyir ro/ /bdag ces bya ba de gang gi tshig bla dags yin pa sangs rgyas zhes bya ba de yang de'i tshig bla dags so zhes bya ba'i tha tshig ste/ de la yang sgra 'jug pa'i rgyur
138a5(mdo 'grel): gyur pa mtshan mar bya ba'i dngos po'i bag tsam yang yongs su ma grub pa'i phyir ro/ /de nyid kyi phyir 'di lta ste sangs rgyas zhes bya ba ni gzhi med pa'i tshig bla dags so zhes gsungs te/ 'di ltar bstan pa yin te/ 'di 'am 'di la gzhi med
138a6(mdo 'grel): pas gzhi med pa ste/ de'i tshig bla dags so/ /'dis don rtogs par byed cing khong du chud par byed pas gzhi ste tshig la bya'o/ /gang gis skye 'gro mdza' dag gi yid la re ba yongs su rdzogs par mdzad pa la mkhas pa'i yon tan
138a7(mdo 'grel): gyi rang bzhin bcom ldan 'das kyi sku la rjod par byed pa dang 'grel pa'i gnas 'ga' yang yod pa ma yin gyi/ dngos po'i de kho na nyid brtag pa la rgyab kyis phyogs pa'i blo can byis pa rnams kyi spobs pa dang rang dbang du
138b1(mdo 'grel): byung nas mtshan sangs rgyas zhes bya'o zhes yang dag par zhen to/ /sangs rgyas zhes bya bar rjod pa 'jug pa'i rgyu mtshan de la yang yod pa ma yin te/ ston par byed pa'i tshig bla dags yin te de dag gis sgro btags pa yin no/ /don gnyis pa 'di yang
138b2(mdo 'grel): sgrub pa'i tshul dang mthun par 'brel par bstan to/ /de la dang po rab tu bsgrub pa'i phyir/ sangs rgyas zhes bya ba ni tshig gis shes par dka' ba'o zhes gsungs te/ ci'i phyir zhe na/ 'di ltar re zhig tshig kyang 'di ni tshig go zhes brtag par
138b3(mdo 'grel): dka' ste/ shes par bya zhing gtan la dbab par mi nus te sla ba ma yin na/ des gzhag cing bstan par bya ba'i don sangs rgyas zhes bya ba lta ci smos/ dgongs pa ni 'di lta ste/ rjod pa byed pa yang sgra'i ngo bo la tshig ces brjod na/ de yang sgra'i
138b4(mdo 'grel): mtshan nyid dam/ spyi 'am blo la gzugs brnyan 'dug pa zhig yin grang/ kun kyang rigs pa ma yin no/ /de bas na 'di ni 'khrul pa'i dbang gis sgra'i tha snyad 'jug pa yin pas dngos po'i de bzhin nyid dpyod pa lhur len pa khyed kyis brtag par
138b5(mdo 'grel): nus pa ma yin no/ /rjod par byed pa'i ngo bo bkag pa nyid kyis de lta bltos te rab tu brtags pa brjod par bya ba nyid kyang rab tu bkag pa kho na yin/ /'on kyang de bkar te yang dgag par bya ba'i phyir gnyis pa'i don du/ gang yang dag par
138b6(mdo 'grel): ma grub pa dang zhes gsungs te/ rkyen tshogs pa las thog mar byung ba ma yin no/ /ma skyes pa dang zhes bya ba ni de'i 'og tu rgyun tu 'jug cing gnas par 'du shes pa'i ma skyes pa'o/ /mi 'gag pa ste zhes bya ba ni rgyun chad par 'gag
138b7(mdo 'grel): pa med pa'o/ /bdag la sogs pa mtshan mar bya ba'i tshig gi gnas su gyur pa gang dang yang mi ldan pa'i bcom ldan 'das de la gzhi tshig gang yang med do/ /ji lta bu zhe na gzhi dbyer med pa 'di la dbyer med pas dbyer med pa ste/
139a1(mdo 'grel): kun tu 'gro ba spyi zhes bya ba'i bar du yin no/ /de'i gzhi ni 'di'i gnas dang rten zhes tshig sbyar te/ de'i gzhi med pa dang/ tshig gi yul ma yin pa zhes bya ba'i don gang yin pa de yin no/ /'di lta ste/ sangs rgyas zhes bya
139a2(mdo 'grel): ba de ni de'i tshig bla dags so zhes bya ba ni shes rab kyi spyod pa yongs su ma dag pas sgro btags pa ste/ de kho na nyid la 'jug par bya ba'i phyir ro/ /'dir mdo ni 'di lta ste/ tshig gis brjod par bya ba'i don rang gi mtshan nyid gcig gam
139a3(mdo 'grel): mtshan ma la sogs pa'am/ spyi 'am/ blo la gzugs brnyan yod pa zhig yin grang/ de la rang gi mtshan nyid ni skyes ma thag tu med par gyur pas zhes pa la sogs par mi nus shing brjod par bya ba med do/ /mtshan ma la sogs pa yang
139a4(mdo 'grel): rtog pas rang dgar byas pa nyid kyi phyir yang dag par med do/ /dngos po nyid yod na ni rang gi mtshan nyid kyi bdag nyid yin te de la yang skyon smras zin to/ /spyi yang logs shig pa la sogs pa'i ngo bor yod pa ni glo la yod pa ma yin te/
139a5(mdo 'grel): sna tshogs snang ba'i blo la nyams su myong ba med pa'i phyir ro/ /gang ming tsam dang rjes su 'brel zhing rnam par rtog pa la gzugs brnyan tsam phyi rol na yod pa 'dra bar snang ba de la don yin par gtam dgod par 'dod de smra ba de ni 'khrul pa'i
139a6(mdo 'grel): dbang gis 'byung ba yin no/ /'khrul de snang ba de yang ji ltar snang bzhin du 'dod pa'i phyir gang yang dag par ma grub pa la sogs par gsungs pa yin no/ /'di don gyi ngo bor yang rigs pa ma yin te mi gsal ba la sogs pa yin
139a7(mdo 'grel): pa'i phyir ro/ /bcom ldan 'das kyi sku 'di dag gi spyod yul thams cad las 'das pa yin na thabs gang gis rtogs par bya zhe na/ de'i phyir btsun pa sha radwa ti'i bu de bzhin gshegs pa tshol bar 'dod pas ni bdag btsal bar bya'o
139b1(mdo 'grel): zhes gsungs te/ brtag par bya'o/ /'di gnyis 'brel pa ci zhig yod na gang gis de rtogs par bya ba'i phyir de la tshol bar byed ce na/ bdag ces bya ba de ni sangs rgyas kyi tshig bla dags te zhes gsungs te/ chos nyid du mtshungs pa'i phyir ro/
139b2(mdo 'grel): zhes dgongs pa'o/ /mtshungs pa nyid ston pa ni ji ltar bdag ces bya ba mu stegs kyis yongs su brtags pa de ni shin tu med cing yod pa ma yin pa de nyid kyi phyir mi dmigs so/ /de bzhin du sangs rgyas kyang shin tu med cing mi dmigs so zhes
139b3(mdo 'grel): bya ba yin no/ /'das pa la sogs pa'i dngos po ma lus pa rtogs pa'i phyir sangs rgyas zhes brjod pa ma yin nam/ ji skad du sangs rgyas kyis ni 'das pa gzigs zhes bya ba la sogs pa gsungs so zhes na de ltar ma yin te/ 'di ltar rtogs
139b4(mdo 'grel): pa po yang med/ rtogs pa yang med/ rtogs par bya ba yang med de/ gzung ba dang 'dzin pa dang bral ba'i phyir ro/ /de bzhin gshegs pa'i dbang gis ni 'das pa la sogs pa la mi slu ba'i mkhyen pa 'byung ste/ de'i ngo bo la mngon par
139b5(mdo 'grel): zhen pa'i dbang gis de skad du brjod do/ /de nyid kyi phyir/ ji ltar bdag ces bya ba 'das pa la sogs pa yongs su shes pa'i chos gang gis kyang tshig tu brjod par bya ba ma yin pa ltar ston pa yang de bzhin no/ /de ltar ston pa gang la yongs
139b6(mdo 'grel): su shes par bya ba dang/ yongs su shes pa la sogs pa'i ngo bo grangs su bgrang ba gang yang yod pa ma yin yang de'i dngos por 'dzin pa'i 'khrul pa'i dri ma thams cad kyis ma spags pa'i mkhyen pa'i byin brlabs kyis 'gro ba rnams
139b7(mdo 'grel): kyi dad pa phun sum tshogs pa sgrub par mdzad pa la sangs rgyas zhes bya'o/ /gal te thabs 'dis bcom ldan 'das la blta bar bya ba yin na de ni sla ba kho na yin na de'i phyir 'di la 'bad pa chen po byed ce na/ thos pa dang bsams pa
140a1(mdo 'grel): las byung ba'i shes pa la snying por blo skyed cing rtog pa bsal ba'i phyir/ bdag ces bya ba'i gzhi'i tshig bla dags de ni shes par sla ba ma yin no zhes gsungs te/ nga'o snyam pa ni thog ma med pa nas goms
140a2(mdo 'grel): pa yin pa'i phyir bsgom pa'i mchog tu mthar phyin pa las skyes pa'i shes pa med par thos pa tsam snying por byed pas bsal bar mi nus te/ 'di ltar bdag ni yul byed pa nyid rnam par sun 'byin pas sel bar byed la/
140a3(mdo 'grel): de sun 'byin pa yang med par bsgom pa mthar phyin pa las 'gyur ro/ /ji skad du gal te chos la bdag med so sor rtogs/ /so sor brtags te gal te sgom byed na/ /rgyu des 'bras bu mya ngan 'das pa thob/ /rgyu gzhan gyis
140a4(mdo 'grel): ni zhi bar 'gyur ba med ces gsungs so/ /bdag ces bya ba'i gzhi'i tshig bla dags de ni gzhi med pa nyid kyis yang dag par shes par sla ba ma yin no/ /zhes bya ba ni sdus pa'i don yin no/ /sangs rgyas zhes bya ba'i gzhi'i
140a5(mdo 'grel): tshig bla dags kyang de bzhin no/ /dngos por mngon par zhen pa thog ma med pa nas bsags pa'i phyir mi dmigs pa bsgoms pa med par ni mi 'gyur ro/ /de bas na 'dir don ni bsgoms pa las byung ba'i shes pa kho na mngon
140a6(mdo 'grel): du bya dgos pa yin pas 'di nyid la 'bad de gnas par bya'o/ /'phags pa 'jam dpal nyid kyi mthus shes par byas zin pa yod pa rang nyid la rjes su brtse ba yod pa dang bcas pa bzhin du gsar du zhugs pa rnams la
140a7(mdo 'grel): yin la/ ji ltar las dang po pas 'tshal bar 'gyur ba de lta bur mi ston to zhes brjod/ ci'i phyir gsal bar ma bstan te/ don gyis ni las dang po pa rnams kyang khong du chud par 'gyur ba de ltar bstan to/ /'phags pa yang
140b1(mdo 'grel): rnam par rtog pa lhag ma brtsam par bzhed nas bdag nyid kyi shes pa 'byung ba 'di gsal bar bya bar bstan pa'i phyir/ btsun pa sha radwa ti'i bu kho bo ni ji ltar dgra bcom pa byas pa srung ba can gyis kyang zhes bya ba la sogs pa
140b2(mdo 'grel): gsungs so/ /rtogs pa ni byas pa ste/ mthong ba'i chos la bde bar gnas pa la sogs pa sems las byung ba rnams ched du srung zhing yod par byed pa'i ngang tshul can gang dag yin pa de dag ni byas pa srung ba can yin te/ dgra
140b3(mdo 'grel): bcom pa rtogs pa rnam par grol ba dbang po rnon po zhes bya ba'i bar du yin no/ kho bo ni ji ltar sus kyang zhes bya ba'i tshig ni thams cad kyi mjug sdud pa'o/ /des na bcom ldan 'das kyi bar du yang bzung bar bya'o/ /des na 'di skad
140b4(mdo 'grel): bstan te/ ji ltar shes pa dang brjod pa mdza' dag las yang dag par 'das par bya ba'i phyir byang chub kyi ched du de ltar bdag ston to/ /de dag gi spyod yul yang ma yin na las dang po pa dngos po'i mdza' la gnas pa rnams kyi lta smos kyang
140b5(mdo 'grel): ci dgos/ byang chub ni de dag nyid la shes pa dang brjod pa thams cad kyi yul las yang dag par 'das pa yin no/ /dri ba brtsam pa'i phyir de ci'i phyir zhe na zhes gsungs te/ gal te shes pa dang tshig gi yul ma yin na bcom ldan 'das kyis
140b6(mdo 'grel): 'di ji ltar mngon du byas nas bstan ces bya ba ni dris pa'i don yin no/ /'di ltar byang chub ni sus kyang rnam par ma shes zhes bya ba nas ma bstan pa'i phyir ro zhes bya ba'i bar gyi phyir ro/ /rnam par shes pa dang bstan pa'i bar du ni sngar
140b7(mdo 'grel): bstan pa'i tshul gyis 'di la ma gtogs par byed pa po 'dzin pa'i bdag nyid kyi ngo bo med pa'i phyir ro/ /de la sus kyang rnam par ma shes pa ni spyi'i rnam par ro/ /sus kyang mngon par rdzogs par ma gtogs pa ni bye brag gi ngo bor ro/
141a1(mdo 'grel): ma mthong ba ni mig gi rnam par shes pas so/ /ma thos pa ni rna ba'i rnam par shes pas so/ /bye brag ma phyed pa dang rnam par ma shes pa gnyis kyang brjod par bya ba yin te/ gnyis ni nye bar mtshon par bya ba'i
141a2(mdo 'grel): phyir ro/ /yang na yul ring po 'di gnyis kyang re shig gzung bar bya ba ma yin na gzhan lta smos kyang ci dgos zhes shes par bya ba'i phyir gnyis bstan to/ /yang na tshig snga ma gnyis ni bye brag phyed pa dang/ rnam par shes pa'i
141a3(mdo 'grel): dbang du byas pa yin no/ /ma dran pa ni rjes su myong ba sngon du song pa'i dran pa'i shes pas so/ /ci'i phyir rnam par mi shes pa nas ma dran pa'i bar du yin zhe na/ 'di ltar ma bskyed pa ste/ bskyed na ni de ma thag tu 'dzin pa srid
141a4(mdo 'grel): pa'i phyir ro/ /ji ltar ma dran zhe na/ gang gis ma bkag pa ste/ dran pa'i yul ni 'das pa yin pa'i phyir ro/ /ma smras pa ni rang gis so/ /ma bstan pa ni dris pa'i tshe'o/ /gal te de ltar byang chub ni nang gi yin na de thob par bya ba'i phyir
141a5(mdo 'grel): 'bad par byed de dgos pa yang ci yod ce na/ ji tsam du byang chub ces bya ba ni 'di lta ste zhes gsungs te/ ji tsam du byang chub ces bya ba ni 'di lta ste/ byang chub ces bya ba'i tha tshig ste/ de ni rang dang gzhan gyi don byed pa 'di lta
141a6(mdo 'grel): bu gang yin pa yin no/ /'dis ni mchog yin par bstan te/ phun sum tshogs pa thams cad kyi mchog tu gyur pa thams cad kyi bdag nyid yin pa'i phyir byang chub de yang yod pa yin no/ /de ltar na byang chub ni byed pa'i ngo bo
141a7(mdo 'grel): yin pa'i phyir la/ byed pa po la bltos pa'i phyir byed pa po yod pa thob par 'gyur ro/ /byed pa po yang las la rtsom pas byang chub par bya ba'i las kyang yod par 'gyur ro/ /de lta na byang chub kyis mngon par rdzogs par 'tshang
141b1(mdo 'grel): rgya bar bya ba ci yang med cing zhes bya ba rjes bzhin du ston pa thams cad dang 'gal bar 'gyur ro zhe na/ byang chub des kyang dngos po ma yin no zhes gsungs te/ byed pa po zhes bya ba'i tha tshig go /de ci'i phyir zhe na zhes bya ba ni gal te byed pa
141b2(mdo 'grel): med na go ji ltar byang chub ces bya/ 'di ltar byang chub dang rtogs pa dang dngos po nyams su myong ba zhes bya ba ni rnam grangs yin no zhe na/ 'di ni kun brtags te brjod pa yin gyi/ don dam pa pa ni ma yin no zhes bstan pa'i phyir byang
141b3(mdo 'grel): chub kyis mngon par rdzogs par 'tshang rgya bar bya ba ci yang med cing zhes gsungs te/ gzhan gyi ngo bo la 'dzin pa mi srid pa'i phyir ro/ /'o na rang la 'dzin pa la bltos nas byed pa rnam par gzhag par 'gyur ro zhe na 'di yang med
141b4(mdo 'grel): do zhes bstan pa'i phyir byang chub kyis mngon par rdzogs par 'tshang rgya ba ma yin pa'i phyir ro zhes gsungs te/ rang rig pa la yang bya ba dang byed pa dang byed pa po'i dngos po gzhag tu gcig la gsum gyi dngos po mi 'thad pa'i
141b5(mdo 'grel): phyir ro/ /byang chub byed pa'i ngo bo la rgol ba ma yin nam/ byed pa po'i ngo bo la ma rgal bar byang chub kyis mngon par rdzogs par 'tshang rgya bar bya ba ci yang med cing zhes bya ba la sogs pas ji ltar de sel bar byed/ byed pa'i ngo bo
141b6(mdo 'grel): de ni byang chub la med cing gang la byang chub pa dang bdag nyid la yang yod pa ma yin no zhes bsal bar rigs ste/ de la brgal ba'i phyir ro zhe na/ bden te 'on kyang byed pa po'i gnas skabs kyi bye brag kho na nyid du gyur pa ni byed pa
141b7(mdo 'grel): zhes bya ba yin gyi/ las 'di gzhan pa yang ma yin te/ byed pa po de'i ngo bo ma yin par thal bar 'gyur ba'i phyir ro/ /byed pa po de'i ngo bo yang logs shig na yod pa ma yin no zhes bstan pa'i phyir/ byang chub kyis mngon
142a1(mdo 'grel): par rdzogs par 'tshang rgya bar bya ba ci yang med cing zhes bya ba la sogs pa gsungs so/ /de bas na gnyis su med pa rang rig pa tsam dri mas ma spags pa gtso bor byas te byang chub ces btags te gzhag go
142a2(mdo 'grel): 'dis ni sgro 'dogs pa'i mdza' spangs pa yin no/ /byang chub kyis mngon par rdzogs par 'tshang rgya bar bya ba ci yang med na/ byang chub ni bdag nyid bcom ldan 'das kyi chos kyi dbyings de ji ltar mngon par rdzogs par sangs
142a3(mdo 'grel): rgyas zhe na/ de'i phyir/ 'jam dpal bcom ldan 'das kyis chos kyi dbyings mngon par rdzogs par sangs ma rgyas sam zhes tshig zur gyis dris te/ ma yin nam ci zhes bya ba'i don to/ /lan ni btsun pa sha radwa ti'i bu de ni
142a4(mdo 'grel): ma yin no zhes bya ba yin no/ /de ci'i phyir zhe na/ zhes bya ba ni de bzhin nyid rtogs pas rab tu phye ba'i ston pa'i rtogs pa de sel bar byed na grub pa'i mdza' dang ji ltar 'gal bar mi 'gyur zhes bsams pa'o/ /'og ma'i don
142a5(mdo 'grel): khas mi len pa ma yin pa'i phyir ro zhes bstan pa'i phyir/ 'di ltar chos kyi dbyings nyid bcom ldan 'das yin pa'i phyir ro zhes gsungs te/ dgongs pa ni 'di yin te/ dri ma med pa'i bdag nyid kyi mkhyen pa'i ngo bo ni byang chub
142a6(mdo 'grel): bo/ /bcom ldan 'das kyang de'i bdag nyid do/ /chos kyi dbyings kyang bdag nyid kho na yin te/ rnam par dben pa las dben pa tha dad med pa'i phyir ro zhes brtag tu bka' stsal to/ /dben pa ma yin pa'i ngo bo 'di la ni byang chub par
142a7(mdo 'grel): bya ba dang/ byang chub pa po dang/ byang chub pa'i ngo bo yod par ga la 'gyur/ yod na ni gzung ba dang 'dzin pa yod par 'gyur ba'i phyir ro/ /dben pa'i mtshan nyid ni stong pa nyid de/ stong pa nyid med par 'gyur ro snyam nas/ btsun
142b1(mdo 'grel): pa sha radwa ti'i bu gal te bcom ldan 'das kyis chos kyi dbyings mngon par rdzogs par sangs rgyas par gyur na zhes bya ba la sogs pa gsungs te/ gal te chos kyi dbyings mngon par rdzogs par sangs rgyas par gyur na/ 'o na ni gnyis su
142b2(mdo 'grel): med pa'i ye shes kyi bdag nyid gang yin pa de skye ba med pa'i dbyings yin par sngon rnam pa du mar bzhag pa de dang yang 'gal zhing mi mthun par 'gyur te/ dngos su na rig par bya ba dang rig par byed pa po yod pa'i phyir ro/ /de'i
142b3(mdo 'grel): bdag nyid ston pa'i phyir de mngon par rdzogs par sangs rgyas zhes bya'o zhes bstan na/ byang chub pa'i bdag nyid bcom ldan 'das ma yin nam/ de ltar chos kyi dbyings kyi bdag nyid ces bya zhes mi shes pas dris pa dang/ de'i phyir
142b4(mdo 'grel): btsun pa sha radwa ti'i bu chos kyi dbyings de nyid byang chub bo zhes gsungs so/ /de ci'i phyir zhe na/ zhes 'dri ba'i bsams pa ni 'di yin te/ byang chub gang yin pa ni sgrib pa thams cad dang bral ba'i ngo bo yin pa'i phyir dngos po'i ngo bo yin
142b5(mdo 'grel): no/ /chos kyi dbyings ni gnyis su med pa'o mtshan nyid yin pas chos thams cad dngos po med pa'i ngo bo yin na de ci'i phyir byang chub kyi ngo bo nyid du dam 'cha' ste/ dngos po dang dngos po med pa gnyis ni gcig tu gnas pa mi
142b6(mdo 'grel): srid pa'i phyir ro zhe na/ de la 'dir lan ni chos kyi dbyings ni sems can med pa'i phyir ro zhes gsungs te/ 'di ltar chos kyi dbyings ni sems can med pa zhes bya ba de ni byang chub kyi tshig yin no/ /de bzhin du chos thams cad ngo bo nyid
142b7(mdo 'grel): med pa'o zhes bya ba de ni byang chub kyi tshig bla dags te/ de ci'i phyir byang chub kyi tshig yin /ci brtags pa la bya 'am/ don rang bzhin gyis dngos po med pa'i phyir chos kyi dbyings ni sems can med pa'o zhes brjod par rigs so//
143a1(mdo 'grel): 'on kyang sgrib pa med pa'i ye shes kyi bdag nyid kyi byang chub la brgal ba'i lam ci yang mi btab pa yin no zhe na/ de'i phyir byang chub pa'i bdag nyid bcom ldan 'das bstan ma thag pa de ni chos kyi dbyings kyi rnam
143a2(mdo 'grel): grangs su 'gro ba'o zhes gsungs te/ de'i bdag nyid de ni byang chub de'i tshig bla dags yin gyi/ brtags pa ni ma yin no bya ba'i tha tshig go/ /'di yang chos kyi dbyings nyid bcom ldan 'das so zhes bya ba 'di nyid gsal bar byed
143a3(mdo 'grel): pa'o/ /des na don ni 'di yin te/ rig par bya ba dang rig pa po med pa'i mtshan nyid ni chos kyi dbyings gang yin pa de yin no/ /de nyid byang chub ces bya ste/ rnam par dben pa dang dben pa can tha dad pa med par bstan pa'i phyir ro/
143a4(mdo 'grel): chos kyi dbyings ni ngo bo med cing gtan med pa'i ngo bo yang ma yin no/ /'on kyang dngos po'i rang gi ngo bo kho na te/ brtags pa'i rnam pa ma lus pa dang bral ba'i rang gi ngo bo la chos kyi dbyings dang byang chub ces bya'o/ /thams
143a5(mdo 'grel): cad kyang chos nyid 'di las ma 'das pa yin te/ de bas na mnyam pa nyid las dgongs te/ de skad du chos thams cad dngos po med pa de ni byang chub kyi tshig go zhes gsungs so/ /de ci'i phyir zhe na/ zhes bya ba ni ji ltar chos
143a6(mdo 'grel): kyi dbyings sems can med pa dang/ chos thams cad ngo bo nyid med pa de ni byang chub kyi tshig yin/ ji tsam du dngos po dang dngos po med pa gnyis ni gcig la 'gal ba'i phyir ro zhe na/ lan du chos thams cad ni tha
143a7(mdo 'grel): dad pa med pa'i phyir ro/ /ji ltar zhe na/ sangs rgyas kyi yul du ste/ sangs rgyas kyi yul gyi ngo bor dang/ de bzhin nyid kyi ngo bor zhes bya ba'i bar du yin no/ /'di ltar gang la gzung ba dang 'dzin pa la sogs par rnam par dbye
143b1(mdo 'grel): ba'i tha dad pa nyid yod pa ma yin pa de tha dad pa med pa yin no/ /kha cig 'khrul nas tha dad pa med pa nyid ni gang la rang gi ngo bo dbye ba med pa de la de skad ces bya'o zhe na/ de'i phyir 'di skad du/ btsun pa sha radwa ti'i bu tha dad pa med pa
143b2(mdo 'grel): zhes bya ba de ni rnam par rig pa med pa'o zhes lan gsungs te/ 'di la rnam par rig par 'dzin pa yod pa ma yin pa de bas na rnam par rig pa med pa'o/ /kha cig 'khrul nas rnam par rig pa med pa zhes bya ba 'di la sems
143b3(mdo 'grel): can yang med pas rnam par rig pa med pa yin no zhe na/ de'i phyir de nyid gsal bar byed pa ni/ btsun pa sha radwa ti'i bu rnam par rig pa med pa zhes bya ba de ni rnam par shes shing gzung bar mi nus pas na rnam par rig pa
143b4(mdo 'grel): med pa zhes bya'o/ rnam par shes pa tsam yang med pa'i phyir ni ma yin no/ /gang gi ngo bo rnam par shes par mi nus/ ci rdul phra rab la sogs pa'i ngo bor ram zhe na/ 'dus byas su rnam par rig par mi nus pa nas/ 'dus ma
143b5(mdo 'grel): byas kyi bar du yang rnam par rig par mi nus pa ste/ bar du zhes bya ba'i sgras 'dus byas kyi dbye ba gzugs dang/ tshor ba la sogs pa gzung ngo/ /rnam pa thams cad du de dag la rnam par rig pa 'dzin pa gang yang med de chung
143b6(mdo 'grel): ngu na rnam par shes pa tsam yang 'di la yod pa ma yin pa'i gtan tshigs des na de rnam par rig pa med pa'o zhes gsungs so/ /rdul phra rab la sogs pa'i ngo bor rnam par rig par byed pa med ba ni rigs te/ de dag mi snang
143b7(mdo 'grel): ba'i phyir ro/ /'on te sems dang sems las byung ba'i ngo bor yin na ni gsal bar rab tu snang ba'i ngo bo la ji ltar na rnam par rig par byed pa ma yin zhe na/ de'i phyir btsun pa sha radwa ti'i bu chos thams cad ni zhes bya ba la sogs
144a1(mdo 'grel): pa gsungs te/ chos thams cad de sems dang sems las byung ba yang rnam par rig par byed pa ma yin te/ 'dzin pa med par mthun pa'i phyir dang/ thams cad du dmigs par bya ba'i mtshan nyid dang bral
144a2(mdo 'grel): ba'i phyir ro/ /de ci'i phyir zhe na/ zhes bya ba ni tshor ba la sogs pa 'byung ba gsal bar snang ba bzhin du ji ltar gsal bar nus zhes bsams pa'o/ /lan du 'di ltar tshor ba la sogs pa'i chos thams cad ni skye ba rang gi
144a3(mdo 'grel): ngo bo 'thob pa yod pa ma yin no/ /tshor? ba la sogs pa rang rang gi ngo bo 'thob pa yod pa ma yin nam/ de med du zin na 'jig rten snang ba med par thal bar 'gyur ba'i phyir dang/ kun nas nyon mongs pa dang rnam par byang ba
144a4(mdo 'grel): med par thal bar 'gyur ba'i phyir ro zhe na/ de'i phyir gsungs pa/ yod bden te/ de 'byung ba yang gang la gnas te rnam par rig par 'gyur ba'i 'dzin par 'gyur ba'i chos ni yod pa ma yin te/ tshor ba la sogs pa rnams
144a5(mdo 'grel): lcags kyi thur ma bzhin du gzhan la reg par byed pa cung zad kyang med la/ rang la yang yul dang yul can gyi dngos por ma yin gyi/ rang gi rgyu las gnang ba'i bdag nyid du 'byung ba kho nar zad do zhes ji skad du
144a6(mdo 'grel): sngar gsungs pa lta bu'o zhes bya ba ni bsdus pa'i don yin no/ /chos sna tshogs yod pa ma yin na sems can 'di dag ni ma bsod pa la zhugs pa'i dbye ba 'di ji ltar rung bar 'gyur zhe na/ de dag ni bsam gyis mi
144a7(mdo 'grel): khyab pa la zhugs pa ste/ sangs rgyas nyid la zhugs pa zhes bya ba'i tha tshig go /sangs rgyas nyid ni bsam pa thams cad kyi yul ma yin pa'i phyir bsam gyis mi khyab pa yin no/ /sna tshogs pa nyid med na rnam
144b1(mdo 'grel): par bzhag pa 'di dag mi rigs so zhes bya ba ni rgol ba'i don yin no/ /lan du gang dag mtshams med pa la zhugs pa de dag ni bsam gyis mi khyab pa la zhugs pa'o zhes bya ba'i go rim bsnor nas kyang bsam gyis mi khyab pa la zhugs
144b2(mdo 'grel): pa ni bsam gyis mi khyab pa la zhugs par ma mdzad kyi/ mtshams med pa la zhugs pa yang yin te/ 'di yang mnyam pa nyid la dgongs pa kho nas bstan to/ /de nyid kyi phyir gang dag bsam gyis mi khyab pa la zhugs pa de dag
144b3(mdo 'grel): ni yang dag pa la zhugs pa'o zhes gsungs so/ /yang gi sgras mtshams med pa la zhugs par rtogs par bya'o/ /de ci'i phyir zhe na/ zhes bya ba 'dir dgongs pa ni 'on yang dag pa zhes bya ba 'di ci yin 'dir ci de kho na yid la
144b4(mdo 'grel): byed pa phyin ci ma log pa'i ye shes la rjod na ni mi rung ste/ de thun mong ba med pa'i phyir ro/ /mnyam pa nyid la brjod na ni mtshams med pa la zhugs pa ngan song la gzhol ba rnams ji ltar na bsam gyis mi khyab pa la zhugs pa
144b5(mdo 'grel): dang/ sangs rgyas nyid la gzhol ba yin zhe na/ de'i phyir btsun pa sha radwa ti'i bu yang dag pa zhes bya ba de ni dbyer med pa'i tshig yin no zhes gsungs te/ 'di la dbyer med de/ thams cad du ngo bo mnyam pa'i phyir ro/ /dbyer med
144b6(mdo 'grel): pa'i chos kyi dbyings kyang yod pa ma yin te/ de'i tshig ni ngag yin no/ /de bas na stong pa nyid du na de dag la bye brag gang yang yod pa ma yin no zhes bstan pa yin no/ /ji ltar bye brag med pa de bstan pa'i phyir dang po rgol bar byed
144b7(mdo 'grel): pa rtsom pa ni 'on gal te thams cad kyang de bzhin nyid dang ldan pa yin na mtshams med pa la zhugs pa de ji ltar ngan song du 'gro bar 'gyur/ byang chub tu smon pa byas pa dang/ de las gzhan pa yod pa dag kyang ci'i phyir mya ngan
145a1(mdo 'grel): las 'das pa dang mtho ris su 'gro bar 'gyur/ de ltar gyur na ni mtshams med pa la zhugs pa mtho ris dang mya ngan las 'das par gyur te/ de bzhin nyid dang ldan pa'i phyir byang chub la brtson pa bzhin no/ /
145a2(mdo 'grel): yang na de dag kyang de bzhin du de ltar mi 'gyur te/ khyad par med pa'i phyir ro zhe na/ de'i phyir gang dag bsam gyis mi khyab pa dang ldan pa bdag ni mtho ris su 'gro ba ma yin zhes bya ba la sogs pa gsungs te/ bsam
145a3(mdo 'grel): gyis mi khyab pa ni 'dir stong pa nyid la dgongs pa'o/ /de ci'i phyir zhe na/ zhes bya ba ni bsam pa ni 'di lta ste/ dge ba'i chos la 'jug pa dang/ stong pa nyid bsgom pa don med par 'gyur te/ de dang ldan pa dang mi ldan par
145a4(mdo 'grel): yang bye brag med pa'i phyir ro zhe na/ bsam gyis mi khyab pa ni 'gro ba dang mi 'gro bar nye bar gnas pa ma yin pa nas/ mya ngan las 'das pa'i bar du 'gro ba dang mi 'gro bar nye bar gnas pa ma yin te/ mtho ris dang/ ngan
145a5(mdo 'grel): song du zhes dgongs pa'o/ /de gnyi ga yang srid pa thog ma med pa nas goms pa yin pa'i phyir 'gro ba dang 'ong ba'i tshig ni lan grangs du mar gtong ba dang len pa srid pa yin no/ /mya ngan las 'das par 'gro ba ni yongs
145a6(mdo 'grel): su mi nyams pa'i chos can yin pas 'dir 'ong bar byed pa med do/ /bar gyi sgras de thob par byed pa'i sa la sogs pa yang gzung bar bya'o/ /'gro ba dang mi 'gro ba zhes bya ba ni 'thob pa dang mi 'thob pa'o/ /nye bar gnas
145a7(mdo 'grel): pa ni 'jug pa 'am rab tu 'byed pa'o/ /don ni 'di yin te/ stong pa nyid 'di bsgoms na gang zag stong pa bzhin du gzhan la phan pa'i rgyur 'gyur ro/ /de bas na de phyin ci ma log par goms pa las dge ba 'phel bar
145b1(mdo 'grel): 'gyur la/ bzlog na 'grib par 'gyur ro/ /de mngon du gyur pa dang mngon du ma gyur pa yang phan pa dang phan pa ma yin pa thob par byed pa yin gyi/ yod pa tsam gyis phan pa dang phan pa ma yin par byed pa ma yin pas sngar smras pa'i thal bar
145b2(mdo 'grel): 'gyur ba med do/ /de'i 'og tu ni 'dul ba 'dzin pa dang/ ma mo 'dzin pa rnams kyi dogs pa bsal ba'i phyir bstan pa yin no/ /de la 'di ni 'dul ba'i don la brtson pa rnams kyi dgos pa yin te/ sna tshogs pa nyid med pa yin na 'dul
145b3(mdo 'grel): ba las ltung bar 'gyur ba la gnas pa'i dge slong rnam pa bzhi dang ltung ba med pa zhes ci'i phyir gsungs zhe na/ de la 'dir re shig btsun pa sha radwA ti'i bu gang dag ltung ba'i rtsa ba bzhi la gnas pa de dag kyang zhes bya ba la sogs pa
145b4(mdo 'grel): gsungs te/ ltung ba'i rtsa ba smos pas ni dge 'dun lhag ma yang mtshon par byed pa yin no/ /bzhi la gnas pa smos pas ni mi gnas pa yang mtshon par byed pa yin no/ /de dag kyang rtsa ba med pa la gnas pa'o zhes bya ba ni de dag
145b5(mdo 'grel): chos kyi dbyings la gnas pa zhes bya ba'i tha tshig ste/ 'di la rtsa ba thog ma yod pa ma yin pas rtsa ba med pa ni chos kyi dbyings te/ chos nyid ni dus thams cad du gnas pa'i phyir ro/ /de la gnas pa ni de'i bdag nyid du gyur pa ste/
145b6(mdo 'grel): chos thams cad de bzhin nyid kyi bdag nyid yin pa'i phyir ro/ /rtsa ba dang rtsa ba med pa la gnas pa med pa zhes bya ba 'di'i tshig gi don sgro btags nas pha rol po dag rgol ba ni de ci'i phyir zhe na zhes bya ba yin te de lta na ni
145b7(mdo 'grel): shin tu 'dul ba dang 'gal bar ji ltar mi 'gyur zhes bya ba'i tha tshig go /dgongs pa'i tshig gi don brjod pa ni btsun pa sha radwA ti'i bu skye ba med pa la rtsa ba 'am/ rtse mo zhes bya ba med pa'i phyir ro zhes bya ba ste/ skye ba med pa
146a1(mdo 'grel): ni chos kyi dbyings so/ /rtse mo ni tha ma'o/ /de ci'i phyir smos/ /ji tsam du rtsa ba med pa zhes bya ba de kho nas skabs kyi don gsal bar gyur pa kho na yin mod ce na/ tha ma smos pas thog ma gsal bar bya ba'i phyir
146a2(mdo 'grel): ro/ /de lta ma yin par rtsa ba 'ba' zhig smos na rtsa ba 'byung ba nyi tshe grags par 'gyur gyi skabs la phan pa byas pa med par 'gyur ro/ /tha ma med ces bya ba ni chos kyi dbyings rnam grangs gzhan gyis bstan pa'i phyir te/
146a3(mdo 'grel): 'di ltar de ltar na thams cad kyi chos kyi dbyings ni dus thams cad pa yin no/ /de bas na rtsa ba med pa'i dge slong zhes bya ba de ni mi gnas pa'i dge slong gi tshig bla dags so zhes gang gsungs pa yin te/ rtsa ba med
146a4(mdo 'grel): pa zhes bya ba ni rtsa ba byung ba dang bral ba'o/ /mi gnas pa zhes bya ba ni bdag tu 'dzin pa la sogs pa la mi gnas pa dang/ stong pa nyid kyi bdag nyid ces bya ba'i bar yin no/ /'dul ba 'dzin pa dang rgol ba ltung ba 'byung ba la rtsod pa
146a5(mdo 'grel): dang 'thab pa byung ba la rtsod pa'i dgod dang/ de dag dang bral na sems dang par byed cing 'jig rten na yod gnas su bya ba rnam pa sna tshogs med na de dag rnam par gzhag par ji ltar 'gyur zhe na/ de'i phyir rtsod pa byung ba zhes bya ba
146a6(mdo 'grel): de ni lhag par sgro 'dogs pa zhes bya ba'i tshig bla dags so zhes gsungs te/ lhag par sgro 'dogs pa ni gang la gzung ba la sogs pa lhag par sgro 'dogs pa ste/ lhag par sgro 'dogs pa ni chos kyi dbyings kho na la bya'o//
146a7(mdo 'grel): sna tshogs par so sor snang ba 'byung ba dang rtsod pa la sogs par gzhag pa yod du zin kyang/ 'on kyang thams cad kyang sems kyi chos nyid gnyis su med pa las mi ldog go zhes bya ba ni bsdus pa'i don yin no/ /de la
146b1(mdo 'grel): lhag par sgro 'dogs pa'i chos kyi dbyings zhes bya ba la spyod pa ni 'jig rten na sbyin gnas su gyur te/ de la spyod pa ni ji lta ba bzhin du shes pa'i/ /spyod pa ni rtogs pa yin pa'i phyir ro/ /de bas na bsod nams mi nyung ba bsags
146b2(mdo 'grel): pa'i gnas yin pa'i phyir de nyid mchod gnas su 'os pa yin no/ /yi ge kha cig las nyes par sgro 'dogs pa la spyod pa zhes 'byung ste/ de la nyes pa zhes bya ba ni ltung ba la sogs pa la bya la/ de chos kyi dbyings gang la sgro
146b3(mdo 'grel): 'dogs pa yod pa de la de skad ces bya ste 'bru mang po par bya'o/ /btsun pa sha radwA ti'i bu sgro 'dogs pa la spyod pa zhes bya ba 'di'i sgra'i don gzung na lhag par sgro 'dogs pa la spyod pa 'am/ rtsod par sgro 'dogs pa la spyod
146b4(mdo 'grel): pa ni yon gnas yin no/ /de ci'i phyir zhe na/ zhes bya ba ni rgyud rnam par ma dag pa ji ltar yin gnas su'o zhes sems pa'o/ /rnam par phye ste mdor ston pa ni 'di ltar mnyam pa la de lhag par sgro 'dogs pa'i phyir ro zhes
146b5(mdo 'grel): gsungs te/ mnyam pa 'dra ba kun la khyab pa de la lhag par sgro 'dogs pa ni chos kyi dbyings la bya ste/ 'di la lhag par sgro 'dogs pa zhes snga ma bzhin du sbyar ro/ /ma mo'i don la brtson pa dag sems pa sna tshogs pa med
146b6(mdo 'grel): na dad ba dang dad pa med pa dang/ lhag pa'i sems la spyod pa zhes bya ba'i bar du 'di dag ji ltar rnam par dbye/ 'di ltar dad pa zhes bya ba ni las dang 'bras bu dang bden pa dang dkon mchog la mngon par yid ches pa gang
146b7(mdo 'grel): yin pa'o/ /rung ba 'di la yod pas rung ba can te/ 'dul ba las gsungs pa bzhin du rung ba la rjes su gnas pa'o/ /tshul yang dag par ma bcom pa ni sred pa'i mtshan nyid 'khor ba la mngon par dga' ba dang/
147a1(mdo 'grel): gzugs la dga' ba'i tshul rtsa ba nas gton pa'o/ /skye ba la sogs pa'i 'jigs pa las brgal ba ni gang gis 'jigs pa'i rgyu nyon mongs pa'i tshogs spangs pa'i phyir te/ de ni 'jigs pa las brgal
147a2(mdo 'grel): ba'o/ /bzod pa skyes pa can ni gang zhig sdug bsngal la chos shes pa'i bzod pa skyes pa'o/ /dul ba ni spyod pa bzang po can no/ /lhag pa'i sems la spyod pa ni zag pa med pa'i ting nge 'dzin thob pa'o/ /bzlog pa ni ma dad pa la
147a3(mdo 'grel): sogs pa yin no zhe na/ rnam par dbye ba da dag snang ba thams cad kyang chos kyi dbyings ro gcig pa la yang 'gal ba med de/ rnam pa du ma snang zhing ston pa'i sems dang sems las byung ba gnyis su med pa la yang de ltar
147a4(mdo 'grel): snang ba'i phyir ro/ /de ltar na rnam par byad pa nyid la sogs pa dang ldan pa'i sgo nas ma dad pa la sogs pa rnam par bzhag go /log par lta ba la sogs pa dang ldan pa'i sgo nas dad pa la sogs par gzhag go /tha
147a5(mdo 'grel): snyad ni brjod par 'dod pas bkod pa'i rnam pa'i rgyu kho na las yin gyi/ dngos su yod pa la bltos pa ni ma yin pas 'di la mngon par zhen par mi bya'o/ /tshig de dag nyid kyi rgyu mtshan ni brjod par 'dod pa'i rnam pa
147a6(mdo 'grel): tsam yin par ston pa ni yon tan dang ldan pa yang tha snyad du ma dad pa la sogs pa nyid yin par bstan pa'i phyir/ btsun pa sha radwA ti'i bu dge slong dad pa can ni dad pas byin pa spyod pa'i 'os ma yin no zhes bya ba la
147a7(mdo 'grel): sogs pa gsungs so/ /de la dad pa ni 'dod pa yin te/ bdag dang bdag gi ba la sogs pa la mngon par chags pa zhes bya ba'i tha tshig go /de 'di la yod pas dad pa can no/ /ma dad pa ni bzlog pa ste/ sred pa dang
147b1(mdo 'grel): bral ba'o/ /de ni dgra bcom pa ste/ rgyud yongs su dag pa'i phyir ro/ /zla ba sgron ma'i ting nge 'dzin las 'di skad du de dag ni zas ro brgya dang ldan pa zhes bya ba la sogs pa gsungs pa yin no/ /rtog par byed pa ni rtog pa ste/ tshul
147b2(mdo 'grel): bzhin ma yin par rnam par rtog pa'o/ /de 'di la yod pas brtag pa can no/ /'di yang 'os ma yin te/ rgyud yongs su ma dag pa'i phyir ro/ /bzlog pa ni brtag pa can ma yin te/ gang dus thams cad du tshul bzhin yid la byed par
147b3(mdo 'grel): mngon par dga' ba'o/ /sred pa'am 'khor ba'i rgyun gyi tshul gyi tshul btsan par byas na rgyun ma zad par tshul yang dag par bcom pa zhes bya bar mi srid pas na/ 'jam dpal ci las bsams te de skad smra zhes dris so/ /rang gi
147b4(mdo 'grel): bsam pa ston pa ni mnyam pa nyid yang dag par 'joms par mi byed de/ mnyam pa nyid de nyid tshul yin no zhes bya ba yin no/ /mnyam pa nyid yang dag par 'joms par mi byed de zhes bya ba ni 'dis mi byed ces bya ba khong nas
147b5(mdo 'grel): 'byung ngo/ /mnyam pa nyid ni gang zag stong pa nyid do/ /de 'dis the tshom dang phyin ci log gi shes pa gnyis kyis yang dag par 'joms par mi byed do/ /de gnyis kyis yul du byed pa nyid ni 'joms par byed pa yin no/ /gal te
147b6(mdo 'grel): des mnyam pa nyid yang dag par 'joms par mi byed na de lta na mnyam pa nyid yang dag par 'joms par mi byed ces bya bas chog mod/ tshul yang dag par ma bcom pa zhes ci'i phyir smos zhe na/ mnyam pa nyid ces gsungs
147b7(mdo 'grel): pa stong pa nyid kyi bdag nyid mnyam pa nyid de nyid sngar bstan pa'i tshul yin te don tha dad pa cung zad kyang med do/ /de bas na gang gis yang dag par ma bcom yang dag par ma rtogs pa de de lta bu yin no zhes bya ba'i tshig gi
148a1(mdo 'grel): don du gnas so/ /'jigs pa mdza' dag dang bral ba'i dgra bcom pa ni 'jigs pa nyid dang ma bral bar mi srid do snyam nas/ 'jam dpal ci las bsams te de skad smra zhes dris so/ /'dir brjod par bzhed ba
148a2(mdo 'grel): ni de'i 'jigs ba cung zad tsam yang med na ci zhig las rgal bar 'gyur zhes gsungs te/ 'di snyam du 'jig pa zhig yod na ni las rgal tam ma rgal zhes brtag grang na/ dgra bcom pa'i gnas skabs na ni 'jig pa
148a3(mdo 'grel): cung zad tsam yang yod pa ma yin na de gang las rgal ba zhes bya ste/ sngon nyid nas 'jigs pa lnga las 'das pa'i phyir ro/ /gang gis sdug bsngal la chos shes pa'i bzod ba zhes bya ba la sogs pa chos cung zad tsam yang
148a4(mdo 'grel): 'phags pa'i bden pa bzhi bsgoms pas ma skyed pa de ma skyes pa'i bzod ba can gyi/ 'phags pa'i gang zag ces bya ste/ ma skyes pa'i bzod pa can gang yin pa zhes tshig rnam par sbyar nas so/ /'di ltar de ni rang
148a5(mdo 'grel): bzhin kho na yin gyi de la ma gtogs par bzod par byed pa'i byed pa po ma yin te/ ma skyes pa yin no/ /de ci'i phyir zhe na zhes bya ba ni ma dul ba ni ngan par spyod pa yin na de las bzlog pa nyid du lus dang ngag zhi
148a6(mdo 'grel): bar 'jug par mi srid do snyam pa yin no/ /rang gi dgongs pa ni ma dul ba ni dul la/ dul ba ni ma dul ba zhes gsungs te/ gang gis zhes bya ba lhag ma yin no/ /ma dul ba ni smad pa yin pa'i phyir gang gis 'dul
148a7(mdo 'grel): bar byed cing skrong pa byed pa de la de skad ces bya'o/ /dul ba ni ma dul zhes bya ba ci'i phyir smos/ de'i shugs kyis go bar 'gyur ro zhe na/ de ni bden te/ 'on kyang 'dul ba dang bral ba ma yin na ni mi 'dul ba yin no/
148b1(mdo 'grel): zhes bya ba 'di la dgongs pa nas smos te/ gsal bar bya ba'i phyir ro/ /zag pa med pa'i ting nge 'dzin dang bral ba rnams ji ltar lhag pa'i sems la spyod pa nyid yin zhes bsams nas 'jam dpal ci las bsams te de skad smras zhes
148b2(mdo 'grel): smras so/ /lan du btsun pa sha radwa ti'i bus smras pa 'di ltar de lhag par byed pa'i phyir ro zhes bya ba yin te/ lhag par byed pa ni sems nyid la lhag par bdag tu mngon par zhen nas tha snyad du byed do zhes bya ba'i bar du yin no/
148b3(mdo 'grel): gzhan dag na re bya ba ma yin pa byed pa bzlog pa'i phyir 'phags pa ni lhag pa'i sems la spyod pa ma yin no zhes bstan pa yin no/ /sems can dman pa gzhan dag 'di snyam du nyan thos dgra bcom pa dang/ rang sangs rgyas
148b4(mdo 'grel): kyi sa la bkod pa ni blo mchog dang ldan pa yin no snyam pa'i sems 'di skyes nas/ 'phags pa 'jam dpal 'di yang dgra bcom pa zag pa zad pa yin pa snyam/ de lta bu ma yin na shin tu zab pa'i de kho na nyid ston par su zhig
148b5(mdo 'grel): nus pa yod ce na/ de'i dogs pa la bltos nas/ shes rab mchog dang ldan pas 'jam dpal khyod kyis dgra bcom pa zag pa zad pa ji ltar ba de bzhin du smras pa legs so legs so zhes gsungs so/ /zag pa zad pa ni dgra bcom
148b6(mdo 'grel): pa nyid kyi bstan tshigs yin no/ /ji ltar de dag 'chad pa de bzhin du khyod kyang de kho na nyid ston te/ de'i ngo bo ma yin pa ni 'di lta bu byed par rigs pa ma yin no/ /de bas na khyod kyang dgra bcom pa ma yin no zhe na/ 'jam dpal
148b7(mdo 'grel): gyis smras ba/ btsun pa sha radwa ti'i bu de te bzhin de zhes bya ba la sogs pas bdag dgra bcom pa ni ma yin gyi zag pa zad pa ni yin par khas blangs so/ /de ci'i phyir zhe na/ zhes bya ba ni phan tshun 'gal ba'i tshig 'di ji 
149a1(mdo 'grel): ltar rung/ thams cad la yang dgra bcom pa ma yin par zag pa zad pa nyid yin par mi rung na khyod gzhan du ji ltar gyur zhes bsams pa'o/ /btsun pa sha radwa ti'i bu 'di ltar zhes bya ba la sogs pas rang?
149a2(mdo 'grel): gi bsam pa ston to/ /'di skad bstan te/ byang chub sems dpa' ni nyan thos dang rang sangs rgyas rnams kyi sa la 'dod pa dag zag pa'i gnas bzhin du spangs pa'i phyir ro/ /de yang nga'i zad do zhes bya ba yin no/ /de ltar rnam
149a3(mdo 'grel): grangs 'dis na kho bo zag pa zad mod kyi zhes gsungs te/ nyan thos kyi sa la mi gnas so zhes bya ba'i tha tshig go /gzhan dag yid gnyis za ba sna tshogs pa med na/ ci'i phyir srid pa tha ma pa kho na byang chub kyi snying por
149a4(mdo 'grel): 'dug nas bla na med pa yang dag par rdzogs pa'i byang chub tu mngon par rdzogs par 'tshang rgya la/ gzhan nyan thos la sogs pa ni ma yin zhe na/ de'i phyir de'i dogs pa gnas med pa nyid du bstan pa'i phyir 'jam dpal
149a5(mdo 'grel): byang chub sems dpa' sems dpa' chen po byang chub kyi snying por 'dug la zhes bya ba la sogs pa dris te/ ci rnam pa 'di lta bu srid dam zhes bya ba'i tha tshig go /srid do zhes bya ba'i phyir 'jam dpal gyis gsol pa/
149a6(mdo 'grel): bcom ldan 'das byang chub sems dpa' sems dpa' chen po byang chub kyi snying por mchis la zhes bya ba la sogs pa gsol to/ /de ci'i slad du zhe na zhes bya ba ni bsod nams dang ye shes kyi tshogs don med par ji
149a7(mdo 'grel): ltar mi 'gyur zhes bya ba yin no/ /'di'i lan du/ 'di ltar byang chub la chos 'dzin par rnam par rtog pa la sogs pa cung zad tsam yang ma mchis so/ /de nyid kyi phyir mi dmigs so/ /gtan tshigs de'i slad du spros
149b1(mdo 'grel): pa thams cad dang bral ba'i ye shes kyi bdag nyid ni bla na med pa yang dag par rdzogs pa'i byang chub ces bgyi'o zhes gsungs so/ /'di'i phyir yang 'di gnyis med pa kho na yin pa'i phyir gang gis byang chub par byed bdag nyid dang byang chub
149b2(mdo 'grel): pa'o/ /byed pa po bdag nyid med do zhes sngar bstan pa'i rigs pa bstan pa'i phyir/ byang chub de yang ma skyes pa ste zhes bya ba la sogs pa gsungs te/ byed pa'i ngo bo'i byang chub de yang ma skyes pa'o/ /de la gang zhig byed pa por 'gyur
149b3(mdo 'grel): ba'i byang chub kyi snying po la mchis pa'i ngo bo 'ga' yang ma mchis so/ /su zhig byed pa po kho nar gyur te/ byang chub mngon par rdzogs par 'tshang rgya ba 'am/ gzhan 'ga' zhig byed par gyur pa gang gis byang chub mngon par rdzogs
149b4(mdo 'grel): par 'tshang rgya ba'am/ las su gyur pa gang la byang chub mngon par rdzogs par 'tshang rgya ba 'gal ba 'am/ byed pa por gyur pa gang gis mngon par (byang chub nas) byang chub kyi snying po las ldang ba gang yang ma mchis shing mi dmigs so//
149b5(mdo 'grel): gal te de lta na ji ltar byang chub kyi snying po ces bya zhe na/ 'gal ba med de/ kun rdzob kyi bden pa la brten nas de bzhin bstan pa'i phyir ro/ /kha cig gi blo la gal te byang chub rnam pa de lta bu yin na/ da re zhig 'di la byang
149b6(mdo 'grel): chub sems dpa' kho na zhes ci'i phyir bya ste/ med pa de la ni sems dpa' yin par 'ga' yang dmigs pa ma yin no snyam na/ 'di ni sgyu ma lta bu'i chos rnams la kun brtags te bstan pa yin no zhes dgongs nas/ 'jam
149b7(mdo 'grel): dpal byang chub ces bya ba de gang gi tshig bla dags zhes bka' stsal to/ /de'i phyir brtsal bar bya zhing bkas smos pa'i dgongs pa dang rjes su mthun pa nyid du bcom ldan 'das byang chub ces bgyi ba de ni mtshams ma mchis
150a1(mdo 'grel): pa lnga po dag gi tshig bla dags lags so/ /zhes 'di nyid mnyam pa la dgongs te gsol to/ /dgongs pa ma rtogs na kha cig skrag par 'gyur pas de ci'i slad du zhe na zhes dris te/ ji ltar sdig pa'i rang
150a2(mdo 'grel): bzhin gyi tshogs dag yon tan gyi rang bzhin gyi tshogs kyi rang gi ngo bor khas blang du rung zhes bya ba'i tha tshig go /dgongs pa ston pa ni bcom ldan 'das 'di ltar dngos po ma mchis pas mtshams ma mchis pa lnga po
150a3(mdo 'grel): de dag nyid byang chub kyi rang bzhin te zhes bya ba yin te/ byang chub nyid kyi rang bzhin gang dag yin pa de la 'di skad ces bya'o/ /de ci'i phyir zhe na/ 'di ltar dngos po ma mchis pa ste/ chos thams cad byed pa dang/ byed
150a4(mdo 'grel): pa po la sogs par brtags pa dang bral ba'i phyir ro/ /de dag byang chub kyi rang bzhin nyid lags pa'i gtan tshigs de'i slad du byang chub de ni mtshams ma mchis pa lnga'i rang bzhin can lags te/ mtshams med pa dang 'dra bar 'di
150a5(mdo 'grel): yang lags pa'i phyir ro/ /mtshams med pa rnams dngos po med pa'i ngo bo nyid du ji skad bstan pa ni rigs grang na/ byang chub go ji ltar yin/ de yang mtshams med pa rnams dang/ chos gzhan rnams mngon par rtogs pa
150a6(mdo 'grel): zhes bya ba ni byed pa'i ngo bo yin la byed pas ni byed pa po'i phan par 'gyur ro zhe na/ de'i phyir mtshams ma mchis pa rnams mngon par rdzogs par rtogs pa zhes bya ba la sogs pa gsungs so/ /de ci'i slad du zhe na zhes bya ba
150a7(mdo 'grel): ni ma la sogs pa gsal bar mngon sum du rig pa rnams ji ltar bsad par nus/ de lta bur gyur pa rnams kyang med pa yin na ni sems kyang yod pa nyid kyi tshad ma ci zhig yod ces bsams pa'o/ /lan du skyed
150b1(mdo 'grel): par byed pa la sogs pa'i chos thams cad ni shin tu gcig kho nar mngon sum ma lags so/ /de bas na chos de dag ni sangs rgyas dang so so skye bo'i bar du gang gis kyang bsgoms pa las byung ba'i shes pas mngon par rdzogs par ma rtogs/
150b2(mdo 'grel): mig gi rnam par shes pas ma mthong/ rna ba'i rnam par shes pas ma thos/ bsam pa las byung ba'i shes pas ma 'tshal/ de las gzhan pa'i yid kyi rnam par shes pas ma rtogs/ bar gyi tshig gis thos pa dang/ myong ba dang/
150b3(mdo 'grel): rig pa rnams gzung ngo/ /dgongs pa ni 'di yin te/ ma la sogs pa mngon sum gyis rig pa rnams rdul phra mo'i ngo bo yin nam/ cha shes can gyi ngo bo zhig yin grang/ de gnyi ga yang rigs pa dang ldan pa ma yin te/ 'di ltar
150b4(mdo 'grel): yul thag ring po na bar med par gnas pa rnams rdul phran yin par mi rigs te/ dus thams cad du cha shes dang bcas par 'dug pa yin no/ /de ltar na rdul phra mo gcig pu ni ji ltar yang 'thad pa ma yin no/ /gcig ma grub
150b5(mdo 'grel): na du ma'i ngo bo yang rigs pa ma yin te/ de bas na rdul phra rab phyi rol na gnas pa ni 'ga' yang yod pas yin te/ gcig dang du ma'i ngo bo dang bral ba'i mi'i rwa bzhin no/ /rdul phra rab ma grub pa'i phyir cha shas can yang yod pa/
150b6(mdo 'grel): ma yin te/ de ltar rdul phra rab rnams kyi de brtsams pa yin par yongs su brtags pa yin no/ /rgya cher dpyad pa'i gtam 'phyos pa 'di re zhig gzhag go /de lta bu ni byang chub po zhes bya ba ni mjug sdud pa ste rnam pa de lta bu'i byang
150b7(mdo 'grel): chub ni chos thams cad dmigs su med pa'i bdag nyid yin no zhes bya ba'i tha tshig go /'o na ji ltar gzugs dang sgra la sogs pa dmigs pa rnams bcom ldan 'das nyid kyis mngon par rdzogs par sangs rgyas shing mngon sum
151a1(mdo 'grel): gyi bar du byas pa yin par bstan ce na/ de lta lags kyis kyang bcom ldan 'das mngon pa'i nga rgyal can dag gis mngon par rdzogs par sangs rgyas pa nas mngon sum du bgyis pa'i bar du de dag gzhag go /nye
151a2(mdo 'grel): bar gzhag go /bar gyis sgras mthong ba dang/ thos pa la sogs pa'i rnam grangs gzung ngo/ /khyod kyang mngon pa'i nga rgyal can yin nam zhe na/ de bzhin gshegs pa ni bdag gi de bzhin gshegs pa'o zhes de ltar tha snyad du
151a3(mdo 'grel): byed ces dogs pa bsal ba'i phyir/ 'jam dpal ci khyod nga la 'di snyam du de bzhin gshegs pa ni bdag gi de bzhin gshegs pa'o snyam sems sam zhes bka' stsal te/ sems la zhes bya ba ni tshig lhag ma'o/ /
151a4(mdo 'grel): tshig gnyis kyis mngon par zhen pa ston te/ 'di ltar tha snyad tsam lan du mar brjod pa las mngon no/ /bcom ldan 'das de ni ma lags so zhes bya ba ni mngon par zhen pa de la rtsod pa'o/ /de ci'i slad du zhe na zhes bya ba ni de
151a5(mdo 'grel): bzhin gshegs pa'i sras nyid du shin tu grags pa khyod ji ltar yab la mngon par zhen par mi byed ces dgongs pa'o/ /bcom ldan 'das 'di ltar de bzhin gshegs pa ni bdag gi de bzhin gshegs pa'o snyam du mi
151a6(mdo 'grel): sems pa'i slad du'o zhes bya ba ni lan no/ /brgal ba gang yin pa de nyid lan du byas pa ma yin nam zhe na/ ma yin te bye brag yod pa'i phyir ro/ /gang gis bdag de snyam du mi sems pa ni rang gi ngo bo dmigs pa sngon du
151a7(mdo 'grel): song ba nyes pa rgyun mi 'chad par rab tu 'jug pa yin no/ /de bzhin gshegs pa ni bdag gi de bzhin gshegs pa yin no zhes bya ba ni tha snyad yin no/ /de bas na 'di'i rjes su 'brang ste/ bdag gi mngon par zhen
151b1(mdo 'grel): pa 'jug pa ma yin no zhes bstan pa yin no/ /de ci'i slad du zhe na zhes bya ba ni yon tan phun sum tshogs pa mchog gi gnas yab la re zhig ji ltar mi dmigs zhes dgongs pa'o/ /lan ni bcom ldan 'das 'di ltar de bzhin nyid ni
151b2(mdo 'grel): de bzhin gshegs pa nyid do zhes bya ba yin no/ /ni zhes bya ba ni gang gi phyir zhes bya ba'i don to/ /de bzhin nyid de bzhin du rnam par gnas pa ni ston pa yin no zhes bya ba'i tha tshig go /de bzhin du zhes bya ba ni gzung ba dang 'dzin pa
151b3(mdo 'grel): med pa'i ngo bor ro/ /kha cig las gtan tshigs 'dri ba ni mi smos par de'i de nyid kyang de bzhin nyid de zhes de skad du 'byung ba de'i don yang 'di lta ste/ bcom ldan 'das de nyid kyang de nyid kyi dngos po de nyid de bzhin nyid yin
151b4(mdo 'grel): te/ gzung ba dang 'dzin pa'i rnam pa dang bral ba nyid de bzhin nyid yin no zhes bya ba'i tha tshig go /de'i de nyid kyi dngos po nyid de bzhin nyid yin no zhes brjod par bya ba las dngos po de nyid de bzhin nyid yin no zhes gsungs pa ni chos can
151b5(mdo 'grel): gyi ngo bo de las don gzhan du 'gyur ba nyid 'gag pa'i phyir ro/ /gzung ba dang 'dzin pa'i rnam pa dang bral ba nyid ston pa yin par shes par bya ba'i phyir/ de bzhin gshegs pa nyid kyis de bzhin gshegs pa rnam par rig
151b6(mdo 'grel): par mi bgyid cing/ de bzhin gshegs pas kyang de bzhin nyid rnam par rig par mi bgyid do zhes gsungs te/ 'di ni gang gis gzung bar bya ba yang ma yin la/ de bzhin nyid kyi bdag nyid de ni bstan par bya ba'i phyir rnams
151b7(mdo 'grel): par rig par mi bgyid do/ /de ci'i slad du zhe na zhes bya ba ni byang chub pa dang chos kyi 'khor lo bskor ba la sogs pa sangs rgyas kyi spyan gyis rnam par gzigs pa rnams gzung ba dang 'dzin pa dang bral bar ji ltar khas blang zhes
152a1(mdo 'grel): dgongs pa'o/ /lan ni bcom ldan 'das 'di ltar don dam par na de bzhin nyid ni dngos po ma mchis shing/ de bzhin gshegs pa yang dngos po ma mchis pa'i slad du'o zhes bya ba yin te/ de bzhin nyid
152a2(mdo 'grel): ces bya ba ni 'dzin pa dang gzung ba yin par 'jig rten pa'i bdag nyid 'dod la/ de la ngo bo de'i dngos po med pa yin no/ /de bzhin gshegs pa yang de ltar kun brtags pa'i dngos po med pa kho na yin te/ de yang de
152a3(mdo 'grel): bzhin nyid kyi ngo bo las mi 'da' ba' i phyir ro/ /de ltar na gzung ba dang 'dzin pa rnam par gzhig pa dang/ rdul phra mo la sogs pa bkag pa bstan pas 'di bsgrubs zin te yang bstan mi dgos kyi/ tshig gi mtshams
152a4(mdo 'grel): sbyar ba dang/ dogs pa'i gnas spang ba'i phyir ro/ /don dam par zhes bya ba'i tshig ni rnam par rtog pa ma spangs shing mngon par zhen pa'i dbang gis gzung ba dang 'dzin pa'i dngos po ni kun rdzob yin par zhal gyis
152a5(mdo 'grel): bzhes pa yin pa'i phyir ro/ /yang de nyid gsal bar bya ba'i ched du 'og nas kyang gtan tshigs bstan pa' phyir de bzhin gshegs pa zhes bgyi ba'i tshig gis bstan pa 'di lta ste/ don gyi ngo bo de ni ming tsam du bas
152a6(mdo 'grel): te ming tsam snying po yin gyi/ don gyis stong zhes bya ba'i bar du yin te/ don dam par chos thams cad brjod du mi rung ba'i phyir dang/ ma skyes pa'i phyir ro/ /yang de bzhin gshegs pa zhes bya ba'i tshig de ni 'di lta ste
152a7(mdo 'grel): ming brjod pa tsam du zad kyi brjod par bya bar 'os pa ma yin te/ 'di skad du ming gis ming ni stong pa ste/ ming la ming ni yod pa min/ /chos rnams thams cad ming med pa/ /ming ni kun tu brtags pa yin zhes
152b1(mdo 'grel): gsungs so/ /gal te de lta na dod dam par yod cing brjod pa'i gnas su gyur pa gang la de bzhin gshegs pa ni bdag gi de bzhin gshegs pa'o zhes brjod pa dang/ mngon par zhen par byed pa'i de bzhin gshegs pa de gang yin zhe
152b2(mdo 'grel): na/ gang yang med do zhes spong bar byed pa ni gang la bdag 'di snyam du de bzhin gshegs pa ni bdag gi de bzhin gshegs pa'i snyam du zhes bya ba la sogs pa 'di yin no/ /the tshom gyis blo dkrugs pa dag gis ra chod du yongs su
152b3(mdo 'grel): zin kyang kha cig tshig 'di snyam du dogs pa'i dogs pa spang ba'i phyir/ bcom ldan 'das kyis 'jam dpal khyod de bzhin gshegs pa la the tshom za 'am zhes dris so/ /bcom ldan 'das de ni ma lags so zhes bya ba ni dris ma
152b4(mdo 'grel): theg pa gang yin pa'o/ /'di ltar gal te rgyun la sogs pa'i mtshan nyid de bzhin gshegs pa 'byung ba 'am/ rgyun gzhan du gyur pa'i ngo bor yongs su grub pa 'am/ rgyun rgyun chad pa'i bdag nyid du de bzhin gshegs pa yongs su
152b5(mdo 'grel): mya ngan las 'das pa yang rung ste/ de bzhin gshegs par yongs su grub pa 'ga' zhig mchis na ni de bzhin gshegs pa yul de la bdag the tshom 'tshal lo zhes gsungs te tshig de gsum gyis 'dus byas kyi mtshan nyid
152b6(mdo 'grel): bstan pa yin te/ skye ba dang rga shi dang mya ngan las 'das par gyur pa'i de bzhin gshegs par tha snyad gdags su rung ba'i don gyi dngos po 'di ni 'ga' yang yod pa ma yin te/ 'di ltar de bzhin gshegs pa zhes bya  
152b7(mdo 'grel): ba 'di ni byed pa'i rgyu mtshan du bstan pa yin te/ dngos po ji ltar gnas pa de bzhin du gshegs pa 'am/ rtogs pa la bya na/ byed pa rnam pa de gnyis ka yang rgyas par bsal zin to/ /'phags pa shes rab kyi pha
153a1(mdo 'grel): rol tu phyin pa bdun brgya pa// //bam po bzhi pa/ kha cig gi blo la 'di snyam du gal te 'dus byas kyi mtshan nyid gsum gyi dbye ba yod pa ma yin nam/ shAkya'i rigs sam gzhan du
153a2(mdo 'grel): de bzhin gshegs pa 'byung ba dang/ de bzhin du mya ngan las 'das par ma bstan te zhugs pa dang/ gang+gA'i klung gi bye ma dang mnyam pa'i sangs rgyas bcom ldan 'das rnams yongs su mya ngan las 'das pa de ji lta bu
153a3(mdo 'grel): de bas na 'dir 'jam dpal khyod de bzhin gshegs pa 'byung ngo snyam du mi sems sam zhes dris so/ /'byung ba smos pas gnas pa yang rig par bya'o/ /dang po dang rgyun gyis 'byung ba zhes bya'o/ /lan bcom ldan 'das
153a4(mdo 'grel): gal te chos kyi dbyings la 'byung ba mchis na ni bdag de bzhin gshegs pa 'byung ngo snyam du sems par 'gyur ro zhes bya ba yin te/ sems zhes bya ba ni lhag ma'o/ /chos kyi dbyings la ni sngon med pa'i skye ba yod pa
153a5(mdo 'grel): ma yin no/ /de bas na gnyis la dben pa'i bdag nyid de bzhin gshegs pa la yang sngon med pa'i skye ba yod pa ma yin no/ /de bas na bdag de snyam du mi sems so zhes dgongs pa'o/ /'jam dpal khyod sangs rgyas
153a6(mdo 'grel): bcom ldan 'das gang+gA'i klung gi bye ma snyed yongs su mya ngan las 'das par mi smos sam zhes bya bas ni dri ba rnam pa gnyis pa bstan to/ /bcom ldan 'das nyid kyis de'i lan gdab par bzhed nas bcom ldan 'das
153a7(mdo 'grel): sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig pa ma lags sam zhes gsol to/ /yul gcig pa zhes bya ba ni rten gcig pa ste/ dper na nya rnams kyi yul chu lta bu'o
153b1(mdo 'grel): yul gcig pa'i dbang du byas te yul gcig pa dris pa gang zhe na/ 'di ltar bsam gyis mi khyab pa'i yul du zhes gsungs so/ /'di ltar zhes bya ba ni tshig gi phrad yin te/ 'di lta ste zhes bya ba'i tha tshig go /gang dag gi yul bsam
153b2(mdo 'grel): gyis mi khyab pa yin pa de la de skad ces gsungs so/ /bsam gyis mi khyab pa zhes bya ba ni chos kyi dbyings shin tu rnam par dag pa la dgongs pa yin te/ thams cad du bsam par mi nus pa'i phyir ro/ /des na 'di skad bstan te/
153b3(mdo 'grel): ci rnam par byang ba skyes shing thugs rje'i snying po dang shin tu ldan pa'i bcom ldan 'das rnams chos kyi dbyings la de'i bdag nyid du rten tam/ ci sten pa ma lags sam zhes bya ba yin no/ /'jam dpal de de bzhin te zhes bya ba la
153b4(mdo 'grel): sogs pa gsungs te/ gal te de de ltar nges pa yin na re zhig gzhag ste/ 'di yang dris pa bcom ldan 'das shAkya thub pa de ltar bzhugs sam zhe na/ 'jam dpal de de bzhin no zhes bka' stsal to/ gal te de ltar na de
153b5(mdo 'grel): bzhin gshegs pa rnams mya ngan las 'das pa la mi gnas pa nyid grub pa yin no/ /zhes dgongs nas bcom ldan 'das shAkya thub pa bzhugs pa de'i slad du gang+gA'i klung gi bye ma snyed kyi sangs rgyas bcom ldan 'das 'od srungs
153b6(mdo 'grel): la sogs pa mya ngan las 'das nas yun ring por bzhed pa de dag yongs su mya ngan las ma 'das pa lags so/ /de ci'i slad du zhe na zhes bya ba ni 'dir 'brel pa ci yod na/ gang gcig bzhugs na thams cad kyang bzhugs pa yin /
153b7(mdo 'grel): 'di ltar gcig gi bdag nyid du thams cad rjes su 'dug pa ni ma yin la/ tshogs tha dad pa kho nas byang chub so sor thob bo zhe na/ lan ni bcom ldan 'das sangs rgyas bcom ldan 'das rnams ni 'di ltar zhes bya ba la sogs
154a1(mdo 'grel): pa yin no/ /dgongs pa ni 'di lta ste/ ji ltar bcom ldan 'das shAkya'i tog pa dag pa chen po'i mthu dang/ thugs rje'i snying po'i dbyings dang da ltar ldan zhing rgyun chad pa'i mtshan nyid yongs su mya ngan las 'das
154a2(mdo 'grel): pa ma yin no/ /de bzhin du de dag kyang de'i ngo bo nyid yin pas de ni rigs pa ma yin no/ /'di ltar byang chub sems dpa' shin tu rnam par dag pa'i nus pa dang/ thugs rje zhan pa'i gnas skabs na yang re zhig sems can
154a3(mdo 'grel): yongs su smin pa'i dus la gzigs shing dus dpag tu med par bzhugs so/ /byang chub brnyes nas kyang shin tu dag pa'i mthu dang/ thugs rjes chen po brnyes nas dpag tu med pa'i sems can gyi tshogs la myur du phan
154a4(mdo 'grel): gdags par bya ba'i phyir bzhugs pa'i de bzhin gshegs pa la dad pa can su zhig yid ches par mi byed de bas na sangs rgyas bcom ldan 'das rnams ni mi gnas pa'i mya ngan las 'das pa kho na yin no/ /las byed
154a5(mdo 'grel): pas rab tu phye ba'i bcom ldan 'das shAkya thub pa skye ba med pa yin du zin kyang gang dag ma 'ongs pa'i dus na 'byung ba 'phags pa byams pa la sogs pa de dag kyang de ltar 'gyur du dogs so zhes na de'i phyir/ bcom ldan
154a6(mdo 'grel): 'das de bas na bcom ldan 'das nyid kyis mngon par rdzogs par sangs rgyas na zhes bya ba la sogs pa gsungs te/ 'di ltar rtag pa la sogs pa'i ngo bo bzhin du las byed pas rab tu phye ba rnams tshad ma dang 'gal bas dus
154a7(mdo 'grel): thams cad du skye ba med pa yin pas ni bcom ldan 'das shAkya thub pa shin tu rnam par dag pa'i ngo bor byung ste mngon par rdzogs par sangs rgyas na/ gang dag ma 'ongs pa'i dus na de bzhin gshegs pa 'byung ba mi pham pa
154b1(mdo 'grel): la sogs pa yang mngon par rdzogs par sangs rgyas pa kho nar lta bar bya ste/ de nyid kyi ngo bo yin par gtan tshigs su mthun pa'i phyir dang/ de bzhin gshegs pa thams cad kyang mnyam pa nyid mngon par rdzogs par byang chub pa yin pa'i
154b2(mdo 'grel): phyir ro/ /rnam pa thams cad du gtan tshigs 'dra ba yin la 'bras bu mi 'dri ba ni rigs pa ma yin no/ /mnyam pa nyid 'di la dgongs nas bshad pa yin par khong du ma chud pa dag de ci'i slad du zhe na zhes smras te/ ngo bo tha dad pa yin
154b3(mdo 'grel): bzhin du gcig mngon par rdzogs par sangs rgyas na ji ltar de las gzhan pa dag kyang mngon par rdzogs par sangs rgyas zhes bya/ de lta na ni shin tu thal bar 'gyur ro zhes bsams pa'o/ /rang brjod par bzhed pa ston pa ni bsam gyi mi
154b4(mdo 'grel): khyab pa la 'das pa 'am zhes bya ba la sogs pa yin te/ sngon med pa'i ngo bo skyes nas zhig pa ni 'das pa'o/ /sngon med pa'i ngo bo skyes nas ma 'gags pa ni da ltar ro/ /sngon med pa'i ngo bo phyis 'byung ba ni ma 'ongs pa'o/ /thams
154b5(mdo 'grel): cad kyang nges par las byed pa dang bral ba'i ngo bo kho na yin no/ /des na dus gsum gyi de bzhin gshegs pa yang chos nyid 'di las mi 'da' ba kho na yin no/ /de lta ma yin na de dag sangs rgyas kho na yin par mi 'gyur te/ tshad
154b6(mdo 'grel): ma dang 'gal ba rtogs na phyin ci log yin pa'i phyir ro/ /gang gi phyir de ltar las byed pas rab tu phye ba'i de bzhin gshegs pa 'byung ba la sogs pa yang dag pa ma yin no/ /bcom ldan 'das de bas na su dag 'di skad du de
154b7(mdo 'grel): bzhin gshegs pa skyes so zhes bgyi ba nas/ yongs su mya ngan las 'das pa'i bar du sems pa de dag gi 'jig rten gnas pa ni 'khrul pa ste nor pas de dag lung dang rigs pa'i don ma rtogs pa yin no/ /yi ge kha cig
155a1(mdo 'grel): las 'jig rten gnas pa ni 'khrul ba ste zhes 'byung ba de'i don yang snang ba med pa'i phyir dang/ ji lta ba bzhin gyi shes rab kyi snang ba med pa'i phyir ro/ /bcom ldan 'das de dag ni 'jig rten gnas pa
155a2(mdo 'grel): zhes bya ba la 'jig rten gnas pa ni shes pa dang shes bya dang/ rjod par byed pa dang brjod par bya ba'i mtshan nyid 'jig rten gyi tha snyad la bya ste/ 'jig rten pa rnams shin tu de la mngon par zhen pa'i phyir ro/ /'phros
155a3(mdo 'grel): par bgyid pa lags so zhes bya ba ni gzhan du 'dzin pa'am ston pa'o/ /de dag kyang gang zhe na/ su dag 'di snyam du de bzhin gshegs pa skyes so zhes bgyi ba nas/ yongs su mya ngan las 'das pa'i bar du mngon
155a4(mdo 'grel): par zhen pa yin no/ /bar gyi tshig gis skye'o/ /skye bar 'gyur ro/ /gnas zin to/ /gnas so/ /gnas par 'gyur ro/ /yongs su mya ngan las 'das so/ /yongs su mya ngan las 'da' o/ /yongs su mya ngan las 'da' bar 'gyur ro zhes bya ba de la sogs
155a5(mdo 'grel): pa gsungs so/ /gang dag la de ltar mngon par zhen pa med du zin kyang de dag la yang 'khrul pa dang 'jig rten gnas pa ni yod pa ma yin nam/ byis pa dang mkhas pa gnyis kyi tha snyad ni 'dra ba yin pa'i phyir ro zhe
155a6(mdo 'grel): na/ de dag gis ni 'gro ba sgyu ma lta bur 'dug pa khong du ma chud pa'i phyir dang/ mngon par zhen pa med pas ma brlan pa'i phyir ro/ /da ni mngon sum du gyur cing dge bar gyur pa rnams 'di la gus pas skyed pa'i ched
155a7(mdo 'grel): du bsam gyis mi khyab pa bstan pa 'di zab par brjod pa'i phyir bcom ldan 'das kyis 'jam dpal de'i phyir khyod kyis de bzhin gshegs pa bsam gyis mi khyab pa zhes bya ba la sogs pa gsungs te/ shin tu
155b1(mdo 'grel): rab tu zab pa 'di gang gis bshad pa la gzhan 'di dang 'dra ba nyan pa yod pa yin te/ de bas na khyod kyis de bzhin gshegs pa bsam gyis mi khyab pa 'di de bzhin gshegs pa'i spyan sngar ram/ byang chub sems dpa' 'am/ dgra bcom
155b2(mdo 'grel): pa'i mdun du brjod pa rjod cig /de bzhin gshegs pa bsam gyis mi khyab pa ni de bzhin gshegs pa bsam gyis mi khyab pa ste/ ji skad du gsungs pa'i rang gi ngo bo la bya'o/ /de ci'i phyir bsam gyis mi khyab ce na/ gang gi
155b3(mdo 'grel): phyir bsam du med pa ste/ bsam pa med pa'o/ /de nyid kyang ji lta bu zhe na/ gang gis bsam pa las 'das pa ste/ bsam par bya bar nus pa'i ngo bos las gang gi phyir 'das pa zhes bya ba'i tha tshig go /de bas na bsam
155b4(mdo 'grel): gyis mi lang ba zhes gsungs so/ /de ltar na tshig dang po ni bstan pa yin no/ /bzhi pa ni tshig mjug bsdud pa yin no/ /yang na skyes nas thob pa dang/ thos pa las byung ba dang/ bsam pa las byung ba dang/ bsgoms
155b5(mdo 'grel): pa las byung ba shes rab rnam pa bzhi'i spyod yul ma yin pa'i phyir tshig rnam pa bzhi dang go rim bzhin du sbyar ro/ /de ci'i phyir zhe na zhes bya ba ni chos la slob dpon 'chab dang bral ba'i byang chub sems dpa' chen po rnams
155b6(mdo 'grel): man ngag 'di 'bogs par ji ltar rigs zhe na/ dgongs pa ni gzhan de bshad na don med par 'gyur ba'i phyir/ 'di ltar de dag ni thos nas bsngags par yang mi 'gyur zhes bya ba la sogs pa lan yin te/ 'di ni phyin ci
155b7(mdo 'grel): ma log par bstan pa kho na yin no zhes bsngags par yang mi 'gyur te/ dngos po'i de kho na nyid la reg par bstan pa ma yin no zhes khong du chud pa'i phyir ro/ /spong bar yang mi 'gyur zhes bya ba ni shin tu rnam par dag pa'i
156a1(mdo 'grel): chos kyis dbyings kyi rgyu 'thun pa'i phyir dang/ brgyud pa'i sgo nas rang gi mtshan nyid kyi mthar thug pa yin no zhes shes pa'i phyir ro/ /bsam pa 'di lta ste/ chos rnams la slob dpon 'chab pa'i phyir ni ma
156a2(mdo 'grel): yin no/ /'di skad bstan te/ chos 'chad par byed na thos pa la dga' bar bya ba'i phyir byed dam/ ma 'ongs pa na phan pa dang bde bar bya ba'i phyir byed grang na/ de la chos zab mo'i bzod pa dang bral ba de la byas na mgu ba
156a3(mdo 'grel): nyi tsher ma zad kyi/ len par yang mi byed/ phan pa yang mi sgrub kyi/ slar phyin ci log nyid du byed par 'gyur te/ 'di ltar de thos pas dngos po 'am dngos po med pa lta bar lhung bar 'gyur te/ 'chad pa dang don gnyis la dngos po
156a4(mdo 'grel): dang dngos po med par lhag par mos pa'i phyir ro/ /de bas na spong bar byed pa yang yin no/ /gang gis don med pa la gzhol bar 'gyur ba de bas na snod ma yin pa la lhag pa'i bsam pas 'di brtsams pa ni 'ju
156a5(mdo 'grel): stobs chung ngus zas lci ba za ba bzhin du don ma yin pa gcig nas gcig tu 'phel bar 'gyur bas 'di dag la ma byas na legs pa kho na yin no/ /de bas na de kho na nyid mngon sum du byas pa chos kyi de kho na nyid kyi
156a6(mdo 'grel): gtam rnam par nges pa'i bdud rtsi'i ro myong bas bskyed pa'i srid pa can kho na'i mdun du yongs su mgu bar bya ba'i phyir bshad na mdzes pa yin no/ /de bas na 'phags pa dkon mchog brtsegs pa las dman pa la lhag
156a7(mdo 'grel): par mos pa rnams la chos zab mo 'chad pa ni byang chub sems dpa' i ltung ba yin par gsungs so/ /de ci'i phyir zhe na zhes bya ba ni so so'i skye bo rnams la 'di ltar de dag shin tu sngags par yang mi 'gyur/ spong bar
156b1(mdo 'grel): yang mi 'gyur ba ga la yod ce na/ so so'i skye bo ma yin no zhes bstan pa'i phyir 'di ltar 'di bsam gyis mi khyab pa/ bsam du med pa zhes bya ba la sogs pa gsungs te/ 'di yang snga ma bzhin du bsam gyis mi khyab pa zhes
156b2(mdo 'grel): bya ba'i tshig dang po ni bstan par 'gyur ba'o/ /lhag ma tshig gnyis ni 'chad pa yin no/ /yi ge kha cig las 'di ltar bsams pa ni bsam gyis mi khyab pa bsam du med pa zhes 'byung ste der ni bdag gis rtogs pa zhes bya
156b3(mdo 'grel): ba khong nas dbyung ngo/ /bsam du med pa bsam gyis mi lang ba ni snga ma bzhin no/ /de dag thams cad kyis ni so so'i skye bo rnams las khyad par du bstan pa yin te/ 'di lta ste bsam gyis mi khyab pa yongs su shes pa
156b4(mdo 'grel): yin no/ /de skad bcom ldan 'das kyis bka' stsal pa dang/ 'phags pa yang bsam gyis mi khyab pa 'chad par bzhed nas/ bcom ldan 'das chos thams cad bsam gyis mi khyab cing bsam du ma mchis pa 'di la byis pa 'am
156b5(mdo 'grel): mkhas pa su zhig bsngags pa 'am/ sdong par 'gyur te/ de dag rjes su bsngags shing spong bar byed na ni stong pa nyid de'i nang du 'dus pa'i phyir chos 'di thams cad don dam pa yin par zhen par 'gyur ro/ /de bas na gang yang
156b6(mdo 'grel): dag par bsngags pa'am/ spong bar 'gyur ba med de/ de'i ngo bo nyid kyi sgra dang don gnyis mi rigs pa'i phyir dang/ sgrub pa dang sel ba yang mi 'thad pa'i phyir ro/ /gzhan yang byed pa po la sogs pa'i bye brag bsngags pa
156b7(mdo 'grel): la sogs pa thams cad brtags pa yin la/ de yang don du yod pa ma yin pa des na thams cad yang dag pa ma yin no zhes bstan to/ /de bas na byis pa rnams kyi bsngags pa sgrub pa dang 'gog pa la sogs pa de dag ni log pa'i
157a1(mdo 'grel): mngon pa'i nga rgyal tsam byed par zad kyi/ gang gis ci yang bsngags par byas pa dang/ bkag pa med do zhes dgongs pa'o/ /chos thams cad bsam gyis mi khyab par bstan na ni so so'i skye bo rnams kyang de bzhin
157a2(mdo 'grel): gshegs pa bzhin du bsam gyis mi khyab pa yin par smras par 'gyur ro/ /de yang 'thad pa ma yin te/ de ltar med pa yin na ni de dag phan tshun du bye brag 'ga' yang yod par mi 'gyur ro zhes kha cig dogs pa bsal ba'i
157a3(mdo 'grel): phyir/ 'jam dpal ji ltar de bzhin gshegs pa bsam gyis mi lang ba de ltar so so'i skye bo'i rnams kyang bsam gyis mi lang ba yin nam zhes dris te/ ci yin nam zhes bya ba lhag ma'o/ /yang na tshig zur gyis smras
157a4(mdo 'grel): pa'o/ /'di la dogs pa mi bya bar bstan pa'i phyir/ bcom ldan 'das so so'i skye bo rnams kyang de bzhin du bsam gyis mi khyab pa lags so zhes gsungs so/ /blo bzang pos smra bar 'dod pa thugs su chud nas 'jam dpal de
157a5(mdo 'grel): de bzhin no zhes zhal gyis bzhes so/ /de ci'i phyir zhe na zhes bya ba ni rgol ba ste/ rgol ba su yang med par gnyis kyis lan 'debs pa gnyis smras zhes bya ba'i tha tshig go /de bas na bcom ldan 'das kyis blo bzang po'i
157a6(mdo 'grel): brjod par 'dod pa ston pa ni 'di ltar bsam pa thams cad ni bsam gyis mi lang ba'i phyir ro zhes bya ba yin no dgongs pa ni 'di yin te/ ji tsam ji tsam du rnam par shes pa sems pa'i ngo bo 'am/ gzhan yang rung 'ga' 
157a7(mdo 'grel): zhig la 'byung ba de tsam de tsam du de don gzhan yin par mngon par zhen te 'byung ba yin yang rtog pa'i rang gi ngo bo tsam la 'chel ba kho na yin gyi/ don gzhan gyi ngo bo la reg ste 'byung ba ni ma yin no/ /'di ltar
157b1(mdo 'grel): don gzhan gyi ngo bo ni de'i ma yin na ji ltar des ma myong ba'i ngo bo la don rjes su myong ba zhes bya/ de bas na so so'i skye bo la sogs pa thams cad ni bsams pa las 'das pa yin no/ /khyad par du bzhag pa ni de kho na nyid khong du ma chud
157b2(mdo 'grel): pa zhes bstan pa yin no/ /bsam pa zhes bya ba ni gzhan gyi mngon par zhen pa'i rjes su 'brangs nas bstan pa yin gyi/ dngos po gnas pa'i phyir ni ma yin te/ ma bkag par thal bar 'gyur pa'i phyir ro/ /bdag gis brjod par
157b3(mdo 'grel): 'dod pa ni 'di kho na yin no zhes rang gi brjod par 'dod pa tshig zur gyis bstan pa'i phyir gsung ba ni gal te dngos po'i chos kyi rang gi ngo bo dang/ so so'i skye bo yang bsam gyis mi khyab pa yin na/ 'o na dang po 'dri ba'i tshe ji ltar de
157b4(mdo 'grel): bzhin gshegs pa bsam gyis mi lang ba de bzhin du so so skye bo rnams kyang bsam gyis mi lang ba yin nam zhes bcom ldan 'das kyis gtan tshigs ci'i slad du de skad bka' stsal/ ci'i phyir de skad dri bar mi bya zhe na/ lan du
157b5(mdo 'grel): bcom ldan 'das so so'i skye bo nyid kyang zhes bya ba la sogs pa gsungs te/ so so'i skye bo nyid ces bya ba skal ba mnyam pa zhes bya bar brtags pa yang bsam gyis mi lang ba lags sam/ kyang gi sgras so so'i skye bor ma bas
157b6(mdo 'grel): kyi zhes bya ba yin no/ /yang na so so'i skye bo nyid kyang zhes bya ba so so'i skye bo kho na'i bye brag rnams dag pa'i phyir ston pa yin na ni kyang gi sgras de bzhin gshegs pa yang bsdus pa yin no/ /de ci'i slad du zhe na zhes bya ba ni gzhan
157b7(mdo 'grel): gyi dogs pa'i dbang du byas nas dri ba 'di byas kyi/ rang gi bsam pa'i rjes su 'brangs nas byas pa ma yin no zhes bya ba'i tha tshig go /'dir lan ni bcom ldan 'das chos thams cad ni bsam gyis mi lang ba'i slad du'o zhes
158a1(mdo 'grel): bya ba yin te/ ni zhes bya ba'i sgra ni shin tu gsal bar byed pa'i ngo bo nyid ston par byed pa yin pa'i phyir ro/ /'di ni don shin tu gsal pa yin pas gzhan gyi dogs pa yang yod pa ma yin no zhes bstan pa yin
158a2(mdo 'grel): no/ /de bas na bsam gyis mi khyab pa dngos po mdza' dag la khyab pa 'di rtogs par byas nas gzung ba dang 'dzin pa dang bdag dang bdag gi la sogs par rnam par rtog pa thams cad spang pa'i phyir dmigs su med pa'i
158a3(mdo 'grel): ting nge 'dzin goms pas mya ngan las 'das pa thob par 'dod pa rnams kyis 'di la brtson par bya ba ma yin te/ 'di ni thar pa'i grong khyer du phyin pa dang rjes su mthun pa'i lam yin la/ rnam par rtog pa thams cad zad pa'i
158a4(mdo 'grel): rang bzhin kho na ni 'di ltar mya ngan las pa kho na yin no/ /gang la la dag kha cig gis so sor brtags pa'i 'gog pa la sogs pa gud na yod pa kho na mya ngan las 'das pa yin par brtags nas de 'thob par bya ba'i ched du
158a5(mdo 'grel): brtson par byed pa de dag ni don med pa'i gnas su gyur pa yin no/ /de ci'i slad du zhe na/ 'di ltar gang bsam gyis mi lang pa de nyid rnam par rtog pa thams cad spangs pa'i phyir/ mya ngan las 'das pa lags te dngos po
158a6(mdo 'grel): gzhan gyur pa ma yin no/ /de ltar byas na rnam par rtog pa ma gtogs par 'khor ba nam yang yod pa min zhes bya ba la sogs pa dang shin tu mthun pa yin no/ /de bas na thabs ma yin pa la zhugs pa de dag ni nyam thag
158a7(mdo 'grel): par 'gyur te/ thabs ma yin pa la zhugs pa de dag ni 'jigs par bcas pa dang nye ba'i lam du 'gro ba bzhin du dka' ba dang/ yun ring por 'jigs pa med pa dang/ mya ngan las 'das pa'i grong du phyin par mi 'gyur ro//
158b1(mdo 'grel): gang gi phyir de ltar khyab par bya ba bsam gyis mi khyab pa ste/ de'i slad du bsam gyis mi lang ba stong pa nyid la tha dad pa so so'i skye bo dang/ rdzogs pa'i sangs rgyas la sogs par dbye ba ma mchis so/ /mya ngan las 'das par
158b2(mdo 'grel): zhugs pa yin par brtags par bya ba yang yin no zhes bya ba lhag ma'o/ /bde bar gshegs par khas len pa dag yin na gang dag 'di skad du 'di dag ni so so'i skye bo'i chos 'dod chags la sogs pa dang/ /
158b3(mdo 'grel): de dag la sogs pa 'di dag ni 'phags pa'i chos rnams so zhes kha cig ji ltar yang dag pa nyid yin par rtogs par byed par 'gyur/ de bas na bcom ldan 'das gang dag 'di skad du 'di dag ni so so'i skye bo'i chos rnams
158b4(mdo 'grel): so zhes bya ba la sogs pa gsungs so/ /des ni 'di skad bstan te/ de dag ni log par rnam par rtog pa kho na yin te dngos po thams cad la khyab par byed pa ni gsal bar rtogs pa dang/ lus gis shes par bya ba yin du zin
158b5(mdo 'grel): gyis kyang phyin ci log tu mngon par zhen pa yin pa'i phyir ro/ /de dag la 'di skad brjod par bya ste/ yang dag pa'i ye shes la sogs pa yon tan phun sum tshogs pa thams cad ni dge ba'i bshes gnyen la rag las pa yin
158b6(mdo 'grel): pas dge ba'i bshes gnyen sangs rgyas dang byang chub sems dpa' la sogs pa rnams la bsnyen bkur gyis shig dang/ de nas phyis 'di dag ni so so'i skye bo'i chos rnams so/ /'di dag ni 'phags pa'i chos rnams so
158b7(mdo 'grel): zhes kun rdzob kyi bden pa dang don dam pa'i bden pa yul rnam par dbye bar zhes par 'gyur ro/ /gal te dge ba'i bshes gnyen la rten pas rnam par rtog pa 'di dag spong ba yin na dge ba'i bshes gnyen ni dpag tu med
159a1(mdo 'grel): grangs med pa la bsnyen bkur byas pa khyod kyis 'di lta ste/ sems can thams cad kyi mchog de bzhin gshegs pa yin pa dang/ de bzhin du bsam gyis mi khyab pa'i chos dang ldan pa dang/ nyan thos rnams
159a2(mdo 'grel): rnam par 'dul bar mdzad pa dang/ bsod nams kyi zhing dam pa yin par rnam par rtog pa gang yin pa 'di dag ci'i phyir snang snyam du kha cig dogs pa la/ de'i lan go rims bzhin du gdab pa'i phyir/ 'jam dpal
159a3(mdo 'grel): khyod de bzhin gshegs pa sems can thams cad kyi mchog tu 'dod dam zhes bya ba la sogs pa gsungs so/ /ji tsam du 'bras bu thob par ston pa la bdag gi rnam par rtog pa 'di ni kun rdzob kyi lam gyi rjes su
159a4(mdo 'grel): 'brangs pa yin gyi yang dag pa nyid du mngon par zhen pa nyid ni ma yin no zhes bstan pa'i phyir/ gal te 'di la sems can du yongs su grub pa 'ga' zhig mchis na ni zhes bya ba la sogs pa gsungs te/ sems
159a5(mdo 'grel): can nyid ni don dam par yongs su ma grub ste/ chos dang gang zag la bdag med pa yin pa'i phyir ro/ /de la bltos nas de bzhin gshegs pa mchog yin par lta ga la 'gyur zhes bya ba'i tha tshig go /gal te bsam
159a6(mdo 'grel): pa'i chos dang ldan pa 'ga' zhig mchis na ni zhes bya ba 'di la yang chos dang gang zag la bdag med pa kho na'i chos dang chos can de dang ldan pa 'am/ 'thob pa'i ngo bo 'am/ 'brel pa'i ngo bo med pa'i phyir bsam
159a7(mdo 'grel): pa'i chos dang ldan pa 'ga' yang yod pa ma yin na de la bltos nas de bzhin gshegs pa bsam gyis mi khyab pa'i chos dang ldan pa nyid du lta ga la 'gyur zhes dgongs pa'o/ /bcom ldan 'das gal te la la zhig
159b1(mdo 'grel): bsam gyis mi khyab pa'i dbyings 'dul bar 'gyur na ni zhes bya ba ni 'di ltar 'dul ba ni skyon rnams dang bral ba dang/ yon tan rnams 'byung bar byed pa'o/ /nyan thos zhes bya ba de dag 'dul bar byed pa de las ma gtogs pa gzhan
159b2(mdo 'grel): bsam gyis mi khyab pa yod pa ma yin te/ 'di ltar 'dod chags la sogs pa'i skyon gang dag yin pa de dag rang gi dang gis rnam par zhig pa ni btul ba ma yin no/ /yon tan gang dag yin pa gnyen po goms pa yang rang bzhin
159b3(mdo 'grel): gyis rnam par 'gyur ba ste/ de dag kyang sngon ma dul ba ma yin na ji ltar btul ba zhes bya/ de bas na sngon sma ma phab pa'i 'du byed rnams la gcig par mngon par zhen nas byis pa yang dag pa ma yin pa mthong ba rnams kyi mi
159b4(mdo 'grel): bden pa'i blos btul lo snyam pa'i tha snyad 'jug pa yin pas bdag la ni nyan thos rnams de bzhin gshegs pas btul lo snyam du rnam par rtag pa ma mchis pa ma lags so/ /gzhan yang skyob pa'i rnam par mi rtog pa'i
159b5(mdo 'grel): dbang tsam kho nas btul ba grub par 'gyur te/ de bas na btul lo snyam pa'i tha snyad 'jug pa yin gyi/ bcom ldan 'das ni de dag 'dul bar lan 'ga' yang mdzad pa ma yin to/ /de bas kyang bdag ni de bzhin gshegs pas
159b6(mdo 'grel): btul lo snyam du mi sems so/ /bcom ldan 'das sangs rgyas 'byung ba ni gang la yang phan pa'am/ gnod par yang nye bar gnas pa ma lags so zhes bya ba la phan pa ni yon tan gyi tshogs so/ /gnod pa ni skyon gyi tshogs
159b7(mdo 'grel): so/ /nye bar gnas pa ni 'jug pa dang blo sngon du btang ste byed ces bya ba'i bar du yin no/ /de ci'i slad du zhe na zhes bya ba ni gal te 'ga' la yang phan pa dang gnod pa gnyis byed par nye bar gnas pa ma yin na/ de ji ltar so
160a1(mdo 'grel): so'i skye bo la bsam pa'i chos dang ldan pa rnams bsal nas nyan thos la sogs pa la bsam gyis mi khyab pa'i chos dang ldan par sgrub par mdzad ces bya ba'i tha tshig go /de nyid brdzun pa yin no zhes
160a2(mdo 'grel): bstan pa'i phyir/ 'di ltar dbyings 'di ni gnas pa nyid dang zhes gsungs te/ so so'i skye bo'i gnas skabs na yang gnas pa nyid do zhes dgongs pa'o/ /dbyings 'di ni ma 'dres pa nyid de zhes bya ba ni bsam par bya ba'i
160a3(mdo 'grel): chos dang ldan pa dang ma 'dres par gyur pa ste dus thams cad du dbyings de lta bu yin pa'o/ /dbyings de gang yin zhe na/ 'di lta ste bsam gyis mi khyab pa'i dbyings lags pa'i slad du'o zhes gsungs te/ stong pa zhes
160a4(mdo 'grel): bya ba'i tha tshig go /de nyid kyi phyir dbyings de la ni nyan thos tha dad pa nas so so'i skye bo tha dad pa'i bar du mi dmigs te kun kyang ngo bo nyid de tsam du mnyam pa'i phyir ro/ /dbye ba rnam par gzhag pa ni dri ma spangs
160a5(mdo 'grel): pa dang/ ma spangs pa'o/ /bar du zhes smos pas ni byang chub sems dpa' dang/ rang rgyal ba dang/ rdzogs pa'i sangs rgyas rnams gzung ngo/ /bcom ldan 'das dngos po ma mchis pa nyid kyi slad du zhes bya ba 'di
160a6(mdo 'grel): la gzung ba la sogs pa'i rnam par rtog pa'i dngos po yod pa ma yin pas de bzhin gshegs pa ni dngos po med pa'o/ /de'i dngos po ni dngos po med pa nyid do/ /de bas na dngos po med pa nyid kyi phyir de bzhin gshegs
160a7(mdo 'grel): pa ni rang la yod pa'i bsod nams kyi zhing dang gzhan yin te/ de ni de'i ngo bo yin pa'i phyir ro/ /gtan tshig de'i slad du de ni thams cad pas lhag par bsod nams kyi zhing bla na ma mchis pa'o/ /'di'i phyir yang bla na
160b1(mdo 'grel): med pa yin te/ shin tu sbyangs pa yin pa'i phyir dang/ yun ring por gnas pa'i phyir dang/ 'bras bu mi nyung ba rab tu sbyin pa'i phyir ro/ /de dag nyid go rims bzhin du bstan pa'i phyir de ni zhing gang ba ma lags zhes bya ba la sogs
160b2(mdo 'grel): pa gsungs te/ skyon rnams kyis gang ba ma lags/ yon tan rnams kyis ma gang ba yang ma lags pa'o/ /bcom ldan 'das yang de la chos gang yang yang dag par 'grub par mi 'gyur zhes bya ba ni nyon mongs pa'i bag
160b3(mdo 'grel): chags kyang ngo/ /bas? par mi 'gyur zhes bya ba ni 'jig rten pa'i yon tan dang mya ngan las 'das pa yang ngo/ /de la sa bon btab pa ni rnam par mi 'phel zhing yongs su mi 'grib bo zhes bya ba la/ de la zhes bya ba ni yul de la'o/ /
160b4(mdo 'grel): sa bon ni de la dmigs pa'i dge ba ste/ rang gi rgyud la dge ba'i sa bon bzhag cing yod pa'i tha tshig go /gal te 'grib pa med cing 'phel ba med na 'o na ni 'bras bu mnyam par 'gyur ro/ /de lta na yang khyad par du 'phags pa
160b5(mdo 'grel): med pa'i phyir bla na med pa nyid ma yin par 'gyur ro zhes dogs nas/ 'jam dpal khyod kyis ci las bsams te/ zhing de las sa bon btab pa zhes bya ba la sogs pa bka' stsal to/ /bcom ldan 'das 'di ltar zhing de ni
160b6(mdo 'grel): zhes bya ba la sogs pa ni brjod par bzhed pa ston pa yin no/ /bsam gyis mi khyab pa zhes bya ba ni lhag ma med pa'o/ /'di skad bstan te/ yul bsam gyis mi khyab pa la sa bon btab pa ni 'bras bu bsam gyis mi
160b7(mdo 'grel): khyab pa nyid du 'gyur te/ 'bras bu ni rgyu dang 'bras bu mthun pa'i phyir ro/ /de la 'bras bu bsam gyis mi khyab pa yang sangs rgyas nyid yin la/ de yang 'grib pa med cing 'phel ba med de/ bla na med pa yin pa'i phyir ro//
161a1(mdo 'grel): de bas na sa bon yang 'bras bu'i sgo nas 'grib pa med pa dang 'phel ba med pa zhes bshad do/ /des na de'i tshe sangs rgyas kyi mthus zhes bya ba la sogs pa ni sgro 'dogs pa dang skur pa 'debs pa dang bral ba'i
161a2(mdo 'grel): chos kyi rnam grangs kyi che ba'i bdag nyid ston par byed pa yin no/ /sa chen po rnam pa drug tu g.yos par gyur to zhes bya ba ni las byed pa'i bye brag yin te/ rnam pa drug ni rab tu g.yo ba dang/ mtho ba dang/ dma' ba
161a3(mdo 'grel): dang/ sgra 'byin pa dang/ 'gul ba dang/ 'khrul pa'o/ /len pa med par zag pa rnams las sems rnam par grol lo zhes bya ba ni phra rgyas yod pa ma yin pa la kun nas dkris pa las rnam par grol ba zhes bya
161a4(mdo 'grel): ba'i tha tshig go /chos kyi mig skyes pa ni bden pa rtogs pa skyes pa ste/ shes rab gang gis gang zag la bdag med du pa la sogs pa'i chos rnams mthong ba ni chos kyi mig ces bya'o/ /chos smos pa ni sha'i mig rnam
161a5(mdo 'grel): par bcad pa'i don te/ de ni lung du ma bstan pa yin no/ /'dir ni chos kyi bdag nyid dge ba zhes bya ba'i tha tshig go /mig dang gsal ba dang snang ba dang shes rab dang/ ye shes bya ba rnam pa tha dad pa ma yin no/ /chos la
161a6(mdo 'grel): zhes bya ba ni sdug bsngal la sogs pa 'phags pa'i bden pa la bya'o/ /mig de yang rdul dang bral ba yin te/ 'dod chags la sogs pa'i rdul med pa'o/ /de nyid kyi phyir dri med pa yin te/ 'dod chags la sogs
161a7(mdo 'grel): pa'i dri ma dang bral ba'i phyir ro/ /'di yang tshig snga ma nyid rnam par 'byed pa'o/ /yang lta ba'i ngo bo'i rdul dang bral ba'i dbang du byas pa ni tshig snga ma yin no/ /lta ba ma yin pa'i ngo bo'i dri ma med pa la dgongs pa
161b1(mdo 'grel): ni phyi ma yin no/ /chos gos phrag pa gcig la gzar nas zhes bya ba ni chos gos zlum por gyon pa btang nas phrag pa g.yon pa la gzar zhes bya ba'i tha tshig go /'di phrag pa gcig tu zhes tshig rnam par sbyar ro/ /'di'i rgyu
161b2(mdo 'grel): gang lags rkyen gang lags zhes bya ba ni rnam grangs yin te/ ji ltar gzhan dag nas/ yang dag pa'i lta ba skyed pa'i rgyu gnyis/ rkyen gnyis te/ gzhan gyi sgra dang/ nang gi tshul bzhin yid la byed pa'o zhes gsungs pa
161b3(mdo 'grel): lta bu'o/ /lha la sogs pa'i mthu yongs su spang ba'i phyir rgyu gang lags zhes gsungs so/ /'di sngon gyi sangs rgyas bcom ldan 'das rnams kyis kyang zhes bya ba ni bcom ldan 'das 'od srungs la sogs pas so//
161b4(mdo 'grel): gzhan dag na re 'dis chos kyi rnam grangs sangs rgyas kyi lam ston par byed pa'i phyir de bzhin du thog ma med pa'i dus can no zhes 'chad pa de ni rigs pa ma yin te/ yul de ni kun rdzob tu yang thog ma med pa nyid med
161b5(mdo 'grel): pa'i phyir te/ 'chags pa'i snga rol na med pa'i phyir ro/ /de bas na 'phags pa shA ri'i bus chos kyi rnam grangs kyi cho 'phrul dang/ bsam gyis mi khyab cing dpe med pa'i 'bras bu tshe 'di la 'thob pa dmigs nas
161b6(mdo 'grel): 'phags pa 'jam pa'i gsung la gus pa skyes te shin tu bstod pa'i ched du bcom ldan 'das 'jam dpal 'di ni bsam gyis mi khyab pa'i dpal lo zhes de skad gsol te/ bsam gyis mi khyab pa ni lhag ma med pa'o/ /
161b7(mdo 'grel): dpal ni 'jig rten las 'das pa'i yon tan shes rab la sogs pa'i 'byor ba ste/ de 'di la yod pa'i phyir ro/ /de ci'i slad du zhe na zhes rgol ba'i bsam pa ni 'di yin te/ rgyud gzhan la yod pa'i yon tan phun
162a1(mdo 'grel): sum tshogs pa de ji ltar khyod kyis rtogs par nus/ 'di ltar re zhig khyod gyis sems kyi rnam grangs shes pa'i mngon par shes pa ni 'di la mngon sum du 'jug par nus pa ma yin te/
162a2(mdo 'grel): bdag med pa gnyis khong du chud pas shin tu shes rab kyi dbang po rno ba yin pa'i phyir dang/ bde bar gshegs pa'i go 'phang dang nye ba yin pa'i phyir ro/ /sa dang dbang po gang zag 'das dang/ /zhig dang ma skyes de
162a3(mdo 'grel): dag rtogs pa med ces gsungs pa yin no/ /yul 'di lta bu la rjes su dpag pa 'jug pa yang med de/ 'di ltar gzhan gyi skyon dang yon tan rtogs pa nges par bya ba la rtags yod pa ma yin te/ de ni sems kyi
162a4(mdo 'grel): chos yin pa nyid kyis dbang po'i yul las 'das pa'i phyir ro/ /rang gis lus dang ngag gi tha snyad la rjes su dpog na yang tha snyad ni skyes bu'i 'dod pa tsam la brten te/ 'jug pa yin pas de gzhan du bya bar
162a5(mdo 'grel): yang nus pa ma yin no/ /sems la shin tu rnam par ma nges pa 'dod pa dang bral ba khyod 'dra pas ni gzhan gyis brjod par shin tu nus pa ma yin no zhe na/ 'di'i lan du/ 'di ltar 'di'i spobs pa gang dang gang
162a6(mdo 'grel): lags pa'i spobs pa de dang de nyid bsam gyis mi khyab pa nyid lags so zhes bya bas 'di skad bstan te/ tshig khyad par can gyi rgyu ni rgyud gzhan la yod pa'i yon tan gyi bye brag rtogs pa yin la/ tshig khyad par can
162a7(mdo 'grel): de yang chad ma dang ldan pa'i don ston par byed pa nyid kyis smra ba pos yang dag par rtogs pa dang/ phyin ci ma log par mthong ba'i mchog dang/ gzhan gyi don gyi rjes su 'brang ba'i bsam pa rtogs par byed pa yin
162b1(mdo 'grel): na/ tshig la 'dir shin tu mi 'thad pa ci yod/ bcom ldan 'das kyis kyang brjod par bya ba'i lhag ma lus par gzigs nas gdams ngag gi gtam gyi rgyud mi gcad pa'i phyir gleng slong ba mdzad pa ni/ dge slong sha radwa ti'i bus tshig
162b2(mdo 'grel): 'di skad smras pa de de bzhin te zhes bya ba la sogs pa yin no/ /'phags pas kyang de kho na nyid brjod pa'i phyir btsun pas smras pa sel bar mdzad pa ni/ bcom ldan 'das bsam gyis mi khyab na spobs par mi 'gyur ro zhes bya
162b3(mdo 'grel): ba la sogs pa yin no/ /dgongs pa ni 'di lta ste spobs pa de dag thams cad ni bsam gyis mi khyab pa nyid do zhes bya bas ci bstan par 'gyur zhe na/ ci bsam gyis mi khyab pa'i bdag nyid gzung ba'i rnam par snang ngam/ 'on
162b4(mdo 'grel): te ci gnyis su med pa nyid bsam gyis mi khyab pa'i bdag nyid du skye 'am/ ci nang du brjod pa'i ngo bo dang ldan pa'i phyir 'di bsam gyis mi khyab pa yin no zhes gnyis su 'byung ba yin/ btsun pas bdag la smras par gyur
162b5(mdo 'grel): pa de gzhan dag las bye brag ci yod ces dgongs pa'o/ /'di snyam du dgongs te/ sgra dang de'i don mdza' dag ni bsam par bya bar 'gyur te/ de gnyis rnam par rtog pa'i shes pa'i yul yin pa'i phyir ro/ /de dag ni mi rigs
162b6(mdo 'grel): par smras pa ma yin nam/ gang bsam gyis mi khyab pa ma lags pa ni ci yang ma mchis so/ /de nyid kyi phyir/ bcom ldan 'das sgra thams cad ni bsam gyis mi khyab pa ste zhes gsungs te/ sgra smos pas de'i don yang
162b7(mdo 'grel): mtshon par byed pa yin no/ /'di snyam du dgongs te/ sgra dang don de gnyis ni phyi'i gzugs kyi ngo bo gsal ba'i bdag nyid dam/ spyi'i ngo bo 'am/ blo la snang ba'i mtshan nyid cig yin grang na/ de dag ni don dam par rnam
163a1(mdo 'grel): par rtog pa'i yul du mi 'gyur te/ thams cad las kyang/ gsal ba gnyis su mi 'gyur te/ gzhan du 'gro bar snang ba yin/ shes pa dag la ma gtogs par/ /ji ltar don gzhan 'grub par 'gyur/ /de bas
163a2(mdo 'grel): log par rnam rtog pa'i/ /sgra don 'di kun rnam par nges/ /bag chags las byung thog ma med/ /rang gi bsam las rnam par log ces 'byung ngo/ /phyogs gsum bsal ba ni bsam gyis mi khyab pa nyid kyi sgra ni bstan
163a3(mdo 'grel): par mi nus so zhes bya ba yin te/ bsam gyis mi khyab pa nyid ces bya ba ni bsam gyis mi khyab pa'i ngo bo'o/ /sgra zhes bya ba ni sgra'i don la bya ste/ sgra'i rnam pa'i rjes su 'brang ba'i phyir sgra'i don la sgra zhes gsungs so//
163a4(mdo 'grel): sgra'i don med du zin kyang rang bzhin la go 'gal ba ci yod ce na/ sgra ma lags pa yang zhes gsungs te/ sgra'i don ma lags pa yang bstan par mi nus so/ brjod par mi nus so zhes bya ba'i tha tshig go /don 'di yin te nang du brjod pa yang
163a5(mdo 'grel): ji ltar de'i spyi'i rnam pa'i sgra'i don nyid du rang gi rnam pa la mngon par zhen pa de bzhin du 'di yang yod pa ma yin te/ ji lta ba bzhin du mngon par zhen pa dang ldan pa'i phyir dang/ de kho na nyid ji ba bzhin du mngon par ma
163a6(mdo 'grel): gtogs pa'i phyir ro/ /de nas yang btsun pa'i dgongs pa ni 'di lta ste/ gang gi phyir 'di ni bsam gyis mi khyab pa'i ting nge 'dzin la snyoms par 'jug go /so so'i skye bo la sogs pa ni ma yin no/ /de bas na 'di nyid re
163a7(mdo 'grel): zhig de tsam gyi bsam gyis mi khyab pa spobs pa lags so zhes bshad do zhe na/ de'i phyir bcom ldan 'das kyis bka' stsal pa/ 'jam dpal khyod bsam gyis mi khyab pa'i ting nge 'dzin la snyoms par 'jug gam
163b1(mdo 'grel): zhes gsungs so/ /de nyid kyang spong bar byed pa ni bcom ldan 'das de ni ma lags te zhes bya ba yin no/ /'di nyid rnam par 'byed pa ni bsam gyis mi khyab pa'i ting nge 'dzin la bdag snyoms par mi 'jug go zhes bya ba yin no/ /de
163b2(mdo 'grel): ci'i slad du zhe na zhes bya ba ni des rab tu phye ba yin na ji ltar de la snyoms par mi 'jug ces bsams pa'o/ /lan du bcom ldan 'das 'di ltar bdag nyid bsam gyis mi khyab pa'i ting nge 'dzin lags pa'i slad du'o/ zhes bya ba
163b3(mdo 'grel): yin no/ /gong du ting nge 'dzin gyi sgra smos pa der yang 'di'i don gyis khong nas dbyung bar bya'o/ /'di ltar 'gyur te/ bcom ldan 'das gal te bdag bsam du rung ba lags na ni bdag bsam gyis mi khyab pa'i ting nge
163b4(mdo 'grel): 'dzin la snyoms par 'jug go /bsam gyis mi khyab pa'i ting nge 'dzin las logs shig na yod na zhes bya ba'i tha tshig go /don 'di yang yod pa ma yin te/ 'di ltar bcom ldan 'das bsam du ma mchis pa'i ting nge
163b5(mdo 'grel): 'dzin zhes bgyi ba de ni bsam nu ma mchis pa/ bsam gyis mi lang ba lags te gang gi phyir bsam du ma mchis te bsam pa las 'das pa de bas na don bsam gyis mi lang ba lags so/ /brjod pa tsam du ting 'dzin
163b6(mdo 'grel): smos so/ /de bas na ji ltar bdag bsam gyis mi khyab pa'i ting nge 'dzin la snyoms par 'jug par bgyi ste/ logs shig ni mi srid pa'i phyir mi bgyid do/ /gang gi tshe rnam par shes pa nyid kyi skad cig ma gcig la
163b7(mdo 'grel): gnyis su med pa bsam gyis mi khyab pa'i ting nge 'dzin gyi ngo bo dang ldan pa skye ba de la yang dag par snyoms par 'jug pa po dang/ snyoms par 'jug pa dang/ snyoms par 'jug par bya ba dag med pa yin no/ de'i tshe ji
164a1(mdo 'grel): ltar bdag bsam gyis mi khyab pa'i ting nge 'dzin la snyoms par 'jug pa 'am/ snyoms par zhugs pa 'am/ snyoms par 'jug par 'gyur ba yin/ kha cig las bsam pa las 'das pa/ bsam bya med
164a2(mdo 'grel): pa/ bsam gyis mi khyab pa zhes 'byung ste/ de'i don yang 'di yin te/ bsam par bya ba'i ngo bo 'di las 'das pas bsam las 'das pa yin no/ /de nyid kyi phyir bsam bya med pa yin te/ bsam byar 'os pa ma
164a3(mdo 'grel): yin pa'o/ /gsum pa ni mjug sdud pa'i tshig yin no/ /gal te de lta na bdag ni bsam gyis mi khyab pa'i ting nge 'dzin la snyoms par 'jug go snyam pa 'di ji ltar 'byung bar 'gyur zhe na/ de'i phyir gsungs pa/ de
164a4(mdo 'grel): lta lags kyis kyang bcom ldan 'das bdag bsgom pa khyad zhugs pa thob pa'i sngon rol las dang po pa thog ma brtson pa'i tshe na 'di snyam du zhes bya ba lhag ma'o/ /de ji lta bu zhe na/ bsam gyis mi khyab pa'i ting nge
164a5(mdo 'grel): 'dzin la snyoms par 'jug go snyam du de ltar bsams par gyur to/ /bde bar gshegs pa'i go 'phang 'dod pas mngon du bya'o snyam mo/ /de bsam pa de ci med dam zhe na/ gsungs pa/ bcom ldan 'das
164a6(mdo 'grel): da ltar ni bdag bsam gyis mi khyab pa'i ting nge 'dzin la snyoms par 'jug go snyam du yang phyir yang de la sems pa kun tu 'byung ba ma mchis so/ /'di sngar dpe bstan pas lan gdab pa'i phyir/ bcom ldan
164a7(mdo 'grel): 'das 'di lta ste dper na zhes bya ba la sogs pa gsungs so/ 'phong gi slob dpon ni 'phen mkhas par gyur pa'o/ /de sngon las dang po pa'i sa na slob pa'i tshe bsam pa 'di snyam du bdag gis 'bem sbom por
164b1(mdo 'grel): gyur pa ba lang gi phur pa dag la phog par bya'o snyam du sems so ba lang gi phur pa zhes bya ba ni phur gang la ba lang dag 'dogs pa'o/ /'phong gi slob dpon de gang gi tshe skra'i nyag ma phra mo la phog par gyur pa de'i tshe 'phong gi slob
164b2(mdo 'grel): dpon de yang bsam pa 'di snyam du bdag gis ba lang gi phur pa dag la phog par bya'o snyam du sems pa mi 'byung ngo/ /ci'i phyir mi 'byung zhe na/ 'di ltar de skra la phog par legs par lobs pa'i slad du'o/ /skra nyag ma phra
164b3(mdo 'grel): mo la phog par mkhas na ba lang gi phur pa la phog pa lta smos kyang ci dgos zhes bya ba'i tha tshig go /ci ste goms pa mchog tu gyur ma thag tu gang gi tshe 'phong gi slob dpon de skra la phog par 'tshal zhing 'dod pa de'i tshe
164b4(mdo 'grel): bsgrim mi 'tshal bar 'bad pa med par skra la phog par 'gyur te/ skra la phog par goms pa'i phyir ro/ /bcom ldan 'das de bzhin du bdag sngon ni zhes bya ba la sogs pas ni don la dpe'i don sbyor bar byed pa yin
164b5(mdo 'grel): no/ /gang gi tshe bdag gis rim gyis rnam par rtog pa 'phros pa mdza' dag bsal te ting nge 'dzin de la snyoms par zhugs par gyur nas ting nge 'dzin 'dis ting nge 'dzin 'di'i ngo bos gnas pa de'i tshe bdag slar yang ting nge 'dzin
164b6(mdo 'grel): 'di la bsam pa 'di snyam du ting nge 'dzin 'dis gnas par bgyi'o snyam du mi sems so/ /slar yang zhes bya ba yang ci ste shin tu bsgoms par ma gyur pa'i tshe sngon ni phyung la/ da ni mngon par zhen pa mi 'byung ba de
164b7(mdo 'grel): ci'i slad du zhe na/ 'di la de'i bsam pa zhugs nas de 'phel na go de'i bsam pa yang 'phel ba'i rigs so zhes bsams pa'o/ /'di'i lan ni gang dang gang gi tshe ting nge 'dzin 'dis gnas pa zhes bya ba la sogs pa
165a1(mdo 'grel): yin no/ /ting nge 'dzin 'dis gdags su ma mchis zhes bya ba ni rnam par mi rtog pa'i phyir te/ gnas par bya'o zhes bya ba la sogs par 'dogs pa'i rnam par rtog pa med pas na gdags su ma mchis pa'o/
165a2(mdo 'grel): rnam par rtog pa de med pa yang ting nge 'dzin gyi ngo bo yin pa'i phyir ro/ /btsun pas zin pa ni shin tu zhi ba'i ting nge 'dzin gzhan yod pa'i phyir 'di la yid rton pa med pas rnam par rtog pa mi 'jug go snyam pa de'i
165a3(mdo 'grel): phyir/ bcom ldan 'das 'jam dpal gzhon nur gyur pa ni bsam gyis mi khyab pa'i ting nge 'dzin 'dis gnas pa'i tshe 'di la yid mi rton na zhes gsungs te/ 'di ltar gdags su ma mchis pa zhes gsungs ma
165a4(mdo 'grel): 'di nyid shin tu zhi ba yin par ma rtogs pa'i phyir/ 'di bas ches zhi ba'i dngos po gzhan zhig yod par mngon no zhes sems can gzhan zhig sems pa'i ngor bya ste/ bcom ldan 'das bsam gyis mi khyab
165a5(mdo 'grel): pa'i ting nge 'dzin 'di bas ches zhi ba'i ting nge 'dzin gzhan lta mchis sam zhes dris so/ /re zhig chig gi skyon bzung ba ni btsun pa sha radwa ti'i bu khyod kyis bsam gyis mi khyab pa'i ting nge 'dzin 'di zhi ba yin par ji ltar
165a6(mdo 'grel): shes zhes bya ba yin no/ /btsun pas ni shin tu zhi ba'i ting nge 'dzin gzhan dris pa ma yin nam/ 'di zhi ba nyid du khas blangs pa ni ma yin na ci'i phyir de skad du brgal zhe na/ 'di snyam sems te/ 'di zhi ba nyid yin par
165a7(mdo 'grel): rtogs na ni gzhan shin tu zhi ba nyid yin par dri ba'i rigs te/ 'di ltar 'di yang zhi ba'o/ /'di yang zhi ba'o/ /zhi ba 'di gnyis kyi nang na shin tu zhi bar 'dug pa yin no zhes bya bas ni 'di zhi ba nyid du nges pa dang
165b1(mdo 'grel): gzhan shin tu zhi ba yin par 'dri bar rigs so/ /'di ni zhi ba nyid yin par nges par rigs pa ma yin te/ byang chub sems dpa' rnams kyi ting nge 'dzin ni nyan thos dag gis mngon du byed pa ma yin pa'i phyir ro/ /de ltar tshig gi skyon brjod nas
165b2(mdo 'grel): da ni ting 'dzin gdags su med pa 'di'i don gsal bar byed pa ni btsun pa sha radwa ti'i bu 'di skad du bsam gyis mi khyab pa'i ting nge 'dzin 'di bas ches zhi ba'i ting nge 'dzin gzhan lta mchis sam zhes dri na zhes bya ba yin no/ /de la gsungs
165b3(mdo 'grel): pa/ btsun pa sha radwa ti'i bu gal te bsam gyis mi khyab pa'i ting nge 'dzin 'di yod cing de bzhin du dmigs na ni de'i tshe bsam gyis mi khyab pa'i ting nge 'dzin 'di bas gzhan ches zhi ba'i ting nge 'dzin gzhan yod par gyur na ji tsam du 'di
165b4(mdo 'grel): nyid re zhig thog mar yod pa ma yin te/ med pa yin pa'i phyir ro/ /de nyid kyi phyir mi dmigs na 'di ji ltar zhi ba nyid yod par 'gyur/ gang gis na 'di bas gzhan ches zhi ba btsal bar bya/ 'di yod pa kho na ma yin nam/ de lta ma
165b5(mdo 'grel): yin te/ med pa yin na chos la bdag med pa mngon par rtogs pa med par thal bar 'gyur ba'i phyir dang/ byang chub sems dpa' rnams gzhan las shin tu khyad par du rnam par gzhag pa'i rgyu mtshan med par thal bar 'gyur ba'i
165b6(mdo 'grel): yang phyir ro/ /de bas na dmigs pa kho na yin te/ /de lta ma yin na yod pa yang med pa dang bye brag med par thal bar 'gyur ba'i phyir ro snyam du sems pa la/ 'jam dpal bsam gyis mi khyab pa'i ting nge 'dzin 'di med
165b7(mdo 'grel): cing mi dmigs pa yin par brjod dam ci zhes bya ba dgongs pa yin no/ /lan ni btsun pa sha radwa ti'i bu 'di ltar de ni bsam gyis mi khyab pa'i ting nge 'dzin te zhes bya ba yin te/ 'di la bsam par bya ba gzung ba yod pa ma yin la
166a1(mdo 'grel): sems gzhan gyis bsam par yang nus pa ma yin no/ /rang la sems shing 'dzin par yang 'os pa ma yin te/ de bas na bsam gyis mi khyab pa yin no/ /gtan tshigs gang gis de ltar yin pa de bas na bsam gyis
166a2(mdo 'grel): mi khyab pa yin no/ /gtan tshigs gang gis de ltar yin pa de bsam gyis mi khyab pa'i ting nge 'dzin 'di ni med de mi dmigs pa'o zhes kyang ston to/ /'dir bsdus pa'i don ni 'di yin te/ ting nge 'dzin ni sems rtse gcig pa la bya na/
166a3(mdo 'grel): don dam par sems kyi rtse mo dmigs par gdags ba gzhan cung zad kyang yod pa ma yin no/ gang gis 'di rtse gcig pa'i ting nge 'dzin du 'grub par 'gyur/ de bas na brjod pa tsam kho nar zad de/ spros pa'i tshogs dang
166a4(mdo 'grel): bral ba glo bur du g.yeng pa'i dri mas ma gos pa rnam par mi rtog pa/ 'gyur ba med pa dri ma'i rnam pas dben pa gang la ting nge 'dzin gyi ming du gzhag pa ni kun rdzob du yod pa yin no/ /'o na so so'i skye bo rnams la yang tshul de
166a5(mdo 'grel): lta bur brjod pa'i dngos po gnas pa yin te/ dus thams cad du chos kyi dbyings ni 'gyur ba med par yongs su grub pa'i phyir ro/ /de bas na de dag kyang bsam gyis mi khyab pa'i ting nge 'dzin dang ldan par thal bar 'gyur ro
166a6(mdo 'grel): zhe na/ de la 'dir re zhig de tsam du brjod par 'dod nas byis pa rnams la yang bsam gyis mi khyab pa'i ting nge 'dzin yod par 'gyur na de'i phyir cung zad kyang mi 'dod par 'gyur ba ma yin par dgongs nas/ de lta mod kyi
166a7(mdo 'grel): btsun pa sha radwa ti'i bu bsam gyis mi khyab pa'i ting nge 'dzin zhes bya ba la sogs pa gsungs so/ /de ci'i phyir zhe na zhes bya ba ni shes pa gnyis las dben pa yin zhing skabs kyi dngos po yod du zin kyang/ sems can
166b1(mdo 'grel): 'ga' yang ting 'dzin dang ldan par thal bar mi 'gyur ba ma yin nam/ 'di ltar thal ma thag pa'i don gyi yon tan yod pa ma yin no snyam pa 'di sems la bzhag nas yang de'i phyir/ bsam pa thams cad ni zhes bya ba la sogs pa
166b2(mdo 'grel): gsungs te/ bsam par 'os pa bsam par bya ba thams cad ni bsam gyis mi khyab pa ste gzung ba ma yin pa'o/ /des na cir 'gyur zhe na/ gang bsam gyis mi khyab pa zhes bya ba ni bsam par bya ba'i don dang bral ba'i phyir
166b3(mdo 'grel): gzung bas dben pa nyid yin la/ de ni bsam gyis mi khyab pa'i ting nge 'dzin te dngos po gnas pa zhes bya'o/ /de bas na de dag gi cha las sems can thams cad kyang bsam gyis mi khyab pa'i ting nge 'dzin thob par rnam par
166b4(mdo 'grel): bzhag pa 'gal bar mi 'gyur ro/ /yang 'jam pa'i gsung la dang pa lhag par skyes pa rnams kyang dad pa bskyed pa'i phyir/ 'jam dpal khyod kyis zab mo zab pa'i gnas 'di lta bu 'di dag thams cad bstan pa legs so legs
166b5(mdo 'grel): so zhes bya ba la sogs pa gsungs te/ zab mo zab pa'i gnas zhes bya ba ni don zab pa yin te/ skur pa 'debs pa dang/ sgro 'dogs pa dang bral ba'i phyir ro/ /skur pa 'debs pa dang/ sgro 'dogs par mi byed pa 'di'i rgyu
166b6(mdo 'grel): 'di yang go rim bzhin du ston par byed pa ni 'di ltar 'jam dpal khyod ni sngon gyi rgyal ba la bya ba byas pa ste zhes bya ba la sogs pa yin te/ de dag gi don ni bstan zin to/ /de la kha cig gi blo la 'di snyam du 'di ni shes
166b7(mdo 'grel): rab can yin pa'i phyir de la gnas te smra ba yin gyi/ dngos po'i dbang gis ni ma yin no snyam mo/ /de bas na brnyas pa yongs su spang ba'i phyir bcom ldan 'das kyis/ ci 'jam dpal khyod shes rab kyi pha rol tu phyin
167a1(mdo 'grel): pa la gnas te zhes bya ba la sogs pa gsungs te/ gang kha cig 'chad pa ni de ci'i phyir shes rab kyi pha rol tu phyin pa la gnas te 'di skad smra'o snyam du sems shing blo de snyam byed dam zhes bya ba'i
167a2(mdo 'grel): tha tshig go /ma lags so zhes bstan pa'i phyir/ bcom ldan 'das gal te bdag gi blo 'di ltar shes rab kyi pha rol tu phyin pa la gnas nas 'di skad mchi'o snyam bgyid na ni de lta na yang de dmigs pa la gnas
167a3(mdo 'grel): te/ de skad mchi bar 'gyur te/ dmigs pa ni bdag la sogs par dmigs pa'o/ /de lta na yang bdag tu 'du shes pa la gnas pa las de skad mchi bar 'gyur te/ rang gi ngo bo tsam la dmigs pa sngon du btang
167a4(mdo 'grel): ba can gyi mngon par zhen pa can gyi 'du shes pa'o/ /dngos po'i 'du shes ni gzung ba dang 'dzin pa yod par mngon par zhen pa'o/ /bar gyi sgras srog dang/ skye ba po dang/ skyes bu dang/ gso ba dang/ gang zag la
167a5(mdo 'grel): sogs pa'i 'du shes yongs su gzung ngo snyam du mi bgyid do/ /de bas na shes rab kyi pha rol tu phyin pa la gnas te de skad mi mchi'o snyam bdag mi bgyid do zhes khong nas dbyung ngo/ /de ci'i slad du zhe na zhes bya ba
167a6(mdo 'grel): ni shes rab kyi pha rol tu phyin pa la gnas te mchi'o snyam bgyid kyang de tsam gyis bdag la sogs pa'i 'du shes pa la yang gnas te/ de skad mchi'o snyam du bgyid ces bya bar 'brel pa ci yod/ shes rab kyi pha
167a7(mdo 'grel): rol tu phyin pa nyid bdag la sogs pa'i 'du shes ma yin zhes bya ba ni rgol ba po'i bsam pa yin no/ /'di'i lan du/ bcom ldan 'das gal te shes rab kyi pha rol tu phyin pa la gnas su gyur tam zhes bya ba la
167b1(mdo 'grel): sogs pa yin no/ /'di skad bstan te/ sgro 'dogs pa dang skur pa 'debs pa'i mdza' dang bral ba ni shes rab kyi pha rol tu phyin pa'o/ /bcom ldan 'das gal te/ shes rab kyi pha rol tu phyin pa de la byed pa po 'ga' zhig gnas so//
167b2(mdo 'grel): 'dug ge zhes bdag rnam par rtog par gyur na/ de'i tshe sgro 'dogs pa'i mthar ltung bar 'gyur ro zhes kyi sgra ni 'dir khong nas 'byung bar bstan te gnas so zhes bya ba'i tha tshig go /ci ste gnas pa ma lags te/ gnas pa
167b3(mdo 'grel): med pa zhig tu gyur na zhes bya ba ni skyon med pa gnyis su med pa'i ye shes kyi bdag nyid kyang de'i bdag nyid du gyur na zhes sbyar ro/ /'dir yang zhes kyi sgra kho na dbyung bar bstan te/ de'i tshe yang skur pa 'debs pa'i mthar ltung bar 'gyur
167b4(mdo 'grel): ro/ /de ltar gyur na mdza' gnyis dang bral ba'i shes rab kyi pha rol tu phyin pa ma lags par 'gyur ro/ /shes rab kyi pha rol tu phyin pa gnas pa med na yang bdag la sogs pa'i lta ba rnams spong bar mi 'gyur te/ de'i bar?
167b5(mdo 'grel): gis byang chub sems dpa' rnams de dag spong bar byed do/ /de ltar na bdag la sogs pa'i 'du shes la gnas nas de skad mchi'o zhes bya ba rung ba yin na/ gnas ma lags pa zhes bya ba ci'i phyir smos/ 'di dris pa ni med
167b6(mdo 'grel): do zhe na nyes pa med de/ sgro 'dogs pa dang skur pa 'deb pa'i mdza' dang bral ba shes rab kyi pha rol tu phyin pa yin par de ltar bzhed pa'i phyir te/ de bzhin du bstan pa yin no/ /bstan ma thag pa'i de kho na nyid kyi don gsal bar byed pa'i
167b7(mdo 'grel): don du/ bcom ldan 'das bdag gi gnas ma lags pa ni shes rab kyi pha rol tu phyin pa'i gnas te zhes gsungs te/ shes rab kyi pha rol tu phyin pa nyid gnas yin pas shes rab kyi pha rol tu phyin pa'i gnas so/ /dri ma
168a1(mdo 'grel): med pa gnyis su med pa'i yon tan gyi rten yin pa'i phyir te/ de ni bdag gi gnas ma lags te/ bdag gi rten ma yin zhes bya ba'i tha tshig go /bdag smos pas gang zag la sogs pa yang mtshon pa yin no/ /des ni
168a2(mdo 'grel): gang zag la bdag med pa bstan to/ /'o na gzung ba dang 'dzin pa gnyis kyi gnas yod mod ce na/ shes rab kyi pha rol tu phyin pa'i gnas ma mchis la zhes gsungs te/ gzung ba dang 'dzin pa gnyis kyi zhes bya ba lhag ma'o/ /des ni
168a3(mdo 'grel): chos la bdag med pa bstan to/ /de gnyis yang dam bcas pa tsam gyi snying por bstan to zhes dogs pa la/ gtan tshigs go rim bzhin du bstan pa ni kun nas 'byung ba ma mchis pa 'byung ba ma mchis pa lags so zhes bya ba
168a4(mdo 'grel): yin te bdag la sogs pa ni 'di las shin tu yang kun nas 'byung ba ma mchis pas kun nas 'byung ba ma mchis pa'i dgongs pa ni 'di yin te gnas dang gnas pa'i dngos po ni nye bar skyed par byed pa dang nye bar skyed par bya ba med par mi 'grub
168a5(mdo 'grel): pa yin no/ /shes rab kyi pha rol tu phyin pa gnas yod du zin kyang bdag la sogs pa 'ga' yang shin tu skye ba ma yin te/ rtag pa'i phyir ro/ /'byung ba mchis pa lags so zhes bya ba ni gzung ba dang 'dzin pa'i mtshan nyid dag
168a6(mdo 'grel): bstan zin pa'i tshul gyis med pa yin no zhes bya ba lhag ma yin no/ /kha cig las go skabs ma mchis pa/ 'byung ba ma mchis pa lags so zhes 'byung ba de la 'di la gzung ba dang 'dzin pa'i skabs yod pa ma yin no zhes bshad
168a7(mdo 'grel): par bya ba yin no/ /'byung ba ma mchis pa lags so zhes bya ba ni 'di nyid kyi rnam par 'byed pa yin te/ 'di'i don yang snga ma bzhin no/ /yang na dgag pa med par bya ste/ bcom ldan 'das bdag gi gnas pa ni shes rab kyi pha
168b1(mdo 'grel): rol tu phyin pa'i gnas te zhes bya ba des ni chos la bdag med pa bstan te/ shes rab kyi pha rol tu phyin pa'i gnas gang yin pa de dag ni bdag gi gnas yin no zhes 'di ni dper bshad pa yin te/ gnas bdag lta bu'o zhes bya ba'i tha tshig
168b2(mdo 'grel): go/ dper na nam mkha' la me tog dang 'dra bar bdag la bde ba la sogs pa gnas par pha rol pos brtags pa ni yang dag pa ma yin no/ /de bzhin du shes rab kyi pha rol tu phyin pa la yang gang yang gnas pa med de/ bdag dang
168b3(mdo 'grel): 'dzin pa la sogs pa'i gnas med pa'i phyir ro/ /don de nyid rnam grangs kyis gsal bar byed pa ni gnas ma mchis pa zhes bya ba la sogs pa yin te/ shes rab kyi pha rol tu phyin pa ni gnas pa 'di'i gnas dang/ gzhi yod pa
168b4(mdo 'grel): ma yin pas gnas med pa'o/ /de bzhin du gnas la yang ji ltar rig par sbyar ro/ /mjug sdud pa ni de ltar na ji skad du bstan pa'i tshul gyis gnas shes rab kyi pha rol tu phyin pa'i bdag nyid yon tan gyi tshogs ma lus pa'i gzhir gyur pa
168b5(mdo 'grel): de ni bdag dang 'dzin pa la sogs pa chos gang gi gnas dang gzhi yang ma lags so/ /gtan tshigs de'i slad du gnas de ni bsam gyis mi khyab pa'i gnas zhes bstan to zhes bya ni lhag ma'o/ /bsam gyis mi khyab pa ni bsam pa thams cad
168b6(mdo 'grel): las 'das pa'i phyir ro/ /gnas de gang zhe na/ shes rab kyi pha rol tu phyin pa'i gnas lags so zhes gsungs so/ /sngar ni shes rab kyi pha rol tu phyin pa la gnas pa ni shes rab kyi pha rol tu phyin pa'i gnas so zhes bshad du zin kyang
168b7(mdo 'grel): 'di ni shes rab kyi pha rol tu phyin pa nyid gnas yin no zhes bye brag gi tshig bsdu ba yin te/ sngar bstan pa dang mtshams sbyar ba'i phyir sgra tsam ni 'dra ba yin no/ /bsam gyis mi khyab pa dang mtshan ma med pa dang/ stong pa zhes bya ba
169a1(mdo 'grel): rgyun tu bstan pa ma yin nam/ ji ltar shes rab kyi pha rol tu phyin pa de nyid bsam gyis mi khyab pa'i gnas zhes bshad ce na/ bcom ldan 'das shes rab kyi pha rol tu phyin pa zhes bgyi ba ni zhes gsungs te/
169a2(mdo 'grel): bshad pa zhes bya ba ni lhag ma'o/ /gang zhe na chos thams cad kyi skye ba ma mchis pa gang lags pa zhes gsungs so/ /dgongs pa ni 'di lta ste/ skye ba med pa ni de bzhin nyid dang stong pa zhes lan du mar bstan to/ /skye ba med
169a3(mdo 'grel): pa de yang thams cad du song ba ma yin pa'i phyir byis pa la sogs pa'i sems la yang yod du zin kyang/ 'on kyang de dag gis ma rtogs te gnyis su sgro 'dogs pa stobs can du gnas pa'i phyir ro/ /shes rab kyi pha rol
169a4(mdo 'grel): tu phyin pa ni sgro 'dogs par 'phros pa mdza' dang mi mthun pa yin te/ rang rig pas rtogs pa yin no/ /de bas na skye ba med pas rab tu phye ba yin pa'i phyir/ chos thams cad kyi skye ba ma mchis pa gang lags pa de shes rab
169a5(mdo 'grel): kyi pha rol tu phyin pa lags zhes gsal to/ /de nyid kyi phyir rjes su song ba'i don nyid bstan pa'i phyir yang shes rab kyi pha rol tu phyin pa zhes bya ba 'di gsungs te/ shes rab kyi pha rol tu phyin pa mchog mthar phyin cing
169a6(mdo 'grel): gshegs pa zhes bya ba'i tha tshig go /skabs la rgal ba yongs su skar ba'i phyir/ gang gi phyir chos thams cad skye ba med pa ni shes rab kyi pha rol tu phyin pa zhes bshad pa de bas na/ shes rab kyi pha rol tu phyin pa zhes
169a7(mdo 'grel): bgyi ba de ni 'di lta ste bsam gyis mi khyab pa'i dbyings kyi tshig bla dags so zhes gsungs so/ /bsam gyis mi khyab pa de nyid dbyings yin pas bsam gyis mi khyab pa'i dbyings te stong pa zhes bya ba'i tha tshig go /
169b1(mdo 'grel): de la bsam gyis mi khyab pa ni bsam pa'i blo thams cad kyis yul du bya bar mi nus pa'i phyir ro/ /dbyings ni dkar po'i chos thams cad kyi rigs sam rgyu yin pa'i phyir ro/ /de bas na bsam gyis mi khyab pa dang/ skye ba med
169b2(mdo 'grel): pa dang/ shes rab kyi pha rol tu phyin pa la sogs pa ni don tha dad pa ma yin no/ /de nyid kyi phyir rnam grangs kyi tshul de lta bu yin pa la the tshom mi bya'o/ /rnam grangs de nyid rgyas par brjod par bzhed pa'i phyir/ bsam
169b3(mdo 'grel): gyis mi khyab pa'i dbyings gang lags pa de skye ba ma mchis pa'i dbyings so zhes gsungs te/ don de ni bstan ma thag pa yin no/ /skye ba med pa nyid dbyings yin pas skye ba med pa'i dbyings so/ /dbyings kyi sgra ni 'dir 'og nas 'gyur ba'i
169b4(mdo 'grel): tshig rnams la yang phal cher sngar bzhin du rigs kyi don yin no/ /skye ba ma mchis pa'i dbyings gang lags pa de ni yid bzhin gyi nor bu dang 'dra ba'i chos kyi dbyings so/ /'di ltar de'i tshe lhun gyis grub pa nyid du skye bo gdul bya mdza' dag
169b5(mdo 'grel): la yod pa/ bcom ldan 'das kyi stobs bcu la sogs pa ni gang las cig car du skye ba yin no/ /chos kyi dbyings gang lags pa de ni sgrib par 'gyur ba'i mdza' dag gi chos kun tu 'byung ba dang bral ba'i phyir kun tu 'byung ba ma
169b6(mdo 'grel): mchis pa'i dbyings te/ 'di las sgrib pa kun tu 'byung ba dang bral bas kun tu 'byung ba med pa'o/ /de nyid khams kyang de yin te/ de skad du bstan zin to/ /kun tu 'byung ba ma mchis pa'i dbyings gang lags pa de bsam gyis
169b7(mdo 'grel): mi khyab pa'i dbyings te rgyud gzhan gyi yon tan bsam gyis mi khyab pa rnams kyi dbyings te/ rigs yin pa'i phyir rang yongs su dag pa ni gzhan yongs su dag pa skyed pa'i phyir dang/ 'bras bu ni rgyu dang mthun pa yin pa'i phyir ro//
170a1(mdo 'grel): bsam gyis mi khyab pa'i dbyings gang lags pa de bdag gi dbyings te/ shin tu rnam par dag pa'i ye shes kyi ngo bo ston pa'i bdag gi dbyings dang rang bzhin yin pas bdag gi dbyings so/ /des ni ma 'dres pa nyid ni de'i
170a2(mdo 'grel): rang gi ngo bo nyid yin par bstan to/ /rnam pa de lta bu'i ngo bo nyid khyad par du 'phags pa gang yin pa de shes rab kyi pha rol tu phyin pa'i dbyings so zhes bya ba ni skabs la sbyor ba yin no/ /shes rab kyi pha rol tu phyin pa nyid dbyings so zhes snga ma
170a3(mdo 'grel): bzhin du bsdu'o/ /de ltar na zhes bya ba ni de bas na zhes bya ba'i tha tshig go /shes rab kyi pha rol tu phyin pa'i dbyings dang/ bdag gi dbyings te rang gi sgras skye ba med pa'i dbyings gdang/ kun tu 'byung ba med pa'i dbyings kyang rig par bya'o/ /
170a4(mdo 'grel): de dag thams cad gnyis su ma mchis te/ 'di la gnyis kyi dngos por dbye ba yod pa ma yin pas gnyis su med pa'o/ /'di nyid kyi rnam par dbye ba ni gnyis su dbyer ma mchis so zhes bya ba yin te/ 'di la gnyis su bya ba la sogs
170a5(mdo 'grel): pas gnyis su byar yod pa ma yin pas gnyis su byar med pa'o/ /yang don 'di nyid gtan tshigs dang/ gtan tshigs can gyi dngos pos gsal bar byed pa ni gtan tshigs gang gis slad du 'di gnyis su ma mchis te gnyis su
170a6(mdo 'grel): dbyer ma mchis pa'i gtan tshigs de'i slad du 'di ni bsam gyis mi khyab pa'i dbyings te/ gnyis mchis na ni gnyis su dbyer med pa nyid mi 'grub par 'gyur ro/ /gang gi slad du 'di bsam gyis mi khyab pa'i dbyings lags pa de'i slad du 'di ni skye ba ma mchis pa'i dbyings te
170a7(mdo 'grel): brtags pa'i chos rnams skye ba dang ldan pa yod na ni bsam pa'i yul nyid yin par 'gyur ro/ /gang gi slad du 'di skye ba ma mchis pa'i dbyings lags pa de'i slad du 'di ni chos kyi dbyings so/ /de lta ma yin na shin tu dkar ba'i chos
170b1(mdo 'grel): rnams kyi rigs yin par mi 'gyur la/ de'i sgro 'dogs par 'phros pa thams cad dang bral ba'i skye ba med pa'i dbyings su yang mi 'gyur ro/ /gang gi slad du 'di chos kyi dbyings lags pa de'i slad du 'di ni kun tu 'byung ba ma mchis pa'i dbyings
170b2(mdo 'grel): so/ /nyon mongs pa can gyi chos kun tu 'byung na ni shin tu rnam par byang ba chos rnams kyi rigs yin par yang mi 'gyur te/ rang nyid rnam par ma dag pa yin pa'i phyir ro/ /gang gi slad du 'di kun tu 'byung ba ma mchis pa'i dbyings
170b3(mdo 'grel): lags pa de'i slad du 'di ni bsam gyis mi khyab pa'i dbyings te/ gal te 'di rgyud gzhan la yod pa'i yon tan bsam gyis mi khyab pa rnams kyi rigs ma yin par gyur na ni de'i tshe 'di kun tu 'byung ba med pa'i rigs su yang mi
170b4(mdo 'grel): 'gyur te/ 'di ltar kun tu 'byung ba med pa nyid ni shin tu rnam par dag pa'i don nyid yid bzhin gyi nor bu lta bu'o/ /gang gi slad du 'di bsam gyis mi khyab pa'i dbyings lags pa de'i slad du 'di ni bdag gi dbyings te/ gal te shin tu
170b5(mdo 'grel): rnam par dag pa de'i bdag nyid ma yin na ni de'i tshe byis pa'i rgyud bzhin du de bzhin gshegs pa'i rgyud kyang rgyud gzhan gyi yon tan gyi rgyur mi 'gyur te/ bye brag med pa'i phyir ro/ /gang gi slad du 'di bdag gi dbyings lags pa de'i
170b6(mdo 'grel): slad du 'di ni shes rab kyi pha rol tu phyin pa'i dbyings te/ gal te de lta ma yin na ni shes rab kyi mchog mthar phyin par mi 'gyur ro/ /de'i tshe ma 'dres pa yin par yang mi rigs te/ thun mong ma yin pa'i phyir ro/ /gang gi slad du
170b7(mdo 'grel): 'di shes rab kyi pha rol tu phyin phyir dbyings lags pa de'i slad du 'di ni bsam gyis mi khyab pa'i dbyings te/ gal te bsam par nus pa yin na ni blo shin tu mthar phyin par mi 'gyur ro/ /'di ci'i phyir yang smra bar byed/ 'di
171a1(mdo 'grel): sngar yang shes rab kyi pha rol tu phyin pa'i dbyings gang yin pa de ni bsam gyis mi khyab pa'i dbyings yin no zhes ma smras sam zhes na/ nyes pa med de skabs la rgol ba sel ba'i 'jug bsdu ba'i phyir/ 'di smras pa
171a2(mdo 'grel): yin no/ /de bas na 'di nyid gnas pa des na de gnas ni bsam gyis mi khyab pa gnas shes rab kyi pha rol tu phyin pa gnas pa yin no/ /gang gi slad du 'di bsam gyis mi khyab pa'i dbyings lags pa de'i slad du 'di ni yang
171a3(mdo 'grel): dag par 'grub pa ma mchis pa'i dbyings te/ srid par gnas pa bzhin du 'khor bar skye ba med do/ /yang dag par 'grub pa ma mchis pa gang lags pa de ni mchis pa ma lags te/ ma skyes pa ni yod par mi rigs pa'i
171a4(mdo 'grel): phyir ro/ /gang mchis pas lags pa de ni 'khor ba'i chos rnams kyis mi gos te/ shin tu thugs rjes yongs su bzung ba'i phyir bzhugs pa 'ba' zhig kho na yin no zhes bya ba'i bar du yin no/ /de ni 'jig par mi 'gyur
171a5(mdo 'grel): te/ gzhan la phan pa bsgrub par mkhas pa ni 'khor ba ji srid par gnas pa'i phyir ro/ /gang 'jig par mi 'gyur ba de ni bsam gyis mi khyab ste/ dngos po thams cad kyi mchog yin pa'i phyir yang mtshan du byed pa yin
171a6(mdo 'grel): no/ /'di yang rnam pa gzhan gyi sgo nas de la rgol ba'i lan gyi mjug sdud pa yin no/ /gang gi che de ltar brtags pa'i dra ba thams cad la dben pa ni shes rab kyi pha rol tu phyin pa yin la/ de'i bdag nyid kyang bcom ldan
171a7(mdo 'grel): 'das yin no zhes rnam par gnas so/ /de bas na de ltar na de bzhin gshegs pa'i dbyings dang/ bdag gi dbyings 'di ni gnyis su ma mchis te/ gnyis su dbyer ma mchis so zhes gsungs te/ nang gi byed pa'i skye bu
171b1(mdo 'grel): bdag pha rol po dag gis brtags par de'i dbyings ni don dam pa'i rang gi ngo bo nyid du brtags pa mdza' dag las 'das pa'i ngo bo yin te/ thams cad du yang med pa yin pa'i phyir ro/ /skyon med cing gnyis su med pa'i ye shes kyi
171b2(mdo 'grel): bdag nyid de bzhin gshegs pa yang brtags pa'i ngo bo thams cad la dben par gnas pa'i phyir dang/ thams cad du shes pa dang brjod pa'i yul las 'das pa'i phyir ro/ /de lta bu'i tshul du mnyam pas na de ni gnyis su med
171b3(mdo 'grel): ro zhes bshad do/ /zla la mdo sde gzhan las gsungs pa'i don kyang ston pa ni mdo sde gzhan las/ bcom ldan 'das kyis gang bdag bsgom pa ni shes rab kyi pha rol tu phyin pa bsgom pa'o zhes bka' stsal pa/ de yang gnyis su
171b4(mdo 'grel): med cing gnyis su byar med do zhes sbyar te/ bstan ma thag pa'i tshul gyis na bdag dang shes rab kyi pha rol tu phyin pa ngo bo mthun pa'i phyir ro/ /de yang ci'i slad du zhe na zhes bya ba ni dgong pa ma rtogs nas dris pa ste/ bdag
171b5(mdo 'grel): bsgom pa ni phyin ci log yin la/ shes rab kyi pha rol tu phyin pa bsgom pa ni phyin ci ma log pa yin no/ /phyin ci log dang cig shos gnyis ni gcig yin par mi dmigs te/ 'gal ba'i phyir ro zhes gsungs pa'i bzhed
171b6(mdo 'grel): pa ston pa ni/ bcom ldan 'das shes rab kyi pha rol tu phyin pa zhes bgyi ba 'di ni bdag gi dbyings kyi tshig bla dags lags pa'i slad du zhes bya ba yin te/ rnam pa de dag ni bshad zin to/ /'on kyang gsung gi bzhed pa pha
171b7(mdo 'grel): rol pos ma rtogs nas de ci'i slad du zhe na zhes dris te ji ltar na shes rab kyi pha rol tu phyin pa brtan pa rang dbang can la sogs pa ni de dang bral te/ de las bzlog pa bdag gi ngo bo yin par rtogs par byed par bsams
172a1(mdo 'grel): pa'o/ /de nas bzhed pa gsal bar byed pa ni/ bcom ldan 'das gang gis bdag gi dbyings bdag gi don dam pa pa'i rang gi ngo bo de kho na nyid sgom pa la brtson pas 'tshal ba des chags pa ma mchis pa'i
172a2(mdo 'grel): dbyings 'tshal te/ de ni bdag gi rang bzhin gyi ngo bo yin pa'i phyir ro/ /'on kyang pha rol po dag dgongs pa ma rtogs pa gang gi chags pa ma mchis pa nyid 'tshal ba des chos gang yang 'tshal ba ma mchis te zhes gsungs te/
172a3(mdo 'grel): de la ni mtshan mar bya ba'i ngo bo med pa'i phyir ro/ /de ci'i slad du zhe na zhes bya ba'i bsam pa ni 'di yin te/ 'di ltar de bzhin gshegs pas chags pa med pa mkhyen pa ni des skad cig ma gcig dang ldan pa'i shes rab kyis
172a4(mdo 'grel): shes bya thams cad snang ba yin na ji ltar de ci yang mi mkhyen pa yin zhes bya ba yin no/ /de'i phyir 'di ltar bsam gyis mi khyab pa bsam par mi nus pa'i ye shes ni sangs rgyas kyi ye shes lags te zhes gsungs te/ des ni
172a5(mdo 'grel): 'dzin bar byed pa'i shes pa gzhan de la yod pa ma yin par bstan to/ /'di'i gzung ba med do zhes bstan pa'i phyir/ chos gang la yang shes pa ma mchis pa ni sangs rgyas kyi ye shes lags pa'i slad du'o zhes gsungs
172a6(mdo 'grel): te/ gzung ba'i mtshan nyid rnam par bshig pa ni bstan zin pa'i phyir ro/ /des ni 'di skad du de ni gzung ba ma yin la des kyang 'dzin pa ma yin no zhes bstan te/ shes pa gzhan dang gzung ba yang stong pa yin no/ /'on
172a7(mdo 'grel): kyang thams cad mkhyen pa'i 'phrin las mdzad pa la khong bzo ba 'gro ba'i bla ma rnams kyi ye shes kyi rang bzhin ni snang ba yin no/ /de ci'i slad du zhe na zhes bya ba'i bsam pa ni 'di lta ste/ shes pa po'i ye shes 'di ni
172b1(mdo 'grel): dngos po yin la/ dngos po yang byed pa po dang las la bltos pa yin na/ las byed ni gnyi ga dang 'brel pa'i phyir ro zhe na/ de'i phyir ye shes de ni don dam par na mchis pa ma lags te zhes gsungs te/ de'i ye shes ni brtags
172b2(mdo 'grel): pa yin te/ yang dag pa ma yin no zhes bya ba'i tha tshig go /gal te ye shes de don dam par med pa yin na/ 'o na des ji ltar chos kyi 'khor lo bskor bar 'gyur/ 'di ltar gsung dbyangs 'byung ba ni ye shes sngon du song ba
172b3(mdo 'grel): yin no zhe na/ gang don dam par ma mchis pa de chos kyi 'khor lo bskor bar yang ji ltar 'gyur/ bden te skor ba nyid med pa yin no/ /ji skad du 'phags pa de bzhin gshegs pa gsang ba'i mdo las/ zhi ba'i blo
172b4(mdo 'grel): gros gang gi nub mo de bzhin gshegs pa mngon par rdzogs par sangs rgyas pa nas/ gang gi tshe mya ngan las 'das pa'i bar der de bzhin gshegs pas yi ge gcig kyang brjod pa ma gsungs so/ /de ci'i phyir na/ zhi ba'i blo gros de
172b5(mdo 'grel): bzhin gshegs pa ni rtag tu mnyam par bzhag pa'o zhes bya ba la sogs pa gsungs so/ /yang bla ma med de'i tshogs kyi shugs kyis yid bzhin gyi nor bu bzhin du ji ltar 'dod par rtsig pa la sogs pa las kyang chos 'chad pa 'byung ngo zhes
172b6(mdo 'grel): gsungs so/ /de ltar byas na mdo sde gzhan las kyang chags pa med pa dang dngos po med pa dang/ yul med pa la sogs pa gsungs pa'i don legs par drangs pa yin no zhes dgongs nas zhar la go rim bzhin du ston pa ni gang
172b7(mdo 'grel): gi tshe ye shes de don dam par ma mchis pa de'i tshe ye shes de ni chags pa ma mchis pa'o zhes gsungs te/ chags pa med pa ni mtshon pa yin te/ gnod sems med pa dang rmongs pa med pa la sogs pa yang rig par bya'o/ /
173a1(mdo 'grel): 'di'i chags pa yul la zhen pa'i 'dod chags yod pa ma yin pas chags pa med pa'o/ /dngos po yang las dang 'brel pa'i phyir de la chags pa yin par srid pa yin no/ /'di'i dngos po yang yod pa ma yin te/
173a2(mdo 'grel): bcad par bya ba'i las mi 'thad pa'i phyir ro zhes bstan zin to/ /'o na yul med pa yin na so so'i skye bo la sogs pa'i shes pa ji ltar chags par 'gyur zhe na/ yul yod par mngon par zhen pa'i phyir ro zhes bya bar khong du chud
173a3(mdo 'grel): par bya'o/ /'khrul pa'i sa bon yang spangs pa de la mngon par zhen pa yang yod pa ma yin no/ /gang gi gang la chags pa de la ni gdon mi za bar de yod na dngos po yod par 'gyur te/ chags pa ni de gnyis la brten pa'i phyir
173a4(mdo 'grel): ro/ /chags pa med pa ni dngos po gang la yang dngos por gyur pa ma yin no zhes bstan pa'i phyir/ gang gi tshe ye shes de chags pa ma mchis pa de'i tshe ye shes de ni dngos po ma mchis pa'o zhes gsungs te/ gzhan la ma
173a5(mdo 'grel): yin te dngos po gang yang yod pa ma yin pas dngos po ma mchis pa'o/ /gang zhig yod na de'i rnam pa'i rjes su byed pa de ni dngos po yin la/ de ni de'i yul yin no zhes bya bar rigs te/ rjes su 'gro ba dang ldog pa'i rjes su
173a6(mdo 'grel): byed pa'i bye brag rgyu nyid yul yin pa'i phyir ro/ /dngos po med na ni yul yang gang gi yin snyam nas de'i phyir/ gang gi tshe ye shes de dngos po ma mchis pa de'i tshe ye shes de ni yul ma mchis pa'o zhes gsungs so/ /gang
173a7(mdo 'grel): zhig la yul gzugs la sogs pa yod pa de la ni rten mig la sogs pa yin par rigs kyi/ yul med na ni rten yang rigs ma yin no snyam nas gang gi tshe ye shes de la yul ma mchis pa de'i tshe ye shes de ni mi gnas
173b1(mdo 'grel): pa'o zhes gsungs te/ 'di ltar gzugs la sogs pa'i yul shes par bya ba'i phyir mig la sogs pa'i dbang po skyes pa yin no zhes dgongs pa'o// //'phags pa shes rab kyi pha rol tu phyin pa bdun brgya pa rgya cher 'grel pa bem
173b2(mdo 'grel): po lnga pa/ ji skad du mig dang gzugs la brten nas mig gi rnam par shes pa skyes zhes bya ba la sogs pa gsungs pa yin no/ /gang gi tshe yod ye dus thams cad du yul med na de'i tshe gang la gzung bar bya ba'i phyir dbang po byung
173b3(mdo 'grel): yul med par yang rnam par shes pa dbang po la brten par pha rol po dag 'dod pa ma yin nam/ dper na rab rib kyis nyams pa'i mig gis skra la sogs pa shes pa bzhin du 'di yang de bzhin no zhe na/ lan de ni snang ba tsam
173b4(mdo 'grel): yin gyi de rnam par shes pa ni ma yin no/ /dngos po'i rang bzhin 'di yang rten la sogs pas bskyed pa yin par mi 'dod na de ci rgyu med pa can yin nam/ skal ldan rnams kyi snang ba tsam yin du zin kyang rgyu med pa can ma yin te/
173b5(mdo 'grel): dbang po'i nga yul med par yang bsod nams dang ye shes kyi tshogs mtshungs pa med pa thugs kyi rgyud la gnas pa'i mthu tsam rgyu yin pa'i phyir ro/ /gang zhig gnas pa yin pa de ni 'dod pa la sogs pa'i khams la brten pa
173b6(mdo 'grel): yin no/ /gnas mig la sogs pa yang der gtogs pa'i phyir ro/ /gnas pa yod pa ma yin na ni nam mkha' la sogs pa bzhin du rten kyang yod pa ma yin no snyam nas/ gang gi tshe ye shes de mi gnas pa de'i tshe ye shes de
173b7(mdo 'grel): ni rten pa ma mchis pa'o zhes gsungs so/ /gang zhig 'dod pa la sogs pa la brten pa de ni gdon mi za bar der las dge ba dang mi dge ba gzhan dag gi bskyed pa'am/ 'thob pa'am/ skye bar 'gyur ba yin no/ /de gang la
174a1(mdo 'grel): yang brten pa med na ci'i phyir rnam pa 'di dag mi 'thad snyam nas gang gi tshe ye shes de brten pa ma mchis pa de'i tshe ye shes de ni ma bskyed pa'o/ /ma thob pa'o/ /skye bar mi 'gyur ba'o zhes gsungs te/ 'di yang
174a2(mdo 'grel): bstan pa tsam yin gyi thob par mi 'gyur ba yang khong du chud par bya'o/ /brjod par bzhed pa rtogs nas de ci'i slad du zhe na zhes dris pa ni/ gal te kha na ma tho ba med pa'i bsod nams dang ye shes kyi tshogs kyi shugs kyi
174a3(mdo 'grel): lam gyis 'khor ba ji srid du ye shes de 'jug pa yin na de ci'i phyir mi bskyed pa yin zhes bya ba'i tha tshig go /brjod par bzhed pa ston pa na ye shes de ni yon tan gyis 'dus bgyis pa'am/ yon tan ma lags pas 'dus
174a4(mdo 'grel): bgyis pa ma lags pa'i slad du'o zhes bya ba yin te/ yon tan ni 'dir dge ba zag pa dang bcas pa'i chos rnams yin par bzhed do/ /yon tan ma yin pa ni mi dge ba ste/ de dag gis 'dus ma byas pa ni zag pa med pa'i
174a5(mdo 'grel): chos kyi rgyu mthun pa yin pa'i phyir te/ 'di ltar byang chub sems dpa' i gnas skabs na yod pa'i zag pa med pa'i chos rnams ni de'i rgyu yin no/ /de ci'i slad du zhe na zhes bya ba ni de yang yon tan dang yon tan ma yin pas
174a6(mdo 'grel): 'dus byas pa yin te/ ston pa po yin pa'i phyir bdag cag la sogs pa'i rnam par rtog pa'i shes pa bzhin no zhes bsams pa'o/ /'di ltar des na rnam par dag pa dang/ kun nas nyon mongs pa gnyis ni yon
174a7(mdo 'grel): tan dang yon tan ma yin par bstan pa yin pas gtan tshigs 'di ma grub po zhe na/ 'di ltar ye shes de ni bsam gyis mi khyab pa ste zhes bya ba la sogs pa gsungs te/ bsam pa dang/ mngon par brjod pa
174b1(mdo 'grel): dang/ rtog pa rnams las gang gi phyir 'das pa yin pa de bas na bsam gyis mi khyab pa'o/ /mngon par brjod pa ni bdag kun nas slong bar byed pa ste/ mngon par rjod pa thams cad ni rang gi snang ba la phyi rol bzhin du sgra'i don
174b2(mdo 'grel): nyid du mngon par zhen pa yin na 'di ni shes bya'i sgrib pa mdza' dag spangs pa'i ston pa po la yod pa ma yin no zhes bstan zin to/ /de rtog pa dang brjod pa dang bral ba de'i slad du yon tan nam/ yon tan ma lags par yang ji
174b3(mdo 'grel): skad du bstan par bgyi/ gang gi phyir gtan tshigs 'di 'grub par 'gyur/ gang gi slad du ye shes de bsam gyis mi khyab pa yin te/ rnam par rtog pa'i snang ba stong pa yin pa'i phyir ro/ /de ci'i ye shes de bsam du
174b4(mdo 'grel): ma mchis pa ste rtog par mi byed pa zhes bya ba'i tha tshig go /bstan zin pa mjug sdud par byed pa ni gang de ltar shes pa de ni dmigs pa'i tshul du rnam par gnas pa ni sangs rgyas kyi ye shes lags so zhes tha snyad du
174b5(mdo 'grel): bya bar sbyar ro/ /de ltar shes pa po'i shes pa la dngos por rnam par rtog pa bsal nas/ byed pa po dang byed pa la sogs par rnam par rtog pa de sel bar byed pa ni ye shes byed pa po'am byed pa des ni sdug bsngal
174b6(mdo 'grel): dang/ kun 'byung ba la sogs pa'i chos gang yang kun mthong ba'i tshul du mngon par rdzogs par sangs rgyas pa'am/ rang gi ngo bo med pa'i tshul du mkhyen pa ma mchis so yongs su 'gyur bar rnam par rtog pa
174b7(mdo 'grel): 'di sel bar byed pa ni ye shes de ni sngon gyi mdza' nas mchis pa'am/ phyi ma'i mdza' nas mchis pa ma lags te/ skad cig ma tsam gnas pa'i phyir ro/ /sngon gyi mthar 'ongs pa ma yin/ phyi ma'i mthar
175a1(mdo 'grel): 'dug pa ma yin na sngon gyi mdza' nas ma yin zhes bya ba'i rigs pa yin nam/ phyi ma'i mdza' nas ma yin zhes bya ba de yang ji skad du bstan/ 'das pa yang da ltar du 'gyur ba ni/ med do zhe na ma
175a2(mdo 'grel): yin te/ grangs can rnams so sor brjod pa'i phyir ro/ /de dag gis ni 'das pa'i bum pa yang bum par 'gyur te/ gang gi tshe de nyid kyi chags grubs las kyang bum par byed pa yin no/ /yang na 'di ni 'pho bar smra ba sel
175a3(mdo 'grel): bar byed pa yin te/ 'das pa'i dus bor nas 'phos te 'ongs pa yang ma yin no/ /rtag pa dang mi rtag par rnam par rtog pa sel bar byed pa ni ye shes de ni sngon skyes pa yang ma lags zhes bya ste/ byang chub sems
175a4(mdo 'grel): dpa' i gnas skabs na rnam par rtog pa mdza' dag gi dri ma dang bral ba de lta bu'i shes pa'i rjes su ma skyes pa'i phyir ro/ /ye shes de ni sngon ma skyes pa yang ma lags te/ rang bzhin gyis de kho na nyid mthong ba'i bdag nyid
175a5(mdo 'grel): sngon yang skyes pa'i phyir ro/ /de ci'i phyir zhe na/ sgro btags pa'i rnam pa'i tshul du sngon yang skyes pa'i phyir ro/ /rnam par rtog par 'gyur ba sel bar byed pa ni sngon ma skyes pa'i slad du gang ma skyes pa de ni nub par
175a6(mdo 'grel): yang mi 'gyur zhes bya ba yin te/ ji ltar gzung ba dang 'dzin pa med pa'i bdag nyid du ma skyes pa de ltar de rnam par dben pa'i ngo bos nus par 'gyur ba ma yin te/ ngo bo gzhan du 'gyur ba ma yin zhes bya ba'i tha tshig
175a7(mdo 'grel): go /chad par rtog pa sel bar byed pa ni chad par yang mi 'gyur ro zhes bya ba yin te/ thams cad du log par gyur pa ma yin te/ sngon gyi smon lam gyi stobs kyis 'khor ba ji srid par gnas pa'i phyir ro/ /'dra ba
175b1(mdo 'grel): la sogs pa rnam par rtog pa bsal bar bya ba'i phyir/ ye shes de dang 'dra ba'i zhes bya ba la sogs pa gsungs te/ ye shes de dang gzhan nyan thos la sogs pa dang 'brel pa shes pa 'dra ba gang yang ma mchis te/ de'i slad
175b2(mdo 'grel): du ye shes de ni bsam gyis mi khyab cing ye shes de ni 'dra ba ma mchis pa zhes bya'o/ /ye shes de ni thog ma dang dbus dang tha ma mi dmigs pa ste/ rang bzhin gyis 'od gsal ba ni thog ma med pa'i phyir dang/ thugs rje
175b3(mdo 'grel): chen po'i shugs kyis srid pa'i chu bo ji srid par gnas pa mdza' med pa'i phyir ro/ /thog ma'i mdza' la bltos nas brtag pa'i dbus kyang mi rigs pa'i phyir ro/ /de'i slad du ye shes de ni nam mkha' dang 'dra ba yin no/ /
175b4(mdo 'grel): ye shes de la mnyam pa 'am mi mnyam pa mi dmigs te zhes bya ba'i lam gyi sgra ni mnyam pa dang mi mnyam pa zhes bya ba'i tha tshig go /de la mnyam pa ni tshad ma dang ldan ngo bo yin te/ rtogs par sla ba yin no/ /mi mnyam pa
175b5(mdo 'grel): ni tshad mas gnod pa'i ngo bo yin te/ rtogs par dka' ba yin no/ /gnyis po de ni de la yod pa ma yin te/ mnyam pa kho na'i ngo bo yin no zhes bya ba'i tha tshig go /yang na 'am gyi sgra ni rnam par rtog pa'i don te/ de la rnam
175b6(mdo 'grel): par rtog pa yod pa ni mnyam pa kho na yin te/ rnam pa thams cad du shin tu bzang ba'i phyir de'i ngo bo ma yin no zhes bstan pa yin no/ /de'i slad du ye shes de ni mi mnyam pa dang mnyam pa ste/ chos thams cad kyi mchog
175b7(mdo 'grel): mnyam pa med pa de bzhin gshegs pa'i ye shes gzhan dang mnyam zhing mtshungs pa yin no/ /ye shes de la ni de dang 'dra ba cung zad tsam 'dra ba yang mi dmigs te/ de'i slad du ye shes de ni mtshungs pa ma mchis pa ste/
176a1(mdo 'grel): 'di dang 'dra ba yod pa ma yin pa'i phyir ro/ /de ltar bcom ldan 'das kyi ye shes ni bsam gyis mi khyab pa dang/ chags pa dang 'dra ba med pa'i bar du bstan pa thos nas/ kha cig 'di snyam du ye shes
176a2(mdo 'grel): 'di ni bsgyur ba ma yin nam ci /gzhan du de skad du bstan du zin kyang 'dir de ltar ma bstan/ 'di ltar mi 'jigs pa'i skabs su nga yang dag par rdzogs par sangs rgyas pa la dge spyod dang bram ze la sogs pas mi bskyod
176a3(mdo 'grel): pa zhes bya ba la sogs pa gsungs pa yin no zhe na/ ma yin te/ de'i phyir klan ka de spang ba'i phyir bcom ldan 'das kyis 'jam dpal ye shes 'di mi bsgyur ba ma yin nam zhes bya ba gsungs te/ ci zhes bya ba khong nas phyung
176a4(mdo 'grel): ste tshig zur du brjod par bya ste/ de ci bsgyur ba yin nam gang gis na khyod kyis de ltar ma brjod ces bya ba'i tha tshig go /'dir lan du bcom ldan das ye shes 'di ni ma bgyis pa ste zhes bya ba la sogs pa gsungs
176a5(mdo 'grel): te/ yon tan dang/ yon tan ma yin pas 'dus ma byas pa'i phyir 'di mi bsgyur ba yin par 'thad pa yin no/ /de bas na logs shig tu ma bstan to zhes bya ba'i tha tshig ste/ zag pa med pa'i chos kyi rgyu mthun pa dang mi
176a6(mdo 'grel): mthun pa 'ga' yang yod pa ma yin no zhes dgongs pa'o/ /gzhan yang 'di la bsgyur ba dang mi bsgyur ba yin par dogs pa'i gnas med pa kho na yin te/ 'di ltar yongs su grub pa'i bdag nyid kyi dngos po kho na zhig yin
176a7(mdo 'grel): na ni bsgyur ba dang mi bsgyur ba'i grangs su gzhug par bya ste/ karSha pa na zong du bsgyur ba lta bu'o/ /bcom ldan 'das kyi ye shes ni chos thams cad mngon par rdzogs par byang chub pa'i ngo bos don dam par ma grub pa kho
176b1(mdo 'grel): na yin no/ /de mngon par rdzogs par byang chub pa'i phrin las mdzad pa dag ni kun rdzob tu de ltar bstan pa yin no/ /de nyid 'jig rten pa'i dpes nye bar bstan pa sngar bya ba'i phyir/ bcom ldan das 'di lta ste dper na karSha pa na
176b2(mdo 'grel): rtags ma btab pa'i zhes bya ba la sogs pa gsungs so/ /rtags ma btab pa ni gang legs par byas pa ste/ rgyas ma btab pa zhes bya ba'i tha tshig go /bcom ldan 'das de bzhin du ye shes 'di yang zhes bya ba la sogs pas ni
176b3(mdo 'grel): dpe'i chos don la nye bar sbyor ba yin no/ /ma bgyis pa nas ma 'gags pa'i bar ni mnyam pa nyid du 'dug pa yin te/ rtags kyis rnam par bsgyur ba'i rjes su 'brangs te bsgyur ba yang ma yin/ mi bsgyur ba yang ma yin
176b4(mdo 'grel): zhes bya ba'i grangs su 'gro ba'o/ /ma bsgrubs pa la sogs pa'i tshig rnams ni snga ma bstan pa yin no/ /ma 'gags pa'i tshig ni 'dus byas kyi mtshan nyid thams cad med par bstan pas shin tu 'dus ma byas pa nyid yin par
176b5(mdo 'grel): brjod pa'i phyir ro/ /gnas pa ma bkag pa ni 'di skye ba las logs shig na med pa'i phyir ro/ /gzhan gyi don du bstan pa 'di ni byang chub sems dpar ma gyur pa gang gis kyang lhag par mos par nus pa ma yin no zhes thabs
176b6(mdo 'grel): gzhan gyis byang chub sems dpar gyur pa'i skye bo dag 'di la nyan par gzhug pa nyid du bstan pa'i phyir/ 'jam dpal de bzhin gshegs pa'i ye shes bstan pa de ltar bstan pa 'di la su dag mos pa zhes bya ba la sogs
176b7(mdo 'grel): pa gsungs so/ /bcom ldan 'das gang dag 'khor ba'i chos can yang ma lags la/ yongs su mya ngan las 'das pa'i chos can yang ma lags pa dang zhes bya ba ni 'khor ba dang/ lhag ma dang bcas pa dang/ lhag ma
177a1(mdo 'grel): med pa dang/ bye brag tu mya ngan las 'das pa gnyig la mi gnas pa'i byang chub sems dpa' zhes bya ba'i bar du yin no/ /'khor bar gtogs pa yang ma yin te/ skyon du mthong ba'i phyir ro/ /thugs rje
177a2(mdo 'grel): can yin pa'i phyir mya ngan las 'das par bzhugs kyang/ srid pa na gnas shing gzhan gyi don skye ba la gzigs pa gang dag yin pa de dag bstan pa shin tu gsal ba 'di la lhag par mos par 'gyur ro/ /de lta bu
177a3(mdo 'grel): dag kyang gang zhe na gang dag 'jig tshogs las kyang ma bskyod pa dang zhes bya ba la sogs pa gsungs te/ 'jig tshogs kyi sgras 'jig tshogs la lta ba la bya ste tshig tha ma khong nas dbyung ba'i phyir ro/ /de ci'i slad du zhe
177a4(mdo 'grel): na zhes bya ba ni de gang zag la bdag med par sgom pa'i rang bzhin du gyur pa yin na ji ltar nyon mongs pa zad par mi 'gyur zhe na/ 'di'i lan ni mi bas pa ni chen po la sogs pa spong ba'i rim gyis bas par mi 'gyur/
177a5(mdo 'grel): rnam pa chung ba'i chung ba thams cad nas thams cad spangs pas yongs su bas bar yang mi mchi'o/ /'di la yongs su zad pa yod pa ma yin pas mi bas pa dang/ 'jig tshogs dang/ 'dod chags la sogs pa zad pa
177a6(mdo 'grel): med pa yang yin no/ /'jig tshogs la sogs pa dang gzung ba dang 'dzin pa'i rnam pas rab tu phye ba rnams ni med pa yin pa'i phyir ro/ /'di ltar 'jig tshogs la lta ba ni bdag dang bdag gi ba'i rnam par 'jug pa  
177a7(mdo 'grel): yin no/ /'dod chags dang zhe sdang dang gti mug la sogs pa ni yul yid ru 'ong ba dang mi 'ong ba la sogs pa la chags pa'i rnam par 'jug pa la chags pa'i rnam par 'jug pa yin no zhes dgongs te gsungs so//
177b1(mdo 'grel): 'o na rnam pa 'di dag gis na so so'i skye bo la sogs pa yang 'jig tshogs las kyang ma bskyod la/ de dag kyang 'dod chags la sogs pa ma zad pa kho na yin te/ zad par mi 'gyur ba dang/ yongs su zad par mi 'gro ba yin pas de dag
177b2(mdo 'grel): las lhag pa ci yod na byang chub sems dpa' rnams la de skad du bstan ce na/ ma yin te de dag ni chos la bdag med pa goms pa dang bral bas de bzhin nyid rtogs pa med pa'i phyir ro/ /skyes bu brtan pa de dag la ni lan mang du thabs
177b3(mdo 'grel): mang pos yun ring por chos la bdag med pa bsgoms pas de bzhin nyid rtogs pa yod pa'i phyir ro/ /de bas na de nyid kyi dbang du byas te de skad bstan pa rigs pa yin no/ /bdag nyid chen po de dag ni chos thams cad rang gi dngos
177b4(mdo 'grel): po med pa yin nam/ sems can rnams dngos por mngon par zhen pa yin no zhes thugs rje chen pos dgongs so/ /de bas na de dag ni thugs rje'i dbang du gyur pa'i thugs kyis srid pa na yun ring du 'gro ba mdza' dag la phan par
177b5(mdo 'grel): bya ba'i ched du bzhugs pa yin pas de'i phyir/ gang dag 'khor ba las kyang ma 'das la zhes gsungs te/ lhag ma med pa'i mya ngan las 'das pa'i dbyings su ma bzhugs pa'i phyir ro/ /'khor ba'i grangs su yang
177b6(mdo 'grel): mi mchi ba ni 'khor ba'i rgya mtshor skyes kyang padmo bzhin du de'i dri ma rnams kyis mi gos pa'i phyir ro/ /de dag gis na de dag nyid 'khor ba dang mya ngan las 'das pa mi gnas pa nyid yin par sngar khas blangs pa bstan par byas
177b7(mdo 'grel): so/ /gang dag lam dang bral ba yang ma lags shing zhes bya ba ni chos thams cad dngos po med pa nyid du mngon par rtogs pa'i bdag nyid thugs rje chen po dang ldan pa'i lam de'i bdag nyid du gyur pa'i phyir ro/ /lam gyi
178a1(mdo 'grel): 'du shes kyang mi skyed pa ni de'i mtshan ma yid la mi byed pa'i phyir ro/ /de dag gis ni bstan ma thag pa'i 'khor ba dang mya ngan las 'das pa la mi gnas pa'i thabs gsal bar byas pa yin no/ /de dag
178a2(mdo 'grel): gis bstan pa 'di'i don 'tshal bar 'gyur ro zhes bya ba ni rnam pa thams cad dang mchog tu zhes bya ba'i bar du yin no/ /'di bcom ldan 'das kyi dgongs pa ni ma yin gyi/ de skad du 'chad pa ni rang 'ga' yin no snyam du
178a3(mdo 'grel): dogs pa la/ 'jam dpal legs so legs so/ zhes gsungs te/ khyod kyi tshig de ni legs par bshad pa yin no zhes bya ba yin no// /ji skad du/ gang zhigs rin par 'khor yang srid pa'i skyon dang bral
178a4(mdo 'grel): stong pa smra yang las dang 'bras bu gtod mi byed/ shes pas 'dod pa bsregs kyang gang dag thugs rjes brlan/ zhes bya ba la sogs pa bsngags pa gsungs pa yin no/ /skyes bu dam pa mos pa'i snod du gyur pa ni de
178a5(mdo 'grel): ltar yang dkon na ci ma 'ongs pa'i dus na yod dam snyam bsams nas btsun pa 'od srungs chen pos/ bcom ldan 'das ma mchis pa'i dus na zhes bya ba la sogs pa gsol to/ /gang la la chos 'dul ba zab
178a6(mdo 'grel): mo 'di dang zhes bya ba ni mngon par mtho ba'i skas 'og nas btsugs par gyur pa'i mdo sde'i dbang po'i rgyal po chen po la bya'o/ shes rab kyi pha rol tu phyin pa zab mo 'di la zhes bya ba ni don gyi ngo bo la bya'o/ /'di la nyan
178a7(mdo 'grel): pa ni tshig dang don bshad pa la gang gis gus pas rna ba gtong pa'o/ /mos pa ni gang zhig gis thos nas dad pa'i rjes su 'brang bas kyang 'di ni de kho na yin no zhes nges par 'dzin pa'o/ /kun 'tshal ba ni gang zhig
178b1(mdo 'grel): rigs pas de'i don gtan la 'phebs pa'o/ /rab tu 'dzin par 'gyur ba ni gang zhig gis gtan la phab nas yang dag par bsgrub pas bsgom pa'o/ /nyan pa la sogs pa de dag gi go rim ni gsal lo/ /yang na mas pa ni gang zhig
178b2(mdo 'grel): gis thos nas dad pa dang shes rab gnyis kyi don de kho na yin no zhes rtogs pa'o/ /kun 'tshal ba ni don ji lta ba bzhin gang bsgom par byed pa'o/ /rab tu 'dzin par 'gyur ba ni bya ma la gus shing chos 'dul ba 'di glegs bam
178b3(mdo 'grel): du bzhugs pa yang klog pa dang 'chang ba dang/ mchod cing shin tu 'dzin pa'o/ /de dag ni 'khor 'di nyid na gnas zhes bya ba lhag ma yin no/ /gang zhig chos kyi rnam grangs 'di 'khor gyi dkyil 'khor 'di'i nang du thos pa de dag nyid
178b4(mdo 'grel): ma 'ongs pa'i dus na nyan par 'gyur ba dang/ mos par 'gyur ba ni sangs rgyas dang byang chub sems dpa' i bkras byin gyis brlabs pa'i phyir te/ sangs rgyas rnams la bsnyen bskur ma byas par ni 'di thos pa'i lam du 'gro bar 'gyur
178b5(mdo 'grel): ba ma yin no zhes bya ba'i tha tshig go /de dag gi bye brag ni 'di yin te/ gang zhig 'di la thos te legs par shin tu yid la byed pa de dag ni gzhan gyi tshe na thos par 'gyur/ mos par 'gyur/ kun shes par 'gyur/ rab tu 'dzin
178b6(mdo 'grel): par 'gyur ro/ /gang zhig thos na sa la sogs par yid la byed pa de dag ni kun shes pa'i bar du 'gyur ro/ /gang zhig thos pa ci tsher zad pa de dag ni thos par 'gyur/ mos par yang 'gyur ro/ /gnyis pa'i bshad pa yang de bzhin du
178b7(mdo 'grel): rig par bya ste/ rgyu chung du las 'bras bu chen por 'gyur ba 'di ni ston pa po'i dgongs pa yin par mngon no/ /'od srungs 'khor 'di nyid na zhes bya ba ni sbyir bstan pa yin no/ /de dag kyang gang zhe na/ dge slong dang/ dge slong ma
179a1(mdo 'grel): dang/ dge bsnyen dang/ dge bsnyen ma 'khod pa de dag ni shes bya ba yin no/ /gang dag ma 'ongs pa'i dus na chos zab mo 'dul ba 'di dang shes rab kyi pha rol tu phyin pa zab mo 'di la nyan pa dang/ mos pa dang/ kun
179a2(mdo 'grel): shes pa dang/ rab tu 'dzin par 'gyur ba yod do zhes bya ba ni spyir bstan pa yin no/ /don de dag nyid dpe rnam pa bzhis gsal bar bya ba'i phyir/ 'od srungs 'di lta ste dper na khyim bdag gam zhes bya ba la sogs pa gsungs so//
179a3(mdo 'grel): de la nor bu rin po che stor ba dang rnyed pa bstan pas ni chos kyi rnam grangs 'di yid bde ba dang mi bde ba rjes su 'jug pa dang ldog pa'i gzhi yin pa'i phyir ro/ /de dag gis dus gzhan thos par 'gyur ba na dga' ba dang bde ba
179a4(mdo 'grel): dang yid dga' bar 'gyur zhing kun nas dkris pa'i yid la byed pa med par 'gyur te zhes gang gsungs pa la/ dga' ba ni yid dga' ba gang gis zin pa zhes sbyar ro/ /sngar ni stor ba bzhin du sngar ma thos pa'i mya ngan gyis
179a5(mdo 'grel): yid gdungs pa yin no/ /bde ba dang zhes bya ba ni bde ba skyes pa ste/ lus shin tu sbyangs pa dang ldan pa'i phyir ro/ /yid dga' bar 'gyur ba ni sems shin tu sbyangs pa dang ldan pa'i phyir ro/ /gang dag la kun nas dkris pa'i
179a6(mdo 'grel): yid la byed pa med par 'gyur ba de dag la de skad ces bstan to/ /kun nas dkris pa'i yid la byed pa zhes bya ba ni yid mi bde bas gdungs pa yin par bshad do/ /der khyim bdag dang de'i bu smos pa ni rjes su 'thun par
179a7(mdo 'grel): bstan pa'i phyir ro/ /sa bdag dang de'i bu ni stor tam slar rnyed pas yid mi bde ba yang med /yid bde ba yang med do/ /ma skyes pa la sogs pa'i don bstan pa'i ched du de bzhin nyid bshad de don
179b1(mdo 'grel): dam pa dang de bzhin nyid dag ni rnam grangs te bar gyi sgras bsdu'o/ /shing yongs 'dus brtol kha 'bus pa bstan pa ni de'i tshe dang dus gzhan na yid bde ba'i gnas yin par bstan te/ de'i tshe dga' bar 'gyur ba dang/ gang gi tshe me tog thams
179b2(mdo 'grel): cad rgyas par 'gyur ba ni 'di lta ste/ chos thams cad kyi me tog rgyas par 'gyur zhes bya ba yin no/ /yid dga' ba zhes bya ba ni snga ma bzhin no/ /rab tu dga' bar 'gyur ro zhes bya ba ni dga' ba mchog tu 'gyur ba zhes bya ba'i tha
179b3(mdo 'grel): tshig go /sa brtol ni sa las skyes pa'o/ /de nyid yongs 'du yin te/ de'i ming gi rnam grangs yin no/ /kha 'bus pa zhes bya ba ni hA khyim tshogs pa'o/ /me tog thams cad rgyas pa ni thams cad du kha bye ba'o/ /nges par zhes bya
179b4(mdo 'grel): ba ni gcig tu nges par zhes bya ba'i bar du'o/ /'dir kha cig dogs pa 'chad pa zhes bya ba ni skyes bu lus 'ga' med par mi rung ba ma yin nam snyam du bsams pa'o/ /thos pa bzhin du skyes bu med par yang yod pa yin te/ de'i
179b5(mdo 'grel): dbang gis gzhan du de'i gzugs las sam gzugs brnyan las yin te/ bcom ldan 'das mya ngan las 'das par gyur kyang bde bar gshegs pa snang ba yin no/ /de'i tshe 'di thos par gyur pa gang gi dbang gis zhe na/ 'di
179b6(mdo 'grel): ltar 'das pa na mngon sum du byas pa dag yin par khong du chud par bya'o/ /de'i phyir 'od srungs 'di ltar shes rab kyi pha rol tu phyin pa zab mo ma skyes pa dang ma byung ba nas dngos po med pa'i bar 'di ma 'ongs pa'i dus na/ de
179b7(mdo 'grel): bzhin gshegs pa 'das pa'i phyi na zhes bya ba la sogs pa gsungs so/ /shes rab kyi pha rol tu phyin pa dang 'brel ba ni lhan cig brjod par bya ba dang rjod par byed pa'i dngos por 'brel bas 'brel zhes bya ba'i tha tshig go /'das
180a1(mdo 'grel): pa'i phyi na zhes bya ba ni mi bzhugs pa dang/ yongs su mya ngan las 'das pa bstan pa zhes bya ba'i bar du yin no/ /gnas par gyur pa zhes bya ba ni glegs bam la yod pa tsam gyis so/ /spyod par 'gyur ba zhes
180a2(mdo 'grel): bya ba ni rgyun tu klog pa dang kha ton byed pas so/ /sangs rgyas kyi byin gyis brlabs dang zhes bya ba 'di nyid rnam par 'byed pa ni sangs rgyas kyi mthu yin par shes par bya'o zhes bya ba yin no/ /yang na byin gyi rlabs ni slab ma
180a3(mdo 'grel): dang yang slob la sogs pa gcig nas gcig tu bar du chod pa'i rgyu nyid yin pa'o/ /mthu ni dngos su de'i dbang gis so/ /nor bu mkhan zhig gis nor bu rin po che mthang pa'i dpes ni rtag tu yid bde ba'i gnas nyid 'di
180a4(mdo 'grel): yin par bstan pa'i phyir/ 'od srungs de bzhin du gang dag shes rab kyi pha rol tu phyin pa zab mo ma skyes pa dang/ ma byung ba nas dngos po med pa'i bar 'di thos nas zhes bya ba la sogs pa gsungs pa yin no/ /rab tu dga' 
180a5(mdo 'grel): bar gyur pa ni gang dag la dga' ba yod pa de rab tu dga' bar gyur pa'o/ /mgu ba ni yid dga' ba la bya'o/ /gang dag la rangs pa dang/ yid bde ba skyes pa zhes bya bar sbyar ro/ /yid dga' ba'i don ni snga ma bzhin no//
180a6(mdo 'grel): yang na snying dga' ba la bya ste/ sngon gyi rjes su yang nas yang du zhes bya ba'i tha tshig go/ nor bu rin po che 'di ni rigs las brjod par bzhed de bstan to/ /sngon nyams su myong ba'i grong khyer thos pa'i dpes ni bde ba dang
180a7(mdo 'grel): yid bde ba sna tshogs kyi gnas nyid yin par de dus gzhan zhig na de'i drung du mi la la zhig song ste grong khyer de'i bsngags pa brjod cing kun dga' i rab nyams dga' ba dang zhes bya ba la sogs pa gsungs so/ /grong
180b1(mdo 'grel): gang yang rung ba zhig tu dgos pa la la'i phyir sngon son par gyur la phyis brjod par gyur zhes dgongs pa'o/ /nyams dga' ba'i dngos po la nyams dga' ba zhes bya'o/ /de ci'i phyir zhe na zhes bya ba rgol ba po'i bsam pa ni 'di yin
180b2(mdo 'grel): te/ yang nas yang du bsngags pa brjod par gsol ba 'debs pa tsam mthong ba las nyams su myong ba yod par rjes su dpogs pa rigs pa ma yin te/ 'khrul pa'i phyir ro/ /'di ltar 'dod chags dang ma bral ba dag gnas gtsang ma'i
180b3(mdo 'grel): gnas nyams dga' ba dag gis bsngags pa brjod pa thob pas snying ya ya po chen pos g.yangs par gyur nas yang dang yang du gsol ba 'debs par byed kyang des tshe snga ma la yang de mthong bar gyur pa ni ma yin te/ lan cig phyir
180b4(mdo 'grel): mi 'ong ba kho na dag der skye ba'i phyir ro zhe na/ 'di ltar de thos nas yid cher dga' ba dang rab tu dga' bar gyur to zhes bya ba la sogs pa ni lan yin te/ dga' ba'i bye brag de nyid kyis de lta bu dran pa'i 'du byed skyed par byed pa
180b5(mdo 'grel): yin la/ dran pa dang mtshungs par ldan pa yang gang zhig rtags kyi bye brag brjod pa'i ngo bo la gsol ba 'debs pa yang nas yang du gsol ba 'debs pa 'byung bar byed do/ /de las ni kun nas slong bar byed pa'i bye brag rjes su
180b6(mdo 'grel): dpog pa yin par shes par bya ste/ mtshan ma las rjes su dpag pa'i tshul bzhin du grong khyer la sogs pa mthong bar gyur pa rjes su dpog go zhes bya ba 'di bsdus pa'i don to/ /yang dang yang drung du 'gro zhing zhes bya ba ni
180b7(mdo 'grel): lan du mar ro/ /rab tu dga' zhing mgu bar gyur te zhes bya ba ni rgya chen por ro/ /'di nyid rnam par 'byed pa ni dga' ba dang mgu ba tshar skyed cing zhes bya ba yin no/ /yang na rab tu dga' zhing mgu bar gyur pa ni dang po'o/ /dga' 
181a1(mdo 'grel): ba dad mgu ba cher skyed pa ni rgyun mi 'chad par ro/ /dga' ba nyid mgu ba yin par 'grel to/ /yang na dga' ba yang de yin la mgu ba yang de yin zhes gcig tu sbyar ro/ /de la dga' ba ni yid
181a2(mdo 'grel): bde ba'o/ /de sngon du song ba'i rab tu dga' ba dang khong mgu ba ni mgu ba'o/ /gtan la dbab pa'i phyir/ bcom ldan 'das ma mchis pa'i dus na zhes bya ba la sogs pa gsungs so/ /de dag gi rnam pa dang/
181a3(mdo 'grel): rtags dang/ mtshan ma bcom ldan 'das kyis gang dag bka' stsal pa de dag nyid lags sam zhes bya ba ni tshig zur gyis dri ba'o/ /yang na ci lags zhes bya ba khong nas dbyung ngo/ /bsam pa ni 'di yin te/ 'dir dpe
181a4(mdo 'grel): bzhin du sngon myong ba'i rnam pa sgrogs pa ni cha tsam yang mi dmigs na de dag gis 'jam dpal gzhon nur gyur pa la bsnyen bkur byas pa la sogs pa de ji ltar shes par bya zhe na/ bcom ldan 'das kyis bka' 
181a5(mdo 'grel): stsal pa/ 'od srungs ji skad smras pa de de bzhin te zhes gsungs te/ dgongs pa ni 'di yin te/ dngos po'i chos de nyid rjes su myong ba gsal bar gyur pa gang yin pa des dran pa'i sa bon 'jog par byed kyi gzhan du
181a6(mdo 'grel): ma yin no/ /rjes su myong ba de yang de dag la goms pa che ba dang/ che sa che ba la sogs pa nye bar gyur pa dang bral ba'i phyir gsal bar 'gyur ba dang/ bar skabs su mi mthun pa'i rkyen gyis nyams smad pa dang/
181a7(mdo 'grel): de bas na 'phral du dran pa 'byung ba ma yin te/ tshab dang kha ba'i ro rjes su myong ba mi dran pa bzhin no/ /'di tsam gyis de med pa yang ma yin te/ de'i stobs nyid kyis mngon par 'dod pa la sogs pa ji skad du
181b1(mdo 'grel): gsungs pa rjes su 'byung ba yin te/ gzhon nu'i gnas skabs na myong ba'i tsha ba dang kha ba la sogs pa la sred pa bzhin no/ /rjes su myong ba dang mngon par 'dod pa tsam gnyis 'brel pa 'di ni bcom ldan 'das kyis bka' las dad pa mi g.yo
181b2(mdo 'grel): ba'i stobs kyis de rig par bya'o/ /de la rnam pa ni lus dga' ba'i bye brag ste/ ba spu? ldang ba dang/ mchi ma zag pa la sogs pa'o/ /rtags ni tshig gi bye brag ste/ dga' ste gsol ba 'debs pa la sogs pa'o/ /mtshan ma ni sgrub pa'i bye
181b3(mdo 'grel): brag ste/ nyan pa dang/ 'chang ba dang/ glog pa dang/ mchod pa la sogs pa sngar bshad pa bstan pa yin no/ /de ltar rnam pa la sogs pa bcom ldan 'das kyis bka' stsal pa dang/ kha cig dngos por mngon par zhen cing sgro
181b4(mdo 'grel): 'dogs pa'i mdza' i 'dam du bying ngo/ /de bas na mngon par zhen pa gsal ba'i phyir/ bcom ldan 'das chos de ni rnam pa ma mchis shing zhes bya ba la sogs pa gsungs so/ /chos ni chos kyi rnam grangs so/ /shes rab kyi pha rol
181b5(mdo 'grel): tu phyin pa yang zhes bya ba ni don gyi ngo bo/ /don ni 'di yin te/ rnam pa dang/ rtags dang/ mtshan ma 'di dag thams cad ni rnam par ma dag pa'i blos gnyis kyi ngo bo nyid la mngon par 'dod pa yin no/ /gnyis kyang bden
181b6(mdo 'grel): pa ma yin par rtag tu lan grangs du mar gsungs so/ /de gnyis rnam pa la sogs pa dang bral ba yin na rnam pa la sogs pa gnyis dang ldan pa zhes ji skad du bstan/ 'on kyang des thos pa dang ldan pa'i gdul bya rnams de la
181b7(mdo 'grel): brtson par mthong ba las sngon thos pa yod par rjes su dpag? par byed do/ /tshul gang gis de gnyis la rnam pa la sogs pa mi rigs pa de ni de nyan pa po la yang mtshungs pa'i phyir ro/ /de nyid kyi phyir gdul bya'i bye brag la bltos nas rnam
182a1(mdo 'grel): pa la sogs pa dang bral ba grub pa de gnyis kho na smos pa yin te/ de ni nyan pa po rnams la yang de dag mtshungs par bstan pa'i phyir ro/ /de lta na ma yin na rigs kyi bu pho 'am/ rigs kyi bu mo de dag la rnam
182a2(mdo 'grel): pa ma mchis pa dang mtshan ma mchis pa lags na/ ji ltar 'gyur zhes go rim bzhin du brjod par bya dgos par 'gyur ro/ /bcom ldan 'das kyis chos bstan pa gang lags pa de yang rnam pa ma mchis/ /rtags ma mchis/
182a3(mdo 'grel): mtshan ma mchis pa'i bar du lags na zhes bya ba ni gtan tshigs kyi snod yin no/ /bcom ldan 'das rnam pa ma mchis pa bstan pa'i chos de ji ltar bstan par 'gyur/ re zhig bstan pa yang yod pa ma yin na 'das pa'am/
182a4(mdo 'grel): da lta'i tshe na nyan pa lta ga la yod ces bya ba'i tha tshig go /de ltar sgro 'dogs pa'i mdza' bsal nas/ 'dir skur pa 'debs pa'i mthar ltung bar thal bar mi 'gyur bar bya bar dgongs nas kun rdzob kyi bden pa'i dbang
182a5(mdo 'grel): du byas te/ 'jam dpal shes rab kyi pha rol tu phyin pa zab mo shin tu ma skyes pa dang/ dngos po med pa'i bar du bstan na zhes bya ba la sogs pa gsungs pa yin no/ /de ni de dag nyid gus par nyan pa dang/ legs
182a6(mdo 'grel): par shin tu yid la byed pa la spro ba bskyed pa'i phyir ro/ /'jam dpal phyogs gang du shes rab kyi pha rol tu phyin pa bstan pa der sangs rgyas kyi chos stobs bcu dang/ byang chub kyi yan lag la sogs pa thams cad
182a7(mdo 'grel): bstan par blta'o zhes gsungs so/ /dus de'i tshe byang chub kyi yan lag la sogs pa bdag nyid chen po'i rang gi ngo bo bstan par ma byas pa ma yin nam/ de ci'i phyir der sangs rgyas kyi chos thams cad bstan par
182b1(mdo 'grel): blta'o zhes gsungs zhe na/ de'i phyir 'di ltar der bsam gyis mi khyab pa bstan par blta'o zhes gsungs te/ bsam gyis mi khyab pa ni stong pa nyid do/ /don ni 'di ste rnam pa thams cad stong pa nyid bsgoms pas de 'thob par 'gyur ro/ /
182b2(mdo 'grel): de yang 'dir rnam par rtog pa thams cad bsal bas bstan pa yin no/ /de bas na de thob pa'i thabs bstan pas de yang yongs su bstan pa yin par bshad do/ /de dag gis ni sangs rgyas nyid kyi rgyu gtso bo ni shes rab kyi pha rol tu
182b3(mdo 'grel): phyin pa la sbyar ba yin par bstan to/ /'di snyam du bcom ldan 'das byang chub sems dpa' i spyod pa mdzad pa dge ba'i rtsa ba gang dag bsgrubs pa de'i rgyu can sangs rgyas 'di nyid yin na de ji ltar shes rab kyi pha rol tu phyin pa la
182b4(mdo 'grel): sbyor ba'i rgyu can du bstan zhe na/ de'i phyir/ 'jam dpal ngas sngon byang chub sems dpa' i spyad pa spyod pa na zhes bya ba la sogs pa gsungs te/ de dag kyang shes rab kyi pha rol tu phyin pa la sbyor ba kho na yin no zhes bya ba bsdus
182b5(mdo 'grel): pa'i don yin no/ /de la nyin re bzhin gzhan dag 'chad pa la yid dam du mnyam par bya/ /mnyam nas de kho na yin no zhes mos par bya/ dad pas glegs bam ye ger bri bar bya/ kha ton bton pas gzung bar bya/ glegs bam
182b6(mdo 'grel): la gnas pa tshig tu brjod pas bklags par bya/ gzhan las man ngag mnos pas lung mnod par bya/ kha ton lobs pa rnams yang nas yang du 'don pas kha don du bya/ tshig tu gdon par bya ba ni grags par sgrogs zhes
182b7(mdo 'grel): bya ba'i tha tshig go /kun chub par bya ba ni tshig dang don bye brag tu 'chad pa'i phyir ro/ /tshul bzhin du yid la bya ba ni rigs pas bsams pa las byung ba'i shes rab kyi de'i don dpyod par byed pa'o/ /bsgom par bya ba ni bsgoms
183a1(mdo 'grel): pa las byung ba'i shes rab kyis rnam par rtog pa thams cad bsal nas de'i don khong du chud par byed pa'i phyir ro/ /nas zhes bya ba'i tshig gis rin po che'i gzhal med khang nor bu rin po che'i rgyu las byas
183a2(mdo 'grel): pa'i khang bzangs la sogs pa gzung ngo/ /ba dan dang/ rnam par rgyal ba'i ba dan ni rgyal mtshan gyi bye brag yin no/ /ci nus zhes bya ba 'di'i rnam par dbye ba ni ci phod du'o zhes bya ba yin no/ /yang na ci nus zhes bya ba ni
183a3(mdo 'grel): mthu ci yod pas mnyan par bya ba la sogs pa la sbyor ba'o/ /ci phod du byas pa ni me tog la sogs pas mchod par bya'o/ /rim gror bya'o zhes tshig 'og mas rnam par dbye ba yin no/ /yang na rim gro bya ba ni
183a4(mdo 'grel): thal mo sbyar ba dang/ bskor ba dang/ bya ba byed pa la sogs pas so/ /de dag thams cad kyis ni chos spyod rnam pa bcu bstan to/ /nyan thos dang rang sangs rgyas kyis thams cad las 'das pas sangs rgyas nyid thob
183a5(mdo 'grel): pa ma yin nam/ de ci'i phyir shes rab kyi rol tu phyin pa la sbyor bas zhes bshad ce na/ de'i phyir nyan thos dang rang sangs rgyas thams cad kyis las 'da' bar 'dod pa'i zhes bya ba la sogs pa gsungs so/ /nyan thos la
183a6(mdo 'grel): sogs pa'i sa yang 'di nyid la brten nas 'da' ba yin no zhes bya ba'i tha tshig go /phyir mi ldog pa'i sa las 'das te sangs rgyas nyid thob pa ma yin nam zhe na/ de'i phyir// 'jam dpal ji ltar phyir mi ldog pa'i sa
183a7(mdo 'grel): la 'jug par 'gyur pa zhes bya ba la sogs pa gsungs te/ phyir mi ldog pa'i sa ni mi g.yo ba'o/ /de la 'jug par 'gyur ba ni der 'gro ba'o/ /der ji ltar 'gyur ba de lta bu nyan par 'dod pa zhes bya ba ni mtshon pa
183b1(mdo 'grel): ste/ bsam par 'dod pa dang/ bsgom par 'dod pa dag kyang rig par bya'o/ /'di snyam du chos thams cad skye ba med par mnyam par mos pas sangs rgyas thob par 'gyur ro snyam pa de'i phyir/ 'jam dpal chos gang yang rung
183b2(mdo 'grel): ste de dag thams cad ma skyes par mnyam pa nyid du zhes bya ba la sogs pa gsungs so/ /dgongs pa ni 'di yin te/ chos thams cad ma skyes par mnyam pa 'di la rnam par rtog pa thams cad sel bas mnyam pa de lta bu
183b3(mdo 'grel): ni gzhan na yod pa ma yin no zhes bya ba yin no/ /gzhan dag rnam par rtog pa sangs rgyas kyi chos thams cad mngon par rdzogs par byang chub par 'dod pa de nyid sangs rgyas nyid thob pa 'di'i rgyu'i gtso bo yin no zhe na/ 'jam dpal sangs
183b4(mdo 'grel): rgyas kyi chos thams cad ces bya ba la sogs pa gsungs te/ sangs rgyas kyi chos thams cad rtogs par 'dod pa yang 'di nyid la sbyor bas shin tu rnam par dag par 'gyur ro zhes bya ba'i tha tshig go /gzhan dag ni bcom ldan 'das
183b5(mdo 'grel): kyis chos cung zad kyang ma mkhyen no zhes de lta bu'i zab mo bstan pa 'di la mos pa'i rgyu mtshan gyi gtso bo yin no snyam pa de la/ /'jam dpal chos thams cad de bzhin gshegs pas mngon par rdzogs par sangs rgyas so
183b6(mdo 'grel): zhes bya ba la sogs pa gsungs so/ /de ci'i phyir zhe na zhes bya ba ni thams cad rig pa yin na ji ltar mngon par rdzogs par sangs ma rgyas zhes bsams pa la/ gang mngon par rdzogs par 'tshang rgya bar byed pa 'am
183b7(mdo 'grel): zhes bya ba la sogs pa gsungs te don bshad zin to/ /de bas na/ de ltar don gyi tshul 'di la mos par 'dod pa'i zhes bya ba la sogs pa ni bstan ma thag pa'i mjug sdud pa yin no/ /don gyi tshul ni don gyi rnam pa'o//
184a1(mdo 'grel): 'di nyid la sbyor bas 'di 'dra ba'i mos pa 'di 'byung bar 'gyur ro/ /zhes bya ba'i tha tshig go /gzhan dag ni byang chub dang chos thams cad gnyis su med cing mnyam pa de ltar mos pa'i mngon sum gyi rgyu mtshan
184a2(mdo 'grel): yin no snyam pa de la/ gang byang chub ma yin pa'i chos de gang yang med do zhes bya ba la sogs pa gsungs so/ /gzhan dag na re chos thams cad la rnam par mi rtog pa nyid byang chub kyi rgyu'i gtso bo yin no zhe na/ de'i phyir chos thams
184a3(mdo 'grel): cad la rnam par mi rtog par 'dod pa'i zhes bya ba'i la sogs pa gsungs so/ /de ci'i phyir zhe na/ zhes bya ba ni mdo sde gzhan chos thams cad rnam par mi rtog pa ston par byed pa gang yin pa mdza' med pa yod pa bzhin du
184a4(mdo 'grel): shes rab kyi pha rol tu phyin pa 'od nyid la mnyan par bya bar gsungs pa 'di las lhag pa ci yod ces bya ba'i tha tshig go /lan du shes rab kyi pha rol tu phyin pa ni rnam par rtog pa 'am rnam par mi rtog pa go rim bzhin du chos
184a5(mdo 'grel): gang yongs su grub par rnam par 'jog cing skyed pa 'am/ ston pa ma yin pa'i phyir ro zhes bya ba yin te/ rnam par rtog pa skyed par byed pa'i rgyu ma yin te/ de'i yul yin pa'i khungs med do zhes bya ba'i tha tshig go /'di skad
184a6(mdo 'grel): bstan to/ /mdo sde gzhan las gdul bya'i bye brag la bltos nas dmigs par ston pa yod pa yang yin no zhes dgongs pa'o/ /'dir ni ji ltar yang yod pa ma yin no zhes bya ba yin no/ /kha cig ni chos thams cad ni kun
184a7(mdo 'grel): nas nyon mongs pa can ma yin te/ rang bzhin gyis 'od gsal ba'i phyir ro/ /rnam par byang ba yang ma yin te/ kun nas nyon mongs pa glo bur ba yin pa'i phyir ro zhes de ltar 'jug par 'dod pa dang myur du byang chub
184b1(mdo 'grel): mngon par rtogs par 'dod pa de la chos thams cad kun nas nyon mongs pa ma yin zhes bya ba la sogs pa gsungs so/ /gzhan dag ni dus gsum du sgro 'dogs pa spangs pas myur du byang chub pa yin no snyam pa la/ de'i phyir chos thams
184b2(mdo 'grel): cad 'das pa ma yin/ ma 'ongs pa ma yin zhes bya ba la sogs pa gsungs te/ 'di yang 'di la brten pa kho nas sgro 'dogs pa myur du zad par 'gyur ro zhes bya ba'i tha tshig go /de ci'i phyir zhe na zhes bya ba ni rgol ba ste/ thos pa la
184b3(mdo 'grel): sogs pa'i ngo bo nyid ni 'das pa dang/ ma 'ongs pa la sogs par bstan pa ma yin nam/ ci'i phyir chos dus gsum du 'jug pa ma yin zhes rgol ba pos bsams pa la/ 'jam dpal skye ba med pa ni 'das pa ma yin zhes bya
184b4(mdo 'grel): ba la sogs pa gsungs te/ skye ba med pa ni dngos po med pa yin la/ dngos po med pa la 'das pa dang/ ma 'ongs pa dang/ da ltar byung ba yang dag pa lta ga la yod ces bya ba ni mdor bsdus pa yin no/ /de ci'i phyir zhe na zhes
184b5(mdo 'grel): bya ba ni ci'i phyir de skad du bstan/ skye ba med pa la 'das pa la sogs pa'i dbye ba med/ chos rnams la go ba 'di ci ste dbye ba med ces bya ba ni rgol ba po'i bsam pa yin no/ /de la 'jam dpal chos thams cad ni skye ba med pa la
184b6(mdo 'grel): rten pa'i phyir ro zhes bya ba gsungs te/ skye ba med pa'i ngo bo yin no zhes bya ba'i bar du yin no/ /'dir ni kun brtags pa'i chos la dgongs pa'o/ /de bas na de lta bu'i chos thams cad la the tshom med par zhes bya ba la sogs pa ni
184b7(mdo 'grel): bstan ma thag pa'i mjug bsdu ba yin no/ /gzhan dag smra ba skye ba'i dngos pa rnams rtag pa ma yin par 'dod du zin kyang don dam par ni mi rung ba kho na yin te/ 'di ltar re zhig phyi rol gyi cha shas can la sogs pa'i skye ba
185a1(mdo 'grel): ni gong du bstan pa'i tshul gyis ma skyes pa kho na yin pas yod par rung ba ma yin no/ /nyams su myong ba tsam lhag ma lus pa de yang yod pa don dam pa yin par ni bsgrubs par dka' ba kho na yin te/ 'di ltar
185a2(mdo 'grel): ri mo bkram pa la sogs pa la shes pa skye ba ni snang ba rnam pa du mar skyed pa yin no/ /rnam pa de dag kyang de'i bdag nyid kho na yin gyi gzhan du gyur pa nyid yin na ni nyams su myong bar mi rigs pa'i phyir ro/ /de bas na de
185a3(mdo 'grel): rnam pa du ma las rnam par ma log pa yin na gcig pa nyid yin par ji ltar rigs pa yin/ gcig pa nyid dang du ma nyid dag ni phan tshun rnam par bcad de gnas pa'i mtshan nyid yin pas lhan cig tu gnas par mi
185a4(mdo 'grel): srid pa'i phyir ro/ /'on te yang 'di snyam du nyams su myong ba'i rnam pa de rnams ni yang dag pa ma yin te/ 'khrul pa'i dbang gis de ltar sna tshogs su gnyis su med pa'i shes pa'i bdag nyid la snang ngo zhe na/ 'o na snang
185a5(mdo 'grel): zhes bya ba 'di ci yin te/ nyams su myong ba'i bdag nyid ma gtogs par gzhan snang ba'i sgra'i don rtogs par byar med pa ma yin nam/ 'di ltar snang ba zhes bya ba de ni nyams su myong ba zhes bya ba'i don 'di yin no/ /
185a6(mdo 'grel): mig ser la sogs pas mig nyams pa rnams yod pa ma yin par yang ser po la sogs pa ji ltar snang zhe na/ de la yang gal te phyi rol gyi ngo bo nyid du yang yod pa ma yin la/ shes pa'i bdag nyid du yang
185a7(mdo 'grel): yod pa ma yin na de dag ji ltar snang zhes de la yang mthun par brgal ba ma yin nam/ gal te ka ba la sogs pa'i rnam pa gcig gi shes pa de cig yin no zhe na ma yin no te/ de la yang tshu rol dang pha rol dang dbus
185b1(mdo 'grel): kyi cha la sogs pa dbye bas sna tshogs su snang ba'i phyir ro/ /de bas na yang blo yang gcig tu 'thad pa ma yin pas dngos po thams cad ma brtags na dga' ba'i ngo bo nyid tha snyad kyi tshul la 'jug pa yin te/ 'di ltar ji lta ji ltar yongs su
185b2(mdo 'grel): brtags pa de lta de ltar brtag mi bzod pa yin pa'i phyir ro/ /'di kha cig smra ba sngon po dang ser po la sogs ni rnam pa thams cad du med pa ma yin te/ nyams bde ba la sogs pa bzhin du gsal bar nyams su myong ba'i
185b3(mdo 'grel): phyir ro/ /'on kyang shes pa gcig la 'dzin pa'i char 'dod pa dang/ cha gnyis pa phyir rgol gyi ngo bor gyur pa de ni yod pa ma yin te/ ji ltar nang du bde ba la sogs pa rang rig pa'i ngo bo yin gyi/ gzung bar char gyur pa yod pa ma
185b4(mdo 'grel): yin pa bzhin no/ /de bzhin du dkar po la sogs pa yang gzung ba dang 'dzin pa'i rnam par rtogs pa dang bral ba yin no/ /de skad du slob dpon d+harma kIrtis kyang/ sngo la sogs pa'i ngo bo de'i/ /ngo bo nyid ni nyams myong
185b5(mdo 'grel): yin/ rang gi ngo bo nyams myong yang/ /sngo la sogs pa myong zhes sgrogs/ /shes las tha dad ma yin na/ don gzhan yod par ji ltar 'gyur/ /spyi nyid yin na 'di don nyid na/ /shes pa'i ngo bor thal bar 'gyur/ /zhes
185b6(mdo 'grel): brjod do zhe na/ de ltar 'dod pa'i phyir nyes pa med de/ /de bzhin du 'phags pa dgongs pa nges par 'grel pa'i mdo las kyang ting nge 'dzin gyi spyod yul gzugs brnyan ni shes pa las tha dad pa ma yin pa kho nar gsungs so/ /
185b7(mdo 'grel): de bas na bde ba la sogs pa bzhin du sngon po la sogs pa yang rung nyams su myong ba nyid rtogs pa'i ngo bo yin no/ /'o na rnam par shes pa du ma cig char yod pa rnyed par 'gyur ro zhe na/ 'dod pa'i phyir nyes pa med do//
186a1(mdo 'grel): 'o na rnam pa gcig yin no zhes ji skad du bstan ce na/ 'di ltar gzhan du cha rnam par dbye ba byas na shes pa gzhan nyams su myong ba yod pa ma yin no/ /de la shes pa gzhan gcig pu de yod do zhes brjod
186a2(mdo 'grel): par nus pa yang ma yin te/ shes pas nyams su ma myong na yod par mi rigs pa'i phyir dang/ rnam par shes pa ni nyams su myong ba yin pa'i phyir ro/ /phyi rol la yang rim pa 'di nyid ma yin nam/ de dag ni nyams su
186a3(mdo 'grel): myong ba yin yang yongs su khas len pa'i phyir ro/ /'o na gal te bde ba la sogs pa bzhin du sngon po la sogs pa yang shes pa'i ngo bo yin na de ci'i phyir phyi rol tu snang zhe na/ 'di ni thog ma med pa'i dus can
186a4(mdo 'grel): 'khrul pa'i sa bon gyi dbang gis yin no/ /de la 'dir gzhan dag na re rnam par smin pa'i rnam par shes pa yang lus dang snod kyi 'jig rten la sogs par snang ba'i phyir sna tshogs pa kho na yin no zhe na/ de yang
186a5(mdo 'grel): gcig pa nyid du mi 'grub pa kho na yin no/ /ri mo bkra ba la sogs pa dran pa'i shes pa yang rnam pa du ma snang ba nyams su myong ba nyid yin pas de yang du ma nyid du 'gyur ro/ /de lta yin dang/ de ni rigs
186a6(mdo 'grel): dag mthun pa yi/ /rnam par shes pa nges pa yin/ /rnam par rtog pa rim gyis 'byung/ /'di ltar yang dag mngon pa yin zhes rnam 'grel byed pa'i tshig dag 'gal ba yin no/ /gzhan dag na re rnam pa
186a7(mdo 'grel): thams cad ni du ma sna tshogs yin gyi/ sems can thams cad kyi rnam par shes pa'i rgyud ni gcig yin no zhes bya ba'i tshig de ni don gzhan yin te/ gcig gi sgra ni 'ba' zhig ces bya ba'i rnam grangs te/
186b1(mdo 'grel): gtso bo gcig dang gzhan dag gcig /gcig po 'ba' zhig 'dod pa yin zhes brjod pa'i phyir ro/ /des na 'di skad bstan te/ de dag gi rnam par shes pa'i rgyun ni gcig po 'ba' zhig yin gyi/ de la bdag dang/ bdag gi 'am/
186b2(mdo 'grel): gzung ba dang 'dzin pa ni yod pa ma yin no zhes bya ba yin no/ /kha cig las sems gnyis cig car du skye ba ni gnas med do zhes 'byung ba de yang mi mthun pa'i phyogs kyi sems dang/ byams pa la sogs pa'i sems dang
186b3(mdo 'grel): mtshungs par ldan pa'i dbang du byas te gsungs pa yin te/ de gnyis lhan cig mi gnas pa'i mtshan nyid du mi 'gal ba'i phyir ro/ /rnam 'grel byed pas/ de ni rigs dag mthun pa'i zhes bya ba la sogs pa
186b4(mdo 'grel): khungs sngar bstan pa de'i dgongs pa yang 'di nyid yin par mngon no/ /'di yang slob dpon kha cig gis 'chad pa dag des smras pa yin no/ /phyi rol tu gnas pa nyid la rnam pa'i dngos po 'di dag bstan pa yin gyi/
186b5(mdo 'grel): rnam par shes pa la ni ma yin pas rnam pa med par ston te/ /phyi'i don gyis 'di la rnam pa bskyed pa yang ma yin no/ /de lta bu yin pa la dgongs nas 'phags pa rnam par snang mdzad mngon par byang chub pa las kyang/
186b6(mdo 'grel): gsang ba'i bdag po sems ni sngon po ma yin/ ser po ma yin zhes bya ba la sogs pa gsungs so/ /gzhan yang rnam pa sna tshogs kyis stong pa'i rnam par shes pa yang yod pa kho na yin te/ cha shas med pa'i
186b7(mdo 'grel): rdul phra rab la sogs par snang ba ni yang dag pa'i don bsgoms pa las byung ba yin no/ /'di ltar yang dag yang dag min/ /gang gang de la shin tu bsgoms/ /bsgom pa yongs su grub pa na/ /'bras bu mi rtog de
187a1(mdo 'grel): gsal zhes bya ba yin no/ /rgyas par dpyad pa yod pas re zhig bzhag go /de lta bu'i chos thams cad la the tshom med par rtogs par 'dod pa zhes bya ba ni sgro 'dogs pa thams cad dang des bral ba thob par 'dod
187a2(mdo 'grel): pa zhes bya ba'i tha tshig go /gzhan dag sems pa chos kyi 'khor lo rnam pa bcu gnyis lan gsum du bskor ba'i thabs la gnas pas rgyal ba'i go 'phang shin tu myur bar thob par 'gyur gyi/ shes rab kyi pha rol tu
187a3(mdo 'grel): phyin pa la brtson pas ni ma yin no zhe na/ de'i phyir 'jam dpal lan gsum du bzlas te/ ji ltar rnam pa bcu gnyis kyi chos kyi 'khor lo bskor ba de nyan par 'dod pa dang zhes bya ba la sogs pa gsungs te/ ji
187a4(mdo 'grel): ltar zhes bya ba ni thabs gang gis so/ /gang du rnam pa bcu gnyis lan gsum du bskor ba zhes sbyor ro/ /de la 'di ni lan gsum du bskor ba yin te/ 'di lta ste/ 'di ni sdug bsngal 'phags pa'i bden pa'o/ /de
187a5(mdo 'grel): mngon par shes pas yongs su shes par bya'o/ /yongs su shes so zhes bya ba nas 'di ni sdug bsngal 'gog par 'gro ba'i lam 'phags pa'i bden pa'o/ /de ni mngon par shes pas bsgom par bya'o/ /bdag gis bsgoms so zhes bya ba'o/ /dge
187a6(mdo 'grel): slong dag sngon ma thos pa'i chos la tshul bzhin yid la byed pa ni mig skyes pa dang/ shes pa dang/ rig pa dang/ blo skyes te/ bya ba byed pa'i tshig ni bden pa re re'i gsum po la yang sbyar bar bya'o/ /de bas na 'phags pa'i bzhi re re la
187a7(mdo 'grel): yang lan gsum du bzlas pa'i phyir lan gsum du bzlas pa yin no/ /de ltar bzlas pa de thams cad bsdoms na rnam pa bcu gnyis su 'gyur bas de'i phyir rnam pa bcu gnyis kyi chos kyi 'khor lo zhes bya'o/ /de'i mdo
187b1(mdo 'grel): sde yang dang por yul ba ra NA ser bshad do/ /chos rnams kyi 'khor lo ni chos kyi 'khor lo ste/ 'khor lo dang 'dra bas 'khor lo yin no/ /dper na 'khor los sgyur ba'i rgyal po ni 'khor lo rin po che'i rjes su 'brang ba dpung gi
187b2(mdo 'grel): tshogs thams cad kyi rjes su 'brang zhing tha ma nas 'gro'o/ /de bzhin du khams gsum gyi bdag po chos kyi dbang phyug dam pa bcom ldan 'das de bzhin gshegs pas kyang mdo sde de dang por gsungs pa'i rjes su bshad
187b3(mdo 'grel): pa'i chos kyi sku thams cad 'chang bar mdzad pa yin no/ /de nyan par 'dod pa zhes bya ba ni chos kyi 'khor lo bskor ba thabs su gyur pa can gnyis su med pa'i ye shes la'o/ /de rtogs par 'dod pa zhes bya ba ni bsams
187b4(mdo 'grel): pa las byung ba'i shes rab kyis so/ /de nas yul de la mos par 'dod pa ni bsams pa las byung ba'i shes pa'i mjug thogs su byung ba 'di ni de kho na yin no zhes pa'o/ /de la 'jug par 'dod pa ni bsgoms pa las byung ba'i
187b5(mdo 'grel): shes rab kyis so/ /shes rab kyi pha rol tu phyin pa 'di nyid mnyan par bya ste/ 'di ltar chos kyi 'khor lo bskor ba'i thabs ni gang zag dang chos la bdag med pa goms par byas pa ma gtogs pa gzhan yod pa ma yin la/
187b6(mdo 'grel): de yang 'dir bstan pa yin no/ /gzhan dag sems pa gang zhig sems can thams cad la byams pas khyab par byed cing sems can gyi 'du shes la yang mi gnas pa dang/ nga rgyal dang bral ba'i phyir 'jig rten thams
187b7(mdo 'grel): cad dang rtsod pa med pa'i mchog yin pa dang/ 'jig rten gyi bsam pa la mngon par ma zhen pa'i phyir 'jig rten gyi spros pa mi dmigs pa de 'dra ba des myur du sangs rgyas nyid thob par 'gyur gyi/ shes rab kyi pha
188a1(mdo 'grel): rol tu phyin pa la brtson pas ni ma yin no zhe na/ de'i phyir sems can thams cad la byams pas khyab par bya bar yang 'dod la zhes bya ba la sogs pa gsungs te/ shes rab kyi pha rol tu phyin pa la
188a2(mdo 'grel): brtson pa med par de 'dra ba'i spyod pa mi 'grub bo zhes bya ba'i tha tshig go /kha cig sems pa chos thams cad thog ma nas zhi ba dang/ rang bzhin gyis yongs su mya ngan las 'das pa dang/ skye ba med pa la sogs par 'dod pa
188a3(mdo 'grel): ni myur du bla na med pa yang dag par rdzogs pa'i byang chub thob par 'gyur ro snyam pa la/ de'i phyir chos thams cad skye ba med pa'i bar du rtogs par 'dod pa'i zhes bya ba la sogs pa gsungs so/ /bar du zhes bya ba'i tshig gis thog
188a4(mdo 'grel): ma nas zhi ba nyid la sogs pa gzung ngo/ /chos thams cad skye ba med pa ni mnyam pa nyid do/ /mos pa ni sngar bstan zin to/ /de ni chos thams cad skye ba med pa la 'dod pa yin pas zlog pa ma yin no/ /'di nyid la mi
188a5(mdo 'grel): dmigs pa'i tshul gyis brlab par bya'o zhes bya ba 'di nyid la bslab par bya ba ni nyan pa dang klog pa la sogs pa'i rim gyis so/ /'dod pa 'di yang shes rab kyi pha rol tu phyin pa la brtson pa 'phel bar 'gyur gyi/ gzhan
188a6(mdo 'grel): dag la ni skye ba med pa la sogs pa gang yang bshad pa yod pa ma yin no/ /gal te de ltar brlab bar bya'o zhes brjod pa dang/ byed pa po gang dag las gang la slob pa de dag dmigs shing yod par bstan par 'gyur ro
188a7(mdo 'grel): zhe na/ de'i phyir mi dmigs pa'i tshul gyis zhes gsungs te/ byed pa po dang/ las dang bya ba byed pa la mngon par ma zhen par bslab par bya'o zhes sbyar ro/ /'dis ni slob pa 'khor gsum yongs su dag par bstan
188b1(mdo 'grel): to/ /'di yang seng ge lta bu'i tshul gyis skabs mnyan par bya ba la sogs pa'i tshig la yang sbyar ro/ /des na thams cad du 'khor gsum yongs su dag pa'i nyan pa la sogs pa bya bar man ngag phod pa yin no/ /de ltar rang la phan pa dang
188b2(mdo 'grel): phan pa ma yin pa thob pa dang yongs su spang ba'i rgyu nyid bcom ldan 'das kyis bstan cing/ bcom ldan 'das ma las yon tan bsgrags su zin kyang blo gros kyi go cha mi brtan zhing yon tan la mngon par zhen pa'i 'dam du bying ba de dag
188b3(mdo 'grel): de las dbyung ba'i phyir/ bcom ldan 'das shes rab kyi pha rol tu phyin pa yon tan ma mchis pa nus pa ci yang ma mchis pa kun nas slong bar mi bgyis pa zhes bya ba la sogs pa gsungs te/ yon tan ma mchis pa ni
188b4(mdo 'grel): yon tan gang lags zhes 'ga' zhig gis bar du chod de 'byung ba dang sbyor ro/ /ji ltar yon tan med pa yin zhe na/ shes rab kyi pha rol tu phyin pa ni gang gis nus pa ci yang ma mchis pa'o/ /byed pa ci yang med pa nyid bsgrub pa'i
188b5(mdo 'grel): phyir/ kun nas slong bar mi bgyid pa zhes bya ba nas/ bsams du ma mchis pa ma lags pa/ bgyid pa ma lags pa/ rnam par 'jig par bgyid pa ma lags pa/ dngos po ma mchis pa'i bar du lags na/ bcom ldan
188b6(mdo 'grel): 'das shes rab kyi pha rol tu phyin pa'i yon tan gang lags zhes bya ba'i bar du gsungs so/ /de la sbyin pa kun nas slong bar mi bgyid pa'o/ /ser sna rnam par 'jig par mi bgyid pa'o/ /chos gang yang mi len pa ni tshul khrims
188b7(mdo 'grel): kyi mtshan nyid kyi chos gang yang skyed par mi byed pa'i tha tshig go /mi 'dor ba ni tshul khrims 'chal pa 'dor bar mi byed pa'o/ /g.yo ba ma mchis pa ni bzod pa bsgoms pa'i tshe g.yo ba med pa'i phyir ro/ /byed pa ma mchis 
189a1(mdo 'grel): pa ni khro ba bsal ba'i ched du spyod pa med pa'i phyir ro/ /shes rab kyi pha rol tu phyin pa ni brtson 'grus kyi ngo bo nyid shes pa ma lags pa'o/ /ngo bo nyid mthong ba ma lags pa ni le lo'i 'o/ /chos gang yang
189a2(mdo 'grel): sbyin par mi bgyid pa ni bsam gtan dang/ ting nge 'dzin dang snyoms par 'jug pa'i mtshan nyid do/ /chos thams cad dang 'gal bar mi byed pa ni mi mthun pa'i phyogs su gyur pa rnam par g.yeng ba la sogs pa thams cad sel bar
189a3(mdo 'grel): mi byed ces bya ba'i tha tshig go /thams cad kyi sgra ni brjod par 'dod pa bsdus pa'i tshig yin no/ /chos thams cad skyed par mi bgyid pa zhes yi ge kha cig las 'byung ba de'i don ni rnam par g.yeng ba la sogs pa'i chos
189a4(mdo 'grel): thams cad chung ba dang/ shin tu che chung bar sgrubs pas rnam par gnon pa dang/ rtsa ba nas 'byin pa de dag skyed par mi byed pa ni byed pa med ces bya ba'i tha tshig go /chos thams cad tha dad pa nyid mi bgyid pa zhes bya
189a5(mdo 'grel): ba ni mthun pa tha dad pas byed cing bya ba 'am/ tha dad pa nyid du byed pa ni tha dad par byed pa'o/ /de gang la spyod pa ma yin pa de ni tha dad pa nyid du byed pa med pa'o/ /chos thams cad la thos pa la sogs pa tha dad par bgyid
189a6(mdo 'grel): pa ma lags pa ni thos pa las byung ba la sogs pa'i shes rab rnams rnam par dbye bar mi byed ces bya ba'i tha tshig go /ma bgyis pa ni mi mthun pa'i phyogs spongs pa'i yul la byed pa med pa yin no/ /bzod pa mi bgyid
189a7(mdo 'grel): pa zhes gal te 'byung na ni de'i tshe don gsal ba yin te/ mi bzod pa ni thabs su mi rung ba srung ba yin no/ /gang las mi bas pa zhes 'byung ba der bas pa ni byed pa la dgongs pa ste/ sgra rnams ni rjod par 'dod pa tsam
189b1(mdo 'grel): gyi rjes su 'brang ba yin gyi don so sor nges pa med pa'i phyir te/ gang zhig la thabs la bsal bar byed pa yod pa ma yin pa gang yin pa de ni mi bas pa'o/ /rnam par 'jig par mi bgyid pa ni de'i mi mthun pa'i phyogs lags pa'o/ /smon
189b2(mdo 'grel): lam gyi pha rol tu phyin pa'i dbang du byas nas so so'i skye bo'i chos rnams dang/ dgra bcom pa'i chos rnams dang/ yi ge kha cig las byang chub sems dpa' i chos rnams dang zhes 'byung ba dang/ sangs rgyas kyi chos rnams kyang
189b3(mdo 'grel): sbyin par bgyid pa ma lags pa zhes gsungs so/ /de la so so'i skye bo'i chos rnams ji ltar sbyin pa'i mi byed ce na/ 'di ltar 'khor ba bsgrub par mi bgyid pa zhes gsungs te/ de ltar gyur cig /lha gang yang rung bar gyur cig
189b4(mdo 'grel): ces bya ba la sogs pa'i smon lam 'debs par mi byed pa'i phyir ro/ /dgra bcom pa'i chos rnams ji ltar sbyin par mi byed ce na/ mya ngan las 'das pa len par mi bgyid pa zhes gsungs te/ lhag ma med pa 'am/ lhag ma
189b5(mdo 'grel): dang bcas pa'i mya ngan las 'das pa len par mi byed pa ste/ 'di'i don ni de la sgrub par mi byed pa yin te/ de la smon par mi byed pa'i phyir ro/ /ji ltar sangs rgyas dang byang chub sems dpa' i chos rnams sbyin par mi byed ce na/
189b6(mdo 'grel): gang zhig sangs rgyas kyi chos rnams sbyin par bgyid pa ma lags pa zhes gsungs te/ mi sbyor zhing de'i don smon lam mi 'debs pa'i phyir ro/ /sangs rgyas kyi chos rnams zhes bya ba ni nye bar mtshon pa yin no/ /smon lam
189b7(mdo 'grel): mi 'debs pas rnam par 'jig par bgyid pa ma lags pa'o/ /bsam par bgyid pa ma lags pa ni bsam pa'i stobs mngon par sgrub pa ma yin pa'o/ /bsam du ma mchis pa ma lags pa ni de'i mi mthun pa'i phyogs
190a1(mdo 'grel): bsal ba'i phyir shin tu byed pa med pa ma yin pa'o/ /bgyid pa ma lags pa ni ye shes la'o/ /mi mthun pa'i phyogs dang ldan pa las 'jig par bgyid pa ma lags pa'o/ /de dag thams cad mi
190a2(mdo 'grel): dmigs pa'i ngo bo la de nus pa yod pa ma yin pa'o/ /'jig par bgyid pa ma lags pa nas dngos po ma mchis pa'i bar du ma lags pa'i bcom ldan 'das kyi pha rol tu phyin pa'i yon tan gang lags zhes gsungs
190a3(mdo 'grel): pa la/ bar du zhes smos pas thog ma nas zhi ba dang rang bzhin gyis yongs su mya ngan las 'das pa nyid la sogs pa'i rnam pa rnams gzung ngo/ /glegs bam kha cig las 'jig par bgyid pa ma lags pa'i zhes bya ba de'i mjug thogs
190a4(mdo 'grel): su tshig gzhan dag kyang 'byung ba ni chos thams cad skyed pa ma lags pa/ 'gog pa ma lags pa/ chad par bgyid pa ma lags pa/ rtag par bgyid pa ma lags pa/ 'ong bar bgyid pa ma lags pa/ 'gro bar bgyid pa ma
190a5(mdo 'grel): lags pa/ rnam par 'byed par bgyid pa ma lags pa/ mi 'byed par bgyid pa ma lags pa/ gnyis su bgyid pa ma lags pa/ mi gnyis par bgyid pa ma lags pa zhes 'byung ba de dag gi don ni sngar pha rol tu phyin pa'i
190a6(mdo 'grel): rnam pa'i skabs su bstan zin mod kyi/ de ni spyir bstan pa yin no/ /yang dag par spong ba dang/ dbang po dang/ stobs dang/ byang chub kyi yan lag la sogs pa'i chos thams cad skyed pa ma lags pa/ 'gog pa ma
190a7(mdo 'grel): lags pa/ chad par bgyid pa ma lags pa ni mthun pa'i phyogs rnams la yin te/ 'gog pa ni rnam par gnon pa'o/ /chad pa ni de rtsa ba nas drungs 'byin pa'o/ /'dir dgongs pa ni snga ma bzhin no/ /rtag par
190b1(mdo 'grel): bgyid pa ma lags pas ni yang dag par spong ba la sogs pa'i yon tan rnams nyid la yin te/ de dag kyang rang gi ngang gis 'gro ba ji srid gnas par gnas pa'i phyir ro/ /rtag pa dus thams cad du 'dug pa'i ngo bo la byed pa med do zhes sbyar  
190b2(mdo 'grel): ro/ /'od bar bgyid pa ma lags pa ni ma 'ongs pa'i dus na byung ste/ da ltar byung ba'i dus su 'ong ba ma yin pa ste/ 'pho bar smra ba dag ji skad brjod pa lta bu'o/ /'gro bar bgyid pa ma lags pa ni da ltar las byung ba ste 'das par 'jug
190b3(mdo 'grel): pa ma yin pa'o/ /de dag gis ni 'di'i rang gi ngo bo sngon dang/ phyi ma'i mdza' stong pa yin pa dang/ 'bras bu'i dus mi gnas pa yin na de ji ltar ci zhig byed par 'gyur zhes bya ba yin no/ /de bas na bar med pa tsam la byed do
190b4(mdo 'grel): zhes bya ba 'di ni brtag pa kho na yin par rnam par 'jog cing stong pa dang/ byad pa med pa nyid sgrub par byed pa ni rnam par 'byed par bgyid pa ma lags pa/ mi 'byed par bgyid pa ma lags pa zhes pa yin te/ chos thams
190b5(mdo 'grel): cad rang bzhin gyis rnam par dag pa yin pa'i phyir ro/ /gnyis su bgyid pa ma lags pa ni gnyis par bgyid pa ma lags pa ni gnyis las dben pa'i dus thams cad du gnas pa'i phyir de dag gis yon tan sgro 'dogs pa'i mdza' 
190b6(mdo 'grel): bsal ba yin no/ /yon tan de dag la skur pa 'debs pa'i mdza' i 'dam du gzhan dag 'bying ba de bas na de yang rtsa ba nas 'don pa'i phyir ro/ /'di nyid shes rab kyi pha rol tu phyin pa 'di'i yon tan du rig par bya'o zhes gsungs so/ /gang
190b7(mdo 'grel): zhe na 'jam dpal g.yo ba med pa nas dngos po med pa'i bar zhes bya ba gsungs so/ /'di skad bstan te gang gis de dag ni brtags pa'i dngos po thams cad med pa'i ngo bo yin pa dang/ yon tan dang skyon thams cad bskyed pa dang
191a1(mdo 'grel): spang ba la g.yo ba med pa de dag nyid rang gi ngang gis yon tan thams cad rgyas pa yin pa'i phyir dang/ skyon gyi dra ba mdza' dag shin tu ring bar gyur pa'i phyir yon tan dang ldan pa zhes bya'o/ /de bas na de lta bur
191a2(mdo 'grel): gnas pa'i shes rab kyi pha rol tu phyin pa la brtson pa ni sangs rgyas nyid kyi mngon sum gyi rgyu yin no/ /'o na gang dag byang chub don du mi gnyer cing 'dod chen pa ma yin pa'i byang chub sems dpa' dag ting nge 'dzin nyi tshe gang la gnas
191a3(mdo 'grel): nas sangs rgyas bcom ldan 'das thams cad dang/ sangs rgyas kyi zhing dang bcas te blta ba dang/ de dag gi mtshan brjod pa yang shes pa dang/ mchod pa bla na med pa yang byed pa dang/ de dag gis chos bstan pa yang khong du chud
191a4(mdo 'grel): pa dang/ mchog de dag tsam don du gnyer ba de dag gis 'di la bslab par bya'o zhe na/ de'i phyir 'jam dpal yang byang chub sems dpa' sems dpa' chen po byang chub sems dpa' i ting nge 'dzin la slob par 'dod pa dang zhes
191a5(mdo 'grel): bya ba la sogs pa gsungs so// //'phags pa shes rab kyi pha rol tu phyin pa bdun brgya pa rgya cher 'grel pa/ bam po drug pa/ byang chub sems dpa' i ting nge 'dzin la slob par 'dod pa zhes bya ba ni de'i
191a6(mdo 'grel): thabs yongs su shes pa tshol ba dang/ de'i thabs yongs su shes pas sgrub pas so/ /'di la mngon par brtson pa med par 'grub pa ma yin no zhes bya ba ni bsdus pa'i don yin no/ /mi bslab pa'i tshul du zhes bya ba ni snga ma bzhin du 'khor
191a7(mdo 'grel): gsum yongs su dag pas so/ /de bas na mi dmigs par sbyor ba kho na 'dir thabs yin te/ rang yang mi dmigs pa'i ngo bo yin pa'i phyir ro/ /'o na gal te rang yang mi dmigs pa'i ngo bo yin na de ci'i phyir shes rab kyi pha
191b1(mdo 'grel): rol tu phyin pa zhes bya/ 'di ltar dris pa'i yul ni pha rol tu phyin pa yin par 'dis mthong zhing dmigs pa la de skad ces bya'o/ /de'i phyir bcom ldan 'das ci'i slad du 'di la zhes bya ba la sogs pa gsol to/ /lan ni 'jam dpal
191b2(mdo 'grel): ma skyes ma 'gags pa'i phyir zhes bya ba yin no/ /'di nyid rnam par 'byed pa ni 'di lta ste/ gzod ma nas zhi ba nyid kyi phyir dang zhes bya ba yin te/ gnas pa dang 'jig pa de gnyis zhi zhing bral ba gang gi yin pa de ni gzod ma nas
191b3(mdo 'grel): zhi ba'o/ /de'i dngos po ni de nyid do/ /de bas na bzod ma nas zhi ba nyid kyi phyir 'jam dpal ma skyes pa'o/ /mi 'byung ba med pa nyid kyi phyir zhes bya ba ni gang gi phyir rgyun gyis skye zhing 'byung ba dang bral bas mi 'byung bas te rgyun chad
191b4(mdo 'grel): pa'o/ /de gang la yod pa ma yin pa de ni mi 'byung ba med pa'o/ /de'i dngos po ni mi 'byung ba med pa nyid de 'khor ba ji srid du rtsol ba med par 'jig rten la phan par bya ba'i phyir bzhugs zhes bya ba'i tha tshig go /de bas na mi
191b5(mdo 'grel): 'byung ba med pa nyid kyi phyir ma 'gag pa yin no/ /gzod ma nas zhi ba dang mi 'byung ba med pa gnyis go rim bsnor nas rnam par 'byed pa ni bya ba med pa nyid kyi phyir dang/ dngos po med pa nyid kyi bar gyi phyir to zhes bya ba yin no//
191b6(mdo 'grel): 'di la bdag gi ched dang gzhan gyi ched du rtsol ba med pas bya ba med pa'o/ /de'i dngos po ni nyid do/ /de bas na mi 'byung ba med pa yin no/ /'di la kun brtags pa'i dngos po thams cad yod pa ma yin pas dngos po med pa'o/
191b7(mdo 'grel): de'i dngos po ni nyid do/ /de bas na gzod ma nas zhi ba yin no/ /de ltar na gang dngos po med pa zhes bya ba de ni kun brtags pa'i dngos po thams cad kyis rab tu phye ba yin pa'i phyir ro/ /de shes rab kyi pha rol tu phyin pa yin no//
192a1(mdo 'grel): zhes bya ba 'di ni mtshon pa tsam du zad kyi/ mi 'byung ba med pa gang yin pa la yang blta bar bya'o/ /mjug sdud pa ni de bas na 'jam dpal gtan tshigs de'i phyir shes rab kyi pha rol tu phyin pa yin no zhes
192a2(mdo 'grel): bshad do zhes bya ba khong nas dbyung ngo/ /'di skad bstan te/ shes rab kyi pha rol tu phyin pa mchog ni sgro 'dogs pa thams cad dang bral ba yid bzhin gyi nor bu mi gnas pa'i mya ngan las 'das pa thob pa'o/ /pha rol de dang
192a3(mdo 'grel): 'dra bar phyin pa dang/ son pa dang thob pa ni shes rab kyi pha rol tu phyin pa zhes bya'o/ /yul la mi 'dzin pa'i phyir de skad du bstan pa sus rtogs zhe na/ de'i phyir gtsor na/ de ni byang chub sems dpa' sems dpa' chen
192a4(mdo 'grel): po rnams kyi yul te zhes gsungs te/ so so bdag nyid kyis rig pa'i yul zhes bya ba'i tha tshig go /ci de yul yin par blta bar bya ba 'am zhe na ma yin no zhes bya ba'i phyir/ gang chos thams cad spyod yul ma yin pa zhes
192a5(mdo 'grel): gsungs te/ yul thams cad spyod yul du gyur pa ma yin no zhes bya ba'i bar du yin te/ rang rig pa yang brtags pa yin no zhes dgongs pa'o/ /de bas na don 'di la spyod cing rang gis nyams su myong na don de lta bu la spyod
192a6(mdo 'grel): pa'i byang chub sems dpa' ni spyod yul la zhugs pa yin no/ /zhes ston pa ni spyod yul 'di la spyod na byang chub sems dpa' zhes bya ba la sogs pa gsungs so/ /gsungs pa'i don mjug sdud pa ni/ 'di lta ste/ spyod
192a7(mdo 'grel): yul ma yin pa theg pa thams cad pa 'di nyid spyod yul yin no/ /zhes bya ba yin te 'di lta ste/ spyod yul ma yin pa zhes bya ba de yang theg pa thams cad pa 'di yin te/ theg pa thams cad la byung ba 'am de dgongs
192b1(mdo 'grel): pa'o/ /'di ltar 'dir bdag med pa gnyi ga yang bstan pa yin no/ /de ci'i phyir zhe na zhes bya ba ni spyod yul yin na ji ltar spyod yul ma yin pa nyid yin te/ gcig la 'gal lo zhes bya ba'i tha tshig go /so so la bltos nas tha dad pa'i
192b2(mdo 'grel): phyir 'gal ba med do zhes bya ba'i phyir/ spyod yul 'di ni ma byas pa ste zhes gsungs te/ byas pa dang/ bcos pa dang/ brtags pa zhes bya ba'i bar du yin la/ byas pa med pa ni ma byas pa ste/ ji lta ba bzhin du gnas zhes
192b3(mdo 'grel): bya ba'i tha tshig go /de'i phyir yul ma yin pa zhes bya'o/ /zhar la 'phros pa rdzogs so// //'di brjod par bya ste/ thabs gang gis sangs rgyas dang byang chub bsam gyis mi khyab pa 'di ring po mi thogs par thob
192b4(mdo 'grel): par 'gyur zhes bya ba de'i phyir/ bcom ldan 'das gang la spyad na zhes bya ba la sogs pa dris so/ /mchod rten la phyag 'tshal ba la sogs pas kyang byang chub 'thob par 'gyur mod kyi/ de ni yun ring pos so zhes bya ba'i
192b5(mdo 'grel): phyir/ myur du zhes gsungs so/ /'jam dpal shes rab kyi pha rol tu phyin pa la spyad na zhes bya ba la sogs pa ni lan ldon pa yin te/ shes rab kyi pha rol tu phyin pa la brtson pa ni re zhig gtso bor gyur pa thabs gcig
192b6(mdo 'grel): po yin te/ ji skad du sngar bstan pa'i don yin no/ /de'i sngon du song ba'i thabs gzhan yang yod pa de bstan pa'i phyir/ 'jam dpal bkod pa gcig pa zhes bya ba'i ting nge 'dzin yod de zhes bya ba la sogs pa gsungs
192b7(mdo 'grel): so/ /thabs gang gis 'di 'thob par 'gyur/ rgyu mtshan nyid gang gis 'di'i ming de skad ces bya ba'i bsam pa ston pa ni/ bcom ldan 'das bkod pa gcig pa'i ting nge 'dzin la byang chub sems dpa' sems dpa' 
193a1(mdo 'grel): chen pos ji ltar 'jug par bgyi zhes bya ba la sogs pa gsungs so te/ rgyu tha dad pa las 'bras bu tha dad pa'i ting nge 'dzin phye ba yin gyi/ bdag nyid tha dad pa'i phyir ni ma yin pas gnyi ga dris te/ 'di ltar sangs /
193a2(mdo 'grel): rgyas dang byang chub sems dpa' thams cad kyi ting nge 'dzin ni de bzhin nyid la dmigs pa yin no/ /de la brjod par bya ba nyung ba'i phyir dris pa phyi ma yin du zin kyang/ re zhig don ston par byed pa ni 'jam dpal bkod pa gcig pa
193a3(mdo 'grel): zhes bya ba 'di ni skye ba med pa'i tshig bla dags so/ /zhes bya ba yin te/ skye ba med pa ni brtags pa'i chos kyis stong pa yin par ni lan du ma bstan to/ /de yang gcig pa yin te/ dngos po thams cad la khyad par med pa'i phyir ro/ /
193a4(mdo 'grel): de lhag par 'dis 'god par byed rtogs par byed/ 'dzin par byed pas bkod pa gcig pa zhes bya'o/ /yang na gcig la lhag par 'dzin cing bkod pa ni bkod pa gcig pa yin no/ /skye ba med pa spyod yul gyi tshig bla dags/
193a5(mdo 'grel): yin no zhes brjod par bya ba yin pa las/ skye ba med pa'i tshig bla dags so zhes gsungs pa ni skye ba med pa las ma gtogs par de'i spyod yul gang yin pa de med do zhes bstan pa'i phyir ro/ /gzhan dag ni 'di skad du/ bcom
193a6(mdo 'grel): ldan 'das kyis bka' stsal pa/ 'jam dpal bkod pa gcig pa zhes bya ba 'di ni chos kyi dbyings la bkod pa yin no zhes 'don to/ /'di skad 'chad de/ mdo la sogs pa'i chos rnams de bzhin gshegs pa'i mtshan
193a7(mdo 'grel): nyid kyi yi ge gcig sa bon sngon du byas pa'i sgo nas rnam pa sna tshogs par mthong bar byed/ rtogs par byed/ snang bar 'gyur bar byed pa'i phyir 'di bkod pa gcig pa yin no/ /yang na chos kyi dbyings stong pa nyid la
193b1(mdo 'grel): ting nge 'dzin gang gis rtogs par byed/ mngon sum du byed pa yin no/ /de yang gcig pa yin te/ stong pa nyid la tha dad pa med pa'i phyir ro/ /de bas na bkod pa gcig pa zhes bya ba'i grangs su 'gro'o/ /yang na dad pa la sogs pa'i chos
193b2(mdo 'grel): rnams kyi dbyings sa bon thog ma med pa'i dus can ting nge 'dzin 'di la bkod/ 'phel rgyas par gyur pas des na 'di ni chos kyi dbyings bkod pa gcig pa zhes bya ba'i grangs su 'gro'o/ /ming gi don bshad zin nas/ de skyed pa'i
193b3(mdo 'grel): thabs ston pa ni bkod pa gcig pa'i ting nge 'dzin la 'jug par 'dod pa'i zhes bya ba la sogs pa yin te/ sgom par byed pas thog ma nyid du shes rab kyi pha rol tu phyin pa yongs su dri ba bya dgos pa ni bkod pa gcig pa'i don rtogs
193b4(mdo 'grel): pa ni des thos pa la rag lus pa'i phyir ro/ /de'i 'og tu bkod pa gcig pa'i ting nge 'dzin la 'jug par 'gyur ro zhes bya ba ni bsam pa dang bsgom pa'i rim gyis so/ /gzhan dag ni 'di skad du bkod pa gcig pa'i ting nge 'dzin la
193b5(mdo 'grel): 'jug par 'dod pas thog ma nyid du shes rab kyi pha rol tu phyin pa mnyan par bya/ mnyan nas don dang tshul yongs su dri bar bya'o zhes 'don to/ /'di skad sgrogs te/ don ni tshig gi don to /tshul ni bsdus pa'i don yin pas de ltar
193b6(mdo 'grel): na shes rab kyi pha rol tu phyin pa'i don la mkhas par byas nas/ bkod pa gcig pa'i ting nge 'dzin la 'jug pa yin no/ /de ci'i phyir zhe na/ zhes bya ba ni gang na shes rab kyi pha rol tu phyin pa'i tshul yod/ bkod pa gcig pa'i
193b7(mdo 'grel): ting nge 'dzin yang gang na yod/ 'di gnyis yan lag dang yan lag can gyi dngos por ni yod pa ma yin no zhes bya ba'i tha tshig go /lan ni 'jam dpal skye ba med pa ni mi 'khrugs pa ste zhes bya ba yin te/ de ltar byas na ting nge
194a1(mdo 'grel): 'dzin dang 'gal ba med par gzung bar bya ba yin no/ /mi 'khrugs pa zhes bya ba 'di'i don ni dkrug tu mi rung ba dkrug par bya ba ma yin pa zhes bya ba yin no/ /de ci de lta bu yul dang yul can gyi dngos por gzung
194a2(mdo 'grel): bar bya 'am zhes na ma yin te/ 'di ltar de ni bsam gyis mi khyab pa yin te/ gzung bar byang ba med ces bya ba'i tha tshig go /'di nyid kyi don ni bsam par mi bya ba/ bsam gyis mi lang ba'o zhes bya ba yin te/ so sor nang
194a3(mdo 'grel): du rig pas gzung bar bya ba yin gyi/ yul dang yul can nyid du ni ma yin no zhes bstan pa yin no/ /'di ni skye ba rnam par 'jig pa'i chos kyi rnam pa can sgom pa'i ting nge 'dzin yin no/ /skye ba med pa de yang shes rab kyi
194a4(mdo 'grel): pha rol tu phyin pa la gsal bar gyur pa yin no/ /de bas na de don du gnyer bas de dri bar bya dgos pas 'di ni yan lag dang yan lag can gyi dngos po yin no/ /ci shes rab kyi pha rol tu phyin pa'i don la mkhas pa nyid tshe
194a5(mdo 'grel): bkod pa gcig pa'i ting nge 'dzin gyi rgyu mtshan yin nam zhe na ma yin no zhes bya bar 'jam dpal bkod pa gcig pa'i ting nge 'dzin la 'jug par 'dod pa'i rigs kyi bu 'am rigs kyi bu mos dben pa'i mal stan rnams
194a6(mdo 'grel): bsten par bya zhes gsungs so/ /dben pa zhes bya ba ni btsun pa yin te/ sgyu dang kha gsag la sogs pa log pas 'tsho ba dang bral pa'o/ /ltung ba dang bcas shing sems la yo byad ma snyungs pa'i 'dam gyis gzir ba ni
194a7(mdo 'grel): sems gnas pa'i mnyam par bzhag pa mi srid pa'i phyir ro/ /mal bstan rnams zhes bya ba ni gtsug lag khang la sogs pa la bya'o/ /yang na dben pa ni gtsang ba la bya ste/ me tog gter ba la sogs pas
194b1(mdo 'grel): mdzes par byas pa'o/ /de dag ni sems dang ba 'phel ba dang/ rjes su 'thun pa'i phyir dang/ lha rnams 'du ba'i rgyu yin pa'i phyir/ lha rnams 'dus na ni bsam gtan pa'i gzi byin 'phel bar byed/ srung ba dang/ skyob pa dang/ sbed par
194b2(mdo 'grel): yang byed do/ /yang na dben pa ni skye bo gnod par byed pa dang bral ba dgon pa la bya ste/ de dag ni sems rtse gcig pa'i rgyu yin pa'i phyir ro/ /de la gnas nas kyang 'du 'dzi med pa la dga' bar bya'o/ /'du 'dzi ni gnyis te/ lus
194b3(mdo 'grel): kyi 'du 'dzi dang/ yid kyi 'du 'dzi'o/ /de la lus kyi 'du 'dzi ni khyim pa dang rab tu byung ba dag dang sten cing gnas pa'o/ /yid kyi 'du 'dzi ni gcig pu gnas pa na yang dag pa ma yin pa'i rnam par rtog pa kun du 'byung ba'o/ /
194b4(mdo 'grel): 'du 'dzi de dag yang dag par srung bar dga' ba yin gyi/ 'du 'dzi med pa la mi dga' ba ni ma yin pa da ltar bya ba yin te/ 'du 'dzi la dga' bas ni yon tan thams cad 'joms par byed do/ /mtshan ma thams cad yid la mi
194b5(mdo 'grel): bya bar zhes bya ba ni bdag dang bdag gi ba dang/ gzung ba dang 'dzin pa la sogs par spros pa la mngon par ma zhen pa ni myur du dmigs su med pa'i ting nge 'dzin mngon du 'gyur ba'i phyir ro/ /rnyed pa dang/ bkur sti dang/ mthong ba dang
194b6(mdo 'grel): ma mthong ba dang/ bde bar gnas pa'i mtshan ma yid la byed pas de yid la byed pa'i phyin sred pa dang rjes su mthun pa nyid kyis thabs ma yin pa'i phyir ro/ /skyil mo krung bcas te 'dug nas zhes bya ba ni sems rtse gcig pa'i
194b7(mdo 'grel): chos nyid kyis de dang mthun par skyil mo krung bcas pa yin pa'i phyir ro/ /de bzhin gshegs pa gcig yid la bya'o zhes bya ba ni de'i nang nas mtshan ma smos pas/ bcom ldan 'das 'od dpag med la sogs pa gang yang
195a1(mdo 'grel): rung ba ste/ de yang de ltar bcom ldan 'das de ni zhes sangs rgyas rjes su dran pa las 'byung ba'i rnam pa mdza' dag gam/ mdza' dag ma yin pa gang yang rung ste yid la bya ba yin no/ /chos thams cad
195a2(mdo 'grel): kyang yid la bya'o zhes bya ba ni yid la bya ba gnyi ga yang shes rab rgyas pa'i rgyu yin pa'i phyir ro/ /mi dmigs pa'i tshul gyis zhes bya ba'i don ni bshad zin to/ /kha cig ni sems can thams cad ces 'don gyi/ chos
195a3(mdo 'grel): thams cad ni ma yin no/ /de ltar na smras pa mgon med pa sdug bsngal ba de dag nam zhig na bdag de dag gi mgon du 'gyur zhes bya ba la sogs pa'i rnam pa yid la bya'o/ /de la de bzhin gshegs pa yid la bya ba ni
195a4(mdo 'grel): shes rab 'phel bar bya ba'i phyir ro/ /sems can thams cad yid la bya ba ni snying rje 'phel bar bya ba'i phyir ro/ /de'i ming yang gzung bar bya'o zhes bya ba ni bcom ldan 'das 'od dpag med la phyag 'tshal lo/ /pad+ma'i spyan
195a5(mdo 'grel): la phyag 'tshal lo zhes bya ba la sogs pa yin te/ de'i ming gzung ba thos na de'i yon tan dran pa rgyas pa'i rgyu yin pa'i phyir dang/ spobs pa chen po la sogs pa so so yang dag par rig pa'i rgyu yin pa'i phyir ro//
195a6(mdo 'grel): ming de yang rang gis brjod pa thos te don gyi rang gi ngo bo dmigs nas de bzhin gshegs pa phyogs ga la bzhugs pa'i phyogs nyi ma 'char ba 'am/ gzhan yang rung de bzhin gshegs pa de bzhugs pa der dga' ba dang
195a7(mdo 'grel): gus pa bskyed nas phyogs der mngon du bltas te 'dug par bya'o/ /de bzhin gshegs pa de nyid kyang nor bu rin po che sna tshogs kyi rgyu las byas pa'i seng ge'i khri la bzhugs pa byang chub sems dpa' du mas yongs su
195b1(mdo 'grel): bskor ba/ yid du 'ong ba'i chos kyi char mngon du 'bebs pa/ mtshan sum cu rtsa gnyis mnga' ba/ dpe byad bzang po brgyad cus sku mdzes par byas pa yin no/ /yang dag par ni chos kyi sku yin te/ ji ltar mos pa bzhin du yid la
195b2(mdo 'grel): byas na/ de yid la byas pas 'das pa dang/ ma 'ongs pa dang/ da ltar byung ba'i sangs rgyas bcom ldan 'das rnams yid la byas par 'gyur ro/ /de ci'i phyir zhe na zhes bya ba ni gcig yid la byas pas thams cad yid la
195b3(mdo 'grel): byas par ji ltar 'gyur/ gcig gi sku de ni thams cad kyi ma yin no zhes bsams pa'o/ /lan du de bzhin gshegs pa nyid gcig pa'i phyir ro zhes bya ba ni tshogs dang chos kyi sku dang/ 'gro ba'i don spyod pa mnyam pa nyid
195b4(mdo 'grel): yin gyi/ de bzhin gshegs pa'i sku nyid ni ma yin no zhes bya ba'i tha tshig go /sangs rgyas gcig ni kun gyi ngo bo yin/ /sangs rgyas kun kyang gcig gi ngo bo yin/ /gcig gi tshogs la sogs pa mthong gyur na/ sangs
195b5(mdo 'grel): rgyas kun ni de yis mthong ba yin/ /bar skabs kyi tshigs su bcad pa'o/ /gzhan yang 'dir 'phags pa de kho na nyid bsdus pa'i tshul gyi rjes su 'brangs te/ snying gar zla ba'i dkyil 'khor la de bzhin gshegs pa'i mtshan gyi yi ge
195b6(mdo 'grel): bsgoms pa'i bsam gtan dag gdul bya rnams kyi spro ba 'phel bar bya ba'i phyir bshad pa lta bu yin na/ /ting nge 'dzin 'di'i 'bras bu rgyas par ston pa ni 'jam dpal ji ltar de bzhin gshegs pa gcig gi zhes bya ba la sogs
195b7(mdo 'grel): pa gsungs pa yin te/ skye ba med pa gcig gi chos kyi rnam grangs kyi bye brag tshad mar shes par bya'o zhes bya ba ni gcig ni skye ba med pa nyid yin te/ rnam pa sna tshogs par chos ston par byed do zhes bya ba'i tha tshig go /
196a1(mdo 'grel): de ltar ting nge 'dzin bstan du zin kyang byang chub sems dpa' i theg pa la yang dag par zhugs pa gang dag ting nge 'dzin gyi rang gi ngo bo mngon du ma byas pa dag 'di snyam du bkod pa gcig pa'i ting nge 'dzin 'di gang
196a2(mdo 'grel): yin snyam du sems na/ de dag la ting nge 'dzin gyi rang gi ngo bo bstan par mi nus te/ so so rang gis rig par bya ba yin pa'i phyir ro/ /'on kyang de dag la 'di skad ces yon tan bsam gyis mi khyab pa yongs su bsgrags
196a3(mdo 'grel): pa 'di yang dag par zung la 'dug cig dang zhes bya ste/ bsam gyis mi khyab pa ni mchog tu gyur pa'o/ /yon tan yongs su bsgrags pa ni yon tan bshad pa ste/ thabs su gyur pa bstan ma thag pa gang nas gsungs
196a4(mdo 'grel): pa de bsam gyis mi khyab pa'i yon tan yongs su bsgrags pa'o/ /de'i dngos po ni bsam gyis mi khyab pa'i yon tan yongs su bsgrags pa nyid do/ /'di yang dag par zung la zhes bya ba ni yang dag par long la zhes bya ba
196a5(mdo 'grel): yin te/ rgyun tu gus par sbyor ba la sogs pa zhes bya ba'o/ /ji lta ji ltar yang dag par blangs te gnas pa de lta de ltar ting nge 'dzin 'di'i yon tan sangs rgyas sku zad mi shes pa mthong zhing snang ba la sogs pa
196a6(mdo 'grel): mthong bar 'gyur ro/ /gal te ji skad bstan pa'i tshul gyis bsgrub cing zhum pa med par gyis shig /brtson 'grus lhod par ma byed cig /ji skad bstan pa'i tshul ni dben pa'i mal stan la sogs pa bstan
196a7(mdo 'grel): pa yin no/ /ci'i phyir ting nge 'dzin 'di dga' ba yin zhe na/ ting nge 'dzin 'di ni dmigs pa'i lta ba can dag dang/ dngos por lta ba can dag nas/ yod par lta ba can dag gi bar gyis bsgrub par mi nus so/
196b1(mdo 'grel): zhes gsungs te/ 'di dag dmigs par lta ba yin pas de ni dmigs pa lta ba can no/ /yi ge kha cig las chos 'di dang rnam pa 'gal bar byed pa de dag gis ting nge 'dzin 'di bsgrub par mi nus so zhes 'byung ba de yang don de dag nyid yin te/ ji lta
196b2(mdo 'grel): zhe na/ 'di ltar dmigs pa'i lta ba can ni 'di ltar chos 'di dang 'gal bar byed pa yin no/ /gang yang chos la sgrib pas bsgribs par gyur na zhes yi ge gzhan glegs bam kha cig las 'byung ba de yang rigs pa kho na yin te/
196b3(mdo 'grel): rkyen nye ba yin yang nges sgribs na de mi skye ba'i phyir zhes brjod de/ de log par sgrub pa'i bsam pa can yin te/ de sgrib pa zad pa med do zhes dgongs pa'o/ /kha cig las de de ltar bsgrubs na zhes 'byung ba de yang don de dag nyid
196b4(mdo 'grel): kyis bshad zin to/ /'di ltar mtshan ma thams cad yid la byed pa la sogs pa dmigs pa'i lta ba can gyis dga' bar 'gyur ro zhes bya ba yin no/ /'jam dpal 'di lta ste dper na mi zhig la rin thang med pa'i nor bu rin
196b5(mdo 'grel): po che byi dor ma byas pa zhig bdag la zhes bya ba la sogs pa'i dpe bstan pas ni don 'di nyid gsal bar byed pa yin no/ /byi dor ma byas pa ni ma sbyangs pa'o/ /mi de la 'di skad du zhes bya ba la de la zhes bya ba ni mi snga ma
196b6(mdo 'grel): la'o/ /yang na gzhan gang yang rung ba la'o/ /mi snga ma des mi phyi ma gang gis dris pa de la bzhag nas so/ /de ltar na sbyin par ma byas pa ste/ gtan du byin pa med pa'i phyir/ dper na bco blag mkhan la gos gcol ba
196b7(mdo 'grel): bzhin no/ /de nyid kyi phyir byi dor byas pa'i phyir zhes gsungs so/ /yang na bdar ba bya ba'i don la nges pa med pa'i phyir ro/ /'di skad bstan te/ nor bu rin po che bzhin du ting nge 'dzin 'di yongs su sbyangs na shin tu rab tu grags
197a1(mdo 'grel): ba'i yon tan nyams su myong bar 'gyur ba kho na yin pas 'di la bag tsha bar mi bya'o/ /sbyor ba ni gang zhig gnyen po yong na 'grib par 'gyur pa'i chos can de ni gnyen pos shin tu rtsa ba nas 'byin par byed pa
197a2(mdo 'grel): srid pa yin te dper na nor bu rin po che bzhin no/ /gnyen po yod na 'grib par 'gyur ba'i chos can yang ting nge 'dzin gyi dri ma yin no zhes bya ba ni rang bzhin gyi gtan tshigs yin no/ /ting nge 'dzin dri ma dang bral ba yang mthong ste/
197a3(mdo 'grel): ji ltar zhe na ji ltar sbyin pa'i gnas skabs na 'jug pa shin tu cher gyur pa na shin tu gsal ba la sogs par rig pa yin pas ma grub pa ma yin no/ /de bzhin du mi mthun pa'i rkyen med na gnas brtan par 'dug pa gang gis
197a4(mdo 'grel): cig car du ji ltar yang khyad par du byed de/ yang 'bad pa la mi bltos par de mngon par 'du byed pa khyad par du gyur pa'i bye brag gis gsal bar shes pa sgrub par byed pa yod de/ dper na nor bu rin po che rnam par dag
197a5(mdo 'grel): pa bzhin no/ /ji skad gsungs pa'i chos dang ldan pa yang ting nge 'dzin rnam par dag par 'gyur ro zhes bya ba ni rang bzhin gyi gtan tshigs yin no/ /'jam dpal bkod pa gcig pa'i ting nge 'dzin thob nas skye ba med pa gcig gi chos
197a6(mdo 'grel): kyi rnam grangs chos med par shes par bya'o/ /'dir gang dag chud par 'gyur ba dang zhes bya ba de'i shugs kyis 'ongs pa rnams rdzogs par byas nas dpe nye bar ston pas gsal bar byed pa ni 'jam dpal 'di lta ste/ dper
197a7(mdo 'grel): na nyi ma'i dkyil 'khor gyi 'od zer dag gis dkyil 'khor gyi mthar gyur pa gang yang ma khyab pa mi gsal ba med de/ thams cad khyab po zhes bya ba'i tha tshig go /'jam dpal de bzhin du ngas bkod pa gcig pa'i ting nge
197b1(mdo 'grel): 'dzin 'di thob cing zhugs nas rnyed pa de shes rab kyi pha rol tu phyin pa bstan pa ma yin pa'i chos gang yang mi ston te/ 'on kyang ngas thams cad du shes rab kyi pha rol tu phyin pa ston to zhes bcom ldan 'das bdag nyid gsung ngo/ /thob
197b2(mdo 'grel): cing zhes bya ba la sogs pa'i tshig gis ni snga ma snga ma'i tshig gi don gsal bar byed do/ /yang na thob pa las byung ba'i shes pa la sogs pas go rim bzhin du thos pa dang zhugs pa dang rnyed pa dang sbyar te 'chad par byed do/ /thams
197b3(mdo 'grel): cad kyang bkod pa gcig pa'i ting nge 'dzin bsgom pa la brten nas yin par bcom ldan 'das kyis gsungs te/ sngon gyi bde bar gshegs pa'i chos 'chang ba'i dkyil 'khor la dang/ shes rab kyi pha rol tu phyin pa 'chad pa'i
197b4(mdo 'grel): 'od zer gyis khyab bo zhes bya ba'i tha tshig go /de bzhin du gzhan dag kyang thos pa dang sems pa la sogs pa rim gyis 'di zhes bya ba ni bkod pa gcig pa'i ting nge 'dzin 'di shes na zhes bya ba'o/ /yi ge kha cig las 'di bzhin du
197b5(mdo 'grel): shes na zhes 'byung ba der yang bkod pa gcig pa'i ting nge 'dzin la snyegs pa yin la/ 'di bzhin zhes bya ba ni bdag nyid sgom pa dper byed pa yin te/ ji ltar bdag gis ting nge 'dzin 'di shin tu bsgoms pa de bzhin du gzhan dag kyang
197b6(mdo 'grel): de ltar sgom par byed na zhes gsungs pa yin no/ /skyes bu chen po bstan pa des skye ba med pa dang 'gal ba'i chos gang yang mi mthong ngo/ /chos zhes bya ba ni mdo sde la sogs pa'i chos so/ /skye ba med pa ni ma skyes pa'o/ /'gal
197b7(mdo 'grel): ba ni mi mthun pa ste/ mdo sde la sogs pa thams cad skye ba med pa ston par byed pa yin no zhes bya ba'i bar du yin no/ /'jam dpal 'di lta ste dper na rgya mtsho chen po'i phyogs bzhi nas zhes bya ba la sogs pas ci ston ce na/
198a1(mdo 'grel): byed pa po tha dad pa med pas chos thams cad tha dad pa med par ma zad kyi/ byed pa po tha dad pa yin du zin kyang chos rnams ni don dam par tha dad pa med pa kho na yin te/ thams cad skye ba med pa'i bdag nyid
198a2(mdo 'grel): yin pa'i phyir ro/ /rgya mtsho chen po'i phyogs bzhi nas skyes bu bzhi zhes bya ba ni mtshon pa yin te/ thams cad nas thams cad kyis zhes rig par bya'o/ /'jam dpal de bzhin du ngas chos gang ci bstan pa de dag thams cad
198a3(mdo 'grel): ni zhes bya ba de la yang/ ngas zhes bya ba ni mtshon pa yin te/ phyogs thams cad na bzhugs pa'i de bzhin gshegs pas bstan par yang rig par bya'o/ /skye ba med pa de kho na nyid kyi rgya mtsho chen po nas chos 'chad pa'i chu
198a4(mdo 'grel): len pa thams cad kun gyis tha dad pa med pa kho na len to zhes bya ba ni bsdus pa'i don yin no/ /'jam dpal de ltar na rigs kyi buAm rigs kyi bu mo de ting nge 'dzin 'di thob nas gang ci ston kyang zhes bya ba la sogs pa ni
198a5(mdo 'grel): mjug sdud pa yin no/ /gang ci ston kyang de dag thams cad mi dmigs pa'i tshul du ma skyes pa dang/ ma byung ba dang/ dngos po med pa ston par 'gyur ro zhes bya ba ni chos gang ci ston kyang de dag ma skyes pa dang/ ma byung
198a6(mdo 'grel): ba dang/ dngos po med pa de dag thams cad la ston par 'gyur ro zhes bshad par bya ba de ltar yin na ni legs pa yin no/ /yang na gang ci stan pa de thams cad ma skyes pa'i don ston pa yin te/ de kho na nyid ni de'i ngo bo
198a7(mdo 'grel): yin pa'i phyir ro/ /de yang rigs kyi buAm rigs kyi bu mo nges ma skyes pa dang/ dngos po med pa kho na ston pa yin no/ /ston pa 'ba' zhig tu ma zad kyi myur du byang chub kyi phyogs kyi chos dran pa nye bar bzhag pa dang/ yang dag
198b1(mdo 'grel): par spong ba la sogs pa bsgrubs nas ring po mi thogs par rdzogs pa'i byang chub thob par 'gyur bas gong nas gong du phun sum tshogs pa mchog tu gyur pa'i rgyu nyid ni ting nge 'dzin yin par bstan pa'i phyir ro/ /'jam dpal gzhan
198b2(mdo 'grel): yang ting nge 'dzin 'di thob pa'i byang chub sems dpa' sems dpa' chen po zhes bya ba la sogs pa gsungs so/ /'jam dpal gzhan yang byang chub sems dpa' chen pos gang gi tshe bdag gi dbyings nas zhes bya ba la sogs
198b3(mdo 'grel): pas ni rdzogs pa'i byang chub kyi thabs myur ba gzhan yang ston par byed pa yin no/ /de lta bu'i bzod pa can ni de'i 'dod pa la bya'o/ /de lta bu'i bzod pa can 'di ni ma skyes pa la bzod pa yin te/ shin tu myur bar byang chub
198b4(mdo 'grel): 'thob pa'o/ /rnam par mi rtog par bzod pa yang de'i thabs nyid yin par bstan pa'i phyir/ gang yang bla na med pa yang dag par rdzogs pa'i byang chub dang/ byang chub kyi chos rnams la mi sems pa'i bzod pa can gyi rigs
198b5(mdo 'grel): kyi bu de yang myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bya ba la gang yang bla na med pa yang dag par rdzogs pa'i byang chub la mi sems pa ni 'dzin pa'am
198b6(mdo 'grel): gzung ba la sogs par mi rtog ces bya ba'i don to/ /byang chub kyi chos rnams thob par bya ba'i phyir mi sems pa 'di'i bzod pa can de yang yin te/ byang chub sems dpa' i chos rnams ni sa dang pha rol tu phyin pa la sogs
198b7(mdo 'grel): pa'o/ /de dag gis ni de la bzod pa yang byang chub dang nye ba'i chos rgyu nyid yin par ston pa byang chub kyi rgyu yin par ston pa yin no/ /yang na byang chub sems dpa' i chos rnams zhes bya ba la/ sems pa ni yod pa'i don te
199a1(mdo 'grel): byang chub la ma 'dres pa'i chos gang yin pa yod pa de ni byang chub sems dpa' o/ /de yang yod pa de dag yin pas de skad ces bya'o/ /de dag gis ni dngos po de nyid rgyud bstan to/ /byang chub ni byed pa mod
199a2(mdo 'grel): pa'o zhes de ltar bzod pa ni myur du sangs rgyas nyid du 'gyur ba'i rgyu yin no zhes bya ba'i phyir/ byang chub ni sangs rgyas nyid kyi phyir sems can gyis thob par byed pa ma yin zhes bya ba la byang chub kyi tshogs rnams la zhes bya ba'i tshig lhag
199a3(mdo 'grel): ma ste/ byang chub ni sems can gyis sangs rgyas nyid thob par bya ba'i phyir bcom ldan 'das kyi tshogs rnams la sems can sbyor bar byed pa ma yin te/ rnam par mi rtog pa'i phyir ro/ /lhun gyis grub pa nyid du
199a4(mdo 'grel): sems can gyi don spyod pa'i 'khor lo byung yang ston pa ni rtag tu mnyam par gzhag pa yin no zhes de lta bu'i bzod pa de yang myur du bla na med pa'i byang chub kyi rgyu mtshan ma yin par bshad do/ /gzhan las byed
199a5(mdo 'grel): pa med par bzod pa mi 'byung gi /'on kyang smon pa med pa'i chos la bzod pa 'byung ste gang yang byang chub ni sangs rgyas nyid la mi smon pa zhes 'byung ba ni 'di ltar bshad de/ sangs rgyas nyid la yang smon pa
199a6(mdo 'grel): med do zhes bya ba'i tha tshig go /de ltar chos thams cad la byang chub dang mnyam par mos pa yang myur du byang chub sgrub par byed pa yin no zhes bya ba bstan pa'i phyir/ chos thams cad ni sangs rgyas kyi chos so zhes bya ba la
199a7(mdo 'grel): sogs pa gsungs te/ sangs rgyas kyi chos dang mnyam pa nyid kyis na/ chos thams cad sangs rgyas kyi chos zhes bya ste/ ji ltar sangs rgyas kyi chos gnyis su med pa ltar chos thams cad kyang de bzhin no/ /zhum par
199b1(mdo 'grel): mi 'gyur ba zhes bya ba ni chos thams cad sangs rgyas kyi chos yin pa'i phyir bdag gis sangs rgyas kyi chos thob pa kho na yin no zhes bya ba yin no/ /de ltar mos shing zhes bya ba ni yal bar 'dod par mi byed pa'i tha tshig go /
199b2(mdo 'grel): chos kyi dbyings la blo bur gyi dri ma dang bral bar bya'o/ /zhes de ltar yang mos pa'i phyir ro/ /byang chub las phyir mi ldog pa ni de nas slar ldog pa'o/ /de'i dngos po ni phyir ldog pa nyid de/ nang gi 'gyur pa la sogs pa'i tshogs
199b3(mdo 'grel): yod pa'i phyir ro/ /phyir ldog pa ma yin pa ni phyir mi ldog pa'o/ /de lta bu'i bzod pa can de ni sangs rgyas kyi chos thams cad dang ma bral bar brjod par bya ste/ byang chub dang nye bar 'gyur ba yin pa'i phyir ro/ /'dir thabs
199b4(mdo 'grel): bstan pa la sems la the tshom med pa des kyang myur du thob par 'gyur ro zhes bstan pa'i phyir/ rigs kyi bu 'am rigs kyi bu mo gang gis bstan pa 'di thos nas rmongs par mi 'gyur ba dang/ som nyi za khang mi 'gyur ba de
199b5(mdo 'grel): yang phyir mi ldog par bshad de zhes bya ba'i rjes su snyegs so/ /gal te thabs de dag gis byang chub byas pa yin na de 'dus byas yin par thal bar 'gyur la/ 'dus byas yin pa'i phyir spong bar yang 'gyur ro/ /de ltar gyur
199b6(mdo 'grel): dang byang chub ba? po dang/ byang chub bar bya ba yang yod par bya dgos so/ /de lta na gyur na de nyid stong pa nyid dang 'gal lo zhes kha cig dogs pa skyes so/ /de bas na 'dus byas nyid yin par mngon par zhen pa bsal ba'i
199b7(mdo 'grel): phyir/ bcom ldan 'das bla na med pa yang dag par rdzogs pa'i byang chub rgyu las nges par byung ba lags sam zhes zhus te/ de ltar gyur na de dag gis byang chub dang/ byang chub par bya ba rnams 'khrul ba med pa ma
200a1(mdo 'grel): yin par dgos so zhes dgongs pa'o/ /rgyu las nges par byung ba ni skyes zhes bya ba'i tha tshig go /lan ni 'jam dpal de ni ma yin te zhes bya ba yin no/ /bstan pa gang yin pa de nyid rnam par 'byed pa ni/
200a2(mdo 'grel): bla na med pa yang dag par rdzogs pa'i byang chub la ni rgyu med cing rgyu las nges par byung ba yang ma yin no zhes bya ba yin no/ /'o na dogs pa yang med la/ dris pa yang med par ci'i phyir byang chub kyi rgyu nyid 'gog par byed ce na/ rgyu
200a3(mdo 'grel): gang yang med pa dang/ 'bras bu yang gang yang med do zhes shin tu bstan par bya ba'i phyir ro/ /de ci'i phyir zhe na zhes bya ba'i bsam pa ni bsam gyis mi khyab pa'i sangs rgyas rnam par rol pa rgyu nyid yin par lan grangs du mar
200a4(mdo 'grel): bstan zin la/ bstan ma thag pa yang 'bras bu nyid yin par bstan pa yin no/ ci'i phyir rgyu med cing rgyu las nges par byung ba ma yin zhes bya ba yin no/ /skye ba med pa dang/ dngos po med pa ni rgyu yang ma yin la zhes bya ba
200a5(mdo 'grel): la sogs pa ni lan yin no/ /dngos po 'di'i skye ba yod pa ma yin pas skye ba med pa'o/ /de bzhin du 'di'i dngos po med pa zhes bya ste/ gdul bya'i bye brag nye bar gnas pa la bltos nas khyab pa kho nar bstan pa yin no/ /
200a6(mdo 'grel): de'i phyogs kyi chos kho na yin par ma gsungs kyang khong du chud par bya ba kho na yin no/ /sbyor ba ni 'di ltar bya ste/ skye ba med pa'am dngos po med pa gang yin pa de ni rgyu ma yin zhing rgyu las nges par 'byung ba yang ma yin
200a7(mdo 'grel): te/ mo sham gyi bu la sogs pa bzhin no/ /skye ba med pa dang dngos po med pa yang byang chub yin pas zhes bya ba ni khyab par byed pa dang 'gal ba yin no/ /de ci'i phyir zhe na zhes bya ba'i bsam pa ni thabs kyis bskyed
200b1(mdo 'grel): pa ni sangs rgyas thams cad kyi rnam par rol pa yin na/ skye ba dang dngos po dang bral ba la ni de lta bu mi srid do zhes bya ba yin no/ /lan ni chos thams cad ma skyes pa'i phyir ro zhes bya ba yin te/ brtags pa'i ngo bo 'chang ba thams
200b2(mdo 'grel): cad ma skyes ma byung ba gang yin pa dang/ byang chub 'di yang de'i nang du gtogs pa yin te/ 'di ltar byang chub par bya ba la sogs pa yang dag pa ma yin pa de la ni pha rol po dag the tshom du gyur pa yin no/ /gang yang de ni
200b3(mdo 'grel): rnam par rtog pa thams cad kyis ma yin zhing byang chub gang yin pa de yang dag pa yin no zhes kyang brjod par mi nus mod kyi/ kun rdzob kyi bden pa dbang du byas nas/ de rgyu med pa ma yin rgyu las nges par ma byung
200b4(mdo 'grel): ba ma yin no zhes de ltar bshad de/ de thabs bstan pa yin pa'i phyir ro/ /gzhan yang sngar bstan pa'i tshul gyis byang chub kyang don dam par ma skyes pa'i ngo bo yin pa'i phyir de skad du bstan pa yin no/ /de ltar byang chub kyi rgyu
200b5(mdo 'grel): dang 'bras bu bsal ba'i don 'di thos nas nur bar mi 'gyur ba ste yal bar mi 'dor ba de yang phyir mi 'dor ba de yang phyir mi ldog pa yin par ngas bshad do zhes bya ba 'di yang ji lta ba bzhin du 'dus ma byas pa nyid la
200b6(mdo 'grel): 'jug pa'i thabs gzhan bstan pa yin no/ /de 'dus ma byas yin par don ma rtogs pa ni nur bar 'gyur ro/ /de 'di snyam du sems te/ byang chub kyi tshogs la 'bad pa 'dis ci zhig bya/ de ni bya bar nus pa yang ma
200b7(mdo 'grel): yin la/ byas na yang ci yang byed pa med do zhes de ltar sngar gdul bya'i skye bo'i dbang du byas te/ lhag par dris nas der thabs mdor bstan pa yin no/ /der dang po nas bzung nas gang gis shes rab kyi pha rol tu
201a1(mdo 'grel): phyin pa la brtson pa'i rgyu can 'grub par 'gyur ro/ /de bas na bdag nyid thams cad 'dod pas sbyor bar bya ba de bstan pa'i phyir/ 'jam dpal de lta bas na dge slong ngam dge slong ma 'am zhes bya ba la sogs
201a2(mdo 'grel): pa gsungs te rtogs par sla'o/ /shes rab kyi pha rol tu phyin pa la mos pa med par skyabs su 'gro ba dang/ rab tu byung ba la sogs pa ni byang chub kyi ched du brtson pa 'jebs par byed pa ma yin no zhes bya ba ni bsdus pa'i don yin no//
201a3(mdo 'grel): yang gang dag sems pa mdo sde dang chos mngon pa dang 'dul ba'i tshul tsam nyid kyis smon lam btab cing sbyin pa la sogs pa la 'jug na/ byang chub sems dpa' i slab pa sgrub par byed pa yin no/ /bsgrubs nas
201a4(mdo 'grel): kyang myur ba kho nar byang chub thob par 'gyur ba yin na/ shes rab kyi pha rol tu phyin pa la brtson pa ci dgos snyam pa la/ de'i phyir 'di skad ces 'jam dpal rigs kyi bu 'am rigs kyi bu mo gang shes rab kyi pha
201a5(mdo 'grel): rol tu phyin pa zab mo 'di la mi slob pa de byang chub sems dpa' i bslab pa la mi slob pa'o zhes gsungs te/ 'di ltar shes rab kyi pha rol tu phyin pa la brtson pa med par ni shes rab rnam par dag pa med do/ /de
201a6(mdo 'grel): med par ni dge ba'i tshogs rnam par dag pa med do/ /de med par ni byang chub med do zhes dgongs pa'o/ /don 'di gnyis dpes gsal bar byed pa ni 'jam dpal 'di lta ste dper na 'byung po'i grong khyer dang zhes bya ba la
201a7(mdo 'grel): sogs pa gsungs te/ 'byung po'i grong khyer ni ljon shing rnams so/ /sa bon gyi tshogs ni sa bon lnga'o/ /nyan thos kyi theg pa pa rnams kyi yang thabs gzhan gyis dge ba'i chos rnams 'phel zhing rgyas par 'gyur ba ma
201b1(mdo 'grel): yin nam/ ji skad du rdzas las byung ba'i bsod nams bya ba'i dngos po bdun po 'di dag dang ldan na rtag tu rgyun mi 'chad par bsod nams 'phel ba kho nar 'gyur/ bsod nams skye ba kho nar 'gyur zhes gsungs te/ de dag shes
201b2(mdo 'grel): rab kyi pha rol tu phyin pa nyan pa la ni yod pa ma yin na/ de ji ltar 'di skad du/ 'jam dpal de bzhin du byang chub sems dpa' sems dpa' chen po rnams kyi dge ba'i chos gang ci yang rung ba de dag thams cad ces bya ba
201b3(mdo 'grel): la sogs pa gsungs zhe na/ 'di ltar bla na med pa yang dag par rdzogs pa'i byang chub la bslu par mi byed do zhes gsungs te/ thabs med par ni bskal pa bye ba grangs med pas kyang byang chub mi 'thob pa'i phyir ro/ /gang
201b4(mdo 'grel): la la dag 'dzin par 'gyur ba nas ston pa'i bar du 'gyur ba ma mchis sam zhes bya ba ni ci zhig bya ba khong nas dbyung ngo/ /yang na tshig zur du klag go /don 'di nyid sngar yang 'phags pa 'od srungs chen pos dris pa kho na yin
201b5(mdo 'grel): pas zlos pa'i nyes par 'gyur ba ma yin nam zhe na/ de ltar 'gyur ba ma yin te/ der ni 'phags pa 'jam pa'i gsung gis bshad pa la dris pa yin gyi/ 'di ni bcom ldan 'das kyis bka' stsal pa yin pa'i phyir ro//
201b6(mdo 'grel): lan du sngar bstan pa de nyid bka' stsal pa ni/ 'jam dpal gang dag gis shes rab kyi pha rol tu phyin pa bstan pa 'di da ltar gyi tshe la thob nas zhes bya ba la sogs pa yin no/ /tshe 'di rjes nas zhes bya ba ni tshe 'phos
201b7(mdo 'grel): shing tshe gzhan du gyur nas so/ /mi sgom pa'i tshul gyis zhes bya ba ni bsgom pa la mngon par zhen pa'i tshul gyis so/ /gal te smon lam gyi dbang gis bshad pa 'di rna bas thos pa yin na de dag da ltar bsod nams chud
202a1(mdo 'grel): dus kyang rna bas thos par ji ltar snang zhe na/ de'i phyir de dag ni dge ba'i rtsa ba chud par nga mi 'chad do zhes gsungs te/ gang dag dge ba'i rtsa ba rnams mi chud ba de la de skad ces bstan to/ /dgongs pa ni 'di
202a2(mdo 'grel): yin te/ gang dag gis tshe rabs gzhan na bcom ldan 'das kyi yum 'di ma thos pa dang/ dkon mchog gsum la gnod pa dang/ ma gsod pa la sogs pa sdig pa chen po'i bsam pa rtag tu bsten cing sgoms la lan
202a3(mdo 'grel): med du byed pa dang/ bshad pa la sogs pa cung zad tsam yang ma byas/ ma bzung ba de lta bu de dag ngan song du 'gro ba'i phyir gzhan dag ci'i phyir 'gyur te/ de bas na shes rab kyi pha rol tu phyin pa mnyan pa kho nas
202a4(mdo 'grel): de dag gi rnam par smin pa thad gcig yud tsam zhig myang nas sdig pa'i tshogs chen po de dag zhu byang bar 'gyur la/ gal te gus pa dang rtag tu sbyor ba la sogs pa med pas ni rnam pa thams cad du yid du 'ong
202a5(mdo 'grel): zhing mdzes pa'i skye ba blangs pa ma yin no/ /gal te chos kyi rnams grangs 'di de ltar 'bras bu bzang po 'thob pa yin na/ de 'dod pa thams cad la bshad par bya ba yin nam zhe na ma yin no zhes bya ba'i phyir/ 'jam dpal
202a6(mdo 'grel): gang zhig shes rab kyi pha rol tu phyin pa bstan pa 'di la nyan 'dod par gyur pa zhes bya ba la sogs pa gsungs te/ 'di yang brtan por bya ba'i phyir bstan to/ /de ci'i phyir zhe na zhes bya ba ni dad pa dang/ brtson 'grus gnyis de
202a7(mdo 'grel): ltar rgyu dam pa yin na thos nas ma dad pa 'am nur bar ji ltar 'gyur zhes bsams pa'o/ /lan ni/ 'di ltar 'di la chos gang yang yongs su grub par ma bstan te zhes bya ba la sogs pa yin te/ don ni bshad zin to/ /'di
202b1(mdo 'grel): skad ces bya ste/ sems can de dag phal cher ni chos la mngon par zhen pa yin te/ de yod par bshad pa drang ba'i don gzhan dag la dga' ba yin no/ /'dir ni de dag yod par yang ma bshad de/ 'dir bshad pa ni gtsor don
202b2(mdo 'grel): dam pa ston pa'i phyir ro/ /de dag gi ni tha snyad kyi bden pa'i nang du gtogs pa'i phyir ro/ /de bas na 'dod pa don med pa'i phyir gdon mi za bar ma dad pa dang nur bar yang 'gyur ro/ /bcom ldan 'das dge slong ngam dge slong ma 'am/
202b3(mdo 'grel): dge bsnyen nam dge snyen ma gang la la bdag la 'di skad du zhes bya ba la sogs pas 'di skad bstan te/ bcom ldan 'das kyis gdul bya'i skye bo la yongs su brtags nas chos 'di 'chad pa yin par ma zad kyi/ 'dir skye ba med
202b4(mdo 'grel): par 'chad pa dang/ sems can med par 'chad pa dang/ dngos po med par 'chad pa la sogs pa ni ming tsam gyis kyang skrag par byed cing dad par mi byed pa yin no/ /gal te de 'ga' zhig 'di'i ming 'dri na de la yang gang
202b5(mdo 'grel): gis skrag par mi 'gyur bar bya ba'i phyir rnam grangs gzhan gyi sgo nas bstan par bya'o/ /ji ltar bya zhe na/ de'i phyir bcom ldan 'das de skad 'dri ba de la bdag gis 'di skad du chos thams cad dang mi 'gal ba'i gtam mo zhes
202b6(mdo 'grel): brjod par bgyi'o zhes gsungs so/ /de ci'i slad du zhe na/ zhes bya ba ni chos thams cad dang 'gal ba yin te/ de dag ni 'di las skye ba med pa la sogs par 'chad pa'i phyir ro/ /chos thams cad dang mi 'gal ba'i gtam mo zhes
202b7(mdo 'grel): de ci 'di la brdzun zer ram snyam pa ni rgol bar byed pa'i sems so/ /lan ni bcom ldan 'das gang skye ba ma mchis pa dang 'gal ba'i chos de gang yang ma mchis te zhes bya ba yin te/ skye ba med pa dang/ dngos po med
203a1(mdo 'grel): pa dang 'gal ba'i chos ni gang yang yod pa ma yin te/ thams cad de nyid kyi ngo yin phyir ro/ /yi ge kha cig las gang skye ba ma mchis pa la 'gal ba'i chos de dag yang ma mchis te zhes 'byung ba de'i don ni skye ba
203a2(mdo 'grel): med pa'i yul la 'gal ba gang yang yod pa ma yin te/ thams cad skye ba med par bsdus pa'i phyir ro/ /ci'i phyir mdza' de nyid rnam par mi dbye/ gang gis na rnam grangs gzhan gyi sgo nas bshad/ 'di la gsal bar byas
203a3(mdo 'grel): pa med do zhe na/ bka' mchid pa de ni sems can gang gis kyang 'tshal bar sla ba ma lags so zhes gsungs te/ kyang gi sgra ni mngon du zhes bya ba'i sgra'i don to/ /sla ba zhes bya ba ni las byed pa'i bye brag yin no/ /de ci'i slad du zhe na/
203a4(mdo 'grel): zhes bya ba ni lan grangs mang du gsal bar byas kyang ji ltar shes par sla ba ma yin zhes bya ba'i tha tshig go /lan ni 'di ltar yod pa gang yang dmigs su ma mchos pa'i slad du'o zhes bya ba yin te/ de la zhes bya ba lhag ma'o/ /
203a5(mdo 'grel): yod pa ni gzungs ba la sogs pa yod pa dang/ de dmigs pa la bya ste/ de ni gang yang gtam de la bstan pa med do/ /srog chags rnams kyis ni phal cher de la mngon par zhen pa'i lhun stug pas de ltar don gsal bar byas
203a6(mdo 'grel): su zin kyang shes par sla ba ma yin zhes bya ba'i tha tshig ste/ 'di ltar ras 'ga' yang yang dag pa'i don rnam par sgom par byed pa ma yin no/ /bcom ldan 'das gzhan yang zhes bya ba ni yang na gzhan du zhes bya ba'i don te/
203a7(mdo 'grel): bdag gis de la 'di skad du mi skye ba zhes bya ba'i chos de bstan par gyur to/ /zhes brjod par bgyi'o/ /zhes bya ba yin te/ /de ci'i slad du zhe na/ zhes bya ba ni 'dis bsam pa ni 'di ji ltar mi skye ba yod pa yin/ ci 'di
203b1(mdo 'grel): la skye ba yod pa ma yin pa zhes bya ba ni gal te de lta 'o na shin tu thal bar 'gyur te/ 'di ltar 'chad pa gzhan dag la yang skye ba yod pa ma yin par 'gyur te/ 'di de la bltos na nyes par bstan pa ci yod ces bya ba yin no/ /lan ni/ bcom
203b2(mdo 'grel): ldan 'das 'di ltar chos thams cad ni skye ba ma mchis par mnyam pa'i slad du'o zhes bya ba yin no/ /de ltar bstan pa ni zhes bya ba ni tshig gi lhag ma'o/ /skye ba med pa'i ngo bor mnyam zhing mthun pa yin te/ de rang bzhin mnyam pa yin
203b3(mdo 'grel): pa'i phyir ro/ /bstan pa gzhan la ni de ltar bstan pa med do zhes bya ba 'di lhag ma yin no/ /bka' mchid der ni dgra bcom pa rnams kyi gong ma rtags pa ma bstan to zhes bya ba des kyang skye ba med pa 'di bstan pa yin no zhes
203b4(mdo 'grel): dgongs pa ste/ rtogs par skye ba ma bstan pa'i phyir ro/ /gong ma rtogs pa zhes bya ba ni khyad par du rtogs pa dang/ thar pa zhes bya ba'i bar du yin no/ /ma bstan to zhes bya ba ni rtogs pa'i gzung bar bya ba yang mi rigs pa'i phyir
203b5(mdo 'grel): te/ de dag kyang byang chub yongs su sgyu ba nyid yin pa'i phyir ro/ /theg pa gcig tu bstan pa 'di yang thar pas yid skrag pa'i dbang du byas nas bstan pa yin na/ /dgra bcom pa'i chos rnams kyis so so'i skye bo'i chos rnams rnam par
203b6(mdo 'grel): gzhig par byas pa med pas skye bar bstan to zhes ma yin no zhes bya ba'i phyir/ ji ltar dgra bcom pa'i chos rnams kyis so so'i skye bo'i chos de dag rnam par bshig pa ma lags pa de ltar bstan to zhes bya ba dgongs pa yin no//
203b7(mdo 'grel): de dag gis de rnam par bshig pa ma yin te/ thog ma nyid nas de rnam par zhig pa nyid yin pa'i phyir ro/ /mi skye ba zhes bya ba'i chos de bstan par gyur to zhes ci'i phyir brjod/ ji tsam du skrag pa yongs su spang ba'i phyir 'di brtsams
204a1(mdo 'grel): pa yin na ni de skad du smras pa des kyang shin tu skrag pa kho nar brjod pa ma yin nam zhe na nyes pa med de/ gdul bya'i bye brag la bltos nas de ltar bstan pa'i phyir te/ 'di la mi dge ba la sogs pa skye ba ma yin no zhes gang
204a2(mdo 'grel): dag 'dzin pa de dag gi ched du de skad bstan pa yin no/ /gzhan dag las ni mi skye ba zhes bya ba'i sa 'dir yang dag par 'di'i mdza' zhes 'byung ba ni 'di ltar bshad de/ yang dag pa ni de kho na nyid la sogs pa'o/ /mdza' ni tshogs
204a3(mdo 'grel): dang mchog dang mthar phyin pa la bya'o/ /yang na b+hu ta zhes bya ba sems can la bya ste/ de'i mchog gam dngos po rnams yod pa'i mthar phyin pa zhes bya ba la sogs pa bshad pa ni mi skrag par bya ba'i phyir yin no/ /bcom
204a4(mdo 'grel): ldan 'das gzhan yang de la bdag gis 'di skad du chos bstan pa 'di la sems can gang yang mya ngan las 'das pa dang/ mya ngan las 'da' ba dang/ mya ngan las 'da' bar 'gyur ba med do zhes bstan to zhes bya ba ni tshig lhag ma'o
204a5(mdo 'grel): de ltar na yongs su mya ngan las 'das pa med pa zhes bya ba'i chos bstan pa 'di yin no zhes bstan pa yin no/ /de yang mya ngan las 'das pa la skrag pa dag ste de dngos po med par bshad pas 'di la 'dun par bya ba'i phyir
204a6(mdo 'grel): bstan pa yin no/ /de ci'i slad du zhe na zhes bya ba ni yongs su mya ngan las 'das pa'i thabs bstan pa'i phyir ram/ mnyan pa'i phyir 'di ji ltar bshad ces sems pa'o/ /dgongs pa ni bcom ldan 'das 'di ltar yod pa shin tu
204a7(mdo 'grel): mi dmigs pa'i slad du ste zhes gsungs te/ 'di dmigs su yod pa ma yin pas yod pa dmigs su med pa'o/ /de'i dngos po ni dmigs su med pa nyid do/ /yod pa ni mi dmigs pa dang/ dmigs par bya ba ma yin pa'i phyir ro/ /yod
204b1(mdo 'grel): pa ni bdag nyid do/ /bcom ldan 'das de skad 'dri na zhes bya ba la/ na zhes bya ba ni yid la byed pa zhes bya ba'i don te/ ces bya ba lhag ma'o/ /bdag gis de skad ces bgyi'o zhes bya ba ni/ ji skad du bstan pa'i tshig zur gyis so/ /'o na gang
204b2(mdo 'grel): zhig skal pa can chos yod par mngon par ma zhen pa dag 'dri na de la yang tshig zur gyis brjod dam zhe na ma yin no zhes bya ba'i phyir/ bcom ldan 'das gzhan yang de las shes rab kyi pha rol tu phyin pa zab mo 'di nyan par 'tshal te zhes
204b3(mdo 'grel): bya ba la sogs pa gsungs so/ /de nyid kyi tshe don gyi de kho na nyid gzung ba'i ched du/ de la bdag gis 'di skad du zhes bya ba ji lta bu zhe na/ gal te khyod nyan par 'dod na de mnyan to snyam du yid ma gtong cig ces gsungs te/ mnyan to
204b4(mdo 'grel): snyam du yul gzhan la ma 'jug cig /sems ma skyed cig sems gang zhe na mnyan to snyam du zhes gsungs pa yin no/ /yang na yid ma gtong cig ces bya ba ni mnyan to snyam du de ltar ma 'dug cig ces bya ba yin no/ /don 'di
204b5(mdo 'grel): nyid ni mnyan to snyam du sems ma skyed cig ces bya ba yin te/ mnyam par mngon par zhen par ma byed cig ces bya ba'i tha tshig go /gal te de ltar sems mi skyed na/ 'o na ji ltar chos de dag bshad pa nyan par nus zhe na/ de'i
204b6(mdo 'grel): phyir/ kye skyes bu sgyu ma'i skyes bu'i shes rab ci 'dri ba de lta bu'i shes rab skyed cig dang/ de lta bus chos bstan pa 'di shes par nus so zhes gsungs te/ ji ltar sgyu ma'i rnam pa'i skyes bu ni rang gis sprul pa'i glang po che la
204b7(mdo 'grel): sogs pa la mi dmigs shing mngon par ma zhen pa de bzhin du khyod kyang chos bshad pa 'di dag la mnyan par zhen par ma byed cig /sgyu ma'i rnam pa'i skyes bu ni sgyu ma'i skyes bu ste/ tshig bar ma khong nas dbyung ba'i phyir
205a1(mdo 'grel): ro/ /de ni shes rab la mngon par zhen pa med do/ /de lta bus zhes bya ba ni 'og nas 'byung ba'i tshul gyis so/ /bdag ni rten med pa gnas par ji ltar spro/ 'di la sgyu ma'i skyes bu'i shes rab kyi dpe yang rigs pa
205a2(mdo 'grel): ma yin te/ de la yang brgal ba mthun pa'i phyir dang/ 'dri bar byed pa yang rna ba la sogs pa'i don la brten pa'i phyir ro zhe na/ de la kye skyes bu gal te khyod kyis chos bstan pa 'di nga las nyan par 'dod na 'di lta bur
205a3(mdo 'grel): 'dug cig ces bya ba'i tshig dang sbyar ro/ /de ji ltar zhe na/ 'di lta ste dper na nam mkha' la bya'i rjes lta bur gnas par gyis shig ces gsungs so/ /gang gi phyir de lta bu yin na ni de lta bus chos bstan pa 'di mnyan par
205a4(mdo 'grel): nus kyi gzhan gyis ni ma yin no/ /'di skad stan te/ 'di la gnas gyur pa'i don yod pa ma yin gyi/ ji ltar mngon par zhen pa gang yin pa spong bar byed pa de ltar yin zhes bshad pa yin no/ /dper na nam mkha' la bya'i gnas ni rang gi sgro
205a5(mdo 'grel): gshog gi nang na yod pa'i rlung las ma gtogs par gnas pa mi bltos par dkyil na gnas so/ /de bzhin du khyod kyang nye bar len pa'i phung po lnga tsam las ma gtogs par gnas pa dang bral ba mngon par zhen pa med
205a6(mdo 'grel): pa'i shes rab mngon du byos la'ang 'dug shig /bdag dang bdag gis bya ba la yang gnas par ma byed cig /gnyis dang gnyis med pa'i ngo bo ni gdon mi za bar dmigs par bya ba kho na yin no/ /de la mi brten na ni
205a7(mdo 'grel): gzhan gang la brten te bdag gi 'du shes bshig par bya/ lta ba'i rnam pa rtag pa dang chad pa la sogs pa las yang dag par 'da' bar bya/ sangs rgyas kyi chos rnams la yang lhag par dmigs par bya/ so so'i skye bo'i
205b1(mdo 'grel): chos rnams las kyang bskyod pa yin/ 'di ltar de dag thams cad ni 'di lta ste/ mig dang gzugs nas/ yid dang chos zhes bya'i bar de dag yul dang yul can gnyis tsam du nyan thos rnams kyis gzung ba'i phyir bdag tu 'du shes pa dang/ de las
205b2(mdo 'grel): gzhan du lta bar gyur pa rnams shin tu ring du spong bar byed do/ /byang chub sems dpa' rnams kyis ni gnyis su med pa'i de bzhin nyid tsam la dmigs pa'i phyir gzhan dag spong bar byed do/ /sangs rgyas kyi chos rnams la yang brten par byed
205b3(mdo 'grel): do/ /gtan tshigs de dag gis na de gnyi gas kyang so so'i skye bo'i chos rnams las bskyod pa yin no zhe na/ de'i phyir kye skyes bu gal te khyod kyis chos bstan pa 'di nyan par 'dod na de'i phyir gnyis la ma dmigs shig mi gnyis pa la yang
205b4(mdo 'grel): ma dmigs shig ces gsungs so/ /'dir yang de ci'i phyir zhe na zhes dris te/ 'dir ji ltar dogs pa de'i lan ni ma lon no zhes bya ba'i tha tshig go /lan du 'di la gnyis su brjod par bya ba yongs su brjod par bya ba 'am/ gnyis med par brjod
205b5(mdo 'grel): par bya ba yongs su brjod pa gang yang med pa'i phyir ro zhes bya ba yin no/ /gzhan dag las gnyis dang gnyis su med par ston pa bstan du zin kyang gdul bya rnams kyi dbang du byas pa yin gyi/ 'dir ni chos kyi rnam grangs 'di gcig kho
205b6(mdo 'grel): nar nges pa'i don yin pa'i phyir gnyi ga yang mi 'chad pa'i phyir ro/ /'dir yang gnyis med pa tsam bstan pa ma yin nam zhe na/ ma yin te de la yang gnyis su med pa nyid du dmigs na gnyis kyi ngo bo nyid las ma 'das pa'i phyir
205b7(mdo 'grel): ro/ /'o na ci'i phyir rab tu grags pa'i dbye bas gnyis bstan/ de lta na yang de ltar dogs pa ma bsal ba kho na ma yin nam zhe na de'i phyir/ gal te chos bstan pa 'di nyan par 'dod na bdag tu 'du shes rnams kyang ma bshig
206a1(mdo 'grel): ces bya ba la sogs pa gsungs so/ /lta bar gyur pa ni lta ba'i rnam pa'o/ /bdag tu 'du shes logs shig tu smos pa ni nyon mongs pa thams cad kyi rgyur gyur pa nyid kyis na gtso bor bstan pa'i phyir te/ dper na bram ze rnams
206a2(mdo 'grel): 'ongs so/ /ba sista yang 'ongs so zhes bya ba bzhin no/ /dgongs pa ni 'di yin te/ bdag tu 'du shes 'jig pa la sogs par byed pa med pa kho na yin te/ de dag ni de kho na nyid shes pa rnams kyi de kho na nyid shes pa yod pa'i tshe de yod pa
206a3(mdo 'grel): mi srid pa'i phyir ro/ /'du shes la sogs pa ni 'du shes la sogs pa'i don mi 'thad pa'i yang phyir ro/ /bcom ldan 'das gang zhig bdag la nyan par 'tshal te zhes bya ba la sogs pa ni bstan ma thag pa'i tshig re re dang sbyar ba'i
206a4(mdo 'grel): phyir dang/ mjug sdud pa'i phyir ro/ /de skad brjod par bgyi'o zhes bya ba ni de skad smra bar bgyi zhes bya'o/ /de skad rjes su bstan par bgyi'o zhes bya ba ni phyin ci log pas de skad ces bya bas 'dul bar bgyi'o/ /de ltar 'di la gzhag
206a5(mdo 'grel): par bgyi'o zhes bya ba ni de ltar mnyan pa dang sems pa la sogs pa dang rjes su mthun pa'i thabs sbyar bar bgyi'o zhes bya ba'o/ /yang na 'di dag ni tshigs snga ma rnam par 'byed pa yin no/ /de ltar rjes su gdams pa bstan pa 'di la gal
206a6(mdo 'grel): te 'dri ba'i rigs kyi bu 'am/ rigs kyi bu mo de ltar gnas shing 'di nyid rnam par 'byed pa ni de ltar zhugs na zhes bya ba yin no/ /yang na dang por gnas shing rgyun gyis zhugs na zhes bya ste/ de spobs pa'i phyag rgya 'di la gnas par
206a7(mdo 'grel): gyur na slad kyis zhes bya ba 'di nyid kyi don ni rjes la zhes bya ba yin te/ dus phyis zhes bya ba'i don to/ /rjes su gdams pa 'di dag nyid la spobs pa'i phyag rgya zhes bya ste/ spobs pa la so so'i yang dag par rig pa ston par byed
206b1(mdo 'grel): pa dang/ 'brel par spob pa'i phyag rgya dang rtags yin pa'i phyir te/ 'di ltar rjes su gdams pa ston par byed pa dang/ lam la dbang ba nyid kyi phyir ma log pa'i shes pa yod do zhes 'dis mngon par byed pa yin te/ thabs mngon sum du ma byas
206b2(mdo 'grel): pa ni thabs 'di la sbyor ba mi rigs pa'i phyir ro/ /de dag thams cad 'phags pa 'jam dpal gyis rang dgar brjod pa yin gyi/ 'di bcom ldan 'das kyis gnang ba ma yin no zhes kha cig dogs pa la/ 'jam dpal legs so legs so zhes
206b3(mdo 'grel): bya ba 'di gsungs so/ /rigs kyi bu 'am rigs kyi bu mo de la yang phyis 'di skad gyis shig ces bya ba la sogs pa yang khyod kyis thabs gzhan gyis man ngag 'phog par bya'o/ /zhes slob pa yin no/ /de lta ma yin te gal te 'bras bu nye bar
206b4(mdo 'grel): ma bstan na de'i tshe chos nyan pa 'di don med pa yin no zhes rtogs nas nur par 'gyur ro/ /de bas na 'bras bu 'di yang bstan par bya dgos so/ /de bzhin gshegs pa la blta bar 'dod na zhes bya ba la sogs pa 'di ci'i phyir 'phags pa
206b5(mdo 'grel): 'jam dpal la bstan/ blo gros yangs pa'i shes pa med pas de dag brjod par mi nus sam zhe na/ de la ni brgal du med de/ 'di ltar 'di ni sangs rgyas dang byang chub sems dpa' i cho 'phrul sna tshogs pa yin no/ /de la de bzhin gshegs
206b6(mdo 'grel): pa la blta ba ni de la bsnyen bkur byed pa'i rgyu yin no/ /yang ston par khas len pa'i rgyu yin no/ /de yang rdzogs par byang chub pa'i rgyu yin no/ /ci de bzhin gshegs pa ni bdag gi ston pa'o zhes khas blangs pa tsam kho nas byang chub pa yin
206b7(mdo 'grel): nam zhe na/ de lta ma yin no/ /'o na de ji ltar de'i rgyu nyid du bstan ce na/ de khas len pa ni byang chub 'grub par byed pa'i ting nge 'dzin thams cad la mkhas par 'grub pa'i rgyu mtshan ma yin pa'i phyir ro/ /ting nge 'dzin thams cad la mkhas
207a1(mdo 'grel): pa'i tshig gis de dang lhan cig tu spyod pas dang pha rol tu phyin pa la sogs pa'i tshogs rnams kyang nye bar mtshon pa yin no/ /yang na pha rol tu phyin pa'i tshogs gang la ting nge 'dzin la mkhas pa yod pas dngos su de dag
207a2(mdo 'grel): nyid gzung ngo/ /ting nge 'dzin la mkhas pa ni khong gzo ba'o/ /shes rab kyi pha rol tu phyin pa 'di nyid la mi dmigs pa'i tshul gyis bslab par bya'o zhes bya ba ni ji ltar shes rab kyi pha rol tu phyin pa la sbyor ba mi dmigs pa yin par bstan
207a3(mdo 'grel): pa de'i phyir 'di la bslab par bya'o zhes bya ba'i don to/ /gang gi phyir de ltar pha rol tu phyin pa dang/ ting nge 'dzin la mkhas pa la sogs pa dang/ 'brel par byang chub pa yin gyi/ ston par khas blangs pa tsam gyis 'grub pa ma
207a4(mdo 'grel): yin pa de bas na/ rnam pa thams cad kyi mchog dang ldan pa'i thams cad mkhyen pa'i ye shes kyi bar du bsgrub par 'dod pa'i rigs kyi bu 'am rigs kyi bu mos kyang shes rab kyi pha rol tu phyin pa 'di nyid la dngos po med
207a5(mdo 'grel): pa'i tshul gyis bslab par bya'o zhes bya ba ni mjug sdud pa yin no/ /rnam pa thams cad du mchog gtso bo ni rnam pa thams cad kyi mchog ste/ yon tan yongs su dag pa yin no/ /de dag dang ldan zhing mda' ba ni thams cad mkhyen
207a6(mdo 'grel): pa'i ye shes te de nyid bla na med pa'i byang chub bo/ /'di zlos pa yang ma yin te/ 'di mjug sdud pa yin pa'i phyir ro/ /de ci'i phyir zhe na zhes bya ba ni ting nge 'dzin thams cad la mkhas pas ye shes de bskyed pa yin na ni de
207a7(mdo 'grel): shes rab kyi pha rol tu phyin pa la slob pas ci zhig bya/ ting nge 'dzin thams cad la mkhas pa kho na la bslab pa'i rigs zhes bya ba ni rgol ba'i don yin no/ /lan ni 'di ltar rnam pa thams cad kyi mchog dang ldan pa'i thams
207b1(mdo 'grel): cad mkhyen pa'i ye shes kyi bar du byas pa ma yin pa dang/ ma skyes pa dang/ dngos po med par 'dir bstan to zhes bya ba ni lhag ma'o/ /'di ltar chos thams cad ni byang chub dang mnyam pa'o zhes bya ba ni lan 'debs pa'i tshig yin
207b2(mdo 'grel): te/ gnyis su med pa nyid kyis byang chub dang mnyam pa ni byang chub dang mnyam pa'o/ /de bas na chos gzhan dag la spyod pa yang byang chub kyi ched du spyod do zhes bya ste/ mnyam pa nyid la dgongs nas zhes dgongs pa'o/ /de nyid ston pa
207b3(mdo 'grel): ni ji ltar chos thams cad byang chub dang mnyam pa de ltar byang chub kyang chos thams cad dang mnyam pa'o zhes khong nas dbyung ba ste/ mnyam pa nyid gnyi ga la yod pa'i phyir ro/ /phan tshun mnyam par ston pa de dag gis ni
207b4(mdo 'grel): mnyam pa nyid la dgongs pa gsal bar byas pa yin no/ /gzhan dag gis kyang mnyam pa nyid la dgongs par ston pa ni/ byang chub ji lta bar sems can thams cad kyang de bzhin no zhes gsungs te/ mnyam pa zhes bya ba ni
207b5(mdo 'grel): lhag ma'o/ /ci'i phyir de ltar yin zhe na med pa'i phyir zhes gsungs te/ rnam par brtags pa'i bdag nyid kyis med pa'i phyir ro/ /des ni mnyam pa nyid kho nar bstan to/ /ci'i phyir med ce na/ gang gi phyir spyod pa thams cad ni spyod pa
207b6(mdo 'grel): med pa ste/ spyod pa ni sgrub pa ste/ de dang bral ba zhes bya ba'i tha tshig go /spyod pa de yang byang chub ste mnyam pa nyid kho na yin no de bas na byang chub gang yin pa'i gtan tshigs des na skye ba med pa yang de yin/ 'byung ba med pa
207b7(mdo 'grel): yang de yin mdo sde de dang de dag las bstan pa zhes bya ba ni tshig lhag ma'o/ /de ni mtshon par byed pa yin te/ dngos po med pa yang de yin/ mngon par 'du byed pa med pa yang de yin zhes bya ba la sogs pa yang khong du
208a1(mdo 'grel): chud par bya'o/ /chos thams cad de lta bu 'di la zhes bya ba ni 'dod chags la sogs pa la te/ byang chub dang 'dod chags de ni gnyis su med cing gnyis su byar med so so ma yin zhes bya ba la sogs pas mnyam pa
208a2(mdo 'grel): nyid la dgongs par ston pa la zhes bya ba ni don de zhum pa med pas zhes bya bar sbyar ro/ /de lta bu'i chos 'di la zhum pa med par 'dod pa'i zhes bya ba ni gal te skye ba med pa de byang chub yin na bdag ci'i phyir de skyes pa'i phyir brtson par
208a3(mdo 'grel): byed ces dang ra sar mi 'gro bar 'dod pas zhes bya ba yin no/ /da ni bcom ldan 'das rang nyid kyi rgyu dang bcas pa'i 'bras bu yang shes rab kyi pha rol tu phyin pa las byung ba yin par bstan pa'i phyir/ 'jam dpal gang de
208a4(mdo 'grel): bzhin gshegs pa'i rnam par 'phrul pa nas zhes bya ba la sogs pa gsungs so/ /de bzhin gshegs pa'i rnam par 'phrul pa ni byang chub sems dpa' i gnas skabs na byang chub sems dpa' i spyod pa mdzad pa'o/ /de bzhin
208a5(mdo 'grel): gshegs pa'i rnam par rol pa ni sangs rgyas pa'i gnas skabs na chos kyi 'khor lo bskor ba dang/ cho 'phrul chen po dang sprul pa ston pa la sogs pa'o/ /bar gyi tshig gis bdud dang gang po las rgyal ba la sogs pa de
208a6(mdo 'grel): bzhin gshegs pa'i dpa' brjid rnams gzung ngo/ /rnam pa de lta bu gzhan dag kyang ngo/ /de ci'i phyir zhe na zhes bya ba ni sbyin pa dang tshul khrims la sogs pa yang der yan lag nyid yin na shes rab kyi pha rol tu phyin pa la
208a7(mdo 'grel): lhag pa ci yod ce na/ lan du de ni bstan du med pa yin te zhes bya ba yin te/ 'di la dpe bstan du yod pa ma yin pas bstan du med pa'o/ /dgongs pa ni 'di lta ste/ shes rab kyi pha rol tu phyin pa 'di ni dpe med pa ste
208b1(mdo 'grel): de yongs su smos pa nyid kyis ni gzhan stobs can dag kyang dpe med pa yin par 'gyur ro/ /de bas na 'di gtso bo yin pa'i phyir shes rab kyi pha rol tu phyin pa 'di nyid las bstan to zhes gsungs so/ /ci don dam pa kho nar de las bstan nam zhe na ma
208b2(mdo 'grel): yin te/ 'di ltar shes rab kyi pha rol tu phyin pa ni mi ston pa'i phyir ro zhes bya ba yin te/ rnam par rtog pa dang ma 'brel ba'i phyir ro zhes dgongs pa'o/ /de'i dbang gis 'jig rten pa rnams la de ltar snang ba yin pas de bas na bstan zhes
208b3(mdo 'grel): gsungs so/ /'di man chad 'jam dpal dge slong ngam dge slong ma 'am zhes bya ba la sogs pas ni mdo sde 'chang ba la sogs pa'i phan yon ston to/ /tshig bzhi pa'i tshigs su bcad pa tsam yang zhes bya ba ni gang dag la tshigs su
208b4(mdo 'grel): bcad pa 'ga' tsam yang med kyi tshig lhug par 'dug pa la yang de tsam mo/ /lus kyi sdom pa legs pa ste/ /ngag gi sdom pa legs pa yin/ /yid kyi sdom pa legs pa ste/ /kun tu sdom pa'ang legs pa yin/ /kun tu sdom
208b5(mdo 'grel): pa'i dge slong ni/ /sdug bsngal kun las grol bar 'gyur zhes bya ba la sogs pa'i tshigs su bcad pa yang yod pas tshig bzhi bzhis? smos so/ /phyir mi ldog pa'i sa bon yod pa'i phyir mi ldog pa'o/ /gang dag de bzhin nyid kyi phyir grub
208b6(mdo 'grel): pa lta ci smos zhes bya ba la/ de bzhin nyid kyi dngos po de lta'i phyir shes rab kyi pha rol tu phyin pa 'di don dam pa'i phyir sgrub pa ni shin tu yang phyir mi ldog par 'gyur te/ shin tu nye ba yin pa'i phyir ro/ /lta ci smos zhes bya ba
208b7(mdo 'grel): ni de la brjod par bya ba yang ci yod/ ma gsungs kyang mngon mos ces bya ba'i bar du yin no/ /rigs kyi bu 'am rigs kyi bu mo de dag ni byang chub tu nges par rig par bya'o zhes bya ba ni de byang chub 'thob pa la rgyud nges pa 
209a1(mdo 'grel): blangs pa'i phyir ro/ /nyan thos dang byang chub kyi ched du sangs rgyas kyi yul na gnas pa yin par de bzhin gshegs pas mkhyen/ de bzhin gshegs pas gzigs zhes bya ba'i tha tshig /gang dag shes rab kyi pha
209a2(mdo 'grel): rol tu phyin pa zab mo ma skyes pa dang/ dngos po med pa dang/ 'byung ba med pa'i par 'di thos nas dngang bar mi 'gyur ba'i par du byed pa dang/ gong du yang mos par byed pa ni tshig tu brjod pa thos nas mi skrag pa la sogs
209a3(mdo 'grel): pa gzung ngo/ /de dag ni sangs rgyas kyi chos thams cad la nges par 'gyur ro zhes bya ba ni stobs la sogs pa la ste/ shin tu nye bar 'gyur ro/ /'ga' zhig rtog pa ci'i phyir sangs rgyas bcom ldan 'das kyis bka' stsal pa/
209a4(mdo 'grel): mdza' med pa dag bzhag nas de ltar byang chub sems dpas bshad pa dag gi yon tan rgyas par ston ce na/ 'dir 'jam dpal ngas sangs rgyas kyis gnang ba de bzhin gshegs pas rnam par mkhyen pa/ dgra bcom pa thams cad
209a5(mdo 'grel): kyis yang dag par mnos pa'i phyag rgya 'di bzhag par bya ste zhes gsungs te/ tha ma'i tshig 'di dbus la sbyar ba'i phyir ro/ /phyag rgya ni ston pa'i rang bzhin yin te/ chos kyi de kho na nyid kyi rtags su gyur pa'i phyir ro/ /'di skad
209a6(mdo 'grel): bstan te/ rigs kyi bu dag rdo rje'i snying po 'chad pa bzhin du da ltar gyi tshe shod cig ces sangs rgyas kyis gnang ba yin no/ /'chad par gyur pa la yang de'i zhal gzigs nas snyan gyis gtong pa'i phyir de bzhin gshegs
209a7(mdo 'grel): pas rnam par mkhyen pa yin no/ /bshad zin pa yod pa yang dgra bcom pa thams cad kyis khas blangs pa yin no/ /dgra bcom pa smos pa ni so so'i skye bo dang/ byang chub sems dpa' la sogs pa yang mtshon par
209b1(mdo 'grel): byed pa yin no/ /'di bzhag par bya ste zhes bya ba ni 'jig rten du'o/ /'di sangs rgyas kyis gnang ba 'ba' zhig tu ma zad kyi/ 'on kyang sangs rgyas thams cad mnyam pa nyid chags pa med par yongs su bstan pa 'di la yang zhes bya ba la mnyam
209b2(mdo 'grel): pa kho na mnyam pa nyid de 'dra zhes bya ba'i don to/ /chags pa med pa ni stong pa nyid de/ de yongs su bstan to/ /gang zhe na/ chos thams cad kyi bar bstan to/ /bar gyi sgras ma lus par bstan te/ sbyin pa'i pha rol tu phyin pa la sogs pa
209b3(mdo 'grel): gzung ngo/ /skabs nas 'phros pa yongs su bstan nas/ yang bsngags pa yongs su ston pa ni 'jam dpal byang chub sems dpa' i theg pa pa'i rigs kyi bu 'am rigs kyi bu mo phyag rgya 'dis btab pa ni zhes bya ba la sogs pa gsungs
209b4(mdo 'grel): te/ phyag rgyas btab pa ni rtags btab pa ste/ de klog pa dang/ bsgom pa la brtson pa'i phyir ro/ /ngan song du 'gro ba'i skal pa can ma yin pa ni mi rigs pa'o/ /nyan thos dang rang sangs rgyas su 'gro ba'i skal ba can ma yin pa
209b5(mdo 'grel): ni thog mar de'i bsam pas gnas pa ma yin no/ /'jug pa'i skal pa can ma yin pa ni bsam pa gnas su zin kyang/ phyis der 'jug pa'i brtson pa dang/ sbyor bar mi byed pa'o/ /de dag gi rna lam du grag par 'gyur ba ni rna
209b6(mdo 'grel): ba'i spyod yul du 'gyur pa'o/ /kau shi ka de de bzhin no zhes bya ba ni rjes su gnang ba'i sbyin pa ste/ de dag la lha de dag gis bstangs pa yin no zhes bya ba'i tha tshig go /'di ltar de ltar lha de dag gis byin gyis brlabs pa de dag la
209b7(mdo 'grel): sangs rgyas kyi chos thams cad 'grub par lta ste/ nye bar gyur pa'i phyir de ltar lha rnams kyis yongs su bzung ba yin no/ /de dag bla na med pa yang dag par rdzogs pa'i byang chub tu yang nges par shes par bya'o zhes bya ba 'di
210a1(mdo 'grel): blta bar bya'o zhes bya ba'i don yin no/ /'di byin gyis brlab tu gsol/ bde bar gshegs pa byin gyis brlab tu gsol zhes bya ba ni 'di legs par bshad pa yin no zhes de bzhin du khas len pa ste/ ma 'ongs
210a2(mdo 'grel): pa'i dus na bdud dang mu stegs pa la sogs pas shin tu ji ltar yang skabs rnyed par mi 'gyur ro zhes bstan pa'i phyir lan gnyis su gsungs so/ /yang na ji ltar de dag gis rang gi don phun sum tshogs pa ring po mi thogs par
210a3(mdo 'grel): 'grub par 'gyur ba de ltar byin gyis brlab tu gsol/ ji ltar gzhan gyi don phun sum tshogs pa bsgrub pa'i phyir/ de dag myur du 'grub par 'gyur ba de ltar yang byin gyis brlab tu gsol zhes bya ba yin no/ /bcom
210a4(mdo 'grel): ldan 'das kyis 'dzum pa mdzad pa ni cung zad bzhad pa'o/ /'jig rten gyi khams 'di snang ba 'od chen pos rgyas par khyab par gyur to/ /bcom ldan 'das 'di ni de bzhin gshegs pas shes rab kyi pha rol tu phyin
210a5(mdo 'grel): pa bstan pa 'di byin gyis brlabs pa'i snga ltas lags so zhes bya ba ni tshig zur du klag pa 'am/ ci lags zhes bya ba khong nas dbyung ngo/ /'jam dpal 'di dag ni shes rab kyi pha rol tu phyin pa bstan pa 'di byin gyis
210a6(mdo 'grel): brlabs pa'i snga ltas rnams te zhes bya ba ni de de bzhin no zhes zhal gyis bzhes pa'o/ /phyag rgya 'dis btab pa zhes gsungs na de la ji ltar btab pa mi shes pas de'i phyir/ 'jam dpal gang yang med pa yin no zhes mi
210a7(mdo 'grel): spong zhing mi zlog la bsngags par yang mi byed pa de dang de dag ni phyag rgya 'dis btab par shes par bya'o/ /zhes gsungs te/ de dang de dag ces lan gnyis smos pa ni nges par gzung ba 'am/ rab tu dgyes pa yin no/ /
210b1(mdo 'grel): de ci'i phyir zhe na zhes bya ba ni kun tu brtags pa dang/ gzhan gyi dbang gnyis yul de la 'gag pa dang khas blang ba med par ji ltar 'jug ces sems pa'o/ /lan ni 'jam dpal dmigs pa yod na spong bar byed pa dang/ bsngags par byed
210b2(mdo 'grel): par 'gyur ba'i phyir ro zhes bya ba yin no/ /bsam pa ni 'di lta ste/ sgrub pa dang 'gog pa thams cad ni dmigs pa sngon du song ba can yin par de dag ji ltar sngar bstan pa yin te/ gcig la dmigs pa dang/ mi dmigs pa med pa'i
210b3(mdo 'grel): phyir ro/ /'di mi dmigs pa yin zhes blos dmigs pa ni rtog pa las byung ba yin no/ /de yang kun rdzob kho na yin par tha snyad gdags par rigs kyi/ yang dag pa ni ma yin te/ dmigs par bya ba rgyas par bkag zin pa'i phyir ro//
210b4(mdo 'grel): gtan tshigs de bas na spong bar yang mi byed la/ bsngags par yang mi byed do/ /'jam dpal de lta bas na gang dag phyag rgya 'dis btab pa de dag gi ched du ngas phyag rgya 'di bzhag ste zhes bya
210b5(mdo 'grel): ba ni mjug sdud pa yin no/ /de dag gi ched du zhes bya ba ni/ de'i don dang de'i phyir zhes bya ba'i bar du yin no/ /bcom ldan 'das ni sems can thams cad la ste'u dang can ngan la thugs mnyam pa lta bu yin na/ ci'i phyir nyi tshe ba'i
210b6(mdo 'grel): chos 'chad par brtson pa mdzad ce na/ 'di ltar bdag nyid chen po de dag ni chos gang la yang ston pa med de zhes gsungs so/ /de ci'i phyir zhe na/ 'di ltar rnam par rtog pa med do zhes pa yin te/ chos gang la yang zhes bya bar
210b7(mdo 'grel): snyegs so/ /tshig ni rnam par rtog pa sngon du song ba yin no/ /rnam par rtog pa med par 'gyur bar nus pa ma yin no/ /zhes bya ba'i tha tshig go /de ci'i phyir zhe na zhes bya ba ni ci nus pa dang bral ba'i phyir rnam par mi rtog cing mi
211a1(mdo 'grel): 'chad pa yin nam/ 'on te gtan tshigs gzhan zhig yod/ gal te rnam par rtog pa dang po ltar yin na ni de'i tshe de dag gzhan las bye brag cung zad kyang yod pa ma yin pas ci'i phyir de dag gi ched du gzhag go zhes bya/
211a2(mdo 'grel): phyogs gnyis pa ltar na ni gtan tshigs gzhan bstan pa med do zhe na/ 'dir rnam par rtog pa gnyis pa la dgongs pa yin no zhes dgongs nas gtan tshigs gzhan bstan pa'i ched du/ 'jam dpal chos thams cad don dam
211a3(mdo 'grel): par ma skyes pa'i phyir ro zhes gsungs te/ brjod par bya ba dang dmigs par bya ba rnam par brtags pa'i ngo bo 'chad pa thams cad ma skyes pa yin no zhes bstan zin to/ /de bas na de bsgom pa la dga' ba rnams 'chad par
211a4(mdo 'grel): mi byed/ rnam par rtog par mi byed do/ /'on kyang skyes bu chen po bdag shes pa de dag ni sman gyi ljon shing lta bu'i chos 'chad pa thun mong ma yin pa'i dgongs pas bsgrub pa dag gis kyang de dag la phan pa 'byung ba kho na
211a5(mdo 'grel): yin pas de dag gi ched du gzhag go zhes bya'o/ /stong pa nyid mchog gi dbang du byas te/ de dag ni chos gang yang spong ba ma yin no zhes bya ba la sogs pa 'di dag thams cad rjod pa yin no/ /klog pa la sogs pa tsam
211a6(mdo 'grel): 'jug pa yang phyag rgya nyid yin no/ /bstan ma thag pa'i mdo sde rin po che mdza' dag gi de kho na nyid bcom ldan 'das thugs dgyes shing de skad ces bka' stsal to/ /ji lta bus zhe na dgyes shing ste thugs dgyes pa'o/ /
211a7(mdo 'grel): gzhan dag gis kyang 'dir bshad pa cung zad yod mod kyi/ de ni bcom ldan 'das kyi dbang gis yin pa'i phyir ro/ /'jam dpal gzhon nur gyur pa dang zhes bya ba la dang gi sgra ni phyi ma dag la yang ltos nas de bsdu bar
211b1(mdo 'grel): bya ba'i phyir ro/ /yang na snga ma la ltos pa kho na yin te/ bcom ldan 'das thugs dgyes shing de skad ces bka' stsal pa/ de bzhin du 'jam dpal gzhon nur gyur pa yang thugs dgyes shing de skad ces gsungs so zhes sbyar ro/ /byang chub sems
211b2(mdo 'grel): dpa' sems dpa' chen po de dag dang zhes bya ba ni 'phags pa ma pham pa la sogs pa yang thugs dgyes pa'i tshig spos te sbyar bar bya'o/ /nyan thos chen po de dag dang zhes bya ba ni 'phags pa shA ri'i bu la sogs pa'o/ /lha dang mi
211b3(mdo 'grel): dang lha ma yin dang/ dri za rnams dang thabs cig pas lha dang mi dang/ lha ma yin dang/ dri zar bcas pa'i 'jig rten zhes bya'o/ /de dag ma gtogs par 'jig rten gzhan su zhig yod na de dag dang bcas pa zhes bya zhe na/ spyi dang
211b4(mdo 'grel): spyi can la bltos nas de skad bshad pa'i phyir 'di la nyes pa med do/ /yang na mi 'am ci dang/ lto 'phye chen po dang/ nam mkha' lding la sogs pa yang yin pas/ de la brgal du med do/ /de dag thams cad kyang mchog tu dga' 
211b5(mdo 'grel): ba shin tu skyes nas/ bcom ldan 'das kyis legs par gsungs pa'i chos kyi dbang phyug dam pa thugs rje'i rang bzhin yin gyi/ rdul phran gyis bsgrubs pa'i sku ma yin pa'i phyir te/ de lta bu la mngon par bstod do/ /ci'i
211b6(mdo 'grel): phyir/ bcom ldan 'das thugs dgyes shing 'jam pa'i dbyangs la sogs pa yang/ thugs rangs pa skyes zhe na/ bshad pa/ bcom ldan 'das kyis/ dam pa'i chos zab mo thos pas/ gzhan la phan thogs pa byung bar
211b7(mdo 'grel): gzigs pa dang/ de las gzhan dag gis kyang/ shin tu mchog tu gyur pa'i rang la phan pa dang/ gzhan la phan pa rab tu dga' ba'i rgyu yod pa'i phyir/ thugs rab tu dga' ba skyes so zhes pa'o/ /'di dag thams cad ni sdud pa
212a1(mdo 'grel): pos/ 'jig rten gyi tha snyad la bltos nas/ tshig tu bcom ldan 'das dgyes shing/ de skad ces bka' stsal nas zhes bya ba yin no/ /'phags pa shes rab kyi pha rol tu phyin pa bdun brgya pa rgya cher 'grel pa/ slob
212a2(mdo 'grel): dpon ka ma la shI las mdzad pa rdzogs so// //rgya gar gyi mkhan po bi la mi tra dang/ li'i mkhan po su ren+tA ka pra b+hA dang/ zhu chen gyi lo tsa ba dge slong nam mkha' skyong gis bsgyur cing zhus te gtan la phab pa'o/
212a3(mdo 'grel): 'phags pa shes rab kyi pha rol tu phyin pa rdo rje gcod pa'i rgya cher 'grel pa'o/ /rgya gar skad du/ A rya pradz+nyA pA ra mi tA badzre ts+tshe da ka TI kA/ bod skad du/ 'phags pa shes rab kyi pha rol tu phyin pa rdo rje gcod pa'i rgya cher 'grel pa/ 'jam
212a4(mdo 'grel): dpal gzhon nur gyur pa la phyag 'tshal lo/ /gang la skye bo kun la grags lus bdun na gsal bar snang ba yang/ /dngos po'i ngo bo'i 'byor pa mi rnyed rab ston rgyal ba thams cad kyis/ /yang dag dam pa rtag pa mchog gi 'bras
212a5(mdo 'grel): bu thob pa'i gnas bstan pa/ /dus gsum bzhugs pa'i sangs rgyas kun skyed de la rab gus bdag phyag 'tshal/ /gang la cung zad goms byas skad cig tu yang dge ba rgya chen sogs/ /gang phyir sdig pa rab tu che ba mdza' dag rtsa
212a6(mdo 'grel): nas zad byed pa/ /de las de ni goms par bya phyir bla ma rnams kyis bstan pa yi/ /lam las brtags te bdag blos ji ltar lcogs pa bdag gis 'di bgyi'o/ /de la mdo sde 'chad par 'dod pas nyan pa dag nan tan gyis len
212a7(mdo 'grel): pa la sogs pa la gzung pa'i phyir dang por dgos pa de brjod par bya'o/ /dgos pa ma rtogs par ni rtog pa dang ldan pa dag gang la yang 'jug par mi 'gyur ro/ /de'i 'og tu mdo sde'i dgos pa'i thabs bstan pa'i phyir
212b1(mdo 'grel): brjod par bya ba bsnyad par bya ste/ brjod par bya ba bas steng ba'i mdo ni se'u bcu zhes bya ba la sogs pa'i tshig bzhin du dgos pa 'dod pa sgrub par mi byed do/ /de'i 'og tu brjod par bya ba de gzung sla ba'i phyir bsdus pa'i don brjod par bya'o/
212b2(mdo 'grel): de'i 'og tu bsdus pa'i don rtogs par bya ba'i phyir tshig gi don brjod par bya'o/ /de'i 'og tu go rim mi 'gal bar bstan pa'i phyir tshig rnams kyi mtshams sbyar ba bstan par bya'o/ /de'i 'og tu snga phyi'i rigs pa dang 'gal ba bsal
212b3(mdo 'grel): ba'i phyir rgol pa'i lan brjod par bya ste tshul ni de lta bu'o/ /de la mdo sde 'di'i ming rdo rje gcod pa zhes bya ba de nyid kyis brjod par bya ba dang dgos pa bstan te/ /'di ltar rnam pa gnyis kyis rdo rje gcod pa yin te/ nyon mongs pa
212b4(mdo 'grel): dang shes bya'i sgrib pa phra ba rdo rje ltar gzhig dka' ba de gcod pa'i phyir te/ 'dis ni sgrib pa gnyis spong ba 'di'i dgos par bstan pa yin no/ /yang na gcod pa ni rdo rje'i dbyibs dang 'dra bas rdo rje lta bu zhes bya ste/ rdo rje ni rtse mo
212b5(mdo 'grel): gnyis spom la dbus phra mor byed do/ /de bzhin du shes rab kyi pha rol tu phyin pa 'di yang thog ma dang tha ma mos pas spyod pa'i sa dang/ sangs rgyas kyi sa rgya che bar yongs su bstan to/ /dbus phra mos ni lhag pa'i bsam pa dag pa'i
212b6(mdo 'grel): sa bstan to/ /de bas na 'di ni rdo rje'i rnam pa lta bu yin te/ 'dis ni sa gsum po 'di'i brjod par bya ba yin par stan to/ /bsdus pa'i don ni mdor bsdus na rnam pa lnga ste/ 'di lta ste/ gleng gzhi dang/ gleng bslang ba dang/ sangs
212b7(mdo 'grel): rgyas kyi gdung rgyun mi 'chad par bya ba dang/ sgrub pa'i mtshan nyid dang/ de'i gnas so/ /de la gleng gzhi ni mdo sde 'byung ba'i rgyu ste/ de yang 'di skad bdag gis thos pa zhes bya ba nas brtsams te/ de nas tshe dang ldan pa
213a1(mdo 'grel): rab 'byor ces bya ba'i bar 'dis bstan to/ /de na yang dag par sdud par byed pas bdag la yid ches par bya ba brjod pa'i phyir te/ mdo sde thams cad la yang rjod par bya'o/ /gleng bslang ba ni mdo sde'i don bshad par bya
213a2(mdo 'grel): ba'i phyir skabs dang sbyar ba ste/ skabs su ma bab par smras na thams cad 'chal bar 'gyur bas 'chal pa gsal ba'i phyir thams cad du yang skabs dang sbyar bar bya'o/ /de nas tshe dang ldan pa rab 'byor stan las langs te zhes bya ba
213a3(mdo 'grel): la sogs pas bstan to/ /sangs rgyas kyi gdung rgyun mi 'chad par bya ba yang de nyid kyis bstan te/ shes rab kyi pha rol tu phyin pa 'di sangs rgyas kyi gdung rgyun mi 'chad par byed pa yin par 'phags pa rab 'byor gyis rig
213a4(mdo 'grel): nas/ ji ltar sangs rgyas kyi gdung rgyun mi 'chad par 'gyur ba de nyid gnas brtan rab 'byor gyis thog mar bkod do/ /sgrub pa'i mtshan nyid ni byang chub sems dpa' i theg pa la yang dag par zhugs pas ji ltar gnas pa
213a5(mdo 'grel): bgyi zhes bya ba la sogs pas bstan to/ /sgrub pa'i mtshan nyid de'i gnas ni yul gang la byang chub sems dpas gnas par bya ba dang/ bsgrub par bya ba dang/ sems rab tu gzung bar bya ba gang yin pa ste/ de ni de'i
213a6(mdo 'grel): gnas zhes bya'o/ /de yang rab 'byor 'di la byang chub sems dpa' i theg pa la yang dag par zhugs pas 'di snyam du bdag gis zhes bya ba nas brtsams te/ skar ma rab rib ces bya ba la sogs pa tha ma'i tshigs su bcad
213a7(mdo 'grel): pa'i bar gyis bstan to/ /sgrub pa'i mtshan nyid dang de'i gnas 'di gnyis kyis ni byang chub sems dpa' i bya ba mdza' dag yongs su rdzogs par bstan te 'di ni re zhig bsdus pa'i don to/ /tshig gi don la sogs pa yang
213b1(mdo 'grel): brjod par bya ste/ de dag de brjod do/ /de la 'di skad ces bya ba'i sgra 'di khas len pa la sogs pa don mang mo zhig tu yang snang mod kyi/ 'dir ni skabs la sogs pa'i stobs kyis na 'jog pa yin par gzung ngo/ /'di ni mdo sde'i don
213b2(mdo 'grel): 'og nas 'byung ba mdza' dag 'jog par byed do/ /bdag gis zhes bya ba ni gzhan rnam par gcod par byed cing don mngon sum du thos par ston to/ /bdag nyid kyis thos kyi thos pa gcig nas gcig tu byung de 'ongs pa ni ma yin no zhes bya
213b3(mdo 'grel): ba'i tha tshig go /thos pa zhes bya bas ni rtogs pa dgag par byed de/ sangs rgyas ma gtogs par chos 'di lta bu dag rang gis rtogs pa gzhan med pa'i phyir ro/ /'dis ni yid mi ches pa sel bar byed do/
213b4(mdo 'grel): dus gcig ces bya ba ni dus gcig gi tshe ste/ dus thams cad du chos dkon mchog 'di lta bu dag thos dka' bar bstan pa yin no/ /yang na bdag nyid mang du thos par ston to/ /dus gcig na 'di thos kyi gzhan dag kyang  
213b5(mdo 'grel): thos so zhes ston to/ /yang na dus gcig na bcom ldan 'das bzhugs so zhes 'og ma dang sbyar te/ gdul ba dpag tu med pa de dag la phan gdags pa'i don du gzhan na ni gzhan bzhugs so zhes bzhag pa yin no/ /bcom ldan
213b6(mdo 'grel): 'das zhes bya ba ni nyon mongs pa dang/ phung po dang/ 'chi bdag dang/ lha'i bu'i mtshan nyid kyi bdud dang bzhi bcom pa dang ldan pas nges pa'i tshig gi tshul gyis bcom ldan 'das zhes bya'o/ /yang na dbang la sogs pa dang
213b7(mdo 'grel): ldan pas legs ldan zhes bya ste/ ji skad du/ dbang dang rab tu ldan pa dang/ /gzugs dang dpal dang grags pa dang/ ye shes dang ni nan tan dang/ /drug pa de la legs zhes bya zhes bshad pa lta bu'o/ /mnyan yod ces bya ba ni
214a1(mdo 'grel): drang srong mnyan yod ces bya ba'i bsti gnas yin pa'i phyir grong khyer mnyan yod de/ des mtshon pa'i yul gyi bye brag kyang lhan cig 'brel pa'i phyir mnyan yod ces bya'o/ /yul smos pa de yang yul de mchod rten
214a2(mdo 'grel): du gyur par brjod pa'i phyir te/ 'di ltar 'di nyid las kyang sa phyogs de mchod rten du gyur pa yin zhes 'byung ngo/ /yang na yang dag sdud par byed pas bdag gi tshig gzung bar 'os par bsgrub pa'i phyir thams cad smos te/ 'di
214a3(mdo 'grel): ltar 'jig rten yid ches par bya ba'i don ni sa phyogs dang bcas rnam pa dang bcas/ dbang dang bcas par smras na/ gzhan dag gis tshig gzung bar 'gyur gyi/ gzhan du na tshig gzung bar 'os par mi 'gyur ro/ /yul mnyan yod
214a4(mdo 'grel): ha cang rgya chen te gang na bzhugs gtol med pas rgyal bu rgyal byed kyi tshal zhes bya ba smos te/ de rgyal bu rgyal byed ces bya ba de'i tshal yin pas rgyal bu rgyal byed kyi tshal lo/ /de yang ji ste na su la yang ma grags kyang srid pas
214a5(mdo 'grel): mgon med zas sbyin gyi kun dga' ra ba na zhes bya ba smos te/ khyim bdag mgon med zas sbyin zhes bya ba mgon med pa rnams la snying brtse ste zas sbyin pas de ltar grags pa des bcom ldan 'das kyi phyir rin po che bkram pa
214a6(mdo 'grel): bshibs pas rgyal bu rgyal byed las kun dga' i ra ba nyos pa dang/ rgyal bu rgyal byed kyis kyang de las chung zhig bcom ldan 'das kyi phyir khang pa la sogs pa rgyan du bcug pas de gnyis kyis tshal de grags so/ /gang yang
214a7(mdo 'grel): rung ba zhig smos na ni yul gyi bye brag brjod par 'dod pa rtog par mi 'gyur bas tshig sum char smos so/ /yang na mnyan yod ces bya ba 'dis ni mang po'i nang na bzhugs pas gzhan gyi don phun sum tshogs pa ston to// //
214b1(mdo 'grel): rgyal bu rgyal byed kyi tshal mgon med zas sbyin gyi kun dga' ra ba zhes bya ba 'dis ni dben pa na bzhugs pas rang gi don phun sum tshogs pa'o/ /'di la dbang su yod snyam pa la/ dge slong gi dge 'dun chen po zhes bya ba smos te /
214b2(mdo 'grel): nyon mongs pa dang bral bas dge slong dag go /bdud la sogs phyir rgol ba dag gis mi phyed pas mang po de dag la dge 'dun zhes bya'o/ /dge slong gi dge 'dun chen po ni phal che ba dang mthu gnyis
214b3(mdo 'grel): te/ des ni mthu che pa bstan to/ /phal che ba ji lta bu snyam pa la/ stong nyis brgya lnga bcu zhes bya ba la sogs pa smos te/ de'i tshe na de snyed cig yod pa'i phyir ro/ /dge slong gi dge 'dun pas byang chub sems dpa' rab tu mang ba ni
214b4(mdo 'grel): de dag gi ched du mdo sde 'chad pa'i phyir ro/ /de dag ni byang chub tu snying stobs che ba'i bsam pa dang ldan pas byang chub sems dpa' dag go /nyan thos rnams la yang byang chub la snying stobs yod pas de rnam par bcad pa'i phyir /
214b5(mdo 'grel): sems dpa' chen po zhes bya ba smos te/ chos dang sems bskyed pa dang/ smos pa dang/ bsam pa dang/ tshogs dang/ dus dang/ yang dag par 'grub pa'i mtshan nyid chen po rnam pa bdun dang ldan pas sems dpa' chen po dag
214b6(mdo 'grel): go/ de la chos chen po ni byang chub sems dpa' rnams la shes rab kyi pha rol tu phyin pa stong phrag brgya pa la sogs pa chos bstan pa rgya che ba'i phyir ro/ /sems bskyed pa chen po ni bla na med pa yang dag par rdzogs pa'i byang chub
214b7(mdo 'grel): tu sems bskyed pa'i phyir ro/ /mos pa chen po ni de dag nyid chos zab cing rgya che ba la mos pa'i phyir ro/ /bsam pa chen po ni sems can thams cad la phan pa dang bde ba bskyed pa'i bsam pa dang ldan pa'i phyir ro/ /tshogs chen
215a1(mdo 'grel): po ni bsod nams dang ye shes kyi tshogs dpag tu med pa'i phyir ro/ /dus chen po ni bskal pa chen po grangs med pa gsum gyis byang chub 'thob pa'i phyir ro/ /yang dag par 'grub pa chen po ni bla na med pa yang dag par
215a2(mdo 'grel): rdzogs pa'i byang chub yang dag par 'grub pa'i phyir ro/ /bzhugs zhes bya ba ni spyod lam bzhi po dag gis sam/ yang na tshangs pa dang/ lha'i dang/ 'phags pa'i bzhugs pa bla na med pa dag gis bzhugs pa'o/ /te zhes
215a3(mdo 'grel): bya ba ni bzhugs zin par ston pa'o/ /de la dge slong gi dge 'dun ni bya ba byas pa dang/ snying rje chung ba'i phyir dus thams cad du de bzhin gshegs pa'i zhabs kyi drung nyid na 'dug par rig nas rtag par bstan pa'i phyir gong
215a4(mdo 'grel): du smos so/ /byang chub sems dpa' ni sems can dpag tu med pa'i don bsgrub pa yongs su rdzogs pas bya ba ma byas la snying brtse ba che bas 'gro ba'i don bsgrub pa'i phyir 'jig rten gyi khams rnams su rgyu bas dus thams cad
215a5(mdo 'grel): du bcom ldan 'das zhabs kyi drung na mi 'dug pas 'og tu smos so/ /de bas na nyan thos kyi mdo sde las byang chub sems dpa' mi smos te/ de ni de dag gi ched du ma yin pa dang/ mi rtag pa'i phyir ro/ /de nas zhes bya ba ni
215a6(mdo 'grel): de'i 'og tu'o/ /tshe zhes bya ba ni nges pa ste/ 'dis ni zas kyi dus nges pa'o/ /dus nges pa ni dus 'di na nges par bza' bar bya'o zhes dus nges pa'o/ /de yang gang yin pa mi zhes nas de'i phyir snga dro zhes smos pas
215a7(mdo 'grel): 'chad par bya ba yin te/ de ni snga dro yang yin la dus kyi tshe yang yin no zhes bya bar bsdu'o/ /snga dro'i mtshan nyid ni bsnyen gnas pa dang/ rab tu byung ba rnams kyi zas kyi dus spyir 'thob par 'gyur bas bcom
215b1(mdo 'grel): ldan 'das kyi gcig tu chad par mdzad par rtogs par bya ba'i phyir dus kyi tshe zhes bya ba smos so/ /gzhan du na snga dro zhes bya ba smos pa ni de gcig tu chad par mi rtogs te/ bcom ldan 'das kyi de gyi na mdzad kyang srid pas de'i phyir tshig sum
215b2(mdo 'grel): char smos so/ /sham thabs zhes bya ba ni khyim du 'jug pa dang mthun pa'i gos mnabs pa ste/ de yang nyan thos rnams bslab pa dag la gus par bya ba bsgrub pa'i phyir mdzad do/ /gzhan na ni bdag ma dul bas gzhan 'dul bar ji
215b3(mdo 'grel): ltar 'gyur/ chos gos mnabs zhes bya ba la chos gos mnabs pa ni bgo ba'i mtshan nyid du blta bar bya ste/ gzhan ni skabs ma yin no/ /grong khyer chen po zhes bya ba ni yul gyi bye brag ste/ mnyan yod rnam par bcad pa'i don
215b4(mdo 'grel): to/ /ci'i phyir bcom ldan 'das bsod snyoms kyi phyir zhugs zhe na/ nyan thos rnams 'dod pa chung ba la gzung ba dang/ khyim gyi bud med dang dbul po dang/ nad pa dang/ rgan po la sogs pa la phan gdags pa dang/ long ba
215b5(mdo 'grel): la sogs pa mig la sogs pa thob par bya ba dang ngo mtshar rnam pa sna tshogs nar ma bstan pas gzhan dag bcom ldan 'das la dad pa bskyed pa'i phyir te/ de ltar dgos pa dpag tu med par khong du chud par bya'o/ /zas kyi bya ba ni
215b6(mdo 'grel): gang gis zas la sogs pa zas kyi bya ba byas shing bsgrubs pa de la de skad ces brjod do/ /tshangs pa la sogs pa dge ba'i rtsa ba chung ngu las skyes pa dag kyang zas kham gyis za ba'i 'dod chags dang bral bas zas kyi bya ba mi byed na/
215b7(mdo 'grel): bcom ldan 'das dge ba'i rtsa ba bsam gyis mi khyab pa las 'khrungs pa ji ga mdzad par ram/ 'di ltar yang 'phags pa chos yang dag par sdud pa las kyang de bzhin gshegs pa ni spres pa dang skyems pa mi mnga' bshang gci
216a1(mdo 'grel): mi mdzad/ sku nyams chung ba ma yin no zhes bshad do/ /de bden mod kyi 'on kyang gal te bcom ldan 'das kyi sku 'di don dam pa yin na ni/ de'i tshe klan ka thams cad kyi skabs su yang 'gyur ba zhig na/ gang gi tshe 'di
216a2(mdo 'grel): ni bcom ldan 'das kyi sprul pa'i sku ste/ spyod pa rnam pa 'di lta bu ston cing gdul ba'i sems can gyi bsam pa dang 'tsham par 'jug pa de'i tshe klan ka'i skabs su ga la 'gyur/ mir gyur pas brtson 'grus brtsams na yang bla
216a3(mdo 'grel): na med pa'i go 'phangs 'di lta bu 'thob pa zhes gzeng bstod pa'i phyir 'dul ba rnams la mi'i lus ston pas de ltar zhal zas kyi tshul ston to/ /sbyin pa po dang/ sbyin bdag gang la bsod snyoms yongs su spyod ba bstan pas de
216a4(mdo 'grel): dag dga' ba bskyed pa dang gang dag skal ba yod kyang las kyi sgrib pa 'ga' zhig gis yi dags la sogs pa'i nang du skyes pa dag bcom ldan 'das kyi phyag gi sen mo bdud rtsi can gyis reg na lha'i ro bro ba mchog tu 'gyur
216a5(mdo 'grel): zhing zad mi shes pa gnod sbyin gzi stobs can la sogs pas khyer ba zos na/ de dag bde ba mchog gis sems tshim par 'gyur ba dang/ ting nge 'dzin mchog kyang 'thob pas bcom ldan 'das kyi zas kyi bya ba ni dpag tu
216a6(mdo 'grel): med do/ /rnam pa ci 'dra bas zas kyi bya ba byas zhe na/ de'i phyir mjug tu zhes bya ba la sogs pa smos te/ thams cad blangs nas mjug tu zhal zas gang gsol ba de ni bsod snyoms kyi zhal zas mjug tu gsol ba ste/ de ni
216a7(mdo 'grel): nyan thos sbyangs pa'i yon tan la gzung ba'i phyir yang dag par len pa sngon du btang ba yin no/ /gsol ces bya ba ni gsol zin ces bya ba'i tha tshig go /yang na 'jug tu zhes bya ba ni lan gnyis pa la blangs pa gang yin
216b1(mdo 'grel): pa de la zas phyi ma zhes bya ba ste/ zas phyi ma de ni zas mjug kyang yin la bsod snyoms kyang yin no/ /zhes bya bar tshig rnam par sbyar ro/ /yang na phyi dro'i zas de za ba gang yin pa'i bsod snyoms de la de skad ces bya'o/ /de lta bas na sbyangs
216b2(mdo 'grel): pa'i yon tan can yin pa dang/ dus ma yin pa'i zas spangs pa'i phyir gsol ces bya ba ni de gnyis dang bral lo zhes bya ba'i tha tshig go /bzhag nas zhes bya ba ni bzhag ste'o/ /de yang brgya byin la sogs pa bcom ldan 'das kyi drung na
216b3(mdo 'grel): bka' nod pa la brtson pa dag kyang rtag tu gnas mod kyi rab tu byung ba ni bdag nyid byed pa'i zhes bstan pa'i phyir bcom ldan 'das nyid kyis lhung bzed dang chos gos bzhag pa mdzad do/ /skal pa chung ngu g.yog mi 'byor ba rnams kyi
216b4(mdo 'grel): yid mi bde ba spong ba'i phyir yang ngo/ /mi gtsang bar snang ba rtag tu ring du spangs pa dang/ zhabs pad ma la 'jog mod kyi/ bya ba'i rgyud la sogs par mod pa'i sems can gyi bsam pa dang mthun pa'am/ rkang pa rdul can gyis
216b5(mdo 'grel): mal cha dang stan la mi brdzi'o zhes bslab pa dag la gus par bya ba bstan pa'i phyir zhabs 'khru bar blta'o/ /gdan bshams pa la zhes bya ba ni lha la sogs pas bshams pa la'o/ /sku drang po bsrang ste zhes bya ba ni ha cang yang mi
216b6(mdo 'grel): dgu/ ha cang yang mi dgye bar mdzad ces bya ba'i tha tshig go /chos ston pa'i dus na bcom ldan 'das spong ba'i spyod lam gyis ci'i phyir bzhugs zhe na/ spong ba dag kho nas chos 'di bstan pa dang shes pa dang nyan par nus kyi gzhan dag gis
216b7(mdo 'grel): ni ma yin no zhes spong pa la 'jig rten nan bskyed du gzung ba'i phyir ro/ /dran pa sngon du bzhag ces bya ba ni sngon byang chub sems dpa' i gyur pa'i tshe/ bla na med pa'i go 'phang thob nas ji ltar sangs rgyas kyi gdung mi 'chad par 'gyur ba 
217a1(mdo 'grel): de ltar bdag gis bya'o zhes smos lam btab pa'i smon lam de dran pas mngon du mdzad ces bya ba'i tha tshig go /sangs rgyas bcom ldan 'das dag ni rtag tu mnyam par bzhag pas thams cad du yang dran pa la gnas
217a2(mdo 'grel): mod kyi/ dus ma yin par dran pa des ni cir yang mi 'gyur gyi/ dus su smon lam dran pa ni 'bras bu dang bcas par 'gyur ro/ /dus su dran pas kyang bcom ldan 'das rtag tu mnyam par bzhag pa nyid du ston pas 'gal ba
217a3(mdo 'grel): med do/ /de nas dge slob mang po zhes bya ba ci'i phyir smos zhe na/ bcom ldan 'das mnyan yod na dge slong gi dge 'dun tshad ji snyed dang bzhugs pa de dag thams cad chos ston pa'i dus ni der ma 'dus kyi/ mang po gsum
217a4(mdo 'grel): yan chad der 'dus so zhes bstan pa'i phyir ro/ /de yang yang dag par sdud par byed pas gzhan dag yid ches pa bskyed pa'i phyir smras so/ /'dus zhes bya ba ni nye ba tsam du zad do/ /'dug ces bya ba ni stan la 'dug pa'o/ /
217a5(mdo 'grel): 'jig rten ni phal cher spyir gzhag pa sngon du 'gro ba can gyi bye brag 'jog pas 'jig rten gyi grags pa dang mthun par gnyis ka smos so/ /gzhan du na ni 'dug go zhes bya ba de tsam kho nas gnyis ka smos par 'gyur ro/ /
217a6(mdo 'grel): gler? gzhi'i tshig gi don la sogs pa bshad zin to/ /de ni gleng bslang ba dang sangs rgyas kyi gdung rgyun mi 'chad par bya ba brjod par bya'o/ /shin tu ngo mtshar che bar bstan pa'i phyir lan gnyis su smos so/ /bde bar gshegs
217a7(mdo 'grel): pa zhes bya ba ni bod pa'o/ /bdag med pa gnyis kyi lam nas yang dag par gshegs te/ legs par gshegs pas bde bar gshegs pa ste/ legs par bstod ces bya ba bzhin no/ /yang na nyon mongs pa dang shes bya'i
217b1(mdo 'grel): sgrib pa bag chags dang bcas pa ma lus par spangs te gshegs pas bde bar gshegs pa ste/ bum pa shin tu gang ba bzhin no/ /yang na phyir mi ldog par gshegs pas bde bar gshegs pa ste/ rims nad shin tu byang ba bzhin no/ /ji snyed
217b2(mdo 'grel): pas zhes bya ba ni phan gdags par bya ba'i bye brag ste/ phan gdags pa gang ji snyed pa de snyed kyis phan btags pa zhes bya ba'i tha tshig go/ /rgyal po la sogs pa dag kyang 'bangs la sogs pa ston pa dag la ci nus kyis rjes su 'dzin na/ bcom ldan
217b3(mdo 'grel): 'das kyis de 'dir ngo mtshar ci che snyam du dogs pa la ngo mtshar gyi rgyur/ de bzhin gshegs pa dgra bcom pa yang dag par rdzogs pa'i sangs rgyas kyis zhes bya ba smos so/ /dngos po'i de kho na ji lta ba de bzhin du gsung bas de bzhin
217b4(mdo 'grel): gshegs pa'o/ /yang na snga ma dag ji ltar bdag med pa rnam pa gnyis kyi lam nas gshegs te/ nyon mongs pa dang shes bya'i sgrib pa spangs pa brnyes pa de ltar/ 'di yang gshegs pas de bzhin gshegs pa'o/ /'jig rten mdza' 
217b5(mdo 'grel): dag gis mchod par 'os pa'i phyir ram/ dgra nyon mongs pa dag? bcom par gyur pas dgra bcom pa'o/ /shes bya mdza' dag yang dag par kun nas thugs su chud pas yang dag par rdzogs pa'i sangs rgyas so/ /tshig de dag gis ni bcom ldan
217b6(mdo 'grel): 'das kyi rang gi don mdza' dag phun sum tshogs pa ye shes dang spangs pa yongs su bstan to/ /des 'di skad bstan par 'gyur te/ rgyal po la sogs pa 'bangs la sogs pa la phan 'dogs pa de 'dir ngo mtshar mi che ste/ de dag ni rnyed
217b7(mdo 'grel): pa dang bkur sti la sogs pa rang gi don 'dod pas gzhan la phan 'dogs kyi/ bcom ldan 'das ni de bzhin gshegs te/ dgra bcom zhing yang dag par rdzogs par sangs rgyas nas phun sum tshogs pa mdza' dag brnyes pas gang
218a1(mdo 'grel): phan 'dogs pa de ni 'dir ngo mtshar yin par bstan to/ /bcom ldan 'das kyi phan 'dogs pa 'di la ni thugs brtse ba chen po ma gtogs par phan 'dogs pa'i rgyu gzhan ci yang med pas rnam pa 'dis
218a2(mdo 'grel): ni bcom ldan 'das thugs brtse ba che ba kho nar ston to/ /phan btags zhes bya ba ni mngon par rdzogs par byang chub ste/ chos kyi 'khor lo bskor ba'i dus na byang chub sems dpa' dge ba'i rtsa ba yongs su smin pa dag sar
218a3(mdo 'grel): chud par mdzad pa yin te/ byang chub sems dpa' i chos nyid la rab tu 'og pa'i phyir ro/ /yongs su gtad pa ni dge ba'i rtsa ba yongs su ma smin pa las dang po pa dag phan btags pa de dag nyid la gtad pa ste/ byang chub
218a4(mdo 'grel): sems dpa' chos nyid la rab tu 'jig tu gzhug pa'i phyir ro/ /nga yongs su mya ngan las 'das par bstan pa na khyod kyis ci nas de dag yon tan ma thob pa thob par 'gyur ba dang/ thob pa dag las yongs su nyams par mi
218a5(mdo 'grel): 'gyur ba de ltar gyis shig ces bya ba'o/ /de ltar phan btags pa dang/ yongs su gtad pa gnyis kyis sangs rgyas kyi gdung rgyun mi 'chad par yongs su bstan to/ /byang chub sems dpa' rnams la phan 'dogs pa
218a6(mdo 'grel): ni rnam pa lngas dam par rig par bya ste/ dus dang khyad par dang/ rgya che ba dang/ bstan pa dang/ khyab pa'o/ /de la dus ni tshe rabs gzhan pa yin pa'i phyir ro/ /khyad par ni phyi rol pa dang nyan thos dang/ rang sangs
218a7(mdo 'grel): rgyas kyis phan 'dogs pa dag pas khyad par du 'phags pa'i phyir ro/ /rgya che ba ni phan 'dogs pa de dag bla na med pa'i phyir ro/ /brtan pa ni gtan du ba'i phyir ro/ /khyab pa ni phan 'dogs pa de bdag dang gzhan gyi
218b1(mdo 'grel): rgyud la phan 'dogs par byed pa'i phyir ro/ /yongs su gtad pa yang rnam pa gsum gyis dam par blta ste/ gnas dang chos nyid rab tu 'thob par bya ba dang/ bkar gdags pa'o/ /gnas ji lta bu zhe na/ gang gis de dag chud za bar mi
218b2(mdo 'grel): 'gyur ba'i dge ba'i bshes gnyen dag la yongs su gtad pa'i phyir ro/ /chos nyid rab tu 'thob par bya ba ji lta bu zhe na/ byang chub sems dpa' phan btags pa dag gzhan la chos nyid kyis phan 'dogs pa byed du bcud pa'i phyir
218b3(mdo 'grel): ro/ /bkar gdags pa ji lta bu zhe na/ khyed kyis byang chub sems dpa' gzhan dag la phan gdags par bya'o zhes bkas gtad pa'i phyir te/ ma gus par ni ma yin no/ /gleng bslang ba dang/ sangs rgyas kyi gdung rgyun mi
218b4(mdo 'grel): 'chad par bya ba'i tshig gi don la sogs pa bshad zin to/ /sgrub pa'i mtshan nyid brjod par bya ste/ de'i dbang du byas nas/ ji ltar zhes bya ba smos so/ /'phags pa rab 'byor gyis rnam pa drug gi phyir zhus te/ dogs pa
218b5(mdo 'grel): bcad pa dang/ mos pa bskyed pa dang/ don zab mo la 'jug par bya ba dang/ mi ldog par bya ba dang/ mchog tu dga' ba bskyed pa dang/ dam pa'i chos yun ring du gnas par bya'o/ /de la shes rab kyi pha rol tu phyin pa 'di
218b6(mdo 'grel): ji ltar sangs rgyas kyi gdung rgyun mi 'chad pa yin snyam du dogs pa rnams kyi dogs pa bcad pa'i phyir ro/ /byang chub sems dpa' rgyud yongs su ma smin pa bsod nams 'dod pa rnams la bsod nams mang bar bsgrags pas
218b7(mdo 'grel): shes rab kyi pha rol tu phyin pa la mos pa bskyed pa'i phyir ro/ /rgyud yongs su smin pa rnams don zab mo la 'jug par bya ba'i phyir ro/ /yang dag pa ma yin pa bsgrub pas mnar ba de len pa dang 'dzin pa la rtsom pa rnams
219a1(mdo 'grel): bsod nams mang po 'dod pas mi ldog par bya ba'i phyir ro/ /phan btags pa lhag pa'i bsam pa dag pa rnams bdag gis chos de rtogs par mthong nas mchog tu dga' ba bskyed pa'i phyir ro/ /ma 'ongs pa'i dus na
219a2(mdo 'grel): theg pa chen po'i chos yun ring du gnas par bya ba'i phyir ro/ /mdor bsdu na dogs pa rnams la yang dag par bstan par bya ba dang/ byang chub sems dpa' yongs su ma smin pa bsod nams 'dod pa rnams yang dag par 'dzin
219a3(mdo 'grel): du gzhug pa dang/ log par bsgrubs pas mnar ba rnams yang dag par gzengs bstod pa dang/ bsam pa dag pa rnams rab tu dga' bar bya ba'i phyir ro/ /de la gnas par bya ba ni 'dun pa dang smon lam gnyis kyis so/ /bsgrub
219a4(mdo 'grel): par bya ba ni rnal 'byor la snyoms par 'jug pas so/ /sems rab tu gzung bar bya ba ni rnam par g.yeng ba tshar bcad nas so/ /de la 'dun pa ni mngon par 'dod pa'o/ /smon lam ni mngon par 'dod pa'i don la sems mngon par
219a5(mdo 'grel): 'du byed pa'i mtshan nyid kyi sems pa gang yin pa'o/ /rnal 'byor la snyoms par 'jug pa ni rnam par mi rtog pa'i ting nge 'dzin gang yin pa'o/ /rnam par g.yeng ba tshar gcod pa ni ting nge 'dzin las rnam par g.yengs pa las sems
219a6(mdo 'grel): glan te de nyid la 'jog pa'o/ /dang pos ni sbyor ba'i lam gnyis pas ni grub pa'i lam gsum pas ni chud mi za ba'i lam yongs su bstan to/ /gnas su zhus pas/ bcom ldan 'das kyis 'phags pa rab 'byor la legs so zhes bya
219a7(mdo 'grel): ba byin no/ /nyon la zhes bya ba ni rna ba blags te nyan du gzhug pa'o/ /legs par zhes bya ba ni phyin ci ma log par 'dzin du gzhug pa'o/ /rab tu yid la gzung shig ces bya ba ni legs par 'dzin du gzhug pa'o/ /de dag kyang nyan pa'i skye
219b1(mdo 'grel): bo snod kha sbub pa dang/ mi gtsang ba dang/ /rdol ba lta bu rnam pa gsum spang ba'i phyir gsungs te go rim bzhin no/ /bshad do zhes bya ba ni de dag na bshad kyis gzhan du na ni ma yin no zhes bya ba ste/ gzhan du na snod kha sbub pa dang/ mig
219b2(mdo 'grel): gcad pa dang/ rdol pa dag gi nang du char bab pa bzhin du/ chos kyi char 'di don med par 'gyur ro zhes bya ba'i tha tshig go/ yang na da ni 'chad par zad kyi khyed kyis ni nan tan du sgrubs shig ces bya ba'i tha tshig go /byang chub sems dpa' 
219b3(mdo 'grel): rnams kyi theg pa ni byang chub sems dpa' i theg pa ste/ gang gis byang chub sems dpa' nges par 'byung bar byed pa'o/ /de yang pha rol tu phyin pa bcu dang sa bcus bsdus pa ste/ de la yang dag par zhugs pa ni smon pa dang 'jug
219b4(mdo 'grel): pa'i sems kyis zhugs pa'o/ /bye brag de ni nyan thos la sogs pa'i byang chub bsal ba'i phyir te/ byang chub la yang dag par zhugs pas zhes smos na ni byang chub gsum yod pas byang chub gzhan du yang go bar 'gyur ro/ /nyan ces bya ba
219b5(mdo 'grel): ni khas blangs so zhes bya ba'i tha tshig go/ sgrub pa'i mtshan nyid gi tshig gi don la sogs pa bshad zin to/ /da ni de'i gnas brjod par bya ste/ de'i gnas de yang mdor bsdu na rnam pa bco brgyad de/ 'di lta ste/ sems bskyed pa dang/
219b6(mdo 'grel): pha rol tu phyin pa la sbyor ba dang/ gzugs kyi sku thob par 'dun pa dang/ chos kyi sku thob par 'dun pa dang/ bsgoms pa'i khyad par thob pa la mngon par nga rgyal med pa dang/ sangs rgyas 'byung ba mnyes par bya ba dang/ zhing
219b7(mdo 'grel): rnam par dag par smon pa dang/ sems can yongs su smin par bya ba dang/ phyi'i bstan bcos la rjes su chags pa dang/ /dpral?  ba dang/ sems can dang snod kyi 'jig rten la ril por 'dzin pa gzhig par sbyor ba dang/ de bzhin
220a1(mdo 'grel): gshegs pa la mchod pa dang rim gro bya ba dang/ lus dang sems dub nas brtson 'grus las log pa dang mi rtsom pa dang rnyed pa dang/ bkur sti dag dang/ bral? pa ste/ lus dang sems rab tu du ba las brtson 'grus
220a2(mdo 'grel): brtsams pa las ni ldog /ma brtsams pa ni mi rtsom la/ bdag la gzhan dag gis 'di ni brtson 'grus dang ldan pa yin no snyam du shes par gyur kyang ji ma rung zhes dad? pa'i dbang du byas nas rnyed pa dang bkur sti 'dod pa
220a3(mdo 'grel): yin te/ de'i phyir byang chub sems dpa' de thams cad dang bral te spang par bya ba dang/ sdug bsngal la ji mi snyam pa dang/ bsam gtan gyi ro myang ba dang 'bral ba dang/ mngon par rtogs pa'i dus na bdag go snyam pa'i
220a4(mdo 'grel): rnam par rtog pa dang dbral ba dang/ gdams ngag yongs su btsal ba dang/ mngon par rtog pa dang/ sangs rgyas kyi sa yongs su btsal ba ste/ gnas rnam pa bco brgyad po de dag ni byang chub sems dpa' gang la gnas par bya ba
220a5(mdo 'grel): dang/ bsgrub par bya ba dang/ sems rab tu gzung bar bya'o/ /gnas de dag gis sa gsum bsdus te/ 'di lta ste/ gnas rnam pa bcu drug gis mos pas spyod pa'i sa'o/ /mngon par rtogs pa'i gnas gcig pus ni lhag pa'i
220a6(mdo 'grel): bsam pa dag pa'i sa'o/ /sangs rgyas kyis yongs su btsal bas ni sangs rgyas kyi sa'o/ /sems can thams cad yongs su mya ngan las 'da' ba' i phyir sems bskyed nas/ pha rol tu phyin pa rnams la rab tu brtson pa ni
220a7(mdo 'grel): de bzhin gshegs pa'i gzugs kyi sku dang/ chos kyi sku 'thob par 'dun pa bskyed do/ /de nas mngon pa'i nga rgyal la sogs pa dang/ tha ma bdag go snyam du rnam par rtog pa la thug pa'i bar mngon par rtogs pa'i b?
220b1(mdo 'grel): rnams dang sems bral bar byed do/ /de nas mngon par rtog par bya ba'i phyir gdams ngag yongs su tshol lo/ /de nas mngon par rtogs par byed do/ /de nas gong du sangs rgyas kyis yongs su tshol? te/ de'i phyir de dag gi go rim ni de lta'o de la
220b2(mdo 'grel): byang chub tu sems bskyed pa'i dbang du byas nas sems can ji tsam zhes bya ba gsungs so/ /ji tsam zhes bya ba ni tshad do/ /ci de dag la tshad yod? dam snyam pa la sems can du bsdu bar zhes bya ba gsungs so/ /sems can gyi khams
220b3(mdo 'grel): tshad med mod kyi/ 'on kyang sems can sems can zhes bya ba ni gang de'i ngo bo snyam pa las log pa'i sgra'i don las brtags pa'i ngo bo skal pa 'dra ba zhes grags pa gang yin pa de ni sems can du bsdu'o/ /des ni mthong ba dang/
220b4(mdo 'grel): rnam par brtags pa'i don gcig tu bsdus nas de'i ngo bor sgro btags pa'i phyir gzugs la sogs pa'i phung po'i bye brag gis bsdus pa dag ste/ de'i phyir de dag tshad dang ldan pa 'dra bar snang ngo/ /de ltar sbyir bstan nas/ bye brag tu
220b5(mdo 'grel): bstan pa'i phyir/ sgo nga las skyes pa zhes bya ba la sogs pa gsungs so/ /bye brag gi mtshan nyid de yang rab tu dbye bas gsum gyis gsungs te/ skye gnas kyi dbye ba las ni sgo nga las skyes pa la sogs pa rnam pa bzhi'o/ /gnas
220b6(mdo 'grel): kyi dbye ba las ni gzugs can dang gzugs can ma yin pa gnas tha dad pa'i phyir te/ gzugs can ni 'dod pa dang gzugs na spyod pa rnams so/ /gzugs can ma yin pa ni gzugs med pa rnams so/ /mtshan mar 'dzin pa'i dbye ba
220b7(mdo 'grel): las ni/ 'du shes can zhes bya ba la sogs pa ste/ 'bras bu che ba'i phyogs gcig dang/ srid pa'i rtse mor skyes pa'i sems can rnams ma gtogs par thams cad ni 'du shes can no/ /'bras bu che ba'i phyogs gcig 'du
221a1(mdo 'grel): shes med pa'o/ /'di yang mtshan mar 'dzin pa'i dbye bar byas pa nyid de/ de med pas rab tu phye bas des mtshon pa'i phyir ro/ /srid pa'i rtse mor skyes pa rnams ni 'du shes med 'du shes med min no/ /rab tu dbye ba 'di ni
221a2(mdo 'grel): blo zhan pa rnams la phan gdags pa'i phyir byas kyi gzhan dag 'phya ba spang ba'i phyir rab tu ma spros so/ /chos thams cad sems can med do zhes bya ba dang/ bshad pa 'di mi 'gal bar bstan par sems can gyi khams kun
221a3(mdo 'grel): rdzob kyi bden par sems can gyi khams bstan pa'i phyir/ ji tsam zhes bya ba la sogs pa gsungs so/ /gdags pas zhes bya ba ni phung po lnga'i bye brag gi bdag nyid du shes pa ste/ mu stegs can gyis yongs su brtags pa
221a4(mdo 'grel): shes pa ni ma yin no zhes bya ba'i tha tshig go /'dis ni skur pa'i mdza' spangs pa yin te/ btags par yod na skur pa mi 'debs pa'i phyir ro/ /mi gnas pa'i mya ngan las 'das pa'i dbyings gang la zag pa dang bcas pa'i
221a5(mdo 'grel): phung po'i lhag ma med pa de la de skad ces bya ba'i nyan thos kyi yongs su mya ngan las 'das pa ni 'dir mya ngan las 'das pa'i dbyings ma yin te/ de ni dman pa'i phyir ro/ /'bras bu gya nom pa yod bzhin du snying brtse bdag nyid can
221a6(mdo 'grel): 'bras bu dman pa don du gnyer ba ni rigs pa dang ldan pa ma yin no/ /gal te 'bras bu gya nom pa yod kyang thob par byed mi nus pas de ltar don du gnyer ro zhe na/ khyod kyi lugs ltar na rigs gsum dang rigs med pa
221a7(mdo 'grel): yang yod pas 'bras bu dman pa yang thams cad kyis thob par byed mi nus pa nyid do/ /'on te byang chub sems dpa' rnams kyi rigs nyid 'di 'dra ste/ gang gi dbang gis na thugs rje chen po'i shugs kyis non pa dag
221b1(mdo 'grel): ni 'di ci nus sam snyam pa dang/ sangs rgyas dang byang chub sems dpa' gzhan gyi don mdzad pa gzhan dag kyang bzhugs bzhin du 'dir bdag gis don med pa'i smon lam btab pas ci zhig bya snyam pa de lta bu'i rnam par dpyod pa
221b2(mdo 'grel): rnams spangs te/ gzhan la bltos pa rgyang bsrings shing/ snying brtse ba chen pos zin pa rnams 'gro ba sdug bsngal gyi me 'bar bas nyen par mthong nas 'di snyam du bdag kho nas bskyab bo zhes smon lam 'debs te/ ji skad
221b3(mdo 'grel): du dka' 'am mi dka' snyam pa yi/ /rnam par rtogs pa rnams spangs nas 'gro ba 'di ni nyams thag ces/ /khyod bdag nyid kyis zhal gyis bzhes zhes bshad pa lta bu'o zhe na/ gal te de lta na yang bu sdug pa rgyal por
221b4(mdo 'grel): smon pa ltar 'thob par bya mi nus pa'i gya nom pa nyid la ci'i phyir smon lam mi gdab/ gang gi phyir na dman pa kho na don du gnyer bar byed/ de lta bas na mi gnas pa'i mya ngan las 'das pa nyid 'dir phung po'i lhag ma med
221b5(mdo 'grel): pa'i mya ngan las 'das pa'i dbyings su rigs te/ de la zag pa dang bcas pa'i phung po'i lhag ma med pa'i phyir ro/ /ci'i phyir mya ngan las bzla bar bya'o zhes de skad gsungs zhe na/ bsam gtan dang po la sogs pa bsal
221b6(mdo 'grel): ba'i phyir te/ de ni bcom ldan 'das kyis sa 'og ma'i nyon mongs pa med pa'i phyir mya ngan las 'das pa'i rnam grangs su gsungs so/ /ci'i phyir phung po'i lhag ma dang bcas pa'i mya ngan las 'das pa'i dbyings su zhes ma
221b7(mdo 'grel): gsungs zhe na/ de ni sdug bsngal gyi phung po'i lhag ma ma spangs pa'i phyir ro/ /byang chub sems dpa' rnams kyi sems can thams cad yongs su mya ngan las bzla ba'i bsam pa ni rgyu gsum gyis blta bar bya ste/ mi khom par skyes
222a1(mdo 'grel): pa rnams la dus gzhan du sdod pa dang/ mi khom pa'i gnas skabs ni nye bar mtshon pa'i phyir smos par zad kyi der zad pa ni ma yin te/ de ni gnas pa la yongs su mya ngan las 'da' ba mi srid pa'i phyir ro/ /yongs su
222a2(mdo 'grel): ma smin pa rnams yongs su smin par bya ba dang/ yongs su smin pa rnams rnam par grol bar bya ba ste/ des na don du gnyer mi nus pa yin no/ /sems can ma lus pa yongs su mya ngan las 'das ba'i bsam pa 'dis ni byang chub
222a3(mdo 'grel): kyi sems kyi rgya che ba bstan to/ /'dir ji ltar 'dun pa/ smon lam gnyis kyis gnas par bya ba de yang bstan to/ /da ni ji ltar rnal 'byor snyoms par 'jug pas ji ltar bsgrub par bya ba de bstan pa'i phyir/ de ltar zhes bya ba
222a4(mdo 'grel): la sogs pa gsungs so/ /de ltar kun rdzob tu sems can thams cad yongs su mya ngan las 'das kyang byang chub sems dpa' ji ltar don dam par sems can gang yang dmigs par mi 'gyur te/ de med pa'i phyir ro zhes
222a5(mdo 'grel): de ltar rnal 'byor la snyoms par 'jug pas so sor brtag par bya'o/ /langs nas 'di snyam du don dam par bdag gis sems can gang yang yongs su mya ngan las 'das par gyur ba med do snyam du sems bskyed pa gang
222a6(mdo 'grel): yin pa 'dis ni zab pa bstan la/ don dam pa'i byang chub kyi sems kyang bstan to/ /snga mas ni kun rdzob bo/ /da ni g.yeng ba tshar gcod pas 'dir ji ltar sems rab tu gzung bar bya ba de bstan pa'i phyir/ de ci'i slad du zhes
222a7(mdo 'grel): bya ba smos so/ /gal te zhes bya ba ni ji ste zhes bya ba'i don dang sbyar ro/ /'o na su gang zag la sogs par 'du shes 'jug pa de byang chub sems dpa' zhes bya ba 'am ci na/ gang gi phyir sems can smos pa de kho na mdzad snyam
222b1(mdo 'grel): du sems shing/ yang ci'i slad du zhes zhus pa dang/ cig shos kyis kyang mi bya'o zhes gsungs so/ /dgongs pa ni 'di yin te/ blo gros dan pa dag gis phung po las gzhan pa nad na/ bya ba dang longs spyod gzhi po byed pa'i skyes bu zhig yod par
222b2(mdo 'grel): yongs su brtags nas sems can dang srog la sogs pa'i sgrar tha snyad 'dogs pa dang/ gang dag yang gang zag brjod du mi rung bar 'dod pa de dag gi yang de ni phung por gtogs pa'i chos dang mtshan nyid mi 'dra bar khas blangs pa'i
222b3(mdo 'grel): phyir shugs kyis don gzhan ba kho nar khas blangs pa yin te/ thams cad kyang brjod du ma rung bar thal bar 'gyur ba'i phyir dngos po na? nam yang brjod du mi rung ba mi srid do/ /de ni sgrub par byed pa'i tshad ma med pa'i phyir dang/ gnod pa can yang yod pa'i phyir der lta ba'i
222b4(mdo 'grel): byang chub sems dpa' ni phyin ci log la mngon par zhen pas phyin ci log kho nar 'gyur ro/ /gang phyin ci log tu gyur pa de don dam pa'i byang chub sems dpar ji ltar 'gyur/ gzhan na re bdag sgrub par byed pa'i tshad ma yod pa kho
222b5(mdo 'grel): na ma yin nam/ 'di ltar bcing pa dang/ thar pa dang/ 'bras bu 'brel ba dang/ dran pa dang/ ngo shes pa la sogs pa ni gzhi gcig par grags pa dag yin na/ bdag med par smra ba khyed kyi lugs ltar na de dag gi gzhir 'grub
222b6(mdo 'grel): par 'gyur ba gang yin pa gcig pu ni 'ga' yang med na gzhir 'gyur ba gang zhig yin/ rnam par shes pa'i skad cig ma rnams kyi skad cig so so ni tha dad pa'i phyir ro/ /lhas byin bcings la phyis mchod sbyin grol bar rnam par
222b7(mdo 'grel): gzhag pa ni med do/ /gzhan gyis byas pa'i las kyi 'bras bu gzhan gyis myong ba yang med de/ ha cang thal bar 'gyur ba dang/ byas pa chung za zhing ma byas pa dang phrad par thal bar 'gyur ba'i phyir te/ 'di ltar byed pa por
223a1(mdo 'grel): brtags pa'i rnam par shes pa'i skad cig ma gang yin pa de dang/ 'bras bu 'brel pa med pa'i phyir byas pa chud za ba'i skyon dang/ byed pa po ma yin pa kho na dang 'bras bu 'brel pa'i phyir ma byas pa dang phrad pa'i skyon
223a2(mdo 'grel): du yang 'gyur ro/ /dran pa la sogs pa yang 'jig rten na gnas tha dad par ma grags te/ 'o na ji lta zhe na/ gnas gcig pa kho na ste/ lhas byin gyi sems kyis myong ba ni mchod sbyin gyi sems kyis dran pa 'am/ ngo shes pa
223a3(mdo 'grel): med kyi/ gang gis myong ba de nyid kyis dran zhing ngo shes so zhes grags so/ /de bas na skyes bu gcig gnas skabs thams cad kyi rjes su 'gro ba zhig yod do/ /sbyor ba ni bcings pa dang thar pa gang dag yin pa de dag ni gzhi gcig
223a4(mdo 'grel): pa yin te/ dper na lhas byin lcags sgrog gis bcings pa dang thar pa bzhin la/ rtsod pa'i gzhir gyur bcings pa dang thar pa gnyis kyang bcings pa dang thar pa yin pas zhes bya ba ni rang bzhin gyi gtan tshigs so/ /de
223a5(mdo 'grel): bzhin du byed pa po la sogs pa gzhi gcig pa nyid du bsgrub pa la yang sbyor ba brtag par bya'o/ /zhes zer ro de la gal te 'dir skyes bu rang dbang can don dam pa rtag pa gcig pu zhig gzhir sgrub na ni de'i tshe de lta
223a6(mdo 'grel): bu'i skyes bu dang gtan tshig lhan cig 'brel par gang du yang ma grub pas ma nges pa yin no/ /'du byed thams cad skad cig ma yin pa'i phyir lha sbyin la sogs pa rtag pa gcig pa'i ngo bor ma grub pas dpe yang bsgrub
223a7(mdo 'grel): par bya ba ma tshang ba yin no/ /de nyid kyi phyir gtan tshigs 'gal ba yin te/ de las bzlog pa dang 'brel pa'i phyir ro/ /'on te spyir gzhi gcig pa nyid tsam du sgrub na ni de'i tshe grub pa sgrub pa yin te/ ded kyang rgyud cig
223b1(mdo 'grel): la yod pas bcings pa la sogs pa gnas gcig par 'dod pa nyid do/ /'di ltar gang gi tshe rgyud gang la ma rig pa la sogs pa rgyu dang 'bras bur gyur pa dag rgyun mi 'chad par rgyun du 'byung ba de'i tshe na ni nga la? bcings pa zhes 'dogs
223b2(mdo 'grel): yang de nyid la thos pa la sogs pa'i rim gyis 'phags pa'i lam skyes na ma rig pa la sogs pa 'gags pas gnas gyur pa la thar pa zhes 'dogs kyi/ de gnyis don dam pa rtag pa gcig pu'i dngos po'i yul can du grub
223b3(mdo 'grel): pa ni med de/ 'jig rten pa'i bcings pa dang thar pa yang de dang 'dra ba'i phyir ro/ /rgyud gang la dge ba dang mi dge ba'i sems dang nyams su myong ba skyes pa de nyid la dus gzhan na rgyud yongs su smin pa la brten nas ma tu lung
223b4(mdo 'grel): ga la sogs brgya skyegs la sogs pa'i khu bas bskus pa'i rgyud yongs su smin pa la sogs pa bzhin du bde ba dang/ sdug bsngal dang/ dran pa la sogs pa 'bras bu 'byung ba snang ba'i phyir dge ba la sogs pa gnas gcig tu
223b5(mdo 'grel): grags kyi byed pa po dang/ za ba po dang/ dran pa po gcig pu ni gang yang med do/ /tha snyad brtags pa 'di thams cad ni rgyu dang 'bras bu tsam gyis rab tu phye ba'i phyir ro/ /ha cang thal ba yang ma yin te/ sa bon la sogs
223b6(mdo 'grel): pa'i nus pa nges pa bzhin du rgyu'i nus pa so sor nges pa'i phyir ro/ /de la yang gang gis na rgyu dang 'bras bu'i dngos po so sor nges par 'gyur ba de la ni gcig pu rjes su 'gro ba ni gang yang med de/ gnas skabs gzhan du snang
223b7(mdo 'grel): ba'i phyir ro/ /sems can gyi rgyu 'di la yang de dang 'dra par 'gyur na/ bdag tu yongs su brtags pa 'dis ci zhig bya/ bdag la yang brtags te byed pa po la sogs pa'i gnas skabs gang yin pa de ni rgyu'o/ /zab mo
224a1(mdo 'grel): la sogs pa'i gnas skabs gang yin pa de ni 'bras bu'o/ /zhes rgyu dang 'bras bu'i dngos po gdon mi za bar khas blang bar bya'o/ /de lta ma yin te gnas skabs de gnyis su skye ba med pa 'am/ gcig la gcig
224a2(mdo 'grel): phan 'dogs pa med na ni nam mkha' dang 'dra bar gyur bas za ba po la sogs pa 'grub par yang ji ltar 'gyur/ nus pa so sor nges par khas blangs bar bya ste/ 'di ltar so sor nges pa'i bdag nyid dang 'brel pas bde ba
224a3(mdo 'grel): la sogs pa 'byung bar 'gyur gyi thams cad la ni ma yin no/ /de bas na dge ba la sogs pa rgyu dang 'bras bur gyur pa ji ltar yongs su snang ba dag kho na byed pa po dang za ba po yin na bltar mi snang ba'i ngo bo bdag yongs
224a4(mdo 'grel): su brtags pas ci zhig bya/ rjes su dpag pas bdag de ma grub tu chug kyang/ 'on kyang ngar shes pa'i mngon sum gyi yul yin pa'i phyir mngon sum gyis bdag grub bo zhe na/ de yang rigs pa ma yin te/ der 'khrul
224a5(mdo 'grel): pa'i phyir dang/ rnam par rtog pa dang bcas pa'i phyir ngar shes pa mngon sum nyid du mi 'grub pa'i phyir ro/ /dar shes pa la snang ba na gang gis na mngon sum du 'gyur ba ji ltar dang rang gi grub pa'i mdza' las
224a6(mdo 'grel): brtags pa lta bu bdag cig bu rtag pa khyab pa ni mi dmigs so/ /gdon mi za bar de ltar shes par bya'o/ /de ltar ma yin te gal te ngar shes pa mngon sum du gyur na ni de'i tshe bdag yul du gyur pa la rab tu smra ba
224a7(mdo 'grel): rnams rtsod par mi 'gyur te/ rnam par rtog pa dang bcas pas ngar 'dzin pa nges pa'i bdag nyid can du gyur pa'i phyir ro/ /nges pas yul du byas pa la ni sgro 'dogs pa med pa'i phyir ro/ /de lta bas na 'dra ba gzhan
224b1(mdo 'grel): dang gzhan 'byung bas bslus pa dang/ thog ma med pa'i dus nas goms pa'i dbang gis gzugs la sogs pa phung po so sor nges pa nyid la gcig pur sgra btags nas pha rol rnam par bcad pa'i phyir nga'o snyam du shes te/
224b2(mdo 'grel): shes pa de la gzugs la sogs pa de dag nyid snang ba'i phyir ro/ /gal te ngar 'dzin pa 'di lus kyi yul can zhig yin na ji ltar nga'i lus zhes tha dad par 'dzin par 'gyur zhe na/ de ni bdag gi dmigs pa can la yang
224b3(mdo 'grel): mtshungs te/ gal te ngar 'dzin pa 'di dag gi yul can zhig yin na de'i tshe ji ltar nga'i bdag ces sems par 'gyur/ ji ste dngos po nyid du tha dad pa med kyang tha dad pa gzhan spang bas de tsam shes par 'dod pa'i phyir
224b4(mdo 'grel): mchi gu'i lus zhes bya ba bzhin du tha dad par brtags pas 'dzin pas 'gal ba med do zhe na/ de ni lus kyi dmigs pa can la yang mtshungs so/ /bdag gi yul can yang rim gyis 'byung ba dang 'gal te 'og nas bshad do//
224b5(mdo 'grel): ngar 'dzin pa kho na yang bdag ma yin la de'i yul gzugs la sogs pa bdag yin no zhes brjod par yang mi nus te/ de dag de dang mtshan nyid mi 'dra ba'i phyir ro/ /de dag ni rim nyid du dmigs pa'i phyir gcig pu'i
224b6(mdo 'grel): ngo bo 'am rang dbang can du med do/ /de nyid kyi phyir/ bdag lta nyid ni bdag gi mtshan nyid min/ /nyes gnas mi 'dra bas na ma yin no/ /zhes bshad do/ /ming du 'dogs na ni 'dod pas 'di la bcad pa ci yang med do/ /
224b7(mdo 'grel): de lta bas na bdag sgrub par byed pa'i tshad ma chung zad tsam yang med do/ /mngon sum dang rjes su dpag pa las ma gtogs pa'i tshad ma ni med do zhes phyogs gzhan du dpyad zin to/ /gnod pa can gyi tshad ma yang gsal 
225a1(mdo 'grel): ba kho nar dmigs te/ 'di ltar gal te bdag phung po dag las gzhan ma yin na ni de'i tshe phung po bzhin du skad cig par 'gyur ba 'am/ yang na bdag bzhin du phung po rtag pa dag tu 'gyur te/ de dang tha mi dad pa'i
225a2(mdo 'grel): phyir ro/ /phung po bzhin du du ma nyid du thal bar 'gyur ba yang bzlog dka' bar 'gyur ro/ /de bas na phung po rnams kho na la bdag ces ming 'dogs pa yin ?? te phung po bdag dang tha dad par 'dod na ni de'i tshe bde ba la
225a3(mdo 'grel): sogs pa dang 'brel pa med pas de za ba po la sogs par mi 'grub par 'gyur ro/ /sbyor ba ni gang zhig bya ba dang bde ba dang sdug bsngal la sogs pa dang 'brel ba med pa de ni byed pa po 'am za ba po ma yin la/ grol bar byed pa
225a4(mdo 'grel): 'am 'khor bar byed pa yin par yang mi rigs te/ dper na mo sham gyi bu bzhin la/ bdag kyang bya ba la sogs pa dang 'brel pa gang yang med pas zhes bya ba ni khyab par byed pa mi dmigs pa yin no/ /gtan tshigs ma grub pa nyid
225a5(mdo 'grel): kyang ma yin te/ 'di ltar de bde ba la sogs pa dang 'brel pa zhig yin na bzhi dang gnas pa'i mtshan nyid dam/ ldan pa'i mtshan nyid dam/ rgyu dang 'bras bu'i mtshan nyid dam phyogs gsum du 'gyur grang na/ re zhig phyogs
225a6(mdo 'grel): dang po ni ma yin te/ ci yang mi byed pa'i phyir ro/ /'di ltar 'og tu 'gro ba'i chos chu la sogs pa la 'og tu 'gro ba'i bgegs byed pas gzhir rnam par gzhag na/ bde ba la sogs pa la ni lus med pas 'og tu 'gro mi srid
225a7(mdo 'grel): pa'i phyir bdag ci zhig byed na gzhir 'gyur/ gnas par byed pas kyang gzhi ma yin te/ gnas pa dang gnas pa po tha mi dad pa'i phyir de nyid byed par 'gyur te/ de yang dgag par bya'o/ /gnas pa dang tha dad na yang de gnas
225b1(mdo 'grel): pa po de la phan 'dogs par byed pa ma yin pa nyid de/ gnas pa don gzhan du gyur pa byed pa'i phyir ro/ /de la ni gnas pa bskyed pa'i mthu yang med de/ thams cad la mthu med par gsal bar bya ba'i phyir ro/ /bdag nyid kyis 'gyur
225b2(mdo 'grel): ba'i ngo bo nyid la mi gnas par byed pa gang yang med de/ de la mi gnas pa'i phyir ro/ /de lta ma yin na des de bshig pa kho nar 'gyur te/ gnas par byas pa ni ma yin no/ /mi 'gyur ba'i ngo bo nyid la yang gnas par byed bas ci zhig bya
225b3(mdo 'grel): ste/ bdag nyid kyis bstan pa'i ngo bo nyid du gnas pa'i phyir ro/ /de lta bas na ci yang mi byed pa'i phyir ldan pa'i 'brel pa yang ma rung ste/ ha cang thal bar 'gyur ba'i phyir ro/ /de lta na ni thams cad kyang thams cad kyi ldan pa can
225b4(mdo 'grel): gyi rgyur 'gyur ro/ /don gzhan dang don gzhan du ldan par ni mi rigs te/ lcags kyi thur ma bzhin du thams cad bdag nyid gnas pa'i phyir ro/ /gzhan yang gal te ldan pa'i stobs kyis bdag bde ba 'am sdug bsngal bar 'gyur na ni
225b5(mdo 'grel): de'i tshe ldan pa de gcig pu ste/ bye brag med pa'i phyir bde ba la sogs pa so sor nges pa'i bdag dang 'brel pa can du du mi 'gyur te/ de'i phyir bdag gcig pu bde ba la sogs pas kyang thams cad bde ba nyid dam sdug bsngal ba nyid
225b6(mdo 'grel): du 'gyur ro/ /mi mthong ba'i stobs kyis nges par khas len na ni de kho nas nges pa yin na ldan pa yongs su brtags pas ci zhig bya ste/ de ni gang du yang mthu med pa'i phyir ro/ /'brel pa can tha dad pas tha dad par 'dogs pa la yang don
225b7(mdo 'grel): dam par ni dngos po rnams kyi rang bzhin tha dad pa med na/ gang gis rang bzhin tha dad pa la rag lus pa'i don byed pa tha dad par 'gyur/ de bas na 'brel pa 'di ni blo gros ngan pas yongs su rtogs pa kho na'o/ /rgyu dang 'bras
226a1(mdo 'grel): bus 'brel pa yang ma yin te/ bde ba la sogs pa rim gyis 'byung bar snang ba'i phyir ro/ /rgyu ma tshang ba mang? ba can gyi 'bras bu ni res 'ga' 'byung ba 'am mi 'byung bar mi rigs ste/ bye brag med pa'i phyir ro/
226a2(mdo 'grel): gzhan dag gis bye brag tu byar mi rung ba 'am/ /thu rag ma lus pa can gyi bdag ni gang gis na lhan cig byed pa'i rgyu la ltos nas rim gyis skye bar 'gyur ba lhan cig byed pa la bltos pa ni med do/ /des na gal te sdug
226a3(mdo 'grel): bsngal skyed pa'i rgyu yin pas de bcings pa yin na ni de'i tshe thams cad du bcings nas rnam par grol bar mi 'gyur te/ rang bzhin rnam pa de lta bu yongs su mi gtong na ni phyir ro/ /yongs su gtong ba'i rtag pa nyid du ga la
226a4(mdo 'grel): 'gyur/ ci ste sdug bsngal med pa'i gnas skabs skyed pa'i rgyu yin pas grol ba yin na ni de'i tshe grol ba nyid du 'gyur te/ nam yang bcings bar mi 'gyur na de'i gzhi can gyi bcings pa dang grol ba dag tu ji ltar rab tu brtab
226a5(mdo 'grel): de bzhin du gal te sems pa la sogs pa'i mtshan nyid byed pa 'am skyed nus pas byed pa po yin na ni de'i tshe thams cad du byed pa bar 'gyur gyi za bar por ji ltar 'gyur 'on te bde ba la sogs pa skyed pa'i rgyus zab po
226a6(mdo 'grel): yin na ni de'i tshe za ba po nyid du 'gyur gyi byed pa bor ji ltar 'gyur/ ser skya bas yongs su brtags pa'i bdag bde ba la sogs pas 'gyur ba med pa nam mkha' lta bu yang za ba por rigs pa dang ldan pa ma yin te ha cang
226a7(mdo 'grel): bar 'gyur ba'i phyir ro/ /'gyur na ni rtag pa nyid nyams so/ /rgyu tsam gyis ni byed pa po dang za ba por mi 'gyur te/ ha cang thal bar 'gyur ba'i phyir ro/ /de bzhin du dran pa po la sogs pa yang de'i gzhi can du mi rung zhes sbyar
226b1(mdo 'grel): bar bya'o/ /de lta bas na bdag med par smra ba'i phyogs kho na la thar ba dang bcings pa la sogs pa rnam par gzhag pa rigs pa dang ldan te/ rnam par gzhag pa de rgyu dang 'bras bu'i bye brag tsam gyis rab tu phye ba'i phyir ro/ /rgyu dang 'bras bu'i
226b2(mdo 'grel): dngos po de yang mi rtag pa kho na la srid kyi rtag pa rnams la ni ma yin te/ de dag la 'bras bu gang la yang rim gyis bskyed pa'i mthu med de/ sngar ji skad bshad pa bzhin no/ /cig tshar yang ma yin te/ yang rnam pa de lta bu'i 'bras
226b3(mdo 'grel): bu bskyed pa'i mthu'i ngo bo nyid rjes su 'brang ste/ snga ma bzhin du 'bras bu bskyed pa dang 'bral bar mi rigs pa'i phyir ro/ /rjes su mi 'brang na ni ngo bo nyid snga ma nyams par 'gyur ro/ /rim dang cig car dag las ma gtogs pa gang gis
226b4(mdo 'grel): don byed par 'gyur ba'i rnam pa gzhan ni med de/ de gnyis ni phan tshun spangs te gnas pa'i mtshan nyid yin pa'i phyir ro/ /de nyid kyi phyir skad cig ma yin pa gang ji snyed pa nam mkha' la sogs pa'i dngos po gzhan gyis yongs
226b5(mdo 'grel): su brtags pa gang yin pa de dag thams cad ni don byed pa'i nus pa med pa'i phyir med par tha snyad gdags pa'i yul yin no zhes mkhas pa chen po sangs rgyas pa dag smra'o/ /ri bong gi rwa la sogs pa la med par tha snyad 'dogs
226b6(mdo 'grel): pa yang don byed pa'i nus pa med pa tsam gyi rgyu'i phyir ro/ /shugs kyis na yod par tha snyad gdags pa ni don byed nus pa'i yul nyid de/ yod pa dang med pa ni phan tshun spangs te gnas pa'i mtshan nyid yin pa'i phyir ro
226b7(mdo 'grel): rnam pa de lta bu nus pa thams cad kyis stong pa ri bong gi rwa la sogs pa dang bye brag med pa la yang dngos po zhes ming du 'dogs na ni ming la ni brtsod pa med do/ /'on kyang don byed par 'dod pa rtog pa dang ldan pa
227a1(mdo 'grel): dag ni rnam pa de lta bu mi dmigs pa'i ngo bo nyid mo sham gyi bu la sogs pa dang bye brag med pa la dngos por tha snyad 'dogs pa rigs pa ma yin no zhes smra'o/ /de lta bas na gtan tshigs ma grub pa ma yin no//
227a2(mdo 'grel): nam mkha' la sogs pa yang byed pa por thal bar 'gyur bas ma nges pa yang ma yin no/ /phyogs dang mthun pa la yod pas 'gal pa yang ma yin no/ /bdag gi mtshan nyid gzhan yang med pas de lta bas na mo sham gyi
227a3(mdo 'grel): bu dang 'dra'o/ /gang zag dag kyang gal te 'jig na ni phung po rnams kho na'i nang du 'dus par thal bar 'gyur te/ phung po rnams kyis 'dus byas mdza' dag bsdus pa'i phyir ro/ /'on te mi 'jig na ni de'i tshe phung por
227a4(mdo 'grel): gtogs pa'i chos rnams dang mi 'dra bas de las don gzhan pa kho nar 'gyur te/ de'i nyes pa ni brjod zin to/ /de lta bas na brjod du mi rung ba zhes bya ba dngos po chud zad kyang med de/ des na chos thams cad bdag
227a5(mdo 'grel): med do/ /zhes bya ba bcom ldan 'das kyi seng ge'i sgra ni mu stegs byed glang po che'i khyu mdza' dag skrag par mdzad cing rdzi ba med pa yin pas mang du mi dgos so/ /pha rol tu phyin pa la sbyor ba'i dbang du mdzad nas
227a6(mdo 'grel): yang zhes bya ba la sogs pa gsungs so/ /de yang spyir btang ba dang dmigs kyis bsal ba'i rang bzhin tshig gnyis kyi rang bzhin du blta bar bya ste/ byang chub sems dpa' sbyin pa sbyin par ni bya mod kyi dngos po la
227a7(mdo 'grel): gnas par ni ma yin no zhes bya ba'i tha tshig go /sbyin pa zhes bya ba 'dis ni sbyin pa rnam pa gsum gyi dbang du mdzad nas pha rol tu phyin pa drug char bstan gyi sbyin pa 'ba' zhig ni ma yin no/ /de la zang zing sbyin
227b1(mdo 'grel): pas ni sbyin pa'i pha rol tu phyin pa bstan to/ /mi 'jigs pa sbyin pas ni tshul khrims dang bzod pa'i pha rol tu phyin pa'o/ /chos sbyin pas ni brtson 'grus dang/ bsam gtan dang shes rab kyi pha rol tu phyin pa rnams te/
227b2(mdo 'grel): brtson 'grus med na chos gzung ba dang bstan pa la yongs su skyo ste chos mi ston par 'gyur ro/ /bsam gtan med na dad pa las lhag par bya
227b3(mdo 'grel): ba 'dod pas nyon mongs pa can gyis ston par 'gyur ro/ /shes rab med na phyin ci lag tu ston par 'gyur ro/ /de bas na sum char med na chos sbyin pa 'grub par mi 'gyur ro/ /gzhan dag ni brtson 'grus kun tu 'gro'o zhes 'chang ngo
227b4(mdo 'grel): sbyin pa sbyin par bya'o zhes bya ba 'dis ni pha rol tu phyin pa drug po dag la bdun pa dang smon lam gyis ji ltar gnas par bya ba de bstan to/ /dngos po la mi gnas par zhes bya ba la sogs pas ni 'di la rnal 'byor la
227b5(mdo 'grel): snyoms par 'jug pas ji ltar bsgrub par bya ba de bstan to/ /byang chub sems dpas de ltar sbyin pa sbyin par bya'o zhes bya ba la sogs pas ni rtsam par g.yeng ba tshar bcad nas ji ltar sems rab tu mthung par bya ba de
227b6(mdo 'grel): bstan to/ /de la dngos po la mi gnas pas ni pha rol tu phyin pa la sbyor ba'i ji lta ba bzhin du yod pa bston to/ /sbyin par bya ba dang/ sbyin pa po dang/ len pa po la sogs pa'i dngos po la/ de kho nar mngon par zhen pa
227b7(mdo 'grel): de ni gnas pa'o zhes byang chub sems dpa' dngos po la mngon par zhen nas pha rol tu phyin pa la sbyor na log par sbyor bar 'gyur te/ don dam par na gang la mngon par zhen pa bden par 'gyur ba'i dngos po ci yang med
228a1(mdo 'grel): pas phyin ci log tu mngon par zhen pa'i phyir ro/ /de sgrub par byed pa'i tshad med pa'i phyir dang/ gnod pa can yod pa'i yang phyir te/ 'di ltar gzhan dag gis don gyi dngos po gang rnam par shes pa dang tha dad pa
228a2(mdo 'grel): don dam pa par 'dod pa de ni re zhig mngon sum du mi 'grub ste/ don gzhan la shes pas 'dzin pa mi rigs pa'i phyir ro/ /don la shes pas 'dzin na rnam pa dang bcas pa 'am/ rnam pa med pa 'am/ gzhan gyi rnam pa 'am phyogs
228a3(mdo 'grel): gsum zhig tu 'gyur grang na/ re zhig rnam pa dang bcas pas ni ma yin te/ ri mo'i gding ba la sogs pa mthong ba'i tshe shes pa gcig pa dang tha mi dad pas rnam pa rnams kyang gcig pu'i ngo bor thal bar 'gyur ba 'am/ shes
228a4(mdo 'grel): pa yang rnam pa rnams dang tha mi dad pas rnam pa'i ngo bo bzhin du du ma'i bdag nyid du thal bar 'gyur ro/ /du ma nyid du yang rigs pa ma yin te rdul phra rab gcig tsam 'dzin pa'i shes pa nyams su myong ba med pa'i phyir shes pa
228a5(mdo 'grel): gcig mi 'grub bo/ /de ma grub na du ma yang mi 'grub ste/ du ma ni gcig 'dus pa'i ngo bo yin pa'i phyir ro/ /shes pa rnams ni lus med pa'i phyir gang gis na ri mo'i rnam pa nyid gzhung gzugs pa'i don du shes pa du ma
228a6(mdo 'grel): skye bar rtog pa legs par 'gyur ba shes pa yul la khebs par gnas pas yongs su 'dzin par skye ba yang mi srid do/ /gzhan yang bdag nyid thams cad dam phyogs gcig 'dra bar 'gyur grangs na/ re zhig bdag nyid thams
228a7(mdo 'grel): cad du ni ma yin te/ don bzhin du shes pa bems po'i ngo bor 'gyur pa'i phyir ro/ /cha shas kyis kyang ma yin te/ gcig pu la cha shas med pa'i phyir ro/ /ldog pa'i bye brag gi cha shas su yongs su brtag na yang dngos po la sogs
228b1(mdo 'grel): pa chos 'dra ba thams cad la yod pas thams cad kyis thams cad la rigs par 'gyur ro/ /don te de las skyes pa dang 'dra ba gnyis kyis rig par 'jog na ni de ma thag pa'i rkyen don mthun pa yang 'dzin par thal bar 'gyur ro/ /'dra ba
228b2(mdo 'grel): yod du chug kyang don dam par phyi rol gyi don mngon sum du ma 'grub ste/ shes pas sngon po la sogs pa'i rnam pa bdag la yod pa rig pa'i phyir ro/ /gang gis don yang mngon sum du 'gyur ba sngon po la sogs pa'i rnam par rig
228b3(mdo 'grel): pa gnyis pa ni med do/ /gal te gang de'i rnam par shes pa de nyid don 'dzin pa yin no zhe na/ brtags pa'i sgo nas ni yin gyi don dam par de rig pa ni med de/ bdag la yod pa'i rnam pa nyid rig pa'i phyir ro/ /don shin tu lkog tu
228b4(mdo 'grel): gyur pa'i shes pa de'i rnam pa kho na yin no zhes bya ba de lta bu ga la yod/ rgyu ni nges par bdag gi ngo bo bskrun pa kho nas skyed par byed pa nyid du grub pa med de 'khrul ba snang ba'i phyir ro/ /rdul phra rab rnams ni rags par snang ba'i
228b5(mdo 'grel): shes pa'i yul ma yin te/ de dag phra ba'i phyir ro/ de dag 'dus pa yang ma yin te/ de dag las don gzhan ma yin pa'i phyir ro/ /rnam par rtog pa'i yul yang dngos po med pa'i phyir ro/ /'dus pa don gzhan na ni phyogs tha dad?
228b6(mdo 'grel): bar snang ba'i phyir dang/ bsgribs pa dang ma bsgribs pa chos mi mthun pa dang ldan pa'i phyir gcig pur mi rigs so/ /'dus pa du ma yin na yang rdul phra rab de dag nyid yin par 'gyur gyi/ de don gzhan pa ni ma yin no/ /rnam
228b7(mdo 'grel): pa med pa zhes bya ba'i phyogs kyang ma yin te/ de sngon po la sogs pa la ci yang mi byed pa'i phyir ro/ /yod pa tsam gyis rig na ni shes pa thams cad kyis thams cad rig par 'gyur te/ thams cad la bye brag med pa'i phyir
229a1(mdo 'grel): ro/ /de bas na 'di ni sngon po rig pa yin gyi ser po ni ma yin no zhes rnam par bzhag par mi 'gyur te/ rnam par bzhag pa'i rgyu'i bye brag gang yang med pa'i phyir ro/ /bye brag gcig khas len na ni de nyid rnam pa dang
229a2(mdo 'grel): bcas par khas blangs par 'gyur te/ rtogs pa'i ngo bo tsam du bye brag med pa'i shes pa'i bdag nyid la ni rnam pa ma gtogs par tha dad pa gzhan med do/ /gzhan gyi rnam pa zhes bya ba'i phyogs kyang ma yin te/ ha cang thal
229a3(mdo 'grel): bar 'gyur ba'i phyir ro/ /de lta na ni rnam pa'i rnam par shes pa yang gzugs kyi yul can du brtag par bya bar 'gyur ro/ /de lta bas na don mngon sum du 'grub bo/ /rjes su dpag pas kyang ma yin te/ mngon sum du ma gyur
229a4(mdo 'grel): pa'i don de dang shes pa la sogs pa rtags gang dang yang lhan cig 'brel bar ma grub pa'i phyir ro/ /shes pa 'bras bu dang tha dad pa zhig sbyir rgyu tsam du rjes su dpog na ni 'dod pa mi 'grub ste/ rgyu gzhan de ma thag pa'i rkyen
229a5(mdo 'grel): gzhan yang yod pa'i phyir ro/ /tshad ma gzhan yang med do/ /de bas na re zhig phyi rol gyi don ni mi 'grub bo/ /shes pa'i bdag nyid don dam pa yang mngon sum du mi 'grub ste gnyis su med pa la bdag nyid so so'i rig pa med pa'i
229a6(mdo 'grel): phyir ro/ /de la ma yin na ni thams cad de kho na mthong par mi 'gyur ro/ /rjes su dpag pas kyang ma yin te/ rnam pa de lta bu dang rtags gang yang lhan cig 'brel par ma grub pa'i phyir ro/ /gal te kun nas nyon mongs pa
229a7(mdo 'grel): dang rnam par byang bar ji ltar 'gyur zhe na/ ma yin te/ khyod kyi ltar na de gnyis dang de gang du yang 'brel bar ma grub pa'i phyir ro/ /de gnyis ni don dam pa pa'i dngos po dang gang du yang 'brel par ma grub pa'i phyir ro/ /
229b1(mdo 'grel): de las skyes pa'i mtshan nyid kyis 'brel par ma grub ste/ de ni thams cad du lkog tu gyur pa'i phyir ro/ /lkog tu gyur pa dang/ 'brel ba ni tshu rol mthong ba gang gis kyang gzung bar mi nus so/ /gang gi tshe ma rig pa la sogs pa ma
229b2(mdo 'grel): brtags na dga' ba yang kun nas nyon mongs pa'i rtsa bar 'gal ba med la/ ma rig pa la sogs pa brtags na dga' ba log na rnam par byang ba de dang mi mthun pa'i gnas 'byung ba'i mtshan nyid ma brtags gcig po na dga' 
229b3(mdo 'grel): ba yang 'thad pa de'i tshe don dam par dngos po med pas de gnyis kyang med par ji ltar thal bar 'gyur/ gang zhig de gnyis gcig tu nges pa rgyu med par khas len pa de la thal ba 'di 'byung gi /kun rdzob tu rten cing 'brel
229b4(mdo 'grel): bar 'byung bar smra ba la ni ma yin no/ /de lta bas na don dam pa'i dngos po'i rang bzhin sgrub par byed pa'i tshad ma ni cung zad kyang med do/ /gnod pa can ni yod pa nyid de 'di ltar gang gcig dang du ma'i ngo bo nyid dang bral ba de ni don
229b5(mdo 'grel): dam par ngo bo nyid med de/ dper na nam mkha' i pad+ma ji lta ba bzhin la/ gzhan dag gis 'dod pa shes pa dang shes bya'i bdag nyid dngos po'i rnam pa thams cad kyang gcig dang du ma'i rang bzhin gyis stong pa zhes bya ba ni don
229b6(mdo 'grel): gyis na khyab par byed pa mi dmigs pa yin te/ gcig dang du ma dag gis ni ngo bo nyid la khyab pa'i phyir ro/ /de gnyis kyang de la med de/ 'di ltar re zhig gang gzugs la sogs pa'i skye mched phyi rol gyi dngos po de ni
229b7(mdo 'grel): gcig pu ma yin te/ bsgribs pa dang ma bsgribs pa la sogs pa chos 'gal ba dmigs pa'i phyir ro/ /chos 'gal ba dang ldan pa bzhin du yang gcig pa nyid yin ni na ni thams cad kyang rdzas gcig tu 'gyur te/
230a1(mdo 'grel): de'i phyir lhan cig 'byung ba dang 'jig par 'gyur ro/ /du ma yang ma yin te/ 'di ltar du mar bshig na rdul phra rab tu tha dad par 'gyur la/ rdul phra rab rnams kyang cha shas med pa'i phyir pha rol dang tshu rol na
230a2(mdo 'grel): gnas pa ni med de sems dang sems las byung ba bzhin no/ /de'i phyogs la khyab par gnas par snang bar yang mi 'gyur ba zhig na 'gyur te/ de bas na phyogs cha tha dad par khas blang bar bya'o/ /de khas len na ni gcig par
230a3(mdo 'grel): ji ltar 'gyur/ de lta bas na de ltar re zhig phyi rol gyi don gcig dang du ma'i rang bzhin dang bral ba nyid du grub bo/ /sngon po la sogs par snang ba'i shes pa yang ri mo'i rnam pa 'dzin par snang ba'i phyir gcig pu'i ngo bo
230a4(mdo 'grel): nyid ma yin te/ tha dad pa'i rgyud la yod pa'i rnam par shes pa'i skad cig ma du ma bzhin no/ /du ma rnam grangs bzhin du rnam par shes pa cig car 'byung ngo zhes brjod du yang mi rung ste/ cha shas med pa dang lus med
230a5(mdo 'grel): pa rnams la ni tshu rol dang pha rol na gnas pa mi rigs pa'i phyir ro/ /de ltar gnas pa med na ni/ de ltar snang bar mi 'gyur ro/ /'on te rnam par shes pa ni gcig pu kho na yin la/ rnam pa brdzun pa rnams de la snang
230a6(mdo 'grel): bas sna tshogs kyi skyon du mi 'gyur ro zhe na/ gal te de lta na go brdzun pa de dag ji ltar de la snang bar 'gyur/ snang zhes bya ba ni gsal ba'i bdag nyid la bya ste/ de ni shes pa'i bdag nyid du gtogs pa'i chos yin na brdzun pa
230a7(mdo 'grel): ri bong gi rwa la sogs pa dang 'dra bar shin tu med na go snang bar ji ltar 'gyur/ de lta bas na gsal pa'i bdag nyid kyi rnam pa rnams brdzun pa nyid du khas len na khyod kyi bden par 'gyur ba gang yin pa shes pa'i ngo bo
230b1(mdo 'grel): gzhan ci zhig lus te/ rnam par shes pa yang gsal ba'i bdag nyid kyi mtshan nyid yin pa'i phyir la/ sngon po la sogs pa yang bdag nyid kyis snang bas gsal pa'i bdag nyid yin pa'i phyir ro/ /sngon po la sogs pa'i rang gi ngo
230b2(mdo 'grel): bo dang tha dad pa gzhan bden par 'gyur ba gang yin pa gsal ba'i bdag nyid ces bya ba ci yang yod pa ma yin te/ gzhan rnam par bcad pa la bltos nas bye brag rnams kho na la sbyar tha snyad 'dogs pa'i phyir ro/ /bye brag
230b3(mdo 'grel): rnams brdzun na ni thams cad kyang brdzun par shin tu gsal bar 'gyur te/ rnam par yod pa ma yin pa rnams ni bden pa'i ngo bo'i shes pa'i bdag nyid de la gang gis na de la nges par snang bar 'gyur ba de'i bdag nyid kyi
230b4(mdo 'grel): mtshan nyid dam/ de las byung ba'i mtshan nyid kyis 'brel pa yang med do/ /'brel pa med na ni snang bar mi rigs te/ ha cang thal bar 'gyur ba'i phyir ro/ /de bas na gtan tshigs ma grub pa yang ma yin no/ /dngos po'i
230b5(mdo 'grel): rnam pa gzhan med pa'i phyir ma nges pa yang ma yin no/ /mthun pa'i phyogs la yod pa'i phyir 'gal ba yang ma yin no/ /de lta bas na dngos po rnams ji lta ji ltar rnam par brtags pa de lta de ltar 'brel lo/ /de nyid kyi
230b6(mdo 'grel): phyir/ dngos rnams ji ltar rnam brtags na/ bden par de yi ngo bo med/ /'di ltar de dag gcig pu dang/ /du ma'i ngo bor yod ma yin/ /zhes bshad do/ /bcom ldan 'das kyis kyang 'phags pa lang kar gshegs pa
230b7(mdo 'grel): las/ ji ltar gzugs rnams me long la/ /gcig dang gzhan yang rnam spangs par/ /snang yang de na yod ma yin/ /de ltar dngos po'i ngo bo nyid/ /blo yis rnam par gzhigs na go /ngo bo nyid ni gzung du med/ /de phyir de
231a1(mdo 'grel): dag brjod med cing/ /ngo bo nyid kyang med par bshad ces gsungs so/ /de bzhin du 'phags pa ting nge 'dzin gyi rgyal po'i mdo las kyang/ dper na chu shing rlon pa'i sdong po la/ /snying po 'dor mis rim par bshig byas
231a2(mdo 'grel): kyang/ /phyi dang nang na snying po yod min pa/ /de ltar chos rnams thams cad shes par gyis zhes gsungs so/ /de lta bas na dngos po thams cad sgyu ma bzhin du ma brtags na dga' ba yin pas de ltar mngon par ma zhen par sbyin pa sbyin
231a3(mdo 'grel): par bya'o/ /dngos po la gnas pas ni ma yin no zhes bya ba'i don 'di 'dir rigs pa dang ldan pa yin no/ /de ltar na sbyin pa la sogs pa la sbyor ba ji lta ba bzhin du yod pa yongs su bstan pa yin gyi gzhan du ni ma yin no/ /gal
231a4(mdo 'grel): te don dam par dngos po ci yang med pas dngos po la gnas pas sbyin pa sbyin par mi bya na dngos po med pa la mngon par zhen pas sbyin par bya ba lta zhig snyam pa las/ ci la yang mi gnas par zhes bya ba gsungs so/ /byang
231a5(mdo 'grel): chub sems dpas dngos po med par rnam par rtogs pa yang spang par bya ste/ de ni dngos por 'dzin pa med na med pa'i phyir ro/ /kun rdzob tu ni sbyin par bya ba dang/ sbyin pa po la sogs pa yod de/ de'i phyir dngos po med pa
231a6(mdo 'grel): la mngon par zhen pa yang mi rigs par dgongs pa'o/ /gzugs la mi gnas par zhes bya ba la sogs pas ni byang chub sems dpas gang la mi gnas par sbyin pa sbyin par bya ba de nyid rgyas par ston to/ /chos zhes bya ba'i
231a7(mdo 'grel): sgras ni chos kyi skye mched yongs su gzung ngo/ /skye ched 'dis ni spros te mtshon pa yin pas des na mig la sogs pa nang gi skye mched rnams ma smos so/ /mi skye ba la sogs par rnam par rtog pa yang mi bya'o/ /zhes
231b1(mdo 'grel): bstan pa'i phyir rab 'byor ci nas zhes bya ba la sogs pa gsungs te/ mtshan ma ni dngos po'i rang gi mtshon pa ste stags so/ /de yang ma skyes pa la sogs pa'o/ /de la rtog pa ni 'du shes so/ /de la rnam par mi rtog pa ni de la mi gnas pa'o/ /
231b2(mdo 'grel): des ni ci la yang mi gnas par zhes bya ba de bstan to/ /yang na 'di mdza' dag gis 'di'i zab pa yang bstan la/ sgro btags pa dang skur pa 'debs pa'i mdza' dgag pa yang bstan to/ /dmigs pa can rnams lta ba 'di la ni bsod
231b3(mdo 'grel): nams dang ye shes kyi tshogs yongs su rdzogs par bya bar rung ba dka' ste/ 'di ltar mched pa dang phan gdags par 'dod pas gang byin pa de shin tu dad pa skyed kyi/ sbyin par bya ba dang/ sbyin pa po dang/ len pa po mi dmigs pa la
231b4(mdo 'grel): gnas pas ni ma yin no/ /'di ltar med pa'i phyir sbyin par bya ba la sogs pa mi dmigs sam 'on te yul med pa'i phyir phyogs dang po ni sus ci yang byin pa med pas bsod nams med par thal bar 'gyur ro/ /sems can dag med
231b5(mdo 'grel): pa'i phyir byang chub sems dpa' rnams sems can gyi don gyi phyir yongs su ngal bar byas pa de yang don med par 'gyur te/ de lta bas na med pa kho na ma yin no/ /bcom ldan 'das kyis sbyin par bya ba la sogs pa'i dngos po gzigs
231b6(mdo 'grel): pas yul ma yin pa yang ma yin no/ /de lta ma yin na 'dod pa rnams la bcom ldan 'das kyis sras la sogs pa ji ltar yongs su btab par 'gyur zhes rgol bar byed pa de mdza' dag sems la bzhag nas/ de ci'i slad du zhes
231b7(mdo 'grel): zhus pa dang lan du/ rab 'byor byang chub sems dpa' gang zhes bya ba la sogs pa gsungs so/ /dgongs pa ni 'di yin te/ yang dag pa'i lta ba las byung ba'i sbyin pa la sogs pa ni yongs su dag pa'i phyir 'bras bu yid du 'ong ba
232a1(mdo 'grel): khyad par du 'phags pa mngon pa 'grub par byed pa yin gyi/ phyin ci log las byung bas ni ma yin te/ log par lta ba las byung ba'i tshul khrims kyi yan lag la sogs pa bzhin no/ /sbyin par bya ba la sogs
232a2(mdo 'grel): pa'i dngos po ni ji skad smos pa'i tshul gyis na gang yang med pas der dmigs pa ni phyin ci log kho na ste/ smig rgyu la chur dmigs pa bzhin no/ /de bas na de las byung ba pha rol tu phyin pa'i tshul thams cad ni bdag dang
232a3(mdo 'grel): bdag gir phyin ci log las byung ba'i sbyin pa la sogs pa bzhin du rgyu rnam par dag pa ma yin pa las byung bas stobs chung ba'o/ /sbyin par bya ba la sogs pa dmigs pa'i rig byang gyur pa mi dmigs pa ni yang dag pa'i don
232a4(mdo 'grel): gyi yul yin pas phyin ci ma log pa ste/ smig rgyu la chur mi dmigs pa bzhin no/ /de bas na rgyas pa'i rgyu las byung ba'i phyir de las byung ba'i sbyin pa la sogs pa 'bras bu che ba yin te/ sa bon grung po las mngon par grub
232a5(mdo 'grel): pa'i myu gu la sogs pa bzhin no/ /de bas na mi dmigs pa la gnas pa'i sbyin pa la sogs pa de ni yang dag pa'i lta ba las byung bas mkhas pa rnams la shin tu dad pa skyed pa yin gzhan ni ma yin no/ /gang gis na
232a6(mdo 'grel): sbyin pa la sogs pa la mi 'jug pa'i phyir bsod nams med par 'gyur ba sbyin par bya ba la sogs pa gcig tu med par 'dod pa yang ma yin te/ kun rdzob tu yod par khas blangs pa'i phyir ro/ /mnyam par ma bzhag
232a7(mdo 'grel): pa'i gnas sgrubs na sgyu ma lta bur dmigs pa'i phyir thams cad du dmigs pa med pa yang ma yin no/ /de'i tshe na yang mos pa las byung ba'i mi dmigs par ni rnam par gzhag go /mnyam par bzhag pa'i gnas skabs na ni
232b1(mdo 'grel): shin tu dmigs pa med pa kho na ste/ de'i tshe na ni sbyin pa la sogs par 'jug par khas mi len gyi/ dang po sbyor ba'i gnas skabs sam/ langs pa rnams la bya bas klan kar mi rung ngo/ /'dis ni 'bras bu che ba'i phyir pha rol tu phyin pa
232b2(mdo 'grel): la sbyor ba'i rgya che ba brjod do/ /kun rdzob tu rgyu dang 'bras bu'i dngos po nye bar ston pas skur pa 'debs pa'i mdza' bkag par yang gyur to/ /rnam pa gsum gyis na bsod nams nam mkha' dang mtshungs pa yin te/ thams cad du song
232b3(mdo 'grel): ba dang/ rgya che ba dang/ mi zad pas so/ /'jig rten pa dang 'jig rten las 'das pa'i bsod nams skyed pas thams cad du song ba ste/ 'jig rten pa'i bsod nams ni mnyam par ma gzhag pa'i gnas skabs na skyed de/ /'jig rten las
232b4(mdo 'grel): 'das pa ni mnyam par gzhag pa'i gnas skabs na'o/ /khyad zhugs par khyad par du 'gro bas rgya che ba'o/ /'khor ba ji srid kyi bar du yongs su gtugs par mi 'gyur bas mi zad pa'o/ /gal te de med pa'i phyir gzugs la mi gnas
232b5(mdo 'grel): par sbyin pa sbyin par bya na de'i tsho byang chub sems dpa' de bzhin gshegs pa'i gzugs kyi sku thob par 'dod pas sbyin pa la sogs pa la ji ltar 'jug par bya zhes brgal du dogs nas/ rab 'byor 'di ji snyam du sems zhes
232b6(mdo 'grel): bya ba la sogs pas gzugs kyi sku thob par 'dun pa'i gnas ston te/ 'dir don gyis na gzugs kyi sku la de bzhin gshegs par mngon pa'i nga rgyal gyi mtshan nyid mi mthun pa'i phyogs sel to/ /mtshan phun sum tshogs pa
232b7(mdo 'grel): zhes mtshan ma tsam zhig yongs su brjod pas de bzhin gshegs pa'i gzugs kyi sku mtshan dang/ dpe byad bzang pos brgyan pa mdza' dag yongs su ston to/ /de la mtshan rnams ni phyag dang zhabs la 'khor lo mnga' ba la
233a1(mdo 'grel): sogs pa sum cu rtsa gnyis te/ tshig mangs kyis dogs pas ma bris kyi mdo las ji skad 'byung ba bzhin du khong du chud par gyis shig /de dag kyang yul na gnas pa dang/ gsal ba dang/ rdzogs pas phun sum tshogs
233a2(mdo 'grel): pa'o/ /dpe byad bzang po brgyad cu po dag ni sen mo zangs kyi mdog 'dra ba la sogs pa ste/ mdo las 'byung ba bzhin du shes par gyis shig /mtshan la sogs pa de dag kyang sgyu mas sprul pa'i sangs rgyas kyi mtshan bzhin du brdzun
233a3(mdo 'grel): pa'i phyir ro/ /de bas na gzugs kyi sku rnam pa de lta bu la bdun pa dang smon lam gyis gnas par bya'o zhes ston to/ /'dir mtshan de dag kyang rdul phra rab bsags pa'i ngo bo nyid dam/ des brtsams pa yan lag can gyi gzugs
233a4(mdo 'grel): zhig tu gyur grang na/ re zhig phyogs dang po ni ma yin te/ rdul phra rab rnams sngar bshig zin pa'i phyir ro/ /gnyis pa yang ma yin te/ rtsom par byed pa med na nges brtsams pa yan lag can yang med pa'i phyir dang/ bsgribs pa la
233a5(mdo 'grel): sogs pa 'gal ba'i chos sngar bshad pa dag dmigs pa'i phyir ro/ /de'i phyir smras pa las dgongs pa bzung ste/ de la brtags nas rab 'byor gyis/ de ni ma lags te zhes gsol lo/ /gal te mtshan rnams brdzun pa nyid yin na
233a6(mdo 'grel): 'o na bcom ldan 'das kyis mdo sde de dang de dag las mtshan rnams gsungs snyam du bsams shing/ de ci'i slad du zhes dris pa dang/ de nyid mtshan phun sum tshogs pa med pa'i phyir ro zhes bya ba smras te/ mtshan phun sum tshogs
233a7(mdo 'grel): pa de don dam par gsungs pa ni ma yin gyi/ sgyu mas sprul pa'i sangs rgyas bzhin du de brdzun pa'i ngo bo kho nar gsungs so zhes bya ba'i tha tshig go /'phags pa rab 'byor gyis smras pa'i don de nyid bcom ldan 'das kyis bskad
233b1(mdo 'grel): pa'i phyir ji tsam du zhes bya ba la sogs pa gsungs so/ /ji tsam du mtshan phun sum tshogs pa zhes bya ba ni don dam par na ji tsam du mtshan phun sum tshogs par mngon par zhen pa de tsam du log par mngon par zhen pa yin no zhes bya ba'i
233b2(mdo 'grel): tha tshig ste/ sngar ji skad bstan pa bzhin no/ /ji tsam du mtshan phun sum tshogs pa med pa zhes bya ba ni bzlog ste bshad par khong du chud par bya'o/ /'dis ni 'di la rnal 'byor la snyoms par 'jug pas ji ltar bsgrub par bya ba de
233b3(mdo 'grel): bstan to/ /'di la ji ltar mdza' gnyis spangs nas sems rab tu gzung bar bya ba de ston te/ de ltar zhes bya ba ni sgyu mas sprul pa'i sangs rgyas bzhin du mtshan gyis de bzhin gshegs par blta bar bya'o/ /'dis ni skur pa 'debs pa'i mdza' 
233b4(mdo 'grel): sel ste/ kun rdzob tu bcom ldan 'das kyi gzugs kyi sku la skur pa mi 'debs pa'i phyir ro/ /mtshan med pa ni don dam par blta bar bya ste/ mtshan gang yang grub pa med pa'i phyir ro/ /'dis ni sgro btags pa'i mdza' bsal to/ /de
233b5(mdo 'grel): bzhin gshegs pa'i gzugs kyi sku thob par bya ba'i phyir smon lam 'debs pas ni rgya che ba brjod do/ /de mi dmigs pas ni zab pa'o/ /gzugs kyi sku thob par 'dun pa'i gnas bshad zin to/ /chos kyi sku ni rnam pa gnyis te/ bshad
233b6(mdo 'grel): pa'i chos kyi sku dang/ rtogs pa'i chos kyi sku'o/ /rtogs pa'i chos sku yang rnam pa gnyis te/ ye shes kyi rgyu can dang/ bsod nams kyi rgyu can no/ /de la ma 'ongs pa'i skye bo snyigs ma lnga shas che ba'i phyir dang/ chos dkon mchog 'di 'dra ba yang 'bras bu shin tu rab cing
233b7(mdo 'grel): rgya che ba'i phyir bshad pa'i chos kyi sku la yid mi ches su dgos nas mchis lags sam zhes zhus te/ mchis lags sam zhes bya ba'i tshig ni ci sems can gang la la dag 'di lta bu'i mdo sde'i chos bshad pa la yang dag par 'du
234a1(mdo 'grel): shes skyed par 'gyur ba 'byung ba dag ces bya ba'i tshig gi don de yang sbyar ro/ /lnga brgya tha ma zhes bya ba la brgya phrag lnga'i tshogs ni lnga brgya ste/ bcom ldan 'das kyi bstan pa lnga brgya phrag lnga'i bar du gnas zhes grags
234a2(mdo 'grel): pas de'i phyir tha ma zhes bye brag tu mdzad de/ de'i tshe snyigs ma lnga po dag gi shas che ba'i phyir ro/ /dam pa'i chos rab tu rnam par 'jig pa ni mos pa dang/ klog pa dang/ kha ton byed pa dang/ lung nod pa dang/ 'chad pa dang/ nyan pa 
234a3(mdo 'grel): dang/ sems pa la sogs pa nyams pa'o/ /'di lta bu zhes bya ba ni don zab cing rgya che ba'o/ /mdo sde'i tshig ces bya ba ni mdo sde bstan pa'i dag rnams te/ 'di dag gis don rtogs par byed/ shes par byed pa'i phyir ro/ /mtshan
234a4(mdo 'grel): ma tsam yongs su brjod pa 'dis bshad pa'i chos kyi mdza' dag yongs su ston to/ /yang na mdo sde'i tshig dag ni brjod par bya ba dag ste brjod par bya ba'i tha tshig go /bshad pa 'dir ni 'di lta bu zhes bya ba ni zab cing rgya che ba zhes bya bar
234a5(mdo 'grel): sbyar ro/ /bshad pa dag la zhes bya ba ni dang po ltar ni brjod pa rnams la zhes bya 'o/ gnyis pa la ni don ston pa rnams la zhes bya ba'i tha tshig go /don la phyin ci ma log par 'du shes pa ni 'dir yang dag par 'du shes pa yin gyi/
234a6(mdo 'grel): sgra ji bzhin du mngon par zhen nas 'di yang dag pa'o snyam du 'du shes pa la mi bya'o/ /'dis ni don gyis na yang dag pa ma yin pa'i 'du shes sel bar byed do/ /thams cad du thogs pa med par mkhyen pa'i phyir 'byung bar 'gyur ba
234a7(mdo 'grel): de dag bcom ldan 'das kyis mngon sum dang 'dra bar gzigs nas rab 'byor gyi dogs pa de bsal ba'i phyir 'byung ste zhes gsungs so/ /sems dpa' chen po zhes bya ba ni de dag gi byang chub sems dpa' i yon tan yang dag par
234b1(mdo 'grel): bstan pa'i phyir gsungs so/ /de dag kyang bsgrub pa ji lta bu dang/ rgyu ji lta bus yang dag par 'grub pa dang/ dge ba'i bshes gnyen gyis yongs su zin pa ji lta bu dang ldan pa dang/ yang dag par 'du shes pa ji lta bus 'du shes su 'gyur ba de bcom
234b2(mdo 'grel): ldan 'das kyis yongs su ston te/ tshul khrims dang ldan pa/ yon tan dang ldan pa shes rab dang ldan pa zhes bya ba 'dis ni lhag pa'i tshul khrims dang/ lhag pa'i sems dang/ lhag pa'i shes rab dang go rim
234b3(mdo 'grel): bzhin te/ bslab pa gsum bsgrub pa dang ldan par ston to/ /tshul khrims dang shes rab la sogs pa shin tu smos pas yon tan ni 'dir bsam gtan las byung ba bzung ste/ ba lang dang glang zhes bya ba'i tshul du'o/ /phyi ma'i
234b4(mdo 'grel): dus nyon mongs pa can de lta bu na tshul khrims la sogs pa'i yon tan dang ldan pa ji ltar 'byung snyam pa la/ rab 'byor ces bya ba la sogs pa gsungs so/ /bsnyen bkur byas pa ni na bza' dang zhal zas la sogs pas bsnyen
234b5(mdo 'grel): bskur byas pa dang/ gdugs dang rgyal mtshan ba dan la sogs pas mchod pa'o/ /dge ba'i rtsa ba bskyed pa ni gdams ngag dang rjes su bstan pa spyi bos blangs nas tshul khrims la sogs pa yon tan phun sum tshogs pa la nan
234b6(mdo 'grel): tan byed pa'i sgo nas blta bar bya'o/ /de nas kyang de dag ches dge ba mang du sogs pas brjod pa'i phyir/ sangs rgyas 'bum phrag dang zhes bya ba smos te/ 'dis ni de dag gi rgyus yang dag par 'grub pa bstan to/ /de dag ni de
234b7(mdo 'grel): bzhin gshegs pas mkhyen to/ /zhes bya ba ni bsam pa dang ming ngo/ /de dag ni de bzhin gshegs pas gzigs zhes bya ba ni lus so/ /'dis ni dge ba'i bshes gnyen gyis yongs su zin pa ston to/ /de yang yang dag par zhugs
235a1(mdo 'grel): pa rnams spro bar bya ba dang/ log par zhugs pa rnams ngo tsha bskyed pa'i phyir gsungs so/ /de lta ma yin na bcom ldan 'das thams cad mkhyen pa'i phyir thams cad mkhyen to zhes bstan pa dang bye brag ci zhig yod par
235a2(mdo 'grel): bstan par 'gyur/ yang na de ni de dag skal ba yod par bstan pa gtso bor mdzad par lta ste/ skal ba yod par mkhyen zhes bya ba'i tha tshig go /de'i phyir de dag gis bsod nams kyi phung po yongs su sdud par bstan pa'i phyir sems
235a3(mdo 'grel): can de dag thams cad ni zhes bya ba gsungs so/ /skyed ces bya ba ni bsod nams 'byung ba'i dus so/ /yongs su sdud ces bya ba ni 'gag pa'i dus na de'i bag chags yongs su 'dzin pa'o/ /'di mdza' dag gis ni yang dag pa ma yin pa'i
235a4(mdo 'grel): 'du shes bsal nas yang dag pa'i 'du shes bskyed pa la 'dun pa dang smon lam gnyis kyis gnas par bya bar bstan la/ gnas 'di'i rgya che ba yongs su bstan to/ /de ci'i slad du zhes bya ba de dag sangs rgyas 'bum phrag du ma la
235a5(mdo 'grel): bsnyen bkur byas par 'gyur pa ji ltar shes zhes par byed pa'i gtan tshigs yongs su zhus pa dang/ 'dir byang chub sems dpa' sems dpa' chen po de dag ces bya ba la sogs pa gsungs so/ /'dis ni rnal 'byor la snyoms par
235a6(mdo 'grel): 'jug par ji ltar 'dir bsgrub par bya ba de yongs su bstan to/ /zab pa yang brjod do/ /nga'o snyam du bdag yod par 'dzin pa ni bdag tu 'du shes pa'o/ /bdag gi yod par 'dzin pa ni sems can du 'du shes pa'o/ /bdag de
235a7(mdo 'grel): nyid kyi che ji srid gnas par yongs su 'dzin pa ni srog tu 'du shes pa'o/ /yang dang yang 'gro ba dag tu 'gro bar 'dzin pa ni gang zag tu 'du shes pa'o/ /gal te bdag la sogs pa 'du shes med na nyan thos la sogs pa
235b1(mdo 'grel): bzhin du gzugs la sogs pa chos su 'du shes yod dam snyam pa la chos su 'du shes pa ma yin zhes bya ba gsungs te/ don dam par chos gang yang med pa'i phyir ro snyam du dgongs pa'o/ /'o na med par 'du shes te ci chad par smra ba
235b2(mdo 'grel): rnams kyi lta bu zhig yod dam snyam pa la chos med par yang 'du shes mi 'jug ces bya ba gsungs so/ /kun rdzob tu ma brtags na dga' bar chos rnams yang pa'i phyir re zhig kun rdzob kyi lam la gnas pa rnams la chos med
235b3(mdo 'grel): par 'du shes pa rig pa dang ldan pa ma yin no/ /don dam pa'i ye shes la gnas pa rnams la yang ma yin te/ de'i tshe na gang zhig bkag pas chos med par 'du shes 'jug par 'gyur ba chos gang yang mi dmigs pa'i phyir ro//
235b4(mdo 'grel): de ni chos su 'dzin pa med na med pa'i phyir ro/ /yul med pa dgag pa ni gang na yang mi srid do/ /de la dper na rnam par rig pa tsam du bden kyang 'di rnam par rig pa tsam nyid do snyam du rnam par rtog na rnam par rig tsam nyid
235b5(mdo 'grel): la gnas pa ma yin pa de bzhin du chos med par bden yang chos med par rtog na de la gnas mi srid pas thams cad mtshungs so/ /gal te bdag la sogs pa med pas de dag der 'du shes mi 'jug kyang 'di ni bdag dang
235b6(mdo 'grel): gzugs zhes bya ba la sogs pa'i ming tsam du zang ngo snyam du de dag ming la mngon par zhen pa'i 'du shes su 'gyur ro snyam pa la 'du shes dang zhes bya ba gsungs te/ ming ni gzugs kyi phung por gtogs pa'i phyir gzugs la
235b7(mdo 'grel): sogs pa bzhin du brdzun pa kho na yin la ldan pa ma yin pa yang btags par yod pa'i phyir ro/ /de'i phyir der 'du shes pa yang phyin ci log tu mngon par zhen pa nyid do zhes dgongs pa'o/ /gal te de lta na de'i gnas skabs
236a1(mdo 'grel): ni 'du shes thams cad dang bral bas shi ba dang/ 'gog pa'i snyoms pa zhugs pa'i mi bzhin du rnal 'byor pa med pa nyid du 'gyur ro snyam pa la/ 'du shes med pa yang 'jug par mi 'gyur zhes bya ba gsungs so/ /de'i
236a2(mdo 'grel): tshe na gang gis de dag rnal 'byor par 'gyur pa'i rnal 'byor pa'i ye shes yang dag pa'i kun rdzob kyi ngo bo nyid ni yod do/ /de las langs pa na de las dag pa 'jig rten pa'i ye shes 'byung ngo/ /de lta ma yin na ni de rgyu med pa kho nar 'gyur ro/ gal te rnal 'byor
236a3(mdo 'grel): pa'i ye shes kun rdzob kyi ngo bo nyid de sus khong du chud ce na gtan tshigs de gnyis kyis te/ ji ltar gang zag la bdag med par rtogs pa rang rig pas rang la yod gang zag la bdag med pa rtogs pa de bzhin du 'dir yang mtshungs so//
236a4(mdo 'grel): ye shes dang rig pa kun rdzob tu yang khas mi slang ba yang ma yin no/ /rnal 'byor pas rang gi mtshan nyid so sor mngon du byas nas de la yod pa'i bdag med pa la dmigs pa ni ma yin te/ de'i tshe 'das pa la sogs pa ni mi nye ba
236a5(mdo 'grel): dang mdza' yas pa'i phyir ro/ /'o na ji lta bu zhe na/ rang bzhin ma yin pa rnam par dpyad pas yul du gyur pa'i chos thams cad spyir bdag med pa bsdus te rnam par gzhag pa gang yin pa de la/ cig car dmigs so/ /de dag gi ye shes de yang don dam
236a6(mdo 'grel): par yul med pa yin mod kyi bden pa'i rmi lam gyi shes pa bzhin du mi bslu bas tshang mar rnam par gzhag go /spyir der de'i bdag nyid kyi ngo bo yang 'dus pa nyid de de la de'i dmigs par byed pa gud na med do/ /de'i phyir bdag
236a7(mdo 'grel): med pa gnyi ga rtogs pa las na de dag sangs rgyas 'bum phrag du ma la bsnyen bkur byas par mngon no/ /sangs rgyas rnams la bsnyen bkur ma byas pas ni mu stegs can rnams bzhin du de rtogs mi srid de/ de ni 'khor ba
236b1(mdo 'grel): na 'dris pa ma yin no snyam du dgongs pa'o/ /'dis ni rnal 'byor du snyoms par 'jug pas 'di la ji ltar bsgrub par bya ba dang/ yang dag par 'du shes pa ci 'dra bas de'i 'du shes su 'gyur ba de yongs su bstan la zab pa yang yongs su
236b2(mdo 'grel): bstan to/ /bdag la sogs pa med pa'i phyir de dag bdag la sogs par ma gyur du zin kyang tshig gi tshogs la sogs pa'i bdag nyid legs par gsungs pa dang/ nyes par bshad pa'i mtshan nyid chos dang chos ma yin par
236b3(mdo 'grel): 'du shes pa go de dag la nges par 'byung ba yin nam/ de lta ma yin te/ gal te byang chub sems dpa' dag der 'du shes par mi 'gyur na mi rigs pas skyed pa mu stegs can gyis chos rnams spangs te/ bcom ldan 'das kyis
236b4(mdo 'grel): gsungs pa'i chos rnams chub par bya bar ji ltar 'dun pa bskyed par bya snyam du ngogs pa la/ de ci'i slad du zhes zhus pa dang/ lan du rab 'byor gal te zhes bya ba gsungs so/ /dgongs pa ni 'di yin te/ gcig dang du ma'i rang
236b5(mdo 'grel): bzhin du so sor brtags na gzugs la sogs pa'i mtshan nyid kyi chos rnams med pa ji lta ba bzhin du bshad pa'i chos kyang de bzhin no/ /gang la chos su 'du shes pa yod pa de ni bdag la sogs par 'du shes pa yang nges
236b6(mdo 'grel): par ma spangs pa yin te/ de'i rtsa ba chos su mtshan mar 'dzin pa yin pa'i phyir ro/ /chos su mtshan mar 'dzin pa dang ldan pa'i yid la byed pa ni de kho na yid la byed pa yin pa'i phyir byams pa la sogs pa de kho na yid la byed pa ma
236b7(mdo 'grel): yin pas ni bdag tu lta ba spong ba ma yin no/ /de nyid kyi phyir theg pa ni gcig pu ste/ 'di lta ste theg pa chen po'o zhes gsungs so/ /gzhan yang byang chub sems dpa' chos su 'du shes pa de ni nges par mthong ba'i lam ma skyes pa
237a1(mdo 'grel): yin na de lta bu gang yin pa des ji ltar bdag la sogs par 'du shes pa spong bar 'gyur te/ de ni mthong ba'i lam gyis spang bar bya ba yin pa'i phyir ro/ /de'i phyir de mdza' dag la brtags nas/ de nyid de dag gi bdag tu
237a2(mdo 'grel): 'dzin par 'gyur zhes gsungs so/ /de ni de'i rgyu yin pa'i phyir dang/ de'i bag la nyal ma spangs pa'i phyir ro snyam du dgongs pa'o/ /de lta ma yin na de gnyis rnam pa tha dad pa'i phyir ji ltar chos su 'du shes pa nyid bdag tu 'dzin
237a3(mdo 'grel): par 'gyur/ chos rnams ni 'dir rigs pas bskyed pa'i lung gi mtshan nyid du 'dod do/ /de las bzlog pa ni chos ma yin pa dag go /gal te de ltar na mdo de dang de las bcom ldan 'das kyis byang chub sems dpa' rnams
237a4(mdo 'grel): la dam pa'i chos yongs su gzung bar bstan par ji ltar 'gyur snyam pa la brtags nas de ci'i slad du zhes zhus pa dang lan du/ rab 'byor zhes bya ba la sogs pa gsungs so/ /log par gzungs bar mi bya ste zhes bya ba ni lam
237a5(mdo 'grel): log pas phyin ci log tu mngon par zhen pa'i mtshan nyid kyis gzung bar mi bya ste/ bden no snyam du mngon par zhen par mi bya'o zhes bya ba'i tha tshig ste/ dgongs pa bsgrub pa'i don du gzings lta bur gsungs pa'i mtshan nyid
237a6(mdo 'grel): gzung ba dgag pa ni ma yin no snyam du dgongs pa'o/ /de bas na zhes bya ba la sogs pas ni don de nyid tshig gzhan dang sbyar te/ gang gi phyir chos dang chos ma yin pa thams cad la bden ni snyam du mngon par zhen pa de
237a7(mdo 'grel): log par mngon par zhen pa yin pa de'i phyir rigs pas bskyod pa lung gi tshogs gang dag 'khor ba'i rgya mtsho las bsgral ba'i phyir gsungs pa gzings lta bu de dag kyang pha rol tu phyin nas mi dgos pa'i phyir spang bar
237b1(mdo 'grel): bya na/ mu stegs can rnams kyi lta bu chos ma yin pa mi rigs pas bskyed pa de dag lta smos kyang ci dgos pa/ de dag la ni dgos pa'i phyir rten par yang ngas ma gnang ngo zhes de bzhin gshegs pa de skad gsung ngo/ /de la ma yin te/ gal
237b2(mdo 'grel): te chos dang chos ma yin pa la sogs pa bden pa'i ngo bor gyur na de'i tshe de la mngon par zhen pa don dam par yul yin pa'i phyir 'khor ba'i pha rol tu phyin pa rnams la yang rigs pa'i ngo bo kho nar 'gyur na/ ci'i phyir de bzhin
237b3(mdo 'grel): gshegs pa dag de 'gog par mdzad ces bya ba ni bsdus pa'i don yin no/ /de skad du 'phags pa dkon mchog za ma tog gi mdo las kyang/ btsun pa rab 'byor chos kyi rnam grangs gzings lta bur shes pa rnams kyis chos nyid
237b4(mdo 'grel): kyang spang bar bya na/ chos ma yin pa rnams lta smos kyang ci dgos te/ chos gang spang bar bya ba de ni chos kyang ma yin pa chos yin pa yang ma yin no/ /zhes bcom ldan 'das kyis gsungs so zhes bshad do/ /mdo la sogs pa'i
237b5(mdo 'grel): chos kyi rnam grangs gang la gzings lta bu yod pa de la de skad ces bya'o/ /chos rnams kyang zhes bya ba ni mtshon pa ste/ des na gzugs la sogs pa dang lam gyi mtshan nyid kyi chos rnams gzung ngo/ /chos ma yin pa rnams
237b6(mdo 'grel): zhes bya ba yang mtshon pa kho na ste/ des ni gang dag grags pa dang 'gal bar ston pa chos ma yin pa'i ngo bo bdag la sogs pa gzhan dag gis yongs su brtags pa de dag kyang gzung ngo/ /yang na gang brjod par bya ba dang bcas pa
237b7(mdo 'grel): chos dang chos ma yin pa dag smos pa'i phyir thams cad bsdus pa nyid de nyes pa med do/ /'dis ni g.yeng ba tshar bcad nas 'dir ji ltar sems rab tu gzung bar bya ba de bstan to/ /gal te chos la sogs pa thams cad
238a1(mdo 'grel): don dam par brdzun pa'i rang bzhin yin na de'i tshe mngon par rdzogs par sangs rgyas nas bcom ldan 'das kyis chos thams cad bstan to zhes bya ba de yang brdzun pa nyid du 'gyur te/ de'i phyir byang chub sems dpas
238a2(mdo 'grel): de bzhin gshegs pa'i ye shes kyi rgyu can rtogs pa'i chos kyi sku thob par bya ba'i phyir 'dun par mi bya'o snyam pa de la brtags nas ye shes kyi rgyu can gyi chos kyi sku thob par 'dun pa bskyed pa'i phyir rab 'byor 'di ji snyam
238a3(mdo 'grel): du sems zhes bya ba gsungs so/ /'dis ni don gyis na don dam par ni bla na med pa yang dag par byang chub pa la mngon par rdzogs par byang chub par 'dzin pa yang mi mthun pa'i phyogs su yongs su ston la yang dag pa'i kun rdzob
238a4(mdo 'grel): kyi ngo bor ni de bzhin gshegs pa'i ye shes kyi chos kyi sku ye shes kyi rgyu can thob par bya bar 'dun pa dang smon lam gdab pa yang ston to/ /bla na med pa yang dag par rdzogs pa'i byang chub ces bya ba mtshan ma tsam yongs
238a5(mdo 'grel): su brjod pas nyan thos dang rang sangs rgyas la sogs pa'i rtog pa'i bye brag gis tha dad pa ye shes kyi rgyu can rtogs pa'i sku yang yongs su ston par byed de/ nyan thos la sogs pa'i yon tan dag kyang byang chub sems
238a6(mdo 'grel): dpas rtogs par bya ba nyid do/ /de lta ma yin na thams cad mkhyen pa'i go 'phang 'thob par ji ltar 'gyur/ kun rdzob kyi ngo bor ni 'di lta ste/ rdzogs pa'i byang chub dang/ rdzogs par sangs rgyas par bya ba dang/ bstan par
238a7(mdo 'grel): bya ba dang/ bstan pa la sogs pa rnam grangs su thams cad yod do/ /bcom ldan 'das kyis dgongs pa gang gis don dam pa la dgongs te/ thams cad brdzun pa kho na'o zhes gsungs pa des na/ rmas pa las dgongs pa
238b1(mdo 'grel): gzung nas gnas brtan 'phags pa rab 'byor gyis/ bdag gis bcom ldan 'das kyis gsungs pa'i don 'tshal ba ltar na zhes bya ba gsol to/ /bdag gis 'tshal ba ltar na zhes bya ba ni dgongs pa rnam par 'grel pa'o/ /ci'i phyir
238b2(mdo 'grel): mngon par rdzogs par sangs rgyas pa yang med la/ chos bstan pa yang med snyam pa la/ de ci'i slad du zhe na/ zhes bya ba gsol to/ /gzung du ma mchis zhes bya ba ni don dam par na rnam par mi rtog pa'i ye shes kyi spyod yul du
238b3(mdo 'grel): yang ma yin pa'i phyir te/ sngar ji skad bshad pa bzhin no/ /brjod du ma mchis zhes bya ba ni sgra'i yul yang ma yin pa'i phyir te/ sgra thams cad kyi spyod yul ni sgro btags pa spyi tsam yin pa'i phyir la/ spyi yang dngos po med pa'i phyir ro//
238b4(mdo 'grel): 'di gnyis ni mngon par rdzogs par sangs rgyas pa med pa dang/ chos bstan pa med pa'i gtan tshigs su gsungs pa ste go rim bzhin no/ /gal te dngos po thams cad gzung du med cing brjod du med pa yin du zin kyang/ 'on kyang rang gi mtshan
238b5(mdo 'grel): nyid 'dzin pa'i don dam par chos kyis ngo bo nyid gnas pa kho na'o/ snyam pa la/ de ni chos kyang ma lags zhes bya ba gsol to/ /dngos po thams cad don dam par rang bzhin gyis mya ngan las 'das pa rang gi mtshan nyid
238b6(mdo 'grel): 'dzin mi srid pa'i phyir ro/ /gal te de lta na go bcom ldan 'das kyis med pa mngon par rdzogs par sangs rgyas ba lta snyam pa la/ chos ma mchis pa yang ma lags zhes bya ba gsol to/ /de ni med pa dgag pa'i ngo bo yin no/
238b7(mdo 'grel): 'dis ni rnal 'byor du snyoms par 'jug pa de bstan te/ sgro btags pa dang/ skur pa'i mdza' yang bkag go /de ci'i slad du zhes 'dir 'thad pa yongs su zhus pa dang/ 'dir lan du 'dus ma byas kyis rab tu phye
239a1(mdo 'grel): ba'i phyir ro zhes bya ba smras so/ /'dus ma byas ni chos rnams kyi don dam pa'i rang bzhin no/ /de yang rigs pas dpyad na skye ba med pa'i mtshan nyid kho na la gnas te/ sngar ji skad dpyad pa bzhin no/ /bcom ldan 'das
239a2(mdo 'grel): kyis sangs rgyas kyi yang dag par sdud pa las bshad pa/ kun dga' bo chos kyi skye ba med pa dang/ 'jig pa med pa dang/ gnas pa med pa dang/ gzhan du 'gyur ba med pa gang yin pa de ni 'phags pa'i bden pa zhes bya'o/ /kun
239a3(mdo 'grel): dga' bo de bzhin gshegs pas 'di la dgongs nas 'phags pa nyan thos rnams ni 'dus ma byas kyis rab tu phye ba'o zhes ston to zhes ji skad gsungs pa lta bu'o/ /'di ni de bzhin gshegs pa rnams byung yang rung ma byung
239a4(mdo 'grel): yang rung rtag par de bzhin du yod pa dang/ 'gyur ba med pa'i phyir 'dus ma byas so/ /de rtogs pa'i phyir 'phags pa'i gang zag rnams des rab tu phye ba ste/ 'phags pa rnams ni chos kyi de kho na rtogs pas rab tu phye ba'i phyir ro//
239a5(mdo 'grel): gzhan ni de kho na'i ngo bor mi rig pa'i phyir ro/ /'dus ma byas de ni med par dgag pa'i ngo bor med pa ma yin te/ de ni dngos po'i rang bzhin gyi ngo bo yin pa'i phyir ro/ /de lta ma yin na 'phags pa dag gi dngos po'i rang  
239a6(mdo 'grel): bzhin ma rtogs par 'gyur te/ de ma yin pa'i ngo bo gzhan rtogs pa'i phyir ro/ /de ni dngos por 'dzin pa med na med pa'i phyir dngos por 'dzin pa kho nar thal bar 'gyur ro/ /de'i phyir 'phags pa dgongs pa nges par 'grel ba la
239a7(mdo 'grel): sogs pa'i mdo las de kho na ni dngos po las don gzhan ma yin no zhes gsungs te/ ji skad nyes pa brjod par thal bar 'gyur ro/ /de ni don dam par dngos po'i ngo bor yod pa ma yin te/ dngos po'i ngo bo nyid gang yang ma grub
239b1(mdo 'grel): pa'i phyir ro/ /dngos po'i ngo bo nyid ltar de yang 'dus byas nyid du thal bar 'gyur ro/ /de'i phyir de ni med pa las chos rnams la yod pa'i phyir de kho na ma yin pa'i ngo bor 'gyur ro/ /de ni dngos po'i nang gi ngo bo bzhin du thams cad kyis kyang rtogs par thal
239b2(mdo 'grel): bar 'gyur ro/ /kun nas nyon mongs pa'i rgyu nyid du thal bar 'gyur ba yang bzlog par dka' o/ /de nyid kyi phyir 'phags pa dgongs pa nges par 'grel pa la sogs pa de dag nyid las de kho na ni dngos po las don gzhan ma yin no
239b3(mdo 'grel): zhes gsungs so/ /de lta bas na don dam par chos kyang ma lags chos ma mchis pa yang ma lags zhes gsol to/ /'dis ni dngos po dang/ dngos po med pa dang/ yod pa dang/ med pa la sogs pa dag pa'i ngo bo bstan to/ /'dis ni g.yeng ba
239b4(mdo 'grel): tshar gcod pa de yang bstan to/ /'di thams cad kyis ni gnas pa 'di'i zab pa nyid kyang bstan to/ /gal te bcom ldan 'das kyis mngon par rdzogs par sangs rgyas pa 'am/ chos bstan pa'i chos gang yang med na byang chub
239b5(mdo 'grel): sems dpa' i bsod nams kyi rgyu can gyi chos kyi sku thob par 'dod pas dam pa'i chos yongs su gzung ba la ji ltar 'jug par bya snyam pa la brtags nas bsod nams kyi rgyu can gyi chos kyi sku thob par 'dun pa bskyed pa'i
239b6(mdo 'grel): phyir/ rab 'byor 'di ji snyam du sems/ zhes bya ba gsungs so/ /de la rin po che sna bdun ni gser dang/ dngul dang shel dang baiDUrya dang/ rdo'i snying po dang/ sbug? dang/ mu tig dmar po'o/ /'phags pa dam pa'i chos pad+ma dkar
239b7(mdo 'grel): po las 'byung ba rnams so/ /gling bzhi la sogs pa stong la stong gi 'jig rten gyi khams so/ /de stong la stong gnyis so/ /de stong la stong gsum gyi stong chen po'i 'jig rten gyi khams so/ /gzhi de las zhes bya ba ni rin po che sbyin
240a1(mdo 'grel): pa'i gzhi de las bsod nams 'di 'byung ba ste/ de'i rgyu las byung zhes bya ba'i tha tshig go /bsod nams ni sems pa dge ba thams cad dang/ des bskyed pa'i bag chags te/ de'i phung po ni tshogs so/ /'bras bu mang ba'i
240a2(mdo 'grel): phyir de yang mang ngo/ /mang du zhes bya ba ni byed pa'i bye brag go /mdo zhes lan gnyis brjod pa ni rab tu mang po zhes bsnyad pa'o/ /gal te don dam par thams cad ma skyes na/ ji ltar gzhi de las bsod nams kyi phung po skyed snyam  
240a3(mdo 'grel): du sems pa la de ci'i slad du zhe na zhes gsol nas/ bdag nyid kyis dgongs pa rig ste/ lan du phung po ma mchis pa'i slad du ste zhes bya ba gsol to/ /don dam par na zhes bya ba lhag ma'o/ /phung po rnams ni btags par yod
240a4(mdo 'grel): pa'i phyir bsod nams kyi phung po dngos por gyur pa med do/ /bsod nams kyang bags chags kyi ngo bo gnas skabs kyi bye brag la la btags pa'o/ /sems pa yang dngos po rnams ni g.yo ba med pas mngon par 'du byed
240a5(mdo 'grel): pa'i rnam pas mi 'jug pa'i phyir brtags pa'i yod pa kho na'o/ /gcig dang du ma'i ngo bos so sor brtags na yang brdzun pa'i ngo bo kho na'o/ /de lta bas na don dam par ni bsod nams kyi phung po med do/ /'dis ni rnal 'byor la
240a6(mdo 'grel): snyoms par 'jug pa yongs su bstan to/ /sgro btags pa'i mdza' yang bkag go /kun rdzob tu ni bsod nams kyi phung po gnas pa nyid de/ de lta bas na/ de bzhin gshegs pas bsod nams kyi phung po bsod nams kyi phung po zhes
240a7(mdo 'grel): bya'o zhes gsungs so/ /de lta ma yin te/ gal te bsod nams kyi phung po de don dam par yod par gyur na don dam pa ni tshig gi spyod yul ma yin pa'i phyir de brjod par de mi 'gyur ro/ /ma gsungs kyang de ltar shes pas brjod pa
240b1(mdo 'grel): don med pa nyid du 'gyur ba zhig na gang gi phyir gsungs pa de'i phyir kun rdzob kho na zhes bya bar shes so/ /'dis ni skur pa 'debs pa'i mdza' bkag pa bstan to/ /de ltar 'phags pa rab 'byor gyis mdza' gnyis bkag ste/ de'i 'og tu 'khor rnams
240b2(mdo 'grel): chos rgya chen po nyan pa'i 'os su gyur pa dang/ de bas kyang bsod nams ches mang par brjod pa'i phyir bcom ldan 'das kyis/ rab 'byor gang gis zhes bya la sogs pa bka' stsal to/ /'dis ni de bzhin gshegs pa rnams kyis rtogs
240b3(mdo 'grel): pa'i chos kyi sku bsod nams kyi rgyu can de bshad pa'i chos kyi sku las nges par 'byung bas re zhig de las/ tshig bzhi pa'i tshigs su bcad pa tsam bstan na yang de ltar bsod nams kyi skye mched du gyur pa yin na de bzhin gshegs pa rnams
240b4(mdo 'grel): kyi sku bsod nams kyi rgyu can de lta smos kyang ci dgos zhes de skad ston to/ /'di ni tshig gi don ma yin mod kyi shugs kyis rtogs pas don 'di nyes pa med do/ /des na don dam par chos bstan pa 'am/ mngon par rdzogs par sangs
240b5(mdo 'grel): rgyas pa gang yang med du zin kyang kun rdzob tu bsod nams kyi sku bstan pa yod pa'i phyir byang chub sems dpa' bsod nams thob par bya ba'i phyir 'jug par bya'o snyam du dgongs pa'o/ /bsod nams khyad zhugs par bstan pa 'dis
240b6(mdo 'grel): ni 'di'i rgya che ba bstan to/ /de bskyed par 'dun pa dang/ smon lam gdab pa yang bstan to/ /tshigs su bcad pa rtsa ba drug pa yang yod pas tshig bzhi pa zhes bye brag tu mdzad do/ /tshigs su bcad pa zhes bya ba 'di btsan pa ma yin gyi
240b7(mdo 'grel): tshig rkyang pa las rtsa ba bzhi'i tshigs su bcad pa'i tshad tsam yang gzung ngo/ /bzung nas zhes bya ba ni kha don du byas pa'o/ /'chad ces bya ba ni tshig go /yang dag par ston ces bya ba ni don to/ /grangs med ces bya ba ni rab tu mang
241a1(mdo 'grel): ba'i phyir ro/ /dpag tu med ces bya ba ni dpe'i yul ma yin pa'i phyir ro/ /'dis ni don gyis na bsod nams mi skyed pa mi mthun pa'i phyogs rab tu sel to/ /bsod nams zhes mtshan ma tsam zhig brjod pas ni de bzhin
241a2(mdo 'grel): gshegs pa'i bsod nams kyi tshogs mdza' dag ston to/ /'di ci yid ches par bya bar zad dam/ 'on te rigs pas shes par bya ba yang yin snyam du sems shing/ de ci'i slad du zhes zhus pa dang/ 'dir rab 'byor de bzhin
241a3(mdo 'grel): gshegs pa dgra bcom pa yang dag par rdzogs pa'i sangs rgyas rnams kyi bla na med pa yang dag par rdzogs pa'i byang chub ni 'di las byung ste zhes rigs pa bka' stsal to/ /'di snyam du bsod nams che zhes bya ba de yang
241a4(mdo 'grel): 'bras bu che ba'i phyir bsod nams che ba yin gyi/ de la lus med pa'i phyir rang gi ngo bos ni ma yin no/ /rin po che las byung ba'i bsod nams de ni longs spyod chen po la sogs pa 'khor ba'i 'bras bu phal pa 'thob ste/ shes
241a5(mdo 'grel): rab kyis zin na sbyin pa la sogs pa byang chub chen po'i 'bras bu 'thob kyi de dag nyi tshes ni ma yin no/ /chos kyi sbyin pas ni de bzhin gshegs pa'i go 'phangs dpe med cing zad mi shes pa 'thob pas ci'i phyir chen
241a6(mdo 'grel): po nyid du mi mngon/ ji ltar chos kyis phan 'dogs par 'gyur ba ltar rin po che rnams kyis ni gzhan la shin tu phan 'dogs par mi 'gyur te/ 'di ltar gzhan dag la rab tu bstan pa'i rim gyis chos 'di las myur ba
241a7(mdo 'grel): kho nar sangs rgyas nyid kyi go 'phangs 'thob par 'gyur gyi rin po che rnams las ni ma yin no/ /de lta bas na gzhan dag la phan 'dogs pa'i mchog tu gyur pas rin po che sbyin pa las chos kyi sbyin pa khyad par du 'phags so
241b1(mdo 'grel): snyam du dgongs pa yin no/ /'di las byung zhes bya ba ni yang dag par grub pa ste/ spyad pa bcu rnams la brten nas de'i 'og tu gcig nas gcig tu rgyud de thob ces bya ba'i tha tshig go /spyad pa bcu pho de dag ni yi ger 'dri ba dang/ mchod
241b2(mdo 'grel): pa dang/ sbyin pa dang/ klag pa dang/ mnyan pa dang/ gzung ba dang lung 'bog pa dang/ kha ston du byas pa dang/ bsam pa dang/ bsgom pa'o/ /sangs rgyas bcom ldan 'das rnams kyang 'di la skyes so/ /zhes bya ba ni kun rdzob tu sangs rgyas rnams
241b3(mdo 'grel): de la brten nas brtags so zhes bya ba'i tha tshig go /don dam par ni byang chub dang/ sangs rgyas thams cad tha dad pa med do/ /bsod nams khyad par du 'phags par bstan pa 'dis ni de bskyed par 'dun pa dang/ smon lam gyis gnas
241b4(mdo 'grel): par bya ba bstan pa yin no/ /gal te don dam par chos thams cad ma skyes pa kho na yin na de'i tshe sangs rgyas kyi chos thams cad ma skyes pa kho nar 'gyur na ji ltar bla na med pa yang dag par rdzogs pa'i byang chub 'di las 'byung/
241b5(mdo 'grel): sangs rgyas rnams ni byang chub pa dang tha dad pa med do snyam du sems shing/ de ci'i slad du zhes zhus pa dang/ 'dir lan du sangs rgyas kyi chos rnams zhes bya ba gsungs so/ /sangs rgyas su gdags pa'i rgyu bla na med pa yang dag par
241b6(mdo 'grel): rdzogs pa'i byang chub la sogs pa'i mtshan nyid kyi chos rnams ni sangs rgyas kyi chos rnams so/ /de'i phyir sangs rgyas rnams ni don dam par byang chub dang tha dad pa med mod kyi/ de gdags pa'i rgyur gyur pas sangs rgyas rnams ni
241b7(mdo 'grel): 'di la skyes par gsungs so zhes dgongs pa'o/ /de dag kyang don dam par ma skyes pa'i phyir sangs rgyas kyi chos rnams med kyang kun rdzob la brten nas de bzhin gshegs pa rnams kyi bla na med pa yang dag par rdzogs pa'i
242a1(mdo 'grel): byang chub ni 'di las byung zhes bya ba la sogs pa de bzhin gshegs pas gsungs te/ don dam par ni ma yin no/ /de nyid kyi phyir phyogs gzhan de dang de las sangs rgyas kyi chos rnams shes bya'i don dam pa
242a2(mdo 'grel): ni brjod par mi nus te/ de so sor rang gis rig par bya ba yin pas brjod du med pa'i phyir ro snyam du dgongs pa'o/ /'dis ni rnal 'byor du snyoms par 'jug pa dang/ rnam par g.yeng ba tshar gcad pa bstan te/ zab pa yang
242a3(mdo 'grel): bstan to/ /'dir la la dag na re chos kyi sku tha dad pa med pa'i phyir sku tha dad pa rnam pa gsum po 'di ji ltar 'gyur 'on te chos kyi sku thob par 'gyur ba dang/ chos kyi sku'i rgyu mthun pa yin pas bsod nams kyi rang
242a4(mdo 'grel): bzhin dang/ bshad pa'i rang bzhin ni btags pa'i sgo nas chos kyi sku zhes bya'o zhe na/ de lta na ni gzugs kyi sku yang de 'thob pa'i rgyu mthun pa'i phyir dang de 'thob pa'i rgyu yin pa'i phyir chos kyi skur 'gyur ro zhes zer
242a5(mdo 'grel): ro/ /de ni bden pa ma yin te/ sangs rgyas bcom ldan 'das rnams kyi chos kyi sku ni yongs su dag pa'i ye shes kyi rang bzhin dang/ de'i spyi'i chos nyid gang yin pa de la rnam par gzhag go/ /'di ni de'i rnam par dbye ba
242a6(mdo 'grel): yang ma yin la bshad pa dang bsod nams dag la btags nas 'dir chos zhes bstan pa yang ma yin no/ /'o na ji lta bu zhe na/ dngos po kho na ste/ chos ston to/ /chos sogs so zhes bya ba la sogs pa bdag nyid kyis
242a7(mdo 'grel): de ltar grags pa'i phyir ro/ /gang yang rang dang spyi'i mtshan nyid 'dzin pas chos rnams so zhes bstan pa de ni dngos po thams cad dang thun mong yin pas gzugs kyi sku ni de bzhin gshegs par ma bstan te/ shes par
242b1(mdo 'grel): byed pa ma yin pa'i phyir ro/ /btags nas bstan du zin kyang gzugs kyi sku ni chos kyi skur thal bar mi 'gyur te/ de ni bsod nams kyi rgyu mthun pa yin pa'i phyir ro/ /de skad du mdor na rgyal po chos sku ni/ /ye shes tshogs las
242b2(mdo 'grel): byung ba ste/ sangs rgyas rnams kyi gzugs sku ni/ /bsod nams tshogs las byung ba'o/ /zhes bshad do/ /de'i phyir ye shes kyi tshogs kho na de 'thob pa'i rgyu yin pa'i phyir gzugs kyi skus ni de 'thob bar 'gyur ba mi srid de/
242b3(mdo 'grel): de'i gdogs pa'i rgyu med pas gzugs kyi sku zhes mi bya'o/ /bshad pa'i sku ni yang dag pa'i ye shes kyi 'bras bu yin la/ bsod nams kyi sku tshogs kyi mtshan nyid kyang de 'thob pa'i rgyu yin pas btags nas chos kyi
242b4(mdo 'grel): tshogs shes bstan par rigs pa nyid de mang du ni mi dgos so/ /klan ka ngan ba gzhan ni shes rab can dag gis rigs sam mi rigs 'byed par 'gyur grang snyam ste tshig mangs kyis dogs nas ma bris so/ /chos kyi sku
242b5(mdo 'grel): thob par 'dun pa'i gnas bshad zin to// //bam po gsum pa/ 'di man chad gnas bcu gnyis ni mi mthun pa rnam pa bcu gnyis kyi gnyen por go rim bzhin du rig par bya'o/ /mi mthun pa rnam pa bcu gnyis
242b6(mdo 'grel): po de dag ni mngon pa'i nga rgyal dang/ mngon pa'i nga rgyal med kyang thos ba nyung ba dang/ thos pa mang ba yang dmigs pa chung ngu yid la byed pa bsgom pa dang/ dmigs pa chung ngu ma yin pa yid la byed pa sgom yang sems can yal
242b7(mdo 'grel): bar 'dor ba dang/ de yal bar mi 'dor yang phyi'i bstan bcos la rjes su chags te 'jug pa dang/ der mi 'jug kyang dngos po'i mtshan ma zil gyis mnan pa la thabs mi mkhas pa dang/ de la thabs mkhas kyang bsod nams kyi tshogs
243a1(mdo 'grel): ma bsags pa dang/ bsod nams kyi tshogs bsags kyang le lo dang rnyed pa dang/ bkur stis bsod snyoms nyams su myong bar byed pa dang/ de nyams su myong bar mi byed kyang sdug bsngal mi bzod pa dang/ sdug bsngal
243a2(mdo 'grel): la ji mi snyam yang ye shes kyi tshogs ma bsags pa dang/ ye shes kyi tshogs bsags kyang bdag tu rab tu 'dzin pa dang/ bdag tu rab tu 'dzin pa med kyang gdams ngag dang mi ldan pa'o/ /de la bcom ldan 'das kyis gang
243a3(mdo 'grel): zag dang chos rnams la bdag med pa rgya cher bstan kyang/ gang thog ma med pa'i dus nas bdag tu mngon par zhen pa bstan por bsags pa'i stobs kyis 'di snyam du gal te su sems can la sogs par 'du shes
243a4(mdo 'grel): 'jug pa de byang chub sems dpa' zhes mi bya na/ de lta na go ji ltar bcom ldan 'das kyis 'di skad du da de'i tshe de'i dus na rgyal po dpa' bas byin zhes bya bar gyur to/ /ngas khyed rnams la chos bstan par bya'o zhes bya ba
243a5(mdo 'grel): la sogs par 'gyur/ sems can la sogs par 'du shes pa med par ni de snyam du dgongs par mi 'gyur ro snyam pa de mngon pa'i nga rgyal gdags su gyur pa dang dbral ba'i phyir gnas lnga pa'i dbang du mdzad nas/ rab 'byor
243a6(mdo 'grel): 'di ji snyam du sems zhes bya ba la sogs pa gsungs so/ /'di la spyi'i don ni 'di yin te/ nga'i nyan thos tha ma rgyun zhugs la sogs pa chos la bdag med pa rtogs pa'i ro myang ba ma thob pa gang dag yin pa de dag
243a7(mdo 'grel): kyang nga dang nga yir mngon par zhen pa med na bdag med pa gnyi ga thugs su chud pa sgrib pa ma lus par spangs pa lta smos kyang ci dgos zhes bya ba'o/ /da de'i tshe zhes bya ba la sogs pa gang yin pa de ni 'jig
243b1(mdo 'grel): rten gyi tha snyad gdags pa'i don du shes bar 'dod pa la gzhan gyi rgyud rnam par bcad pa tsam ste/ dmag dang nags tshal la sogs pa'i tha snyad dang mtshungs kyi gcig pu dang rtag par mngon par zhen pas ni ma yin no/ /de kho na'i ye shes
243b2(mdo 'grel): la gnas pa rnams kyis ni 'jig rten dang lhan cig tha snyad brjod par mi nus so/ /de bas mngon pa'i nga rgyal bgegs su gyur pa dang dbral ba'i phyir khyed kyang bdag tu mngon par zhen par mi bya'o zhes yang dag par 'dzin du gzhug
243b3(mdo 'grel): pa'o/ /de la mya ngan las 'das pa'i grong khyer chen por 'gro ba mthong ba'i lam gyi mtshan nyid ni rgyun to/ /zhugs ni thob pa ste/ mthong bas spang bar bya ba'i nyon mongs pa mdza' dag spangs pa ni rgyun tu zhugs pa zhes bya'o/ /de
243b4(mdo 'grel): yang byed pa po dang las dang byed pa la mngon par zhen pa spangs pa 'dis rkyen nyid 'di pa tsam nyid rtogs pa'i phyir bdag med pa rtogs par ston to/ /bdag gis zhes bya ba ni byed pa po la mngon par zhen pa'o/ /'bras
243b5(mdo 'grel): bu zhes bya ba ni las la mngon par zhen pa'o/ /thob ces bya ba ni byed pa la mngon par zhen pa'o/ /'dis ni don gyis na bdag gis thob bo snyam pa mi mthun pa'i phyogs su yongs su ston to/ /rgyun tu zhugs pa 'di snyam du bdag gis
243b6(mdo 'grel): thob bo snyam du mi sems zhes bya ba mtshan ma tsam zhig yongs su brjod pas mngon pa'i nga rgyal thams cad dor bar yongs su ston to/ /de la 'dun pa dang smon lam gdab pa yang ston to/ /'phags pa rab 'byor gyis kyang bcom
243b7(mdo 'grel): ldan 'das kyis dgongs pa nye bar brjod pas don dam par gzhag pa dang/ de la rnal 'byor du snyoms par 'jug pa la gzung pa'i phyir bcom ldan 'das de ni ci la yang zhugs pa ma mchis zhes gsol to/ /ci'i phyir
244a1(mdo 'grel): snyam pa la/ gzugs la yang ma zhugs zhes bya ba la sogs ba gsol to/ /'dis ni don dam par 'bras bu rnam pa gnyis ka yang thob par bya ba med par ston te/ 'di ltar thob par bya ba'i ngo bo 'bras bu zhig tu
244a2(mdo 'grel): 'gyur na 'dus byas sam 'dus ma byas su 'gyur grang na/ de la re shig 'dus ma byas ni ma skyes pa kho na ste/ med pa'i phyir ri bong gi rwa dang 'dra bas thob par bya bar mi rigs te ma thob pa'i gnas skabs dang bye brag med pa'i
244a3(mdo 'grel): phyir ro/ /'dus byas ni skad cig pa yin pas skyes ma thag tu 'jig ste/ gnas pa med pa'i phyir gang gis kyang ji ltar yang thob par mi 'gyur ro/ /rgyud gang la bdag med pa'i lam gyi mtshan nyid kyi byed rgyu nye bar gyur pas nyon
244a4(mdo 'grel): mongs pa 'byung ba dang shin tu mi mthun pa'i gnas kyi mtshan nyid 'bras bu byung bar gyur pa la des 'bras bu 'thob bo zhes ston pa 'ba' zhig tu zad kyi don dam par ni ma yin no/ /'di ltar thob par bya ba dang thob par
244a5(mdo 'grel): byed pa'i dngos po dus thams cad pa 'am/ dus mnyam pa zhig las 'gyur grang na/ re shig phyogs dang po ni ma yin te/ gnyi ga gnas dgos pas dus tha dad pa ni gcig nye bar gyur ba'i dus na cig shos med pas de gnyi ga nas
244a6(mdo 'grel): par ji ltar 'gyur/ dus mnyam pa las kyang ma yin te/ de gnyi ga grub nas gcig la gcig phan 'dogs pa med pa'i phyir ro/ /phan 'dogs pa med na ni thob par bya ba dang thob par byed pa'i dngos po nges par
244a7(mdo 'grel): rigs pa ma yin no/ /ha cang thal bar 'gyur ba'i phyir ro/ /gcig la gcig kun nas ldan pa skyed pa'i mtshan nyid kyis thob par bya ba dang thob par byed pa'i mtshan nyid dus mnyam par 'brel par yang mi rigs te/ 'di
244b1(mdo 'grel): ltar re zhig gang dag lus med pa'i dngos po de dag ni yul na mi gnas pa nyid yin pas kun nas ldan pa med do/ /de dag dus mnyam pa tsam gyis kyang thob par bya ba dang/ thob par byed pa'i dngos por 'gyur ba ma yin te/ ha cang thal
244b2(mdo 'grel): bar 'gyur ba'i phyir ro/ /rgyu gcig gi kha na las pas kyang ma yin te/ de ni gnyi ga'i thun mong yin pas/ 'di ni thob par bya ba 'di ni thob par byed pa zhes bya bar nges pa med par 'gyur ro/ /gang dag lus yod pa de dag kyang
244b3(mdo 'grel): bdag nyid thams cad kyis kun nas 'byar na ni gcig tu thal bar 'gyur ro/ /phyogs gcig na ni yan lag dang bcas par thal bar 'gyur ro/ /bar med par gnas pa las kyang thob pa ma yin te/ de gnyi ga dang thun mong
244b4(mdo 'grel): ste bye brag med pas nges pa med do/ /de lta bas na 'di ni rtog pas sgro btags pa nyid do/ /'dis ni byed pa po dang las la sogs pa'i tha snyad mdza' dag gsal bar khong du chud par bya'o/ /chos rnams zhes bya ba ni chos kyi skye
244b5(mdo 'grel): mched do/ /'dis ni 'dus ma byas kyang bsdus te/ chos kyi skye mched ni rdzas bdun gyi bdag nyid yin pa'i phyir ro/ /lhag ma gzugs la sogs pa dang/ chos kyi skye mched kyi phyogs gcig gis ni 'dus byas bstan to/ /'di ni
244b6(mdo 'grel): mtshon pa ste/ des na mig la sogs pa yang gzung bar bya'o/ /gang gi phyir 'di ltar don dam par de ci la yang zhugs pa med la/ de 'di snyam du bdag gis thob pa snyam du yang mi sems pa de'i phyir yang dag pa'i lam la gnas
244b7(mdo 'grel): pas des na rgyun tu zhugs pa zhes bya'o/ gal te dag gis thob bo snyam du de ltar mngon par zhen par gyur na de'i tshe ci'i phyir rgyun tu zhugs pa zhes mi bya snyam pa la/ bcom ldan 'das gal te zhes bya ba la sogs pa gsol to/ /su
245a1(mdo 'grel): zhig bdag gis zhes nga'o snyam du mngon par zhen par gyur na de bdag tu lta ba spangs pa ma yin no/ /gang bdag tu lta ba ma spangs pa de 'phags pa'i lam ma skyes pa'o/ /gang?  'phags pa'i lam ma skyes pa de so so'i skye ba
245a2(mdo 'grel): yin ba'i rgyun tu zhugs par ji ltar 'gyur snyam du dgongs pa'o/ /'di ltar gang zhig de bdag gis zhes mngon par zhen pa de ni bdag tu lta ba kun tu 'byung ngo/ /'dis ni sems rab tu gzung ba bstan to/ /'di thams cad kyis ni
245a3(mdo 'grel): gnas 'di'i zab pa brjod do/ /dpe spros te bstan pas don 'di nyid bstan par bya ba'i phyir/ lan cig phyir 'ong ba zhes bya ba la sogs pa bka' stsal to/ /'dir yang tshig gi don dang mtshams sbyar ba la sogs pa thams cad snga
245a4(mdo 'grel): ma bzhin du sbyar bar bya'o/ /'dod pa na spyod pa'i nyon mongs pa bsgom pas spang bar bya ba rnam pa drug spangs pa de nyid 'phags pa lan cig phyir 'ong ba ste/ 'dod pa'i khams su lan cig phyir 'ong ba'i phyir ro/ /'dod pa'i khams
245a5(mdo 'grel): na spyod pa'i nyon mongs pa bsgom pas spang bar bya ba mdza' dag spangs pa de nyid phyir mi 'ong ba zhes bya ste/ 'dod pa'i khams su yang mi 'ong ba'i phyir ro/ /gang gi tshe khams gsum na spyod pa'i nyon mongs pa'i dri ma mdza' dag spangs
245a6(mdo 'grel): par gyur pa de'i tshe de nyid 'jig rten mdza' dag gis mchod par 'os pas dgra bcom pa zhes bya'o/ /dgra bcom pa zhes bgyi pa'i chos de gang yang ma mchis zhes bya ba ni nyon mongs pa'i sgrib pa rnam pa de lta bu spangs
245a7(mdo 'grel): pa'i ye shes kyi rgyud la de btags pa'i phyir la/ rgyud kyang btags par yod pa'i phyir don dam par de gang yang med de/ de ni sgro btags pa'i phyir ro snyam du dgongs pa'o/ /da ni 'phags pa rab 'byor gyis bdag nyid dbang
245b1(mdo 'grel): yin pas bdag gi tshig gzung bar 'os par bya ba'i phyir yon tan khyad par can nyon mongs pa med par gnas pa dang/ yon tan thun mongs pa dgra bcom pa'i sgo nas bdag nyid brjod par byed cing/ sems rab tu gzung ba nyid bstan pa'i phyir/
245b2(mdo 'grel): bdag ces bya ba la sogs pa gsol to/ /nyon mongs pa med pa zhes bya ba ni ting nge 'dzin gyi bye brag go /de yang gnyi ga'i cha las rnam par grol ba'i dgra bcom pa kho na bdag la dmigs nas gzhan dag nyon mongs pa skye bar mi rung ngo
245b3(mdo 'grel): snyam nas rnal 'byor la snyoms par 'jug cing/ de las langs pa de dag la dmigs nas gzhan dag nyon mongs pa skye bar mi 'gyur ba ste/ nyon mongs pa med pa des gnas pa'i ngan tshul can gang yin pa de dag la de skad ces bya'o/ /rnam
245b4(mdo 'grel): par dbye ba 'di ni dgar ba'o/ /bdag la lung mi bstan lags so zhes bya ba ni de'i tshe bdag tu lta ba ma spangs pa'i phyir bdag gis rgyun tu zhugs pa'i 'bras bu yang rnyed par dga' na/ gang gnyi ga'i cha las rnam par grol ba'i dgra bcom
245b5(mdo 'grel): pas thob bar bya ba nyon mongs pa med par gnas pa nyid lta smos kyang ci dgos/ snyam du dgongs pa'o/ /ji ltar nyon mongs pa med par gnas par bya snyam pa la ci la yang mi gnas pa zhes bya ba gsol to/ /bdag gis 'bras bu
245b6(mdo 'grel): 'dus byas sam 'dus ma byas 'ga' zhig thob bo snyam pa de ltar mngon par zhen pas su zhig mi gnas pa de nyid nyon mongs pa med par gnas pa zhes phyogs dag tu gsungs te/ gzhan ni ma yin no zhes bya ba'i tha tshig go /de
245b7(mdo 'grel): ni bdag ni de bzhin gshegs pa dgra bcom pa yang dag par rdzogs pa'i sangs rgyas kyis nyon mongs pa ma mchis par gnas pa rnams kyi mchog tu lung bstan te/ bcom ldan 'das bdag 'dod chags dang bral ba dgra bcom
246a1(mdo 'grel): pa lags kyang zhes bya ba ni bdag tu mngon par zhen bas ma yin gyi/ 'o na ji lta zhe na/ tha snyad tsam la mngon par zhen pas yin te/ de ni bdag gis sngar bshad zin to/ /gal te don dam par thob par bya ba dang/ thob par
246a2(mdo 'grel): byed pa ci yang med na bcom ldan 'das byang chub sems dpar gyur pas de bzhin gshegs pa mar me mdzad las chos ji ltar blangs/ 'on te ma slangs na ni de'i tshe bdag cag chos len par 'dod pa rnams kyis de bzhin
246a3(mdo 'grel): gshegs pa byung ba la ci'i phyir mnyes par bya snyam du gang dag de ltar rtag par gyur pa de dag gi thos pa nyung ba bgegs su gyur pa dang dbral ba'i phyir gnas drug pa'i dbang du mdzad nas/ de bzhin gshegs pas de bzhin
246a4(mdo 'grel): gshegs pa dgra bcom pa yang dag par rdzogs pa'i sangs rgyas mar me mdzad las gang blangs pa'i chos de gang yang yod snyam mam zhes bya ba gsungs so/ /rab 'byor gyis kyang dgongs pa snga ma nyid bzung nas/ de ni ma
246a5(mdo 'grel): mchis zhes gsol to/ /don dam par thob par bya ba dang thob par byed pa'i dngos pos chos gang yang blangs pa med de ji ltar sngar bshad pa bzhin no/ /chos thams cad rang bzhin gyis zhi ba'i yang phyir ro/ /de lta mod
246a6(mdo 'grel): kyi de bzhin gshegs pa'i dbang gis tshig gi tshogs sna tshogs pa la sogs pa snang ba'i shes pa byung ba tsam la blangs pa zhes gdags te/ des na thos pa yongs su btsal ba 'bras bu dang bcas pa yin no/ /'dis ni
246a7(mdo 'grel): don gyis na byang chub sems dpa' thos pa yongs su tshol ba'i dus na sangs rgyas byung ba mnyes par bya'o/ /de'i 'og tu sangs rgyas kyi chos rnams blangs par bya'o snyam du mngon par zhen pa mi mthun pa'i phyogs su
246b1(mdo 'grel): yongs su ston te/ de spang ba la 'dun ba dang/ smon lam gyis gnas par bya ba yang ston to/ /mar me mdzad las chos gang yang blangs sam zhes bya ba phyogs tsam zhig brjod pas chos blangs pa'i mtshan ma thams cad zlog par byed do//
246b2(mdo 'grel): blangs pa'i chos de gang yang ma mchis zhes bya ba 'dis ni chos rnams kyi don dam pa gzung du med par rnam par 'jog par byed cing/ de la rnal 'byor du snyoms par 'jug pa dang g.yeng ba tshar gcod pa yang ston to/ /gnas
246b3(mdo 'grel): 'di'i zab pa yang brjod do/ /gal te las dang byed pa po la sogs pa don dam par med pa nyid yin na de'i tshe byang chub sems dpa' dag sangs rgyas kyi zhing yongs su dag pa bsgrub pa'i phyir/ ji ltar smon lam gdab snyam du sems
246b4(mdo 'grel): pa de dag dmigs pa chung ngu yid la byed pa sgom pa bgegs su gyur pa dang dbral ba'i phyir gnas 'dun pa'i dbang du mdzad nas byang chub sems dpa' gang la la zhes bya ba la sogs pa gsungs so/ /mi bden pa zhes bya ba ni brdzun
246b5(mdo 'grel): pa'o/ /gal te de lta na bcom ldan 'das kyis byang chub sems dpa' rnams kyi zhing yongs su dag pa phun sum tshogs pa de dang der ji ltar gsungs snyam du sems shing/ de ci'i slad du zhes zhus pa dang lan du/ zhing bkod pa
246b6(mdo 'grel): rnams zhes bya ba ni zhes bya ba la sogs pa gsungs so/ /zhing mang po dag ni zhing bkod pa rnams so/ /bkod pa de dag med par zhes bya ba ni don dam par yan lag can gyi ngo bo 'am/ rdul phra rab bsags par bkod pa gang
246b7(mdo 'grel): yang med pa'i phyir ro/ /bkod pa de dag ni med pa kho na mod kyi/ 'on kyang rmi lam na dmigs pa'i zhing bkod pa gzhin du ma brtags na dga' ba tsam du kun rdzob tu yod par gsungs te/ de nyid kyi phyir/ zhing bkod pa rnams
247a1(mdo 'grel): zhes bya'o/ /de lta ma yin na don dam pa'i rang bzhin ni brjod par mi nus pas brjod par mi 'gyur ro snyam du dgongs pa'o/ /mi gnas pa gong du yang bshad mod kyi/ brjed ngas pa'i tshul can dag la phan gdags pa'i
247a2(mdo 'grel): don du/ mjug bsdu ba'i thabs kyis dran par bya ba'i phyir/ de lta bas na zhes bya ba la sogs pa gsungs so/ /'di ltar zhes bya ba ni ji skad smos pa'i rnam pas dngos po gang yang grub pa med pa'i phyir de la mi gnas par sems
247a3(mdo 'grel): bskyed par bya'o zhes bya ba'i tha tshig go /lhag ma ni snga ma bzhin no/ /de la mi bden par smra ba'o zhes bya ba 'dis ni don gyis na don dam par bdag gis zhing bkod pa bsgrub bo snyam du mngon par zhen pa mi mthun pa'i phyogs su yongs
247a4(mdo 'grel): su ston te/ zhing bkod pa rnams zhes mtshan ma tsam zhig brjod pas dmigs pa chung du yid la byed pa sgom pa thams cad dang dbral bar yongs su ston to/ /dmigs pa chung du yid la byed pa bsgom pa la/ 'dun pa dang/ smon
247a5(mdo 'grel): lam gdab pa yang ston to/ /bkod pa de dag med par de bzhin gshegs pas gsungs zhes bya ba 'dis ni don dam par 'jog pas rnal 'byor du snyoms par 'jug pa la 'jud de zab pa yang ston to/ /des na zhing bkod pa rnams zhes bya'o
247a6(mdo 'grel): zhes bya ba 'dis ni skur pa 'debs pa'i mdza' bkag nas rnam par g.yeng ba tshar gcod pa ston te/ gnas 'di'i rgya che ba yongs su ston to/ /phung po rnams las sems can gud na med du zin kyang tha mi dad pa zhig yod pa kho na ma yin
247a7(mdo 'grel): nam gzhan du na byang chub sems dpa' sems can yongs su smin par bya ba'i phyir ji ltar 'jug snyam du gang sems pa de sems can yal bar 'dor ba'i mtshan nyid gegs su gyur pa dbral ba'i phyir gnas brgyad pa'i dbang du
247b1(mdo 'grel): mdzad nas 'di lta ste dper na zhes bya ba gsungs so/ /skyes bu zhig ces bya ba ni lha ma yin gyi dbang po sgra can zin te/ de'i lus ni 'dod pa'i khams na ri rab kyi tshad tsam mo/ /de cher zin kyang don med par de'i chen po ste/ bcom ldan 'das
247b2(mdo 'grel): kyis ci'i phyir bstan pa'i dgongs po brjod par 'dod pas/ de ci'i slad du zhes dris pa dang/ dgongs pa de nyid brjod pa'i phyir/ dngos po ma mchis par zhes bya ba smos so/ /don dam par gcig dang du ma'i rang bzhin dang bral ba'i phyir ngo
247b3(mdo 'grel): bo nyid med pa kho na ste/ rmi lam dag na rmis pa'i lus bzhin du de ni kun rdzob nyid du de bzhin gshegs pas gsungs kyi don dam par ni ma yin no/ /des na lus zhes bgyi'o zhes bya ba ni 'dir 'thad pa smras pa'o/ /'di ltar 'di ni kun
247b4(mdo 'grel): rdzob nyid de de'i phyir de skad ces bya'i de lta ma yin na don dam par chos gang yang grub pa med pa'i phyir de skad mi brjod do zhes dgongs pa'o/ /rgyal dpog pa la sogs pa gang dag med pa la dngos por khas len pa de dag dgag pa'i phyir
247b5(mdo 'grel): de dngos po ma mchis pas zhes bya ba smos so/ /dngos po med pa ni dngos po spangs te gnas pa'i mtshan nyid yin pas ji ltar de dang mi mthun pa'i ngo bor mi 'gyur/ /de'i phyir lus zhes bya'o/ de lta ma yin na don dam par lus gang yang
247b6(mdo 'grel): grub pa med pas lus zhes bya ba 'dir ci zhig brjod do de'i phyir dngos po med par bstan pa 'dis ni 'di yongs su bstan pa yin te/ lus kyi tshad ri rab tsam gang yin pa yang gang gi tshe/ don dam par ngo bo nyid med pas bdag nyid
247b7(mdo 'grel): kyi lus ma yin pa de'i tshe ji ltar gzhan dag gis lus ngo bo nyid dang bcas pa 'am bdag dang bcas par 'gyur/ 'di la don gyis na byang chub sems dpa' sems can yongs su smin par bya ba la brtson pa don dam par sems
248a1(mdo 'grel): can du mngon par zhen pa mi mthun pa'i phyogs su ston te/ de spangs bar bya ba'i 'dun ba dang/ smon lam gdab pa yang bstan to/ /skyes bu zhig ces bya ba mtshan ma tsam zhig brjod pas sgo nga las skyes pa la sogs pa lus so
248a2(mdo 'grel): so tha dad pa thams cad gzung bar brjod do/ /de bzhin gshegs pas de dngos po ma mchis par gsungs so/ /zhes bya ba 'dis ni don dam par rnam par 'jog cing de la rnal 'byor du snyoms par 'jug pa'i gnas yongs su ston to/ /zab pa
248a3(mdo 'grel): yang brjod do/ /de dngos po ma mchis pas zhes bya ba 'dis ni g.yeng ba tshar gcod pa ston to/ /da ni chos kyi rnam grangs 'di shin tu don che bar brjod pas phyi bstan bcos la mngon par zhen pa rnams de la rjes su chags pa rnam par
248a4(mdo 'grel): g.yeng ba dang/ dpral ba'i phyir gnas dgu pa'i dbang du mdzad nas rab 'byor 'di ji snyam du sems zhes bya ba gsungs so/ /'dis rnam pa bzhis chos kyi rnam grangs 'di'i khyad par yongs su ston te/ bsod nams yongs su sdud pa dang/ lha la
248a5(mdo 'grel): sogs pa rim gro byed pa dang/ bya dka' ba byed pa dang/ de bzhin gshegs pa la sogs pa dang mtshungs par byed pa'o/ /de la bsod nams yongs su sdud pa ni gzhi de las bsod nams mang du bskyed ces gang gsungs pa'o/ /lha la
248a6(mdo 'grel): sogs pas rim gro byed pa ni/ sa phyogs de mchod rten du gyur pa yin zhes gang gsungs pa'o/ /bya dka' ba byed pa ni/ de dag ngo mtshar rab dang ldan par 'gyur ro zhes gang gsungs pa'o/ /de bzhin gshegs pa la sogs pa dang
248a7(mdo 'grel): mtshungs par byed pa ni/ sa phyogs de na ston pa 'am bla ma lta bu gang yang rung ba gnas so zhes gang gsungs pa'o/ /de la rin po che'i sbyin pa'i bsod nams brjod pa khyad par rnam pa gnyis kyis khyad par du 'phags par
248b1(mdo 'grel): yongs su bstan te/ dngos po'i khyad par dang/ zhing gi khyad par ro/ /dngos po'i khyad par 'phags pa yang rgya che ba dang/ gya nom pa'o/ /de la rgya che ba ni gzhi'i bye brag gis rab tu mang ba ste/ 'jig rten gyi khams de snyed ces gang gsungs pa'o//
248b2(mdo 'grel): gya nom pa ni 'jig rten na shin tu dkon par grags pa ste/ rin po che sna bdun gyis rab tu gang bar byas te zhes gsungs pa'o/ /zhing ni bdag dang gzhan gyi don phun sum tshogs pa dang ldan pas khyad par du 'phags pa'o/ /de la gzhan gyi
248b3(mdo 'grel): phun sum tshogs pa ni spang bar bya ba dang/ blang bar bya ba'i de kho na gzhan dag la phyin ci ma log par ston pa'i phyir te/ de bzhin gshegs pas zhes gsungs pa'o/ /de dngos po'i de kho na de ji lta ba de bzhin du gsungs bas nges pa'i tshig tu
248b4(mdo 'grel): na de bzhin du gsungs ba zhes bya'o/ /bdag gi don phun sum tshogs pa ni ye shes dang spangs pa phun sum tshogs pa tha dad pas rnam pa gnyis te/ de la dgra bcom pa zhes bya ba 'dis ni spangs pa phun sum tshogs pa bstan te/ nyon
248b5(mdo 'grel): mongs pa'i dgra bcom pas nges pa'i tshig tu na dgra bcom pa zhes bya'o/ /yang dag par rdzogs pa'i sangs rgyas zhes bya ba 'dis ni ye shes phun sum tshogs pa bstan to/ /de'i phyir tshig gsum smos pa 'bras bu dang bcas pa yin no zhes
248b6(mdo 'grel): spyir bsdu ba'i don to/ /mos par bya zhes bya ba ni 'dod pa ste/ mos pa bskyed par bya'o khong du chud par bya'o zhes bya ba ni rtogs par bya ba ste/ shes rab kyi bskyed do zhes bya ba'i tha tshig go /'di la snga ma ni phyi ma'i 'bras bu'o/ /yang na
248b7(mdo 'grel): phyi ma ni snga ma'i bshad pa'o/ /bshad ces bya ba ni sgra'o/ /yang dag par bstan ces bya ba ni 'dod pa ste mos pa bskyed pa'i don to/ /grangs med ces bya ba ni grangs kyis yongs su bcad par mi nus pa'i phyir ro/ /dpag tu med ces
249a1(mdo 'grel): bya ba ni mthu dpag par mi nus pa 'am dpe med pa'i phyir ro/ /'don ces bya ba ni bdag nyid yi ge kha ton du byed pa'o/ /ston ces bya ba ni gzhan dag la tshig gi don yang dag par ston pa'o/ /yang na 'don pa ni tshig go /
249a2(mdo 'grel): ston pa ni don to/ /mchod rten du gyur ces bya ba ni phyag bya bar 'os pa'o/ /mchod rten nyid mchod rten du gyur pa ste/ dper na dbang du gyur ces bya ba bzhin no/ /'di ltar gang zag la bdag med pa tsam gyi tshigs su bcad pa bstan pas kyang mchod rten
249a3(mdo 'grel): du gyur pa yin na bdag med pa gnyi ga bstan pa lta smos kyang ci dgos snyam du dgongs pa'o/ /len pa zhes bya ba ni tshig go /'dzin pa zhes bya ba ni mi brjed pa'o/ /klog ces bya ba ni glegs bam du byas pa'o/ /kun chub par byed ces bya ba ni don
249a4(mdo 'grel): te/ 'dis ni thos pa las byung ba'i shes rab kyis 'dzin par bstan to/ /bsam pa dang bsgom pa'i shes rab kyis kyang 'dzin pa'i phyir tshul bzhin zhes bya ba gsungs te/ don phyin ci ma log par khong du chud ces bya ba'i tha tshig go /
249a5(mdo 'grel): kha cig las ni 'dzin ces bya ba'i tshig gcig pu 'byung ste/ de la 'dzin pa ni tshig dang don gnyis gar blta bar bya'o/ /ngo mtshar rab ces bya ba ni chos zab cing rgya che ba rnam pa 'di lta bu khong du chud pa'i phyir ro/ /ston pa gnas zhes bya
249a6(mdo 'grel): ba ni ni chos smra ba ste/ ston pa'i mdzad pa mdzad pa'i phyir te/ de nyid sangs rgyas bcom ldan 'das mngon sum du bzhugs pa dang 'dra'o zhes bya ba'i tha tshig go /bla ma lta bu gang yang rung ba zhes bya ba ni 'phags pa 'jam pa'i
249a7(mdo 'grel): dbyangs la sogs pa gang yang rung ba ste/ de'i mdzad pa bsgrub pa'i phyir chos smra ba de gnas par blta'o/ /kha cig las ni gzhan dang gzhan dag ces tshig gnyis 'byung ste/ de ni bla ma lta bu thams cad kyi rnam grangs te/ de na gnas zhes bstan
249b1(mdo 'grel): pa'i phyir ro/ /'di thams cad kyis ni gnas 'di'i rgya che ba bstan to/ /don gyis ni dam pa'i chos yongs su bzung ba btang nas phyi'i bstan bcos la rjes su chags pa mi mthun pa'i phyogs yongs su bstan te/ de la rjes su chags pa yongs su btang la chos la brtson
249b2(mdo 'grel): par bya ba la 'dun pa dang/ smon lam btab pa ston to/ /chos kyi rnam grangs 'di las zhes bya ba mtshan ma tsam zhig smos pas phyi'i bstan bcos la rjes su chags pa spangs te/ dam pa'i chos thams cad la brtson par bya'o zhes yongs su ston to/ /chos kyi
249b3(mdo 'grel): rnam grangs 'di nus pa bsam gyis mi khyab pa dang ldan pas gzhan la phan gdags pa'i don du ming thos pa tsam gyis kyang sems can rnams kyi bsod nams kyi bsod nams skye bar brjod pa'i phyir 'phags pa rab 'byor gyis 'di'i ming ci lags zhes zhus so//
249b4(mdo 'grel): 'di ji ltar bzung bar bgyi zhes bya ba ni 'di gzung bas kyang bsod nams dpag tu med par 'gyur bar yongs su ston to/ /shes rab kyi pha rol tu phyin pa zhes bya ba ni gang gi ming de yin pa de la de skad ces bya'o/ /'dis shes bya'i pha rol rtogs
249b5(mdo 'grel): shing yongs su gcod pas pha rol tu phyin pa'o/ /de ni shes rab kyang yin la pha rol tu phyin pa yang yin no zhes bsdu ba'o/ /yang na shes rab kyi pha rol ni shes rab kyi pha rol te de 'di rtogs shing yongs su gcod pas na de skad ces bya'o/ /de la
249b6(mdo 'grel): shugs kyis na de bzhin gshegs pa'i shes rab rnam pa thams cad kyi mchog dang ldan pa ste/ shes rab gzhan gyis ni pha rol gzhal bar mi nus so/ /yang na shes rab kyi pha rol tu phyin pa ni son to zhes bya ba'i tshig 'di nyid do/ /
249b7(mdo 'grel): de ni ji skad smos pa'i shes rab kho na ste/ gzhan ni de'i pha rol tu 'gro mi srid pa'i phyir ro/ /'dis sbyin pa'i pha rol tu phyin pa la sogs pa yang bshad pa yin no/ /de brjod par 'gyur bas chos kyi rnam grangs 'di la yang de skad ces
250a1(mdo 'grel): bya'o/ /rol rnyed ma phrogs pa la sogs pa snyan dngags sbyar ba bzhin no/ /de ni bcom ldan 'das kyis so so rang gis rig par bya ba nyid yin pas thun mong ma yin pa'i phyir dang/ de don dam par yang ma skyes pa'i phyir de sgras brjod
250a2(mdo 'grel): mi srid do snyam du sems pa'i bsam pa las brtags nas de ci'i slad du zhes zhus pa dang/ lan du rab 'byor de bzhin gshegs pas shes rab kyi pha rol tu phyin pa gang gsungs pa de zhes bya ba bka' stsal to/ /de don dam par so so rang
250a3(mdo 'grel): gis rig par bya ba yin pas thun mong ma yin pa'i phyir dang/ don dam par chos thams cad shin tu ma skyes pa'i phyir sgras brjod du mi rung mod kyi/ 'on kyang rnam par rtog pa'i gzugs brnyan gyi rang gi ngo bo la phyi rol tu sgro btags te/
250a4(mdo 'grel): rnam par rtog pa de yang rang bzhin gyis 'khrul pa yin pas des sgro btags pa'i rnam pa de yang brdzun pa nyid do/ /des na shes rab kyi pha rol tu phyin pa rnam par rtog pa'i gzugs brnyan du gyur pa gang de bzhin gshegs pas gsungs
250a5(mdo 'grel): shing sgros go bar byas pa de nyid pha rol tu phyin pa med pa yin gyi de bzhin gshegs pa'i shes rab ni ma yin te/ de ni bden pa'i kun rdzob tu shes bya'i pha rol tu son pa'i phyir ro/ /de lta ma yin na bcom ldan 'das thams cad
250a6(mdo 'grel): mkhyen par ji ltar 'gyur/ rtogs par byed pa 'khrul pas de dang rnam par rtog pa'i gzugs brnyan du gyur pa tha dad par khong du mi chud pa'i phyir ro/ /des shes pa'i ngo bor don dam pa'i shes rab de nyid de bzhin gshegs pas
250a7(mdo 'grel): gsungs zhes bya'o/ /des na de ltar bstan pa la 'gal ba med do snyam du dgongs pa'o/ /yang na de bzhin gshegs pa'i shes rab gang yin pa rtogs par byed pa'i dor de bzhin gshegs pas gsungs pa de nyid don dam par med pa kho na ste//
250b1(mdo 'grel): de don dam par na pha rol tu 'gro ba med pa'i phyir ro/ /nyid ces bya ba'i sgra ni pha rol tu phyin pa med ces bya ba'i 'og tu gzhag par blta'o/ /'dis ni don dam pa rnam par 'jog cing de la rnal 'byor du snyoms par 'jug pas ji ltar bsgrub par bya
250b2(mdo 'grel): ba yongs su bstan to/ /ji ltar shes rab kyi pha rol tu phyin pa rnam par rtog pa'i gzugs brnyan gyi rang gi ngo bo kho na la phyi rol tu sgro btags nas bcom ldan 'das kyis gsungs kyi/ gzhan du ma yin pa de bzhin du/ chos thams cad kyang
250b3(mdo 'grel): de bzhin gshegs pas gsungs par bstan pa'i phyir rab 'byor 'di ji snyam du sems zhes bya ba gsungs te/ don dam par chos thams cad grub pa med pa'i phyir ro/ /grub tu chug na yang rang gi mtshan nyid rnams ni/ thun mong ma
250b4(mdo 'grel): yin pas brnga gdags mi nus pa'i phyir ro/ /spyi'i mtshan nyid ni btags pa'i phyir ro/ /rang gi mtshan nyid dang spyi'i mtshan nyid las ma gtogs pa brjod par bya ba gzhan ni med de/ de gnyis phan tshun spangs te gnas pa'i mtshan
250b5(mdo 'grel): nyid yin pa'i phyir ro/ /de lta bas na don dam par gang de bzhin gshegs pas gsungs pa'i chos de gang yang med par dgongs pa'i gnas rab 'byor gyis bcom ldan 'das de bzhin gshegs pas gsungs pa'i chos de gang yang ma
250b6(mdo 'grel): mchis so zhes gsol to/ /'dis ni rnam par g.yeng ba tshar gcad pa dang zab pa bstan to/ /de ltar chos thams cad la bdag med par rgya cher bstan du zin kyang/ las dang po ba gang dag 'di snyam du ji ltar chos thams cad bdag med par
250b7(mdo 'grel): bsgom snyam sems pa de dag dngos po'i mtshan ma zil gyis gnon pa la thabs mi mkhas pa dang dbral ba'i phyir gnas bcu pa'i dbang du mdzad nas/ rab 'byor 'di ji snyam du sems zhes bya ba la sogs pa gsungs so/ /'di la
251a1(mdo 'grel): thabs rnam pa gnyis kyis gcig dang du ma'i rang bzhin dang bral bar khong du chud pas chos thams cad bdag med par bsgom par bya'o zhes ston to/ /de la thabs rnam pa gnyis ni bsrab par bya ba'i thabs rang
251a2(mdo 'grel): snang ba med par bya ba'i thabs so/ /de la sa'i rdul ji snyed yod pa zhes bya ba 'dis ni gcig pu'i rang bzhin dang bral bar khong du chud na bsrab par bya ba'i thabs yin par ston to/ /'jig rten gyi khams de ni gcig pur rigs
251a3(mdo 'grel): pa ma yin te/ bsgribs pa dang ma bsgribs pa la sogs pa 'gal ba'i chos dang ldan pa'i phyir ro/ /des na du mar bshig na rdul phra rab bshig par khas blang bar bya'o/ /de'i phyir rdul phra rab tu bsgom na gcig pu nyid du spong
251a4(mdo 'grel): par 'gyur zhes ston to/ /byang chub sems dpa' phal cher dmigs ba chung ngu ma yin pa yid la byed pas stong gsum gyi stong chen po'i 'jig rten gyi khams la dmigs pa'i phyir stong gsum gyi stong chen po zhes smos so/ /'dis ni rgya che ba yongs su bstan te/ rdul phra rab de dag kyang phyogs cha'i bye
251a5(mdo 'grel): brag gis tha dad pa'i phyir grub pa med pa kho na yin na/ ji ltar rdul de mang por 'gyur zhes rgol ba'i bsam pa la brtags nas ci'i slad du zhes gsol nas/ 'dir lan du sa'i rdul gang lags pa de zhes bya ba de gsol to/ /sa'i rdul
251a6(mdo 'grel): gcig pa nyid du 'dzin pa gsal ba'i phyir rdul phra rab kyi ngo bor gsungs pa gang yin pa de ni rdul med pa kho na ste/ don dam par na sgyu mas sprul pa'i ngo bo bzhin du rdul phra rab med pa kho na las blos rab tu brtags pa'i bdag
251a7(mdo 'grel): nyid yin pa'i phyir ro/ /'di ni gcig pur 'dzin pa'i thabs tsam du gsungs par zad kyi/ don dam par ni ma yin no/ /des na sa'i rdul zhes bgyi'o zhes bya ba ni de rigs pa'i kun rdzob tu yod pa'i phyir ro/ /de lta ma yin na
251b1(mdo 'grel): don dam par de med pa'i phyir dang/ rang gi mtshan nyid ni brjod du mi rung ba'i phyir brjod par mi 'gyur ro snyam pa kho nar dgongs pa'o/ /brjod pa'i kun rdzob tu de bstan par yang mi rigs te/ de'i rang gi ngo bo ni gzhan yang mi snang ba'i phyir ro/ /'dis
251b2(mdo 'grel): ni du ma'i rang bzhin dang bral bar khong du chud pa'i thabs ni snang ba med par bya ba yin par ston to/ /'di ltar mjug tu phra rab rnams kyang rigs pas so sor brtags nas snang bar byed pa na/ 'jig rten gyi khams rnams du ma'i rang bzhin dang
251b3(mdo 'grel): bral bar rtogs par 'gyur zhing de'i 'og tu rang bzhin med par khong du chud do/ /de ltar re zhig snod kyi 'jig rten gcig dang du ma'i rang bzhin dang bral bas rang bzhin med pa kho nar brjod nas sems can gyi 'jig rten yang brjod
251b4(mdo 'grel): pa'i phyir/ 'jig rten gyi khams gang lags pa de zhes bya ba gsol to/ /'jig rten gyi khams ni 'dir sems can gyi 'jig rten la dgongs pa ste/ gzhan ni sngar bshad zin pa'i phyir ro/ /de khams ma mchis par zhes bya ba ni de
251b5(mdo 'grel): gcig dang du ma'i rang bzhin dang bral ba'i phyir ro snyam du dgongs pa ste/ 'di ltar re zhig de las gzugs kyi phung po gang yin pa de ni snod kyi 'jig rten nyid kyis bshad do/ /phung po lhag ma bzhi ni ji ltar gcig dang du ma'i rang
251b6(mdo 'grel): bzhin dang mi ldan par sngar dpyad pa nyid do/ /de lta bas na chos thams cad sgyu ma ba bzhin du don dam par rang bzhin med par rnal 'byor pa rnams kyis mthong ngo/ /'dis ni zab pa yang brjod do/ /don gyis na don dam par snod
251b7(mdo 'grel): dang sems can gyi 'jig rten la dngos por mngon par zhen pa mi mthun pa'i phyogs su yongs su bstan to/ /de spang par bya ba'i phyir 'dun pa dang/ smon lam gdab pa yang bstan te/ stong gsum gyi stong chen po'i 'jig rten
252a1(mdo 'grel): gyi khams zhes mtshan ma tsam zhig yongs su brjod pas dngos po mdza' dag rang bzhin med par bsgom par yongs su bstan to/ /de rdul ma mchis par zhes bya ba dang/ khams ma mchis par zhes bya ba 'dis ni don dam
252a2(mdo 'grel): par rnam par 'jog pas rnal 'byor du snyoms par 'jug pas ji ltar bsgrub par bya ba de yongs su bstan to/ /des na 'jig rten gyi khams zhes bgyi'o zhes bya ba 'dis ni skur pa 'debs pa'i mdza' bkag nas g.yeng ba
252a3(mdo 'grel): tshar gcod pa bstan to/ /da ni byang chub sems dpa' gang dag bsod nams kyi tshogs bsgrub pa'i shin tu phan 'dogs pas bcom ldan 'das la mchod pa na de'i sku rnam par mi 'jig pa de dag bsod nams kyi tshogs
252a4(mdo 'grel): yongs su rdzogs par mi 'gyur te/ yang dag pa yid la byed pa la ma zhugs pa'i phyir ro/ /de bas na de dag tshogs ma bsags pa dang bral ba'i phyir gnas bcu gcig pa'i dbang du mdzad nas/ rab 'byor 'di ji snyam du
252a5(mdo 'grel): sems zhes bya ba la sogs pa gsungs so/ /'dir spyir bsdu ba'i don ni 'di yin te/ de bzhin gshegs pa la mchod pa dang/ rim gro byed pa na mtshan phun sum tshogs pas de bzhin gshegs par mi lta'i/ /'o na ji lta bu
252a6(mdo 'grel): zhe na/ don dam pa chos nyid du zhes bya ba'o/ /lhag ma'i bshad pa ni gzugs kyi sku thob par 'dun pa'i gnas dang 'dir mthun no/ /'di la tshig zlos pa snyam du dogs par yang mi bya ste/ sngar ni gzugs kyi sku thob par
252a7(mdo 'grel): 'dun pa'i dus na de rnam par gzhig par bstan/ da ni de bzhin gshegs pa la mchod pa dang rim gro bya ba'i dus na bstan pas tha dad do/ /'dir don gyis na gzugs kyi sku la de bzhin gshegs par mngon par
252b1(mdo 'grel): zhen pa mi mthun pa'i phyogs su yongs su bstan te/ de spang bar bya ba'i phyir 'dun pa dang smon lam gdab par yang bstan to/ /mtshan phun sum tshogs pa zhes mtshan ma tsam zhig brjod pas gzugs kyi sku mdza' dag yongs su bstan to/ /mtshan ma
252b2(mdo 'grel): mchis par zhes bya ba ni don dam pa rnam par 'jog pa'o/ /des na zhes bya ba la sogs pas ni g.yeng ba tshar gcod pa bstan to/ /de ltar chos thams cad la bdag med par rtogs par bya ba'i thabs bstan du zin kyang lus dang srog
252b3(mdo 'grel): la chags shing rnyed pa dang bkur sti la bsdu ba gang dag le lo dang rnyed pa dang bkur sti dang bsod snyoms la chags par gyur pa de dag de la chags pa dang dbral ba'i phyir gnas bcu gnyis pa'i dbang du mdzad nas/ rab 'byor skyes pa
252b4(mdo 'grel): 'am bud med gang gis zhes bya ba la sogs pa gsungs so/ /'dis ni snying po med pa sdug bsngal brgya stong du ma'i gnas lus gcig gi phyir khyed la chags nas lus 'di snyed yongs su btang bas kyang mi rnyed pa'i bsod nams gang yin pa
252b5(mdo 'grel): de'i bar chad byed kyis/ lus dang srog la mi lta ba'i sems kyis bdag nyid thams kyis 'di la brtson par bya ba'i rigs so zhes yongs su bstan to/ /'dis ni don gyis na le lo la sogs pa mi mthun pa'i phyogs su yongs su bstan te/ de spang
252b6(mdo 'grel): ba'i phyir dam pa'i chos yongs su gzung ba la sogs pa'i don du 'dun pa dang smon lam gdab pa yang ston to/ /chos kyi rnam grangs 'di las zhes mtshan ma tsam zhig brjod pas ni theg pa chen po mdza' dag la nyan pa la sogs par
252b7(mdo 'grel): mdzad pa'o/ /bsod nams ches mang du zhes bya ba 'dis ni rgya che ba brjod do/ /chos kyi shugs kyis zhes bya ba ni chos la dang pa'i shugs kyis zhes bya ba'i tha tshig go /'phags pa rab 'byor mchi ma byung ba de yang bcom ldan 'das 
253a1(mdo 'grel): kyi byin gyi rlabs kyis le lo can gzhan dag theg pa chen po'i chos rmad du byung ba brjod pas shin tu dad pa bskyed pa'i don du blta bar bya'o/ /de'i phyir lag pas mchi ma phyis nas bcom ldan 'das la 'di skad ces
253a2(mdo 'grel): gsol to/ /chos kyi rnam grangs 'di de bzhin gshegs pas ji snyed pas gsungs pa ni bcom ldan 'das ngo mtshar lags so/ /zhes bya ba gsol to/ /ji snyed pas zhes bya ba ni byed pa'i bye brag ste/ bshad par bya bar 'os pa'i chos
253a3(mdo 'grel): rnam pa ji snyed kyis byang chub sems dpa' rnams la gsungs zhes bya ba'i tha tshig go /ci'i snyam pa la/ bdag gi ye shes skyes tshun chad ces bya ba gsol te/ tshun chad ces bya ba ni 'phags pa'i bden pa'i spyod yul ba'i ye shes skyes pa
253a4(mdo 'grel): nas bzung ste/ de'i bar gyi chos kyi rnam grangs bsod nams kyi 'bras bu mchog tu ji skad bstan pa nyan thos dang rang sangs rgyas kyi spyod yul ma yin pa 'di lta bu sngon chad ma thos so zhes bya ba'i tha tshig go /'dis ni rnyed
253a5(mdo 'grel): dka' bar brjod do/ /de ltar bsod nams khyad zhugs pa de thos nas brtson 'grus brtsams te 'jug pa gang dag chos 'di la sgra ji bzhin du 'du shes par 'gyur ba de dag gi nyes pa de yongs su spang ba'i phyir ngo mtshar rab ces
253a6(mdo 'grel): bya ba 'di gsol te/ bsod nams rgya chen po skyed pa skye bo ma rabs kyis dad par dka' ba de lta bu la mos pa'i phyir dang/ gang zag dang chos la bdag med pa shin tu zab pa la mos pa'i phyir bdag lta bu gang zag la bdag med pa tsam
253a7(mdo 'grel): rtogs pa dag pas de dag ngo mtshar rab dang ldan par 'gyur ro/ /yang dag par 'du shes zhes bya ba ni/ don phyin ci ma log par 'du shes pa la bya'i/ sgra ji bzhin du mngon par zhen nas 'di ni yang dag pa'o snyam du 'du shes pa la ni mi
253b1(mdo 'grel): bya'o/ /'di ltar 'dir chos thams cad rang bzhin med pa don dam pa la dgongs nas bstan gyi kun rdzob tu ni rang bzhin med pa ma yin pa'i phyir ro/ /des na mthong ba la sogs pa dang 'gal ba ma yin no snyam du dgongs pa'o/ /gal te yang
253b2(mdo 'grel): dag par 'du shes pa yod na 'du shes yod par bya ba yang don dam par yod par 'gyur te/ 'du shes par bya ba med na 'du shes kyang med par thal bar 'gyur ba'i phyir ro/ /de'i phyir chos thams cad don dam par rang bzhin med par ji ltar
253b3(mdo 'grel): 'grub snyam du sems pa'i klan ka la brtags nas/ de ci'i slad du zhes bya ba gsol te/ lan du bcom ldan 'das yang dag par 'du shes pa gang lags pa zhes bya ba gsol to/ /'du shes par bya ba dang/ gang yang med pa dang/ gcig dang
253b4(mdo 'grel): du ma'i rang bzhin dang bral ba'i phyir don dam par de nyid 'du shes med pa ste/ de'i phyir yang dag par 'du shes pa de la yang dag par 'du shes par mi bya'o zhes bstan to/ /gang gi phyir ma brtags na dga' ba tsam du yod pa de'i phyir
253b5(mdo 'grel): de yang dag par 'du shes zhes de bzhin gshegs pa gsungs ngo/ /de lta ma yin na rnam pa thams cad du med pa'i phyir gsungs par mi 'gyur ro/ /'dis ni don dam par rnam par 'jog cing ji ltar rnal 'byor du snyoms par 'jug
253b6(mdo 'grel): pas bsgrub par bya ba dang/ ji ltar rnam par g.yeng ba tshar gcad par bya ba de gnyi ga bstan to/ /zab pa yang brjod do/ /sgro 'dogs pa dang skur pa 'debs pa'i mdza' yang spangs so/ /le lo can de dag nyid ngo mtshar ba bskyed pa'i phyir bdag chos
253b7(mdo 'grel): kyi rnam grangs 'di bshad pa la rtog cing mos pa ni bdag la ngo mtshar ma lags kyi/ bcom ldan 'das slad ma'i tsha slad ma'i dus lnga brgya pa tha ma la sems can gang dag chos kyi rnam grangs 'di len pa dang/ 'dzin pa dang/ kun chub par bgyid pa
254a1(mdo 'grel): de dag ni ngo mtshar rab dang ldan par 'gyur ba lags so zhes bya ba gsol to/ /'dir spyir bsdu ba'i don ni 'di yin te ma 'ongs pa na dam pa'i chos rab tu rnam par 'jig par 'gyur ba'i dus na byang chub sems dpa' gang dag
254a2(mdo 'grel): chos kyi rnam grangs 'di 'dzin par 'gyur la/ de dag gang zag la sogs par 'dzin par mi 'gyur ba de lta bu dag kyang 'byung bar 'gyur na/ khyed cag dam pa'i chos kyi dga' ston dang bcas pa'i dus na yang sgrub pa de 'dra ba med
254a3(mdo 'grel): pas na 'di ni khyed kyi shin tu ngo tsha ba'i gnas yin no zhes bya ba'o/ /de la bdag ces bya ba ni gang zag la bdag med par rtogs pa'o/ /'di zhes bya ba ni gang zag dang chos la bdag med par yongs su ston pa'o bshad pa la zhes bya ba ni
254a4(mdo 'grel): bcom ldan 'das kyis mngon sum du gsal bar mdzad pa la'o/ /rtog pa zhes bya ba ni dang pa'i rnam pa ste dang par ston to/ /mos pa zhes bya ba ni yid ches pa'i rnam pa'o/ /sems can de dag ces bya ba ni bcom ldan 'das dang bskal
254a5(mdo 'grel): pa ma 'ongs pa'i dus na 'byung ba dag go /'dir len pa la sogs pa'i tshig smos pa gang yin pa de ni sngar bshad par zad do/ /de ni 'di skad du bstan par 'gyur te/ gang zag la bdag med pa tsam rtogs pa bdag bcom ldan
254a6(mdo 'grel): 'das la mngon sum du thos pa'i stobs kyis bdag med pa gnyis kyi tshul stan par byed pa'i chos 'di lta bu la dang cing yid ches pa tsam du gyur pa gang yin pa de ngo mtshar ma yin gyi/ gang bcom ldan 'das dang bskal pa
254a7(mdo 'grel): na 'di la 'dzin pa la sogs pa'i rim gyis chos kyi rnam grangs 'di lta bu rtogs nas kun chub par byed pa de dag ngo mtshar rab dang ldan par 'gyur te/ bcom ldan 'das dang bskal pa theg pa chen po spong ba mang ba na de la dad
254b1(mdo 'grel): pa skyes pa ni shin tu dkon pa'i phyir ro snyam du dgongs pa'o/ /'dis ni le lo spangs te dam pa'i chos bzung ba la sogs pa la bdun pa dang/ smon lam gyis gnas par bya ba bstan pa yin no/ /de dag lung 'ba' zhig dang ldan par 'gyur bar ma zad
254b2(mdo 'grel): kyi rtogs pa phun sum tshogs par yang bstan pa'i phyir yang bcom ldan 'das zhes bya ba gsol to/ /bdag ces bya ba la sogs pa smos pa ni mtshon pa ste/ des na de dag chos su 'du shes 'jug par mi 'gyur te/ bdag med pa gnyi ga
254b3(mdo 'grel): cig car rtogs pa'i phyir ro/ /gal te bdag med pa la sogs pa yod na ni de'i tshe nges par der 'du shes pa yang 'jug go snyam du sems pa la/ de ci'i slad du zhen zhes gsol nas/ lan du bdag tu 'du shes pa zhes bya ba gsol to//
254b4(mdo 'grel): 'dis ni bdag la sogs pa ji skad smos pa ltar re zhig zhog gi gang 'di ni nga'o snyam du bdag tu 'du shes pa skye bo thams cad la grags pa de yang brtags pa'i khur mi bzod pas ci yang ma yin na bdag la sogs pa myong ba med pa
254b5(mdo 'grel): dngos po yod par mi 'gyur ba lta smos kyang ci dgos so zhes de skad ston te/ 'dis na rnal 'byor du snyoms par 'jug pa bstan to/ /gal te bdag la sogs pa med du zin kyang de dag tu phyin ci log tu gyur nas/ bdag la sogs par
254b6(mdo 'grel): 'du shes 'jug par mi 'gyur ro zhes bya ba ci mngon snyam du sems pa'i dri ba nang du brjod pa bzhag pa la brtags nas/ de ci'i slad du zhes gsol te/ lan du sangs rgyas bcom ldan 'das rnams ni 'du shes thams cad dang bral
254b7(mdo 'grel): ba'i slad du'o zhes bya ba gsol to/ /'di la don ni 'di yin te/ dngos po ma lus par de kho na ji lta ba bzhin du thugs su chud pas sangs rgyas bcom ldan 'das rnams zhes bya'o/ /don dam par 'du shes par bya ba gang yang med pas
255a1(mdo 'grel): de dag gang du yang 'du shes mi 'jug go /de lta ma yin na phyin ci log tu 'gyur ro/ /byang chub sems dpa' rnams ni sangs rgyas kyi rjes su slob pas 'jug pa yin no/ /de lta ma yin na de'i go 'phang thob par ji ltar 'gyur/
255a2(mdo 'grel): des na sangs rgyas bcom ldan 'das rnams kyis 'du shes thams cad dang bral ba la ji ltar bslabs pa de bzhin du/ byang chub sems dpa' rnams kyis kyang bslab par bya'o/ /de ci'i phyir byang chub sems dpa' gang dag de'i rjes su slob pa
255a3(mdo 'grel): de dag bdag la sogs par 'du shes mi 'jug par nges so/ /de de bzhin no/ zhes bya ba ni gdul ba rnams des pa'i phyir bcom ldan 'das kyis zhal gyis bzhes nas lan gnyis su gsungs so/ /'di yan chad ni brtson 'grus las ldog
255a4(mdo 'grel): pa'i dbang du mdzad de gsungs so/ /da ni gang zag chos zab mo 'di thos nas yid skrag ste/ thog ma kho nar brtson 'grus mi rtsom pa de dag brtson 'grus mi rtsom pa de dang dbral ba'i phyir sems can gang dag ces bya ba la sogs pa gsungs so
255a5(mdo 'grel): skrag na brtson 'grus mi rtsom ste/ nyan thos kyi theg par ni bcom ldan 'das kyis 'di ni chos tsam du zad de 'di la gang zag ni med pa kho na'o zhes bstan la/ theg pa chen por ni chos tsam po de yang brdzun pa'o zhes bstan pas de la thog ma
255a6(mdo 'grel): thos pa'i dus na lhan cig skyes pa'i bdag tu lta ba dang 'brel pa'i snying can lus ma bsgoms pa dag gang zag la bdag med pa thos nas nga med do zhes skrag par 'gyur te/ de dgag pa'i phyir mi skrag pa zhes bya ba gsungs so/ /gang dag chos
255a7(mdo 'grel): tsam la mngon par zhen pa de dag chos la bdag med pa bstan pa thos pa'i dus na kun tu skrag par 'gyur te/ chos tsam po gang yin pa de yang med pas kye ma'o bdag ni ma rung ngo snyam du sems te/ phyogs bcur bltas kyang skyabs med pas kun tu skrag
255b1(mdo 'grel): par 'gyur bas de dgag pa'i phyir kun tu mi dngang zhes bya ba gsungs so/ /sems pa'i dus na gnyi ga med par sbyor mi nus pas kun tu dngang bar 'gyur te/ bdag cag gis ji ltar bdag med pa gnyi ga khong du chud par bya zhes thog ma kho nar kun tu skrag par 'gyur bas de dgag pa'i
255b2(mdo 'grel): phyir kun tu dngang bar mi 'gyur zhes bya ba gsungs so/ /gzhan dag na re bdag med pa rnam pa gnyis khong du ma chud pas skrag pa gang yin pa de'i chung ngu dang 'bring dang chen po rnams tshigs gsum po dag gis go rim bzhin du bstan to zhe'o/ /gzhan dag na
255b3(mdo 'grel): re skrag pa rnam pa gsum ni thos pa dang/ sems pa dang/ bsgom pa'i dus na'o zhe'o/ /da ni rnyed pa dang bkur sti la chags pa dang dbral ba'i phyir ci'i phyir de dag ngo mtshar rab dang ldan par 'gyur zhes thos par 'dod pa la phan gdags pa'i phyir bdag nyid kyis dri ba
255b4(mdo 'grel): sngon du btang nas de ci'i phyir zhe na zhes bya ba gsungs so/ /pha rol tu phyin pa dam pa 'di ni zhes bya ba smos te/ shes rab kyi pha rol tu phyin pa 'di ni byang chub dang nye ba'i rgyu yin pa dang/ 'di dang bral ba'i sbyin pa la sogs pa pha rol tu phyin pa med pa'i phyir
255b5(mdo 'grel): pha rol tu phyin pa thams cad kyi mchog yin no/ /nga nyag gcig gis 'di dam par gsungs pa ma yin gyi/ sangs rgyas thams cad kyis kyang 'di dam par gsungs so zhes bstan pa'i phyir pha rol tu phyin pa dam pa gang zhes bya ba gsungs so/ /'dis ni sangs
255b6(mdo 'grel): rgyas gcig gis gsungs pa yang don phyin ci ma log pas de bzhin nyid du gzung na gang sangs rgyas thams cad kyis gcig tu dgongs pa lta smos kyang ci dgos zhes de skad ston to/ /des na dam pa la bdag nyid thams cad kyis sgrub na ji ltar
255b7(mdo 'grel): ngo mtshar dang ldan par mi 'gyur/ dam par bstan pa 'dis ni ngo tsha ba'i gnas gnyis pa bstan pa yin te/ de 'di ltar chos 'di mchog yin na khyed 'di ltar rnyed pa dang bkur sti la chags te bag med par gnas pa de ni shin tu ngo
256a1(mdo 'grel): tsho bar byed pa'o zhes bya'o/ /'dis ni sems rab tu bzung ba bstan to/ /de ltar ngo tsha ba'i gnas bshad du zin kyang gang dag sdug bsngal mi bzod pas shin tu brtson 'grus brtson par mi spro ba de dag sdug bsngal mi bzod pa
256a2(mdo 'grel): dang dbral ba'i phyir gnas bcu gsum pa'i dbang du mdzad nas yang rab 'byor ces bya ba la sogs pa gsungs so/ /'di la ji ltar bzod pa dang/ bzod pa de rtags gang gis shes pa dang/ rnam pa gang yin pa dang/ de rnam pa ji lta bu dang/ mi
256a3(mdo 'grel): bzod pa'i gzhi'i gnyen po gang yin pa de gnas 'dis ston to/ /ji ltar bzod ce na/ chos thams cad kyi rang bzhin mi dmigs pa ste/ de bzhin gshegs pa'i bzod pa'i pha rol tu phyin pa gang yin pa de nyid pha rol tu phyin pa med do//
256a4(mdo 'grel): zhes gsungs pa gang yin pa ste/ don dam par su bzod pa dang/ gang gis bzod pa dang/ gang la bzod pa dang/ gang bzod par bya ba dang/ bzod pa gang yin pa de thams cad mi dmigs pas de pha rol tu phyin pa med pa nyid do/ /
256a5(mdo 'grel): don dam par de ltar ma skyes pa'i phyir de pha rol tu 'gro ba med do snyam du dgongs pa'o/ /'dis ni bzod pa de ngo bo nyid kyis skye ba med par bstan te/ zab pa yang brjod do/ /de ltar chos thams cad mi dmigs par yid la byed par
256a6(mdo 'grel): byang chub sems dpa' rnams bzod par ci mngon snyam du sems shing/ de ci'i slad du zhes shes par byed pa'i gtan tshigs zhus pa dang/ lan du rab 'byor gang gi tshe zhes bya ba la sogs pa gsungs so/ /yan lag rnams ni rkang pa la
256a7(mdo 'grel): sogs pa dag go /nyid lag rnams ni sor mo la sogs pa dag go /nga la 'du shes ci yang med ces bya ba ni gzhan gyi lus su 'du shes pa dang/ mtshon char 'du shes pa dang/ gcod par 'du shes pa dang/ gzhan du 'du shes
256b1(mdo 'grel): ba dang/ bzod par 'du shes pa la sogs pa ste/ 'dis ni chos thams cad mi dmigs par brjod do/ /gal te 'du shes ci yang yod na brgyal ba'i gnas skabs bzhin du sems pa med par 'gyur ro snyam pa la 'du shes med par gyur pa yang ma yin
256b2(mdo 'grel): zhes bya ba gsungs so/ /de'i dus na rnal 'byor pa'i shes pa chos thams cad bdag med par rtogs pa yang dag pa'i kun rdzob kyi ngo bo yod par dgongs pa'o/ /de'i yang ci mngon snyam du sems pa'i 'dri ba la brtags nas bdag nyid kyis de
256b3(mdo 'grel): ci'i phyir zhe na zhes bya ba bka' stsal nas/ lan du rab 'byor gal te zhes bya ba gsungs so/ /gnod sems kyi 'du shes kyang zhes bya ba'i dgongs pa ni 'di yin te/ gang la bdag tu 'du shes yod pa de la de tsam gyis na nges par bdag la chags pa
256b4(mdo 'grel): 'byung ngo/ /de ltar bdag la chags pa dang ldan na/ gdon mi za bar bdag gi dang gzhan du rtogs pa 'byung ste/ 'di ltar nges gang zhig bdag la phan 'dogs par bsdus pa de la ni bdag gir rnam par rtog la/ gzhan la ni pha rol tu
256b5(mdo 'grel): rnam par rtog go /de'i phyir bdag gi dang mthun par 'jug go /de'i phyir bdag dang bdag gi dang mthun par 'jug pa la rjes su chags pa dang de dang 'gal ba la zhe sdang ste/ de dang 'brel ba nyes pa'i tshogs mdza' dag kyang 'byung ngo/ /de nyid kyi
256b6(mdo 'grel): phyir bdag yod gzhan du 'du shes te/ bdag gzhan 'byed pas yongs 'dzin sdang/ /'di dag dang ni 'brel ba yis/ /nyes pa thams cad rab tu 'phel/ /zhes bshad do/ /gang la gnod sems la sogs pa nyes pa'i tshogs byung ba de
256b7(mdo 'grel): la nga ji ltar bzod pa smra bar grags par 'gyur te/ gang gis na bzod pa'i mthus ka lingka'i rgyal po de'i tshe de kho na sems can dmyal bar 'gro bar 'gyur snyam du dgongs pa'o/ /'dis ni gnod pa byas pa na 'gyur ba med pas gnod
257a1(mdo 'grel): sems la sogs pa nges par 'byung ba rnams med pa'i phyir bdag la sogs pa'i 'du shes dang bral ba'i rtags kyis bzod pa de 'dra ba des shes par bstan pa yin no/ /'di nyid kyis bzod pa rnam pa gsum yang bstan
257a2(mdo 'grel): te/ 'dir ka lingka'i rgyal po zhes bya ba 'dis ni gnod pa byed pa la mi mjed pa'i bzod pa yongs su bstan to/ /yan lag dang nying lag ces bya ba 'dis ni sdug bsngal dang du len pa'i bzod pa'o/ /de'i tshe nga la zhes bya ba la sogs
257a3(mdo 'grel): pas ni chos la nges par rtog pa'i bzod pa'o/ /'dis ni don gyis na chos dang gang zag tu rnam par rtog pa mi mthun pa'i phyogs su yongs su ston cing/ 'dul ba rnams de spangs pa dang/ ji skad smos pa'i bzod pa bskyed par yang dag
257a4(mdo 'grel): par 'dzin du 'jug pa yin te/ 'di ltar 'dis ni gdul ba'i skye po dag 'di snyam du gang gi tshe bcom ldan 'das nyid byang chub kyi phyir bzod pa mchog 'di lta bu bsgoms pa de'i tshe bdag cag gis 'di ci'i phyir mi bsgom ste/ bya
257a5(mdo 'grel): dka' ba'i las ma byas na rnyed dka' ba'i go 'phangs mi 'thob po snyam du sems so/ /de'i phyir gdul ba de dag de la spro ba bskyed pa yin no/ /yan lag dang nying lag rnams zhes mtshan tsam zhig brjod pas sdug bsngal dang du
257a6(mdo 'grel): len pa'i bzod pa thams cad yongs su bstan to/ /da ni bzod pa de rnam pa ji lta bu yin pa de bzhin du bstan pa'i phyir rab 'byor ngas mngon par shes te zhes bya ba gsungs so/ /de yang ka lingka'i rgyal pos nga'i yan lag dang nying lag
257a7(mdo 'grel): bcad par gyur pa zhes bya ba'i skabs yin te/ mngon pas ma gsungs so/ /bzod pa de yang rnam pa gnyis su yongs su bstan te/ gzhan gnod pa byed pa rgyun tu sdug bsngal ba'i yul can dang/ gzhan gnod pa byed pa mi bzod pa'i sdug
257b1(mdo 'grel): bsngal gyi yul can no/ /de la rgyun tu sdug bsngal la sogs pa'i yul ni tshe rabs lnga brgyar zhes bya ba gsungs pa gang yin pa ste/ 'dis ni 'di'i rgya che ba brjod do/ /mi bzod pa'i sdug bsngal la sogs yul ni yan lag dang nying lag
257b2(mdo 'grel): rnams zhes gang gsungs pa yin no/ /mi bzod pa'i gzhi ni sdug bsngal rnam pa gsum ste/ 'di lta ste 'khor ba'i sdug bsngal dang sems can log par 'jug pa'i sdug bsngal dang/ longs spyod dang mi ldan pa'i sdug bsngal lo/ /de la/
257b3(mdo 'grel): mi bzod pa'i gzhi dang po'i gnyen por de lta bas na zhes bya ba gsungs so/ /'di mdza' dag gis ni mi bzod pa spangs te/ byang chub la 'dun pa dang smon lam gyis gnas par bya'o zhes bstan pa yin te/ byang chub tu sems bskyed na su
257b4(mdo 'grel): yang 'khor ba'i sdug bsngal gyis reg par mi 'gyur ro snyam du dgongs pa'o/ /rgyal byang chub kyi sems lan 'ga' zhig bskyed du zin kyang bdag tu mngon par zhen pa'i sgo nas sdug bsngal rnam pa gsum gyi 'du shes kyis skrag nas
257b5(mdo 'grel): yang skyed par mi byed pas 'du shes thams cad rnam par spangs te zhes bya ba gsungs te/ bdag la sogs par 'du shes pa dang/ sdug bsngal rnam gsum gyi 'du shes ni 'di 'du shes thams cad do/ /gzugs la sogs pa
257b6(mdo 'grel): mngon par zhen pa ni nyan thos la sogs pa bzhin du 'khor ba yongs su brtags nas sdug bsngal des yid gdungs nas rgya lam na yang byang chub kyi sems mi bskyed pas gzugs la mi gnas par zhes bya ba la sogs pa
257b7(mdo 'grel): gsungs so/ /gzugs la sogs pa la yod pa mngon par zhen pa ni de la gnas pa ste/ 'dir yang snga ma bzhin du bshad do/ /'dir tshig zlos par yang mi 'gyur te/ 'dis ni mi bzod pa'i gzhi'i gnyen po brjod do/ /snga mas ni pha
258a1(mdo 'grel): rol tu phyin pa la sbyor ba'o/ /'dir gdul ba rnams chos med pa la yang mi gnas par zhes bya ba lhag ma yin te/ 'dis ni med pa la mngon par zhen pa dag go /ci la yang mi gnas par zhes bya ba 'dis ni gzugs
258a2(mdo 'grel): la sogs pa dag la ming tsam du yod par mngon par zhen pa de dag ste/ 'dis ni rnal 'byor du snyoms par 'jug pa bstan to/ /ci gzugs la sogs pa yod bzhin du de la gnas pa la zhe sdang ba'i phyir ram/ 'on te med pa
258a3(mdo 'grel): kho na la log par mngon par zhen pa yongs su spang ba'i don du dgag snyam du sems pa'i 'dri ba la brtags nas de ci'i slad du zhe na zhes zhus pa dang/ lan du gnas pa gang yin pa de nyid mi gnas pa'i phyir te zhes bya ba
258a4(mdo 'grel): gsungs so/ /'di la don ni 'di yin te/ khyed kyi sems thog ma med pa'i dus nas gzugs la sogs pa la dngos por mngon par zhen pa'i stobs kyis gzugs la sogs pa la gnas te/ bden par mngon par zhen pa gang yin/
258a5(mdo 'grel): pa de gzugs la sogs pa dngos po gang yin pa med pa'i phyir don dam par mi gnas pa'o/ /de bas na zhes bya ba mjug bsdu ba 'dis ni 'dir phyogs gnyis pa la gnas pa ston te/ sbyin pa'i sgras snga ma bzhin du 'dir yang
258a6(mdo 'grel): pha rol tu phyin pa drug car du bzhed do/ /mi bzod pa'i gzhi gnyis pa'i gnyen por yang rab 'byor zhes bya ba la sogs pa gsungs so/ /'di mdza' dag gis ni gal te byang chub sems dpa' su'i don du pha rol tu phyin pa bya /
258a7(mdo 'grel): dka' ba la sbyor ba rtsom par spro yang sems can de dag kyang don dam par med la/ sems can du 'du shes pa yang don dam par med na de dag ji ltar sems can de lta bu dag log par 'jug pas skyo bar 'gyur zhes de
258b1(mdo 'grel): skad yongs su ston to/ /sems can dang der 'du shes pa bkag pas ni bdag med pa gnyi ga brjod do/ /sems can thams cad kyi don gyi phyir zhes bya ba 'dis ni 'dir rgya che ba bstan to/ /lhag ma mdza' dag gis zab pa bstan to/ /de ltar re
258b2(mdo 'grel): zhig rigs pas bzod par rigs so zhes bstan nas/ da ni de bzhin gshegs pa la yid ches pas kyang rigs so zhes bstan pa'i phyir yang dag par gsungs pa zhes bya ba la sogs pa gsungs so/ /dang po ni bstan pa'o/ /lhag ma ni bshad
258b3(mdo 'grel): pa'o/ /yang na bden pa bzhi bstan pa ste/ go rim bzhin du sbyar ro/ /yang na yang dag pa gsungs pa zhes bya ba ni bsgrub par bya ba bstan to/ /de bzhin gshegs pa zhes bya ba ni gtan tshigs bstan pa ste/ 'dir sangs rgyas bcom ldan
258b4(mdo 'grel): 'das gzhan dag nyon mongs pa dang shes bya'i sgrib pa spangs te/ de bzhin gshegs pa de bzhin du 'di yang gshegs te byon bas de bzhin gshegs pa'o/ /de bas na yang dag pa phyin ci ma log par gsung ba ste/ phyin ci log tu
258b5(mdo 'grel): ston pa'i rgyu sgrib pa mi mnga' bas rgyu mi dmigs par sgrub bo/ /'di de bzhin gshegs pa kho na yin par ji ltar 'grub snyam pa dang/ bden pa gsung ba zhes bya ba gsungs so/ /bden pa ste 'phags pa'i bden pa bzhi'i mtshan nyid gsung
258b6(mdo 'grel): ba'i dang tshul can gang yin pa ste/ des na de de bzhin gshegs pa zhes bya bar nges so/ /shin tu skol ba'i don ni rnam pa thams cad du yang dag par ston pa mi srid de/ ji skad du thabs las byung dang de yi rgyu/ /lkog gyur de bshad
258b7(mdo 'grel): shin tu dka' zhes bshad pa lta bu'o/ /'di bden pa gsung pa bden par ji ltar shes snyom pa la de bzhin nyid gsung ba zhes bya ba gsungs so/ /de dngos po'i de kho na phyin ci ma log par ji lta ba bzhin du gsung bas de bzhin nyid
259a1(mdo 'grel): gsung pa'o/ /de spang bar bya ba dang blang bar bya ba'i de kho na thabs bcas par ji ltar gnas pa bzhin du gsung ba ste/ de ji ltar bden pa gsung bar mi 'gyur/ de ltar du zin kyang des bstan pa'i bden pa bzhi
259a2(mdo 'grel): po de bzhin du gnas par ci mngon snyam pa la/ log par gsung ba ma yin no zhes bya ba gsungs so/ /gang gi phyir ma log pa tshad ma dang ldan par gsung gi tshad mas gnod pa mi gsung ba de'i phyir bden pa'o zhes bya ba'i tha
259a3(mdo 'grel): tshig go /'di mdza' dag gis ni 'bras bu'i gtan tshigs kyis bcom ldan 'das tshad mar bsgrubs so/ /de nyid kyi phyir/ skyob las yang dag brtan ma lus/ /khyad par can gyi mkhyen pa bsgrub ces bshad do/ /don dam par
259a4(mdo 'grel): dngos po'i rang bzhin gcig kyang grub pa med pas/ bden pa gcig kyang sgrub par dka' na bden pa bzhir lta ga la 'gyur te/ bden pa bzhi brjod pas yang dag par gsung bar 'gyur/ 'di ltar bcom ldan 'das kyis phung
259a5(mdo 'grel): po lnga ni sgyu ma lta bu'o zhes gsungs na de'i bdag nyid sdug bsngal gyi bden par ji ltar 'gyur/ sdug bsngal yang don dam par brdzun pa'i phyir de kun 'byung ba dang 'gog pa dag kyang med pa kho na ste/ ri bong gi rwa la sogs pa shin
259a6(mdo 'grel): tu med pa la ni de gnyis mi srid do/ /'gog pa med pas der 'gro ba'i lam yang don dam par med pa nyid de/ bgrod par bya ba med na 'gro ba yang med do/ /'di skad du/ byang chub bzhugs nas bden pa gcig grub par//
259a7(mdo 'grel): gzigs pa med na bzhir lha ga la 'gyur/ /zhes bstan pa lta bu'o/ /de la brtags nas gang dag yang dag par gsung ba la sgra ji bzhin du mngon par zhen pa de dag gi sgro 'dogs pa'i mdza' spang ba'i phyir yang rab 'byor
259b1(mdo 'grel): zhes bya ba la sogs pa gsungs so/ /bden pa yang med ces bya ba ni don dam par rang bzhin gang yang grub pa med pa'i phyir ro/ /brdzun pa yang med ces bya ba la/ brdzun pa ni bden pa rnam par gcod par gnas pas rnam par bcad par
259b2(mdo 'grel): bya ba de med pa'i phyir gang gis de brdzun par 'gyur/ yang na bden pa yang med ces bya ba ni ji ltar shes pa'i ngo bo sgyu ma bzhin du brdzun pa'i phyir ro/ /brdzun pa yang med ces bya ba ni ma brtags na dga' ba tsam du gnas pa'i phyir
259b3(mdo 'grel): ro/ /mdza' gnyis bkag pa 'dis ni dbu ma'i lam nyid du ston to/ /nyan thos rnams kyi bdag tu mngon par zhen pa spang ba'i phyir gang zag la bdag med pa tsam gyi cha shas kyis bden pa bzhi po dag bstan gyi/ thams cad kyi
259b4(mdo 'grel): ched du ni ma yin pas 'gal ba med do// //bam po bzhi pa/ yang gang lus la sogs par dmigs shing de don du gnyer ba'i phyir sbyin pa sbyin par byed pa dang/ gang yang mi dmigs pas don du mi gnyer ba des
259b5(mdo 'grel): gnyis kyi khyad par ci 'dra snyam du sems pa gang yin pa de'i mi bzod pa'i gzhi gsum pa'i gnyen por 'di lta ste dper na zhes bya ba la sogs pa gsungs so/ /gang lus dang srid pa dang longs spyod kyi bdag nyid kyi dngos po la bden
259b6(mdo 'grel): pa kho nar mngon par zhen te/ de don du gnyer ba der ltung ba'i sbyin pa sbyin par byed pa de ni skyes bu mun par zhugs pa bzhin te/ mig yod du zin kyang dngos po'i don mi dmigs pas spang bar bya ba dang blang bar bya ba'i don mi
259b7(mdo 'grel): shes pas phyin ci log gi dngos po sdug bsngal mdza' dag gi gnas su lhung ngo/ /des na byang chub sems dpa' longs spyod chen po'i bde ba las yongs su nyams par 'gyur ro/ /de dang mi ldan pas nyan thos la sogs pa
260a1(mdo 'grel): bzhin du sdug bsngal gyis nyen pas byang chub las log go /gang dngos por ma lhung bar sbyin pa sbyin par byed do/ /lus la sogs pa'i dngos po la mi dmigs shing de don du mi gnyer bar sbyin par byed pa de
260a2(mdo 'grel): ni dper na skyes bu mig dang ldan pas gzugs sna tshogs dag yod pa'i phyir mthong la/ mthong nas kyang spang bar bya ba ni yongs su spong/ blang bar bya ba ni len pa bzhin no/ /de yang nyi ma ma shar na brgya la mi mthong bar 'gyur
260a3(mdo 'grel): ro snyam pa la nyi ma shar nas zhes bya ba gsungs so/ /nyi ma shar du zin kyang gal te na khyim la sogs pa kun mun pa can dag na mi mthong ngo snyam pa la nam langs te zhes bya ba gsungs so/ /nam nangs zhes bya ba'i sgra ni
260a4(mdo 'grel): mun par bstan te/ des na mun pa med pa'i phyogs na zhes bya ba'i tha tshig go /de dag tshogs zin kyang long ba gang yin pa des brgya lam na yang mi mthong/ snyam du dogs nas mig dang ldan pa zhes bya ba gsungs te
260a5(mdo 'grel): de lta bur ni byang chub sems dpa' dngos por ma lhung bar blta bar bya'o/ /de ni ma rig pa'i mun pa nam nangs shing/ ye shes kyi nyi ma shar nas shes bya rnam pa sna tshogs yang dag pa ji lta ba bzhin du mthong ste/
260a6(mdo 'grel): phyin ci log gi dngos po sdug bsngal mdza' dag gi gnas sdug bsngal spang bar bya ba yang brdzun pa yin pas yongs su spong/ bde ba mdza' dag gi gnas bla na med pa yang dag par rdzogs pa'i byang chub kyi
260a7(mdo 'grel): mtshan nyid yang dag pa'i go 'phangs blang bar bya ba yang 'dod do de la 'jug par rtsom mo/ /des na byang chub sems dpa' rnams longs spyod che ba phun sum tshogs pa rnyed nas bla na med pa'i bde bas lus
260b1(mdo 'grel): brtan te byang chub las phyir mi ldog par dgongs pa'o/ /de nyid kyi phyir zlos par mi 'gyur te/ sngar ni dmigs pa tsam gyis de la gnas pa zhes bstan/ 'dir ni dmigs pa sngon du gtong bas de la chags pa'i mtshan nyid du lhung
260b2(mdo 'grel): ba'o/ /de'i phyir 'dir ni lhung ba smos so/ /snga mar ni gnas pa smos so/ /'di mdza' dag gis ni sems rab tu gzung ba bstan to/ /de ltar rnam pa 'dis bzod pa la btsud kyang gang dag bsam gtan gyi ro myang bar byed cing/
260b3(mdo 'grel): de nyid la chags nas ye shes kyi tshogs yongs su bskang pa'i rgyu theg pa chen po'i chos la mi brtson pa de dag ye shes kyi tshogs dang mi ldan pa dang dbral ba'i phyir gnas bcu bzhi pa'i dbang du mdzad nas rab 'byor zhes bya
260b4(mdo 'grel): ba la sogs pa gsungs so/ /gnas 'dis ni bsam gtan gyi ro myang ba dang dbral ba'i phyir rnam pa lngas dam pa'i chos la brtson par bya ba'i yon tan gyi khyad par yongs su ston te/ de bzhin gshegs pas dgongs pa
260b5(mdo 'grel): dang bsod nams khyad par du 'phags pa yongs su sdud pa dang/ chos dang/ de sgrub par byed pa la bstod pa dang/ lha la sogs pa rim gro byed pa dang/ sdig pa yongs su byang bar 'gyur ba'o/ /de la de bzhin gshegs pas
260b6(mdo 'grel): dgongs pa ni de dag de bzhin gshegs pas mkhyen zhes bya ba la sogs pa gsungs pa gang yin pa'o/ /len zhes bya ba la sogs pa'i tshig rnams kyi bshad pa ni snga ma bzhin no/ /bcom ldan 'das ni thams cad mkhyen
260b7(mdo 'grel): pa'i phyir thams cad mkhyen pa dang gzigs pa yin/ de la de dag la yang mtshan che ba ci yod snyam pa la brtags nas bsod nams yongs su sdud pa'i khyad par bstan pa'i phyir sems can de dag thams cad ces bya ba
261a1(mdo 'grel): gsungs so/ /bsod nams kyi phung po dpag tu med pa skyes pas de dag skal pa yod par mkhyen to zhes bya ba'i tha tshig go /de'i bsod nams kyi phung po'i khyad par ci zhig yod na gang gis na tshad med par 'gyur
261a2(mdo 'grel): snyam pa la brtags nas bsod nams khyad par du 'phags pa yongs su sdud par bstan pa'i phyir yang rab 'byor skyes pa 'am bud med gang zhig ces bya ba la sogs pa gsungs so/ /nyi ma dang 'od dang sa dang chu la sogs pa'i
261a3(mdo 'grel): gnas skabs kyi bye brag ni snga dro ste/ de ltar gyur pa'i gnas rnams kyi bye brag kho na la dus zhes btags kyi bye brag can la sogs pas yongs su brtags pa lta bu ni ma yin no zhes bstan pa'i phyir/ dus kyi sgra dang de ni
261a4(mdo 'grel): gzhi mthun pas bye brag tu byas so/ /de lta ma yin na de gcig pu'i ngo bo yin pas 'di ni snga dro zhes bya ba la sogs pa rnam par dbye ba med par 'gyur ro/ /gzhan gyi bye brag gis rnam par dbye bar khas len na yang bye brag de
261a5(mdo 'grel): nyid nyi ma la sogs pa'i gnas kyi bye brag snga dro la sogs par tha snyad gdags pa'i rgyu yin na cung zad kyang mi byed la mthu ma mthong ba'i dus brtags te ci zhig bya snyam du dgongs pa'o/ /de blo bul ba dang/ myur ba
261a6(mdo 'grel): la sogs pa'i rtags can du yang rigs pa ma yin te/ blo bul ba la sogs pa de dag de'i rgyu las byung du rim gyis 'byung ba dang 'gal ba'i phyir ro/ /de ni sngar bstan pa nyid do/ /gnod pa can gyi tshad ma ni bdag
261a7(mdo 'grel): sun dbyung ba'i skabs su sngar bstan pas mang du mi dgos so/ /de la rang dga' bas bskyed pa'i brda'i dbang gis srog chags la sogs pa'i gnas skabs kyi bye brag rnam pa de lta bu la dus zhes tha snyad gtags
261b1(mdo 'grel): kyi sgra dang don du 'brel ma rtag pa'i dbang gis ni ma yin no zhes bstan pa'i phyir tshe zhes bya ba'i sgras bye brag tu byas so/ /gang yang rung ba zhig smos na ni ji skad bstan pa'i 'dod pa bstan par mi 'gyur bas tshig gsum car smos so/
261b2(mdo 'grel): brda'i yul yin pa'i phyir brda'i sgrar sgro btags nas gzhi mthun par byas so/ /'dir ni bsam gtan gyi ro myang ba dang dbral ba'i phyir 'di brjod la/ snga ma la ni sbyin par bya ba dang dus kyi rnam pa 'di lta bu ma bstan pa'i
261b3(mdo 'grel): phyir zlos par mi 'gyur ro/ /de nyid gzhi de las bsod nams ches mang du grangs med dpag tu med pa bskyed ces bya ba 'dis ni rgya che ba yongs su ston to/ /grangs dang rdzas dang dus kyi bye brag gis khyad par du 'phags pa'i
261b4(mdo 'grel): sbyin pa las byung ba'i bsod nams zil gyis gnon pa'i phyir ro/ /'di ltar gAng ga'i klung gi bye ma snyed ces bya ba ni grangs kyi bye brag bstan pa'o/ /lus zhes bya ba ni gting dpag kA? ba ste/ rdzas kyi bye brag go /bskal pa
261b5(mdo 'grel): bye ba khrag khrig 'bum phrag ces bya ba ni dus kyi bye brag go /bskal pa bye ba de yang khrag khrig go /de yang 'bum zhes tshig sbyar ro/ /de ji ltar shes par bya snyam pa la/ chos la bstod pa'i khyad par bstan pa'i phyir yang
261b6(mdo 'grel): rab 'byor zhes bya ba la sogs pa gsungs so/ /chos kyi rnam grangs 'di ni bsam gyis mi khyab ces bya ba ni shin tu zab pa chos thams cad rang bzhin med pa'i mtshan nyid de bzhin gshegs pa rnams kyi so so rang
261b7(mdo 'grel): gis rig par bya ba nyan thos la sogs pa gzhan dag gis bsam par mi nus pa 'dir bstan pa'i phyir ro/ /mtshungs pa med ces bya ba ni gzhan du ni rnam pa 'di lta bu ma bstan pas/ 'di dang mtshungs pa 'am
262a1(mdo 'grel): khyad par du 'phags pa med pa'i phyir ro/ /'dis ni mnyam pa dang lhag pa med pa'i phyir rgyu bsam gyis mi khyab pa las 'bras bu bsam gyis mi khyab pa nyid 'byung ngo zhes de skad ston to/ /ji ltar mtshungs pa med
262a2(mdo 'grel): snyam pa la theg pa phul du phyin pa la yang dag pa zhugs pa zhes bya ba gsungs so/ /shin tu rab tu phyin pa ni phul du phyin pa zhes bya ste/ nyan thos la sogs pa'i chos kyi rnam grangs 'di ni zhes bya ba la sogs pa gsungs so/
262a3(mdo 'grel): theg pa mchog ces bya ba ni mchog rnams kyi theg pa yin pa 'am/ de theg pa yang yin la mchog kyang yin no zhes tshig rnam par sbyar te/ gang dag der yang dag par zhugs pa de dag la de skad ces bya ba'o/ /de bzhin du theg
262a4(mdo 'grel): pa phul du phyin pa la yang dag par zhugs pa zhes bya ba yang don mthun te/ de gnyis ni rnam grangs su gtogs pa'o/ /rnam grangs bstan pa'i dgongs pa ni gdul ba'i skye bo la phan gdags pa ste/ la la gang gis 'gyur ba'i phyir ro//
262a5(mdo 'grel): gzhan dag na re 'di las gzhan pa'i theg pa la bltos nas mchog go /nyon mongs pa dang shes bya'i sgrib pa rnam par dag pas phul du phyin pa'o zhe'o/ /yang na mchog ni dam pa'o/ /rang sangs rgyas kyi theg pa yang nyan thos
262a6(mdo 'grel): kyi theg pa la bltos nas dam pa yod snyam pa la theg pa phul du phyin pa la yang dag par zhugs pa zhes bya ba gsungs so/ /shin tu rab tu phyin pa ni phul du phyin pa zhes bya ste/ nyan thos la sogs pa'i theg pa mang po
262a7(mdo 'grel): dag gi nang na 'di shin tu rab tu phyin pas 'dir phul du phyin pa zhes bya ba'i sgra smos te/ de ni theg pa chen po nyid do/ /nyan thos la sogs pa rnams ni chos bstan pa 'di lta bu'i snod ma yin pa de'i phyir byang chub
262b1(mdo 'grel): sems dpa' rnams kyi ched du gsungs so/ /des na chos kyi rnam grangs 'di la mtshungs pa med ces bsgrubs pa yin no/ /de bzhin gshegs pas gsungs zhes bya ba ni gzhan gyi yul ma yin pa'i phyir ro/ /chos kyi rnam grangs 'di zhes
262b2(mdo 'grel): bya ba la sogs pas ni ji skad bshad pa'i don rnams rab tu bsgrubs nas mjug bsdu bar byed cing de sgrub par byed pa la bstod pa'i khyad par ston te/ gang gi phyir chos kyi rnam grangs 'di 'di bsam gyis mi khyab cing gzhal dbu
262b3(mdo 'grel): med pa de'i phyir/ de'i rnam par smin pa yang bsam gyis mi khyab ste/ des na gang chos kyi rnam grangs 'di 'dzin pa zhes bya ba la sogs pa grub pa yin no zhes bya ba'i tha tshig go /dpag tu med pa zhes bya ba ni bstan pa'o/ /lhag ma
262b4(mdo 'grel): ni bshad pa'o/ /de la bsam gyis mi khyab pa zhes bya ba ni bsam pa'i yul las 'das pa'i phyir rjes su dpag pa med pa'i phyir ston to/ /mtshungs pa med ces bya ba ni zla med pa'o/ /gzhal du med ces bya ba ni sems can thams cad
262b5(mdo 'grel): bskos kyang gzhal du mi nus pa'i phyir ro/ /tshad med ces bya ba ni yul chen po la sogs pas kyang ched du mi rung bas nam mkha' bas kyang lhag pa'i phyir ro/ /yang na 'di dang thams cad ni rnam grangs su gtogs pa'o/ /sems
262b6(mdo 'grel): can de dag thams cad nga'i byang chub phrag par thogs par 'gyur ro zhes bya ba ni byang chub kyi khur khyer bas phrag la khyer ba dang 'dra'o zhes bya ba'i tha tshig go /'di mdza' dag gis ni bsam gtan gyi bde ba'i ro myang ba yongs su btang
262b7(mdo 'grel): ste/ ye shes kyi tshogs bskang ba'i rgyu chos yongs su gzung ba la sogs pa 'di nyid la 'dun pa dang smon lam gyis gnas par bya'o zhes bstan pa yin no/ /ci'i phyir theg pa mchog la yang dag par zhugs pa rnams kyi phyir bcom
263a1(mdo 'grel): ldan 'das kyis gsungs kyi gzhan dag la ma yin/ ci bcom ldan 'das la yang zhe sdang dang 'dod pa mnga' 'am snyam du sems shing de ci'i slad du zhes zhus pa dang/ lan du rab 'byor dman pa la mos pa zhes bya ba
263a2(mdo 'grel): la sogs pa gsungs so/ /'dis ni bcom ldan 'das sems can thams cad la bu gcig pa bzhin du byams pa'i phyir zhe sdang ba dang 'dod pa mi mnga' mod kyi 'on kyang gang dag gang gi tshe snod du gyur pa de dag la de'i de tshe
263a3(mdo 'grel): ston te gzhan du ni ma yin no/ /de ltar ma yin na thabs mi mkhyen pas bcom ldan 'das thams cad mkhyen pa ma yin pa nyid du 'gyur ro zhes de skad ston to/ /dman pa la mos pa rnams kyis zhes bya ba ni nyan thos dang rang sangs
263a4(mdo 'grel): rgyas rnams kyis so/ /bdag la sogs par lta ba rnams kyis zhes bya ba ni phyi rol pa rnams kyis so/ /de ni gnas med ces bya ba ni de go skabs med ces bya ba'o/ /gang nyan thos dang rang sangs rgyas rnams kyis kyang mnyan
263a5(mdo 'grel): par mi nus pa de so so'i skye bo rnams kyis nus par ji ltar 'gyur/ gang de dag gis mnyan par mi nus pa de blang ba dang kun chub par bya bar ji ltar nus te mi srid do zhes bya ba'i tha tshig go /'dis ni rnal 'byor du snyoms par
263a6(mdo 'grel): 'jug pa la 'dzud do/ /gal te de lta na 'phags pa rab 'byor gyis chos kyi rnams grangs 'di ji ltar mnyan par nus zhe na/ bcom ldan 'das kyis byin gyi rlabs kyis te nyes pa med do/ /sa thams cad las gang du mdo
263a7(mdo 'grel): 'di bshad pa'i sa phyogs gcig tu bsngags par 'gyur ro zhes bstan pas lha la sogs pa rim gro byed pa'i khyad par bstan pa'i phyir yang rab 'byor zhes bya ba la sogs pa gsungs so/ /sngar ni phyi'i bstan bcos la
263b1(mdo 'grel): rjes su chags pa dang dbral ba'i phyir gsungs la/ da ni bsam gtan gyi ro myang ba dang dbral ba'i phyir gsungs pas tshig zlos par mi 'gyur te/ thams cad du bsdum pa'i don brjod pa kho nas skabs tha dad par brjod pa'i phyir zlos par mi
263b2(mdo 'grel): 'gyur bar shes par bya'o/ /mchod par 'os par 'gyur zhes bya ba ni gdugs dang/ rgyal mtshan dang ba dan la sogs pas so/ /phyag bya bar 'os pa ni 'dud par bya ba'o/ /bskor bar bya bar 'os pa ni bskor bar bya ba'o/ /de'i phyir mchod par 'os pa la sogs
263b3(mdo 'grel): pa'i chos dang ldan pas mchod rten no/ /gal te chos kyi rnam grangs 'di 'dra ba 'di la rab tu brtson pa dag las kyang la la mnar bar 'gyur bar ji ltar snang snyam du sems pa la sdig pa yongs su 'byang ba'i khyad par bstan pa'i phyir rab 'byor rigs kyi bu 'am
263b4(mdo 'grel): rigs kyi bu mo gang dag ces bya ba la sogs pa gsungs so/ /mnar bar 'gyur zhes bya ba ni spyo ba dang/ 'tshang 'bru ba la sogs pas gnod par byed pa'o/ /yongs su mnar bar 'gyur zhes bya ba ni gsad pa dang bcing ba la sogs pas gnod
263b5(mdo 'grel): par byed pa'o/ /bdag nyid chen po de lta bu dag la ji ltar mnar bar 'gyur snyam du sems pa la de ci'i slad du zhes zhus pa dang/ lan du 'di ltar sems can de dag gi zhes bya ba la sogs pa gsungs so/ /tshe rabs snga ma'i zhes bya
263b6(mdo 'grel): ba ni tshe rabs snga ma la byas pa dag go /tshe 'di nyid la zhes bya ba ni da ltar byung ba'i tshe la'o/ /sangs rgyas kyi byang chub kyang thob par 'gyur ro zhes bya ba ni sdig pa yongs su byang nas dus gzhan na bsgom pa la brtson pa dag myur du bla na
263b7(mdo 'grel): med pa yang dag par rdzogs pa'i byang chub mngon par rdzogs par 'tshang rgya bar 'gyur zhes bya ba'i tha tshig go /de nyid gzhi de las bsod nams ches mang du grangs med dpag tu med pa skyed do zhes gang gsungs pa de la/
264a1(mdo 'grel): rnam pa gang gis grangs med dpag tu med par khong du chud par bya snyam pa la rab 'byor ngas mngon par shes te zhes bya ba la sogs pa gsungs so/ /'dir mthu dang mang bas grangs med dpag tu med par bstan te/ de la rab
264a2(mdo 'grel): 'byor mngon par shes te 'das pa'i dus bskal pa grangs med pa'i yang ches grangs med pa na zhes bya ba la sogs pas ni mthu yongs su bstan to/ /'di ni bsod nams kyi phung po de'i mthu ste/ bsod
264a3(mdo 'grel): nams kyi phung po ches khyad par du 'phags pa mchog tu gyur pa 'di snyed kyang zil gyis gnon pa'i phyir ro/ /mar me mdzad nas gzung ste bskal pa grangs med pa'i bar du ste/ bskal pa grangs med pa ni grangs zad pa'i phyir ro//
264a4(mdo 'grel): mar me mdzad kyi snga rol gyi yang ches snga rol na sangs rgyas bye ba khrag khrig 'bum phrag brgyad cu rtsa bzhi gang dag byung ba ngas mnyes par byas te zhes bya ba ni sgrub pa'i mchod pas mchod pa'o/ /thugs byung bar ma byas zhes bya ba
264a5(mdo 'grel): ni bar skabs su yang sgrub pa de ma btang ba'i phyir ro/ /gang yin pa zhes bya ba ni byed pa'i bye brag go /des na don ni 'di yin te/ mnyes par byed pa la sogs pa gang yin pa dang/ len pa la sogs pa gang yin pa'i bsod nams
264a6(mdo 'grel): kyi phung po la sogs pa dang des bskyed pa'i bag chags kyi ngo bo'i phung po 'di gnyis las bsod nams kyi phung po snga mas bsod nams kyi phung po phyi ma 'di'i brgya'i char yang mi 'phod ces bya ba'o/ /'di snyed pas kyang nyung bar
264a7(mdo 'grel): bstan pa'i phyir stong gi cha zhes bya ba gsungs so/ /grangs zhes bya ba ni mtshungs pa dag kho na la rig ste/ dper na gangs can dang/ gnyis pa ni 'bigs byed do zhes bya'i yungs kar ni ma yin pa bzhin no/ /cha zhes bya ba ni
264b1(mdo 'grel): cha shas so/ /de yang rigs 'dra ba'i ngo bo yin te/ dper na ri rab rnams kyi cha ni ri'i rtse mo yin gyi rtsa'i rtse mo ni ma yin pa bzhin no/ /bgrang ba zhes bya ba ni de yang mtshungs pa dag kho na la yin te/ dper na lhun po yang ri yin kha gangs
264b2(mdo 'grel): can yang ri yin no zhes bya'i yungs kar yin zhes mi bya ba bzhin no/ /dpe zhes bya ba ni dpe yang 'dra ba kho na len te/ dper na ba men la ba lang dang 'dra'o zhes bya'i sbrang ma la ni mi bya ba bzhin no/ /chung yang yongs su sbyang ba byas pa'i
264b3(mdo 'grel): dbang gis na de'i bya ba byed par 'gyur te/ dper na zod pa rnon por byas na ral gri la bya ba byed pa bzhin no snyam pa la /zla zhes bya ba gsungs te/ greb cing zheng ched bya ba'i thabs rnyed de rnon por byas kyang? ? chud pas mi bzod do
264b4(mdo 'grel): zhes bya ba'i tha tshig go /de nyid kyi phyir rgyur yang zhes bya ba smos te/ de'i rgyu'i dngos por yang mi bzod pa'i/ /'di dag ni thams cad mkhyen pa'i bka' kho na las ? zhes par bya ste/ dmar po'i yul las 'das pa'i don ni rnam pa 'di lta bu la ni
264b5(mdo 'grel): thams cad mkhyen pa'i bka' kho na tshad ma yin pa'i phyir ro/ /gzhan yang yongs su dag pa'i dus na ni de'i tshe sems can thams cad kyang yongs su dag pa yin pas ngo mtshar mi che'i yongs su ma dag pa'i dus na sems can dag skad cig
264b6(mdo 'grel): tsam bsam pa yongs su dag par gyur pa gang yin pa de ngo mtshar to/ /de ltar re zhig mthu'i sgo nas dpag tu med par bstan to/ /grangs kyis ji ltar grangs med snyam pa la rab 'byor gal te de'i tshe zhes bya ba la sogs pa gsungs so/ /
264b7(mdo 'grel): des ni rab tu mang bar yongs su ston te/ bsod nams de bgrang bas kyang sgyid mug nas mgo rmongs par 'gyur ba'i sems kyis nang kyi bye brag myo myo por 'gyur ro/ /de'i 'og tu smyo ba las byung ba sems 'khrugs par 'gyur ro/ /'dis
265a1(mdo 'grel): ni zab pa dang rgya che ba bstan to/ /'di ltar chos kyi rnam grangs 'di las grangs dang mthur ldan pa'i 'bras bu 'di lta bur 'gyur pa ji ltar shes snyam pa la yang rab 'byor zhes bya ba la sogs pa gsungs te/ thams
265a2(mdo 'grel): cad du yang 'bras bu ni rgyu dang mthun pa kho nar 'gyur ro/ /shing n+ya gro d+ha la sogs pa chud yang shin tu snying po dang ldan pas yal ga dang lo ma dang shing zhes bya ba'i 'bras bu chen por 'gyur ba yang mi dmigs so/ /chos kyi rnam
265a3(mdo 'grel): grangs 'di yang le'u nyung du zin kyang shin tu zab ste bsam gyis mi khyab pa'i chos bstan pa'i phyir bsam gyis mi khyab bo/ /des na bsam gyis mi khyab pa 'di las rgyu dang mthun pa'i 'bras bu bsam gyis mi khyab par 'gyur te/
265a4(mdo 'grel): rgyu rkyen rnams kyi mthu ni thams cad mkhyen pa yin pas bsam gyis mi khyab pa'i phyir ro/ /'dir rnam par smin pa'i sgra ni 'bras bu tsam la bya ste/ des na rgyu mthun pa'i 'bras bu la sogs pa yang bsdu bar 'gyur ro/ /'di mdza' 
265a5(mdo 'grel): dag gis ni sems rab tu gzung par bstan to/ /de ltar bsam gtan gyi ro myang ba bsal du zin kyang mngon par rtogs pa'i dang nye ba na byang chub sems dpa' gang dag bdag nyid khyad par thob par mthong nas bdag ni yang dag
265a6(mdo 'grel): par rdzogs pa'i byang chub kyi lam yang dag par zhugs kyis bdag gis sems can rnams yongs su mya ngan las bzla bar bya'o snyam du sems pa de dag bdag tu 'dzin pa dang dbral zhing mngon par rtogs pa'i dus de na ji ltar
265a7(mdo 'grel): gnas par bya ba dang/ bsgrub par bya ba dang/ sems rab tu gzung bar bya ba de bstan pa'i phyir gnas bcom lnga pa'i dbang du mdzad nas/ 'phags pa rab 'byor gyis bcom ldan 'das byang chub sems dpa' i theg pa la yang dag
265b1(mdo 'grel): par zhugs pas ji ltar zhes bya ba la sogs pa gsol to/ /gnas pa la sogs pa gsum bstan pa ni bcom ldan 'das kyis sngar gsungs pa nyid do/ /rab 'byor gang byang chub sems dpa' i theg pa la yang dag par zhugs pa zhes bya ba'i chos de
265b2(mdo 'grel): gang yang med pa'i phyir ro/ /zhes bya ba 'dir lhag pa 'dis ni bdag tu 'dzin pa dang bral bar byed do/ /lhag ma rnams kyi bshad pa ni snga ma bzhin no/ /ji skad du gang zag dang chos la bdag med pa 'di bcom ldan 'das kyis sngar yang
265b3(mdo 'grel): dag par rab tu bshad na/ de bshad zin du yang phyis mngon par rtogs pa'i dus na byang chub sems dpa' i bdag tu 'dzin pa 'byung bar ji ltar 'gyur/ gang gi phyir de bsal ba'i phyir bstan zin pa yang yang ston par byed/ 'on te de
265b4(mdo 'grel): ltar bstan kyang kun tu rmongs par 'gyur na ni de lta na go bshad pa thug pa med par 'gyur ro zhe na smras pa/ de ltar bstan du zin kyang thog ma med pa'i dus nas shin tu brtan par bdag tu mngon par zhen pa'i stobs kyis kha cig gi kun tu
265b5(mdo 'grel): rmongs pa 'phral du mi zlog? pas bstan zin pa'i don kyang yang ston to/ /yang bstan pa nyid kyis/ de'i dus na 'khor rnams kyi kun tu rmongs pa ldog pa'i phyir thug pa med par mi 'gyur ro/ /bcom ldan 'das ston par mdzad pa'i 'bras bu ni
265b6(mdo 'grel): gdul ba'i skye bo kun tu rmongs pa las bzlog pa ste/ 'bras bu med pa ma yin no/ /des na kun tu rmongs pa log na 'bras bu med pa'i phyir yang mi 'jug pas 'di ni gyi na'o/ /gal te byang chub sems dpa' i theg pa la yang dag par zhugs
265b7(mdo 'grel): zhes bya ba'i na sa de gang yang med du zin na bcom ldan 'das kyis ji ltar ston pa mar me mdzad las gdams ngag brnyes nas bla na med pa yang dag par rdzogs pa'i byang chub mngon par rdzogs par sangs rgyas/ 'on te mngon par
266a1(mdo 'grel): rdzogs par sangs rgyas pa med na ni mngon par rtogs par 'dod pas gdams ngag yongs su btsal bar bya mi dgos so snyam du gang dag sems pa de dag gi ched du gdams ngag dang mi ldan pa dang dbral ba'i
266a2(mdo 'grel): phyir gnas bcu drug pa'i dbang du mdzad nas/ rab 'byor 'di ji snyam du sems/ zhes bya ba la sogs pa gsungs so/ /sngar ni chos kyi sku thob par 'dun pa'i dus na bshad pa'i chos 'dzin pa bkag /da ni mngon par rtogs
266a3(mdo 'grel): pa'i dus na mngon par rdzogs par sangs rgyas pa bkag ste/ zlos pa ma yin no/ /don dam par shes pa dang shes bya'i bdag nyid kyi chos de gang yang med de ji ltar sngar dpyad pa bzhin no/ /de'i dbang gis ma rtags na
266a4(mdo 'grel): dga' ba tsam du thos pa las byung pa la sogs pa la shes rab skye ba'i rim gyis/ bcom ldan 'das kyi thams cad mkhyen pa'i ye shes rang byung yang dag pa'i kun rdzob kyis bsdus pa bdag nyid kyis 'byung bar zad do/ /de la
266a5(mdo 'grel): yang gal te bcom ldan 'das mar me mdzad kyi dbang tsam yin par zad dam zhe na/ de lta yin na yang bla med kyi 'on kyang de la ni sangs rgyas thams cad kyi dbang thun mong ste/ bcom ldan 'das mar me mdzad 'ba' zhig
266a6(mdo 'grel): gi ni ma yin no/ /gal te mngon par rdzogs par sangs rgyas pa med na des ji ltar bcom ldan 'das mngon par rdzogs pa'i byang chub tu lung bstan snyam pa la /rab 'byor gal te zhes bya ba la sogs pa gsungs so//
266a7(mdo 'grel): dgongs pa ni 'di yin te/ gal te don dam par bcom ldan 'das kyi so so rang gis rig pa'i chos ji lta ba de kho na bzhin du de'i tshe mngon par rdzogs par sangs rgyas par gyur tam/ gal te yang bdag gis chos
266b1(mdo 'grel): mngon par rdzogs par sangs rgyas pa snyam du mngon pa'i nga rgyal du gyur na de'i tshe mngon par rdzogs par sangs rgyas zin pa dang/ phyin ci log tu mngon par zhen pa'i phyir de bzhin gshegs pas da lung bstan par mi 'gyur ba zhig na/ gang
266b2(mdo 'grel): gi phyir de'i tshe ngas mngon par rdzogs par sangs rgyas pa med la/ chos la sogs pa la yang mngon par zhen pa med pa de nyid kyi phyir/ da phyin ci log tu ma gyur pa'i phyir yang dag pa'i ye shes kyi lam la gnas par lung bstan to/ /mngon
266b3(mdo 'grel): par rdzogs par sangs rgyas pa'i chos de gang yang med ces bya ba 'dis ni don gyis na mar me mdzad las gdams ngag blangs par rnam par rtog pa mi mthun pa'i phyogs su yongs su ston cing/ rnam par rtog pa de spang ba'i phyir/ 'dun
266b4(mdo 'grel): pa dang smon lam gdab pa yang ston to/ /mar me mdzad ces bya ba mtshan ma tsam zhig brjod pas chos len par rnam par rtog pa thams cad zlog go /med do zhes bya ba 'dis ni de'i zab pa brjod do/ /yang dag par rdzogs pa'i byang chub
266b5(mdo 'grel): kyi phyir gdams ngag yongs su btsal bar bstan pas ni 'di'i rgya che ba brjod do/ /nyan thos dang rang sangs rgyas kyi gdams ngag las shin tu khyad par du 'phags pa'i phyir ro/ /gal te de bzhin gshegs pas bla na med pa yang dag par
266b6(mdo 'grel): rdzogs pa'i byang chub mngon par rdzogs par sangs rgyas pa'i chos gang yin pa de med na de'i tshe ji ltar de bzhin gshegs par 'gyur/ 'di ltar ji ltar sangs rgyas snga ma dag mngon par rdzogs par byang chub tu gshegs pa de
266b7(mdo 'grel): bzhin du 'di yang gshegs shing mngon par rdzogs par sangs rgyas par de bzhin gshegs pa zhes bya na/ mngon par rdzogs par sangs rgyas par bya ba'i chos gang yang med pas de la ji ltar 'gyur snyam du sems pa la de ci'i
267a1(mdo 'grel): slad du zhes zhus pa dang/ lan du rab 'byor de bzhin gshegs pa zhes bya ba la sogs pa gsungs so/ de bzhin nyid ces bya ba ni chos rnams kyi rang bzhin ma nor ba la bya ste/ de ni bzod ma nas zhi ba la sogs
267a2(mdo 'grel): pa'i ngo bo yin no/ /de yang chos thams cad kyi thun mong yin pas yang dag pa zhes bya ba smos pas bye brag tu byas te/ yang dag pa ni ma nor ba'i don gyis na de bzhin gshegs pa'i ye shes la bya'o/ /de'i de bzhin nyid don dam par skye
267a3(mdo 'grel): ba med pa'i chos nyid gang yin pa de de bzhin gshegs pa zhes bya ste/ ji skad du rtag tu skye med chos ni de bzhin gshegs/ /zhes gsungs pa lta bu ste/ chos nyid kyang don dam par na chos can las gzhan ma yin pa'i phyir chos
267a4(mdo 'grel): thams cad don dam par skye ba med pa'i chos nyid rtogs pa'i ngo bo ma brtags gcig pu na dga' ba don dam par ma skyes pa yang dag pa'i kun rdzob tu rab tu brtags te yod pa'i ye shes khyad par du 'phags pa nyid la de
267a5(mdo 'grel): bzhin gshegs pa zhes bya'o zhes bya ba'i tha tshig go /de yang don dam par ma skyes pa'i phyir gzung ba 'am 'dzin pa ci yang med pas don dam par des mngon par rdzogs par sangs rgyas pa'i chos kyang ci yang med kyi/ yang
267a6(mdo 'grel): dag pa'i kun rdzob la brten nas ye shes khyad par can des ji ltar mngon par rdzogs par sangs rgyas bas de bzhin gshegs pa zhes bya bar zad do snyam du dgongs pa'o/ /don dam pa la brten nas de mngon par rdzogs
267a7(mdo 'grel): par sangs rgyas so zhes de skad ci'i phyir mi bya snyam pa la/ rab 'byor gang la la zhes ces bya ba la sogs pa gsungs so/ /de'i phyir zhe na/ zhes bya ba ni mi bden pa zhes bya ba dang sbyar ro/ /lhag ma ni go sla bas ma bshad do//
267b1(mdo 'grel): 'o na gang kun rdzob tu de bzhin gshegs pas mngon par rdzogs par sangs rgyas so zhes rnam par bzhag pa de'i de kho na ci 'dra ba zhag rnam par gzhag snyam pa la/ chos gang zhes bya ba gsungs te/ gang zhes bya ba ni gzugs la sogs pa'i mtshan nyid kyi
267b2(mdo 'grel): chos so de la bden pa yang med ces bya ba ni ji ltar snang ba'i rnam pa sgyu ma dang 'dra bar brtags na shin tu stong pas ma skyes pa'i phyir ro/ /ri bong gi rwa bzhin du shin tu med pa'i phyir/ brdzun pa yang med de ma brtags pa'i ngo bor sgyu ma
267b3(mdo 'grel): bzhin du snang ba'i phyir ro/ /yang na don dam par chos gang yang mi 'grub pas bden pa yang med do/ /rnam par bcad par bya ba bden pa gang yang ma grub pa dang/ chos thams cad ma skyes pa'i phyir brdzun pa yang med do/ /'dis ni
267b4(mdo 'grel): sgra 'dogs pa dang skur pa 'debs pa'i mdza' bkag nas dbu ma'i lam du rnam par 'jog cing/ de la rnal 'byor du snyoms par 'jug pa la 'dzud do/ /de bas na zhes bya ba ni 'di ltar don dam par chos thams cad ma skyes pa'i
267b5(mdo 'grel): bden pa yang med brdzun pa yang med pas na'o/ /de bzhin gshegs pa yang skye ba med pa'i chos nyid yongs su dag pas rab tu phye ba ste/ des na skye ba med pa'i chos nyid thun mongs ba'i phyir/ rtag tu skye med chos ni de bzhin
267b6(mdo 'grel): gshegs/ /chos rnams kun kyang bde bar gshegs dang 'dra/ /byis pa'i blo can mtshan mar 'dzin pa yis/ /'jig rten dag na med pa'i chos la spyod/ /ces bya ba la sogs pa chos thams cad ni sangs rgyas kyi chos so
267b7(mdo 'grel): zhes bya ba de bzhin gshegs pas gsungs so/ /gal te chos 'di dag ma skyes pa kho na yin na/ 'o na ji ltar chos thams cad tsam snyam pa la rab 'byor chos thams cad ces bya ba ni zhes bya ba la sogs pa gsungs so//
268a1(mdo 'grel): 'di la don ni 'di yin te/ 'di don dam par yod pa'i phyir tha snyad btags pa ni ma yin gyi/ gzugs la sogs pa dag don dam par chos med mod kyi/ don dam par ma yin pa ma rtags pa la brten nas gang gi
268a2(mdo 'grel): phyir rang dang spyi'i mtshan nyid 'dzin pa de'i phyir chos chos thams cad ces bya'o/ /don dam par ni ma yin te/ de la gnas pa thams cad mthong yang thams cad med pa'i phyir ro/ /'dis ni rnam par g.yeng ba tshar bcad pa
268a3(mdo 'grel): bstan to/ /gal te bcom ldan 'das kyis mngon par rdzogs par sangs rgyas pa'i chos de gang yang med na/ byang chub sems dpa' dag ji ltar gdams ngag blang ba mngon du byas te chos dang gang zag la bdag med pa de
268a4(mdo 'grel): rtogs par 'gyur snyam pa la brtags mngon par rtogs pa bstan pa'i phyir 'di lta ste dper na zhes bya ba la sogs pa gsungs so/ /'dis ni ye shes thob pa dang/ mngon pa'i nga rgyal med pas mngon par rtogs pa ston te/
268a5(mdo 'grel): ye shes thob pas ji lta bu zhe na/ ye shes rnam pa gnyis la brten te rigs yongs su 'dzin pa'i ye shes dang/ mnyam pa thams cad kyi ye shes so/ /de la ye shes gang thob nas de bzhin gshegs pa'i rigs su skyes pa yin
268a6(mdo 'grel): zhing/ sangs rgyas kyi rigs su nges pa de ni rigs yongs su 'dzin pa'i ye shes so/ /de skyes pas lus dang ldan pa'o/ /ldan pa ni bdag gir byas pa lus ni de bzhin gshegs pa'i sku ste/ gang gis de thob pa de lus dang ldan
268a7(mdo 'grel): pa'o/ /ye shes de thob par ji ltar shes mnyam pa la lus chen po zhes bya ba gsungs so/ /'dis gang zag dang chos la bdag med pa mnyam pa nyid kyi ye shes thob nas mngon par rtogs par ston te/ de'i phyir rigs kyi ye shes
268b1(mdo 'grel): thob par shes so zhes ston to/ /mnyam pa nyid kyi ye shes des sems can thams cad gang zag dang chos la bdag med par rtogs nas bdag kho nar sdud do/ /de na de sems can mdza' dag gi lus bdag tu sdud pas lus chen po yin no/
268b2(mdo 'grel): 'di ni sgra'i don ma yin pa yang ma yin te/ 'di ltar sems can thams cad bdag tu bsdus pas de lus zhes bya'o/ /de dag kyang shin tu med pa'i phyir lus chen po yin pas sgra'i don ma yin no/ /'dis ni gnas 'di'i rgyu che ba
268b3(mdo 'grel): brjod do/ /dgongs pa ni 'di yin te/ byang chub sems dpa' i mngon par rtogs pa 'di yang yang dag pa'i kun rdzob la brten nas ye shes khyad par du 'phags pa 'byung ba tsam gyis rab tu phye ba yin gyi/ don dam par ni mngon
268b4(mdo 'grel): par rtogs par byed pa dang/ mngon par rtogs par bya ba gang yang med do zhes bstan pa'i phyir/ 'phags pa rab 'byor gyis bcom ldan 'das de bzhin gshegs pas mi lus dang ldan zhing zhes bya ba la sogs pa gsol to/ /'dis ni
268b5(mdo 'grel): don gyis na lus dang ldan zhing lus chen po la mngon par zhes pa mi mthun pa'i phyogs su yongs su ston te/ de spang pa'i phyir 'dun pa dang smon lam gyis gnas par bya ba ston to/ /lus dang ldan zhing lus chen po zhes mtshan ma tsam
268b6(mdo 'grel): zhig yongs su brjod pas byang chub sems dpa' chos thams cad la mngon par zhen pa zlog par byed do/ /don dam par yang rnam par 'jog cing/ de la rnal 'byor du snyoms par 'jug pa la yang 'dzud do/ /zab pa yang brjod do/ /sgro 'dogs
268b7(mdo 'grel): pa'i mdza' yang spong ngo/ /snga mas ni skur pa 'debs pa'i mdza' bkag go /gal te de bzhin gshegs pas lus de nyid med par gsungs na/ de'i tshe byang chub sems dpa' mngon par rtogs pa thob pa dag 'di snyam du bdag
269a1(mdo 'grel): gis byang chub sems dpa' i mngon par rtogs par thob kyis de ni bdag gis sems can rnams dgrol bar bya'o snyam du ji ltar sems zhes gzhan gyi rnam par rtog pa dam pa la brtags nas mngon pa'i nga rgyal med pas
269a2(mdo 'grel): mngon par rtogs pa bstan pa'i phyir byang chub sems dpa' gang zhes bya ba gsungs so/ /'dis ni gang 'di snyam du bdag gis sems can rnams yongs su mya ngan las bzla'o/ /bdag ni byang chub sems dpa' o snyam du sems pa mngon pa'i de
269a3(mdo 'grel): rgyal tsan de yang dag pa'i don du na byang chub sems dpa' ma yin par ston to/ /de ci'i slad du zhes bya ba ni 'dir shes par byed pa'i gtan tshigs yongs su 'dri ba'o/ /chos zhes bya ba ni gzugs la sogs pa'i bdag nyid dam gang
269a4(mdo 'grel): zag la sogs pa'i bdag nyid do/ /'phags pa rab 'byor gyis kyang chos de rigs pas dpyad na ma mthong bas de ni ma mchis lags so zhes bya ba gsol to/ /rigs pa de thams cad du thun mong bas bcom ldan 'das
269a5(mdo 'grel): kyis bdag med pa gnyi ga la gzung ba'i phyir de bas na zhes bya ba gsungs so/ /sems can med ces bya ba la sogs pa ni mtshon pa ste/ rang bzhin med pa yang blta bar bya'o/ /'dis ni rnam par g.yeng ba tshar bcad pa bstan to/
269a6(mdo 'grel): mngon par rtogs pa bshad zin to/ /'di man chad ni sangs rgyas kyi yongs su btsal ba yin te/ sangs rgyas kyi de yang phun sum tshogs pa bdun gyis yongs su bsdus pa yin te/ phun sum tshogs pa bdun ni/ zhing yongs su dag
269a7(mdo 'grel): pa phun sum tshogs pa dang/ gzigs pa bla na med pa yongs su dag pa phun sum tshogs pa dang/ mkhyen pa bla na med pa yongs su dag pa phun sum tshogs pa dang/ bsod nams kyi phung po la mnga' brnyes pa phun sum tshogs
269b1(mdo 'grel): ba dang/ sku phun sum tshogs pa dang/ gsung phun sum tshogs pa dang/ thugs phun sum tshogs pa'o/ /de la gal te byang chub sems dpa' zhes bya ba'i chos de gang yang med na su sangs rgyas kyi zhing yongs su 'grub par bya ba'i phyir 'bad par
269b2(mdo 'grel): byed snyam du dogs pa bsal ba'i phyir sangs rgyas kyi zhing yongs su dag pa phun sum tshogs pa'i dbang du mdzad nas/ rab 'byor byang chub sems dpa' gang zhig ces bya ba la sogs pa gsungs so/ /de yang de bzhin du brjod par bya'o/ zhes
269b3(mdo 'grel): bya ba ni mngon pa'i nga rgyal can gyi phyir de byang chub sems dpa' o zhes mi bya'o zhes bya ba'i tha tshig ste/ gang zag dang chos la bdag med pa ma rtogs par rtogs so snyam du mngon pa'i nga rgyal byed pa'i phyir ro/ /'di ltar de nga'o snyam du mngon bar nga
269b4(mdo 'grel): rgyal byed pas gang zag la bdag med par ma rtogs so/ /zhing bkod pa rnams med par de la mngon pa'i nga rgyal byed pas chos la bdag med pa ma rtogs so/ /'dis ni zhing bkod pa sgyu ma lta bur mos pas byang chub sems dpa' ji ltar
269b5(mdo 'grel): gnas par bya ba de bstan to/ /gal te don dam par zhing bkod pa de dag med du zin na/ bcom ldan 'das kyis ji ltar gsungs snyam du sems pa la de ci'i slad du zhes zhus te/ 'di'i bshad pa snga ma bzhin no/ /'di tshig zlos par
269b6(mdo 'grel): yang mi 'gyur te/ snga ma ni mos pas spyod pa'i sa la gnas pa'i byang chub sems dpa' i zhing yongs su dag par smon pa'i gnas skabs na byang chub sems dpa' rnam par rtog pa sel ba'i phyir ro/ /da ni sangs rgyas kyi zhing yongs su dag pa
269b7(mdo 'grel): bsgrub pa'i phyir byang chub sems dpa' dag 'jug pa na de ltar mngon par zhen pas 'jug go snyam du gang dag de ltar rnam par rtog pa de dag gi rnam par rtog pa de bsal bar gsungs pa'i phyir ro/ /de'i tshe kha cig gi rnam par rtog pa de
270a1(mdo 'grel): lta bu gzhan mi 'byung bas thug pa med par yang mi 'gyur ro/ /'dis ni byang chub sems dpa' 'di la ji ltar bsgrub par bya ba de bstan to/ /ci 'dra ba la byang chub sems dpa' zhes bya snyam pa la/ rab 'byor byang
270a2(mdo 'grel): chub sems dpa' gang zhig ces bya ba la sogs pa gsungs so/ /chos rnams ni bdag med pa zhes lan gnyis brjod pa ni bdag med pa rnam pa gnyis kyis chos rnams bdag med par ston to/ /byang chub sems dpa' sems
270a3(mdo 'grel): dpa' zhes lan gnyis brjod pas ni bdag med pa rnam pa gnyis po de nyid rtogs par ston to/ /yang na de ni byang chub sems dpa' zhes bya ba gcig ni bzlas pa'o/ /byang chub sems dpa' zhes brjod do zhes bya ba 'og ma ni yul
270a4(mdo 'grel): lo/ /des na ji skad bstan par 'gyur zhe na/ su dag gis bsgrub bo snyam du gang zag la sogs par 'dzin pa med pa dang/ zhing bkod pa rnams zhes chos su 'dzin pa yang med pa de dag med pa gnyi ga khong du chud pa'i phyir byang
270a5(mdo 'grel): chub sems dpa' zhes brjod do zhes par 'gyur te/ 'dis ni sems rab tu gzung ba bstan to/ /gnas 'di mdza' dag gis ni zab pa bstan to/ /sangs rgyas kyi zhing sgyu ma lta bu de bsgrub pa'i phyir byang chub sems dpa' dag de
270a6(mdo 'grel): la mos pas 'jug par bstan pas ni rgya che ba brjod do/ /gal te byang chub sems dpa' zhes bya ba'i chos de gang yang med na de'i tshe de bzhin gshegs pa gzigs pa rnam par dag pa dang/ mkhyen pa rnam par dag pa dang
270a7(mdo 'grel): ldan pa med pa kho nar 'gyur te/ de ni byang chub sems dpa' las skyes pa'i de med na de ji ltar rung bar 'gyur/ rgyu med pa ni rtag tu yod pa la sogs pa'i skyon du 'gyur ro/ /de bas na 'khor 'dus pa gang de snyam du
270b1(mdo 'grel): rnam par rtog par 'gyur ba de'i ched du gzigs pa dang mkhyen pa yongs su dag pa bla na med pa gnyis kyi dbang du mdzad nas rab 'byor 'di ji snyam du sems zhes bya ba la sogs pa gsungs so/ /'phags pa rab 'byor gyis kyang bcom ldan
270b2(mdo 'grel): 'das kyi dgongs pa sngar bzung nas mnga' o zhes gsol to/ /'dis ni don dam par byang chub sems dpa' zhes bya ba'i chos de gang yang med du zin kyang kun rdzob tu gang bsod nams dang ye shes kyi tshogs yongs su bskangs nas mkhyen pa dang
270b3(mdo 'grel): gzigs pa yongs su dag pa'i de bzhin gshegs par 'gyur ba ma gtogs gcig pu na dga' ba phung po tsam gyi rang bzhin gyi byang chub sems dpa' yod pa nyid do/ /de lta ma yin te/ gal te kun rdzob tu yang de med du zin na de'i tshe su zhig
270b4(mdo 'grel): de bzhin gshegs par 'gyur zhes de skad ston to/ /de la de bzhin gshegs pa la shes rab kyi spyan kho na mnga' o zhes bya ba ni gzigs pa rnam par dag pa khyad zhugs par bstan pa'i phyir spyan mnga' bar ston to/ /mdor bsdu na spyan rnam pa bzhi
270b5(mdo 'grel): ste/ gzugs 'dzin pa dang/ don dam pa'i bden pa 'dzin pa dang/ kun rdzob kyi bden pa 'dzin pa dang/ rnam pa thams cad du shes bya 'dzin pa'o/ /gzugs 'dzin pa yang rnam pa gnyis te/ las kyi 'bras bu dang/ bsgoms pa'i 'bras
270b6(mdo 'grel): bu'o/ /spyan rnam pa lnga dang go rim bzhin no/ /de la yul rags pa'i phyir dang por gzugs 'dzin pa bstan to/ /don dam pa'i dbang gis kun rdzob shes pa yongs su dag par 'gyur te/ des na don dam pa'i bden pa 'dzin pa ni
270b7(mdo 'grel): sngar ma? bstan la/ kun rdzob kyi bden pa 'dzin pa ni phyis bshad do/ /zhes go rim bstan pa'i mtshams sbyar ba'o/ /gang zag dang chos la bdag med pa'i yul la ni shes rab kyi spyan no/ /kun rdzob tu chos tsam du snang ba nyid de gang zag
271a1(mdo 'grel): ni ma yin no zhes gang zag stong ste/ chos tsam gyi yul la ni chos kyi spyan no/ /shes bya thams cad rnam pa thams cad du mkhyen pa'i sangs rgyas kyi spyan zhes bya ste/ 'dis ni da ltar mngon sum du mdzad par bzhugs pa'i
271a2(mdo 'grel): phyir yang dag pa'i kun rdzob tu spyan lnga bstan pas ni gzigs pa rnam bar dag pa brjod do/ /mkhyen par rnam par dag pa brjod pa'i phyir/ rab 'byor 'di ji snyam du zhes bya ba la sogs pa gsungs so/ /dus gsum gyi sems dang sems
271a3(mdo 'grel): las byung ba rnams ni sems kyi rgyun no/ /de bas na dus gsum yul yin pa'i phyir yul de shes pa ni mkhyen pa zhes bya ba'i gzigs pa zhes ni mi bya'o/ /de yang 'dod chags dang bcas pa'i sems dang/ 'dod chags dang
271a4(mdo 'grel): bral ba'i sems zhes bya ba la sogs pa kun nas nyon mongs dang/ rnam par byang ba'i ngo bo sna tshogs su rigs par bya'o/ /de snyed kyi 'jig rten gyi khams zhes bya ba ni mtshon ba ste/ 'jig rten gyi khams mdza' yas par gtogs
271a5(mdo 'grel): pa'i sems can rnams kyi sems kyi rgyun yongs su mkhyen pa'i phyir ro/ /'di ltar kun rdzob tu de bzhin gshegs pa la sha'i spyan la sogs pa mnga' ste/ des na de bsgrub pa'i phyir byang chub sems dpas 'dun pa dang smon lam gyis
271a6(mdo 'grel): gnas bar bya'o zhes bya ba'i gzhung 'dis ni phun sum tshogs pa gnyi ga yar bstan pa yin no/ /sha'i spyan la sogs pa yang gcig dang du ma'i rang bzhin gyis dpyad na mi dmigs pa nyid la/ don gzhan shes pas 'dzin
271a7(mdo 'grel): par yang mi rigs te/ ji ltar sngar dpyad pa lta bu yin na de bzhin gshegs pa la sha'i spyan la sogs pa mnga' ba dang/ sems kyi rgyun rab tu mkhyen par ji ltar 'gyur snyam du sems pa'i bsam pa la brtags nas
271b1(mdo 'grel): de ci'i slad du zhes zhus pa dang/ byang chub sems dpa' rnam par dag pa 'di gnyis la rnal 'byor du snyoms par 'jug pas ji ltar bsgrub par bya ba de bstan pa'i phyir/ sems kyi rgyun sems kyi rgyun zhes bya ba na zhes bya ba la sogs pa gsungs
271b2(mdo 'grel): so/ /rgyun med ces bya ba ni don dam par ro/ /rang bzhin med du zin kyang kun rdzob la brten nas gsungs te/ de nyid kyi phyir sems kyi rgyun zhes bya'o zhes gsungs so/ /de lta ma yin na don dam par ni brjod pa'i spyod yul thams cad las
271b3(mdo 'grel): 'das pa'i phyir brjod par mi 'gyur ro snyam du dgongs pa'o/ /sems kyi rgyun ces smos pa ni mtshon pa ste/ sha'i spyan la sogs pa yang spyan gyi rang bzhin med pa nyid du gsungs so zhes brjod par bya ba'i skabs yin te mngon pas ma
271b4(mdo 'grel): gsungs so/ /'di la ji ltar sems rab tu gzung bar bya ba de bstan pa'i phyir de ci'i slad du zhes bya ba de zhus te/ rgyun med ces bya ba dang sbyar ro/ /'das pa la sogs pa'i sems ni don dam par ma skyes pa'i phyir mi dmigs kyi/ yod
271b5(mdo 'grel): kyang 'dzin par mi 'thad pas mi dmigs pa ni ma yin no/ /de lta na ni sems kyi rgyun med par bstan par mi 'gyur te/ mi dmigs pa tsam gyis ni dngos po rnams kyi rang bzhin med par mi 'gyur ro/ /ji ltar dus gsum gyi sems
271b6(mdo 'grel): don dam par med pa de ltar ni sngar yang bshad de/ ston par yang 'gyur ro/ /sems smos pa ni mtshon ba ste/ des na sha'i mig la sogs pa 'das pa la sogs pa yang mi dmigs pa nyid do/ /'di la rgyun med ces bya ba la sogs
271b7(mdo 'grel): pa'i tshig gis ni zab pa brjod do/ /lhag ma rnams kyis ni rgya che ba'o/ /gal te dus gsum gyi sems med na de'i tshe bsod nams kyi phung po yang med par 'gyur te/ de ni sems la brten pa'i phyir ro/ /de bas na de bzhin gshegs
272a1(mdo 'grel): pa'i bsod nams kyi phung po la mnga' ba phun sum tshogs pa bsgrub pa'i phyir byang chub sems dpa' ji ltar 'bad par bya snyam pa la brtags te/ bsod nams kyi phung po la mnga' ba phun sum tshogs pa'i dbang du mdzad nas
272a2(mdo 'grel): rab 'byor 'di ji snyam du sems zhes bya ba la sogs pa gsungs so/ /'dis ni rigs kyi bu 'am rigs kyi bu mo tha na gang phyi'i dngos po ni rin po che la sogs pa gtong bar byed pa de yang bsod nams kyi phung po chen po dang ldan par 'gyur na/ de bzhin
272a3(mdo 'grel): gshegs pa bskal pa grangs med dpag tu med par bya dka' ba brgya phrag du ma goms par mdzad pas bsod nams kyi phung po la mnga' bar ci'i phyir mi 'gyur zhes de skad ston to/ /des na don dam par bsod nams kyi phung po med
272a4(mdo 'grel): du zin kyang kun rdzob tu yod pas na byang chub sems dpas de la dbang ba bsgrub pa'i phyir 'dun pa dang/ smon lam gyis gnas par bya'o zhes bstan te/ 'dis ni rgya che pa yang brjod do/ /bsod nams kyi phung po don dam par yod par
272a5(mdo 'grel): ci'i phyir rnam par mi gzhag snyam pa la brtags nas byang chub sems dpas 'di la ji ltar bsgrub par bya ba dang/ sems rab tu bzung bar bya ba dang/ gnyi ga bstan pa'i phyir/ rab 'byor gal te zhes bya ba la sogs pa gsungs so//
272a6(mdo 'grel): gal te zhes bya ba ni ji ste zhes bya ba'i tha tshig go /de bzhin gshegs pa mi gsungs ngo zhes bya ba ni don dam pa brjod pa mi spyod pa'i phyir te/ ma bstan par yang de ltar grags par 'gyur ro snyam du dgongs pa'o/ /ji ltar bsod
272a7(mdo 'grel): nams kyi phung po don dam par med pa de ltar sngar bstan zin to/ /'dis ni de bzhin gshegs pa'i bsod nams kyi phung po la phun sum tshogs pa bsgrub pa'i phyir zhugs pa'i byang chub sems dpas don dam par de mi
272b1(mdo 'grel): dmigs par rnal 'byor du snyoms par 'jug pas bsgrub par bya ba dang/ don dam par de dmigs pa la mngon par zhen pa spong bas sems rab tu bzung bar bya ba gnyis ka bstan te/ zab pa yang brjod do/ /gal te bsod nams kyi phung po phung
272b2(mdo 'grel): po med pa nyid yin na/ de'i tshe de bzhin gshegs pa rnams kyi sku phun sum tshogs pa rnam pa gnyis po dpe byad bzang po'i sku phun sum tshogs pa dang/ mtshan gyi sku phun sum tshogs pa bsod nams bla na med pa las skyes par 'dod
272b3(mdo 'grel): pa gang yin pa de yang rgyu med pa'i phyir med par 'gyur ro/ /de bas na de bzhin gshegs pa'i sku phun sum tshogs pa rnam pa gnyis yongs su bsgrub pa'i phyir/ byang chub sems dpas ji ltar 'bad par bya snyam du sems pa de'i ched du de
272b4(mdo 'grel): bzhin gshegs pa rnams kyi gzugs kyi sku phun sum tshogs pa'i dbang du mdzad nas/ rab 'byor 'di ji snyam du sems zhes bya ba la sogs pa gsungs so/ /gzugs kyi lus zhes bya ba ni dpe byad bzang po'i sku yin par blta bar
272b5(mdo 'grel): bya'o/ /mtshan gyi sku ni 'og nas 'chad de ba lang dang glang zhes bya ba'i tshul du/ 'di las 'phags pa rab 'byor gyi bsam pa ni 'di yin te/ ji ltar bsod nams kyi phung po don dam par phung po med pa kho na yin pa de bzhin du gzugs
272b6(mdo 'grel): kyi sku yang ma skyes pa kho na ste/ de bas na don dam par gzugs kyi sku yongs su grub pas de bzhin gshegs par blta bar mi bgyi lags so zhes bya'o/ /kun rdzob tu ni sgyu mas sprul pa'i sangs rgyas bzhin du gzugs kyi sku yod pa
272b7(mdo 'grel): nyid do/ /de bas na bsod nams kyi phung po las byung bar rung ba nyid do/ /de bas na byang chub sems dpas sgyu mas sprul pa'i sangs rgyas kyi gzugs la mos pa de lta bus de bsgrub pa'i phyir 'dun pa dang smon lam gyis gnas
273a1(mdo 'grel): par bya bstan pa yin no/ /'dir tshig zlos par yang mi 'gyur te/ sngar na mos pas spyod pa'i sa na gzugs kyi sku thob par 'dun pa'i dus dang/ de bzhin gshegs pa la mchod pa dang/ rim gro bya ba'i dus na de ltar
273a2(mdo 'grel): mngon par zhen pa yongs su spang ba yin la/ da ni lhag pa'i bsam pa dag pa'i sa na de bzhin gshegs pa'i gzugs kyi sku phun sum tshogs pa bsgrub pa'i phyir zhugs pa'i byang chub sems dpa' gzugs la mngon par zhen pa
273a3(mdo 'grel): yod do zhes grag ces 'khor gang dag gi rnam par rtog pa ngan pa de bsal bar gsungs pa'i phyir ro/ /'o na de bzhin gshegs pa rnams kyi gzugs kyi sku ji ltar bstan snyam du sems shing/ de ci'i slad du zhes dris te/
273a4(mdo 'grel): gzugs kyi sku yongs su grub pas de bzhin gshegs par lta bar mi bya zhes bya ba dang sbyar ro/ /'di ni grub pa med de gzugs kyi sku yan lag can gyi rang bzhin nam/ rdul phra rab bsags pa'i rang bzhin du ma grub par ji ltar
273a5(mdo 'grel): sngar dpyad pa bzhin no/ /'dis ni byang chub sems dpas ji ltar bsgrub par bya ba de bstan to/ /des na zhes bya ba ni 'di ltar kun rdzob tu yod de/ ri bong gi rwa bzhin du rnam pa thams cad du med pa ni ma yin pa'i phyir ro/ /'dis
273a6(mdo 'grel): ni skur pa 'debs pa'i mdza' bkag nas ji ltar sems rab tu gzung bar bya ba de bstan to/ /gnas 'di thams cad kyis ni zab pa bstan to/ /kun rdzob tu de bzhin gshegs pa'i gzugs kyi sku phun sum tshogs pa bsgrub pa'i
273a7(mdo 'grel): phyir byang chub sems dpa' rnams kyis 'bad par bya ba bstan pas ni rgya che ba yang bstan to/ /mtshan gyi sku phun sum tshogs pa'i dbang du mdzad nas/ rab 'byor 'di ji snyam du sems zhes bya ba la sogs pa gsungs te//
273b1(mdo 'grel): 'dir bshad pa thams cad ni snga ma dang 'dra'o/ /gal te gzugs kyi sku yongs su grub pas de bzhin gshegs par blta bar mi bya na/ de'i tshe bcom ldan 'das chos bstan pa yang med par 'gyur te/ de ni gzugs kyi zas bsdus pa'i phyir ro//
273b2(mdo 'grel): de bas na byang chub sems dpa' de bzhin gshegs pa'i gsung phun sum tshogs pa bsgrub pa'i phyir ji ltar 'bad par bya snyam du sems pa de'i ched du gsung phun sum tshogs pa'i dbang du mdzad nas/ rab 'byor 'di ji snyam du sems zhes bya ba
273b3(mdo 'grel): la sogs pa gsungs so/ /don dam par 'chang pa po dang/ bshad par bya ba dang/ bshad pa med pa'i phyir de bzhin gshegs pa 'di snyam du ngas chos bstan to snyam du mi dgongs so/ /de lta ma yin na phyin ci log tu 'gyur ba'i phyir thams cad
273b4(mdo 'grel): mkhyen par mi 'gyur ro/ /ji ltar 'chad pa po ste bdag la sogs pa dang/ bshad par bya ba ste phyi nang gi dngos po dang/ bshad pa ste byed pa gzugs sam sgra'i bdag nyid med pa de ltar ni sngar rgyas par bstan zin te/ dngos po mdza' dag la stong
273b5(mdo 'grel): pa nyid kyis khyad par sngar bsgrub pa'i phyir ro/ /kun rdzob tu 'chad pa po dang/ bshad par bya ba dang/ bshad pa ma brtags na dga' bas tha snyad 'dogs pa 'ba' zhig tu zad kyi don dam par ni ma yin no/ /gal te dngos po'i de kho na de lta bu bstan
273b6(mdo 'grel): du zin kyang kha cig mgo rmongs te don dam par gsum po yod par sems na de'i tshe cir 'gyur snyam pa la/ rab 'byor su zhig ces bya ba la sogs pa gsungs so/ /skur ba ni don med par glengs pa'i phyir ro/ /ji ltar med pa des greng bar
273b7(mdo 'grel): nus snyam pa la/ lag par 'dzin pas zhes bya ba gsungs te/ phyin ci log tu mngon par zhen pas log par zin pa'i phyir de med ces bya ba'i tha tshig go /'dis ni de bzhin gshegs pa'i gsung phun sum tshogs pa la 'jug pa'i byang
274a1(mdo 'grel): chub sems dpas brag ca la sogs pa lta bur shes pas 'jug par bya'o zhes byang chub sems dpa' ji ltar gnas par bya ba de bstan to/ /gal te bshad pa la sogs pa gsum po de med na gang zag dang chos la bdag med pa la
274a2(mdo 'grel): sogs ba ston par byed pa bcom ldan 'das kyis chos bstan pa tshig dang ngag gi ngo bo sna tshogs 'di ji ltar grags/ de yod na ni gang des bstan par bya ba ste/ bshad par bya ba yang yod pa nyid la/ gang de ston par byed pa 'chad pa po de yang
274a3(mdo 'grel): yod pa nyid de shugs kyis na gsum char yod do snyam du sems pa la de ci'i slad du zhes zhus pa dang/ 'dir lan du chos bstan pa zhes bya ba gsungs so/ /'di snyam du dgongs te/ chos bstan pa don dam par yod na rang gi mtshan nyid kyi
274a4(mdo 'grel): ngo bo 'am/ spyi'i mtshan nyid kyi ngo bo zhig tu 'gyur grang na/ re zhig phyogs dang po ni ma yin te/ rang gi mtshan nyid don dam pa pa thams cad ni sngar rgya che bar bsal ba'i phyir ro/ /gnyis pa yang ma yin te/ rang gi mtshan nyid med na
274a5(mdo 'grel): gnas med pas ci yang med pa'i phyir ro/ /spyi dngos por khas len na ni rang gi mtshan nyid kho nar 'dus pa'i phyir de bsal bas de yang bsal ba nyid do/ /gzhan rnam par bcad pas spyi'i mtshan nyid ni sgro btags pa'i ngo bo zhes
274a6(mdo 'grel): rtog na ni chos bstan pa don med pas grub pa sgrub par gyur to/ /de don par rang gi mtshan nyid yod du chug na yang des chos bstan par mi rigs te/ sgra bsal ba la sogs pa rtag pa'i ngo bo la gzhan dag gis tshig tu yongs su
274a7(mdo 'grel): brtags pa ni rim dang rim ma yin pas don byed par 'gal te/ nus pa thams cad dang bral bas shes pa la sogs pa gang la yang sbyor ba med de/ ci yang mi byed par ji ltar tshig tu 'gyur/ rang gi mtshan nyid mi rtag pa yang
274b1(mdo 'grel): brdar 'dogs pa'i tshe na mthong ba tha snyad 'dogs pa'i tshe na rjes su 'gro ba med pas tshig tu mi rigs so/ /brdar 'dogs pa yang gzhan/ tha snyad 'dogs pa yang gzhan par ni mi rigs te/ ha cang thal bar 'gyur ro/ /de bas na rjes su 'gro ba med pas
274b2(mdo 'grel): rang gi mtshan nyid kyang brjod par mi rigs so/ /spyi'i dngos po yang brjod par bya bar khas len na ni de brjod par bya ba'i ngo bor gyur pas rang gi mtshan nyid kyi ngo bo yin pa'i phyir yul gzhan du 'gro ba med pa nyid do/ /gcig pu ni yul dang
274b3(mdo 'grel): dus la sogs pa so so tha dad pa gsal ba du ma la khyab par yang mi rigs te/ 'di ltar bdag nyid thams cad gsal ba gcig la rdzogs na ni de'i tshe gcig kho na la de'i rang bzhin yongs su brtags pas gang gis na gzhan la yang
274b4(mdo 'grel): chub par 'gyur ba gsal ba gzhan dang 'brel ba'i rang bzhin gzhan ni de la med de/ gcig pu nyams par 'gyur ba'i phyir ro/ /phyogs gcig gis khyab na ni yan lag dang bcas pa dang ma zin pa'i skyon du 'gyur te/ de ltar gsal ba
274b5(mdo 'grel): tha dad pa ji snyed la de'i phyogs gcig gis khyab par rnam par bzhag par de snyed 'dzin na ni gsal ba gcig la 'dzin pa ni phyogs gcig 'dzin pas de la 'dzin par rung grang na/ gsal ba tha dad pa na chod dang yul dang/ dus la
274b6(mdo 'grel): sogs pa so so tha dad pa de dag la gsal ba gcig la 'dzin pa ni phyogs gcig 'dzin pas cig car 'dzin pa med pa nyid du 'gyur ro/ /de bas na brjod par bya ba dang/ brjod pa ni sgro btags pa'i rnam pa'i ngo bo kho nar rigs
274b7(mdo 'grel): kyi yang dag par ni ma yin no/ /de nyid kyi phyir bcom ldan 'das kyis gzhan dag tu/ ming ni gang dang gang dag gis/ /chos rnams gang dang gang brjod pa/ de la de ni med pa ste/ /de ni chos rnams chos nyid do/ /zhes gsungs so/ /
275a1(mdo 'grel): bshad pa yang brdzun pas sgo de nas bshad par bya ba dang/ 'chad ba po yod par bstan pa gang yin pa de yang sgo de nas 'ongs pas bsal ba nyid de/ de gnyis ka med par bcom ldan 'das kyis logs shig tu ma
275a2(mdo 'grel): gsungs so/ /'dis ni byang chub sems dpa' ji ltar bsgrub par bya ba dang/ sems rab tu gzung bar bya ba de bstan to/ /'di thams cad kyis ni zab pa bstan to/ /thugs phun sum tshogs pa ni rnam pa tha dad pa bdun te/ dran pa nye bar
275a3(mdo 'grel): gzhag pa dang/ mngon par rdzogs par byang chub dang/ chos don chen por gdags pa dang/ gdams ngag don chen por gdags pa dang/ chos kyi sku yongs su 'dzin pa dang/ mya ngan las 'das pa dang 'khor ba la mi gnas pa dang
275a4(mdo 'grel): bzhugs pa yongs su dag pa'o/ /de la ni chos zab mo 'di lta bu ma 'ongs pa'i dus na lta ba ngan pa'i dra bas thibs por gyur pa la jig 'bras bu dang bcas par 'gyur snyam du 'khor yid mi ches te/ gang dag de snyam du sems pa
275a5(mdo 'grel): de dag gi yid mi ches pa bsal ba'i phyir 'phags pa rab 'byor gyis thugs phun sum tshogs pa las dran pa nye bar gzhag pa'i dbang du byas nas/ bcom ldan 'das zhes bya ba la sogs pa gsol to/ /bcom ldan 'das kyis
275a6(mdo 'grel): kyang ma 'das pa'i dus na tshul khrims dang ldan/ yon tan dang ldan pa dag 'byung ngo zhes bya ba la sogs pas sngar ma gsungs sam/ da ni de dag gcig tu yod pa nyid dang/ med pa nyid du mngon par zhen par mi bya bar
275a7(mdo 'grel): bstan pa'i phyir yod ces ma gsungs kyi/ mdza' gnyis dgag pa'i phyir/ rab 'byor de dag ni zhes bya ba la sogs pa gsungs so/ /don dam par phung po dang gang zag la sogs pa'i ngo bo yod par mi dmigs pa'i phyir
275b1(mdo 'grel): sems can yang ma yin te 'dis ni sgro btags pa'i mdza' bkag go /ma brtags na dga' bar kun tu gnas pa'i phyir sems can med pa yang ma yin te 'dis ni bkur pa 'debs pa'i mdza' bkag go /'dis ni 'byung ngo zhes ston pas
275b2(mdo 'grel): sems can rnams la bcom ldan 'das kyi dran pa nye bar gzhag pa phyin ci ma log pa ci 'dra ste de ston cing bcom ldan 'das kyi dran pa nye bar gzhag pa phun sum tshogs pa de la byang chub sems pas 'dun pa dang smon lam gyis
275b3(mdo 'grel): gnas par bya ba bstan pa yin no/ /de dag ni sems can yang ma yin no/ /de dag sems can med pa yang ma yin zhes bya ba 'dis ni rnal 'byor du snyoms par 'jug pa bstan to/ /gal te de dag sems can ma yin na de'i tshe bcom
275b4(mdo 'grel): ldan 'das kyis ma 'ongs pa'i dus na tshul khrims dang ldan pa/ yon tan dang ldan pa de dag 'byung ngo zhes bya ba la sogs pa ji ltar gsungs snyam du sems pa la brtags nas de ci'i slad du zhes bya ba zhus so/ /de dag sems can
275b5(mdo 'grel): med par gsungs pa'i phyir te zhes bya ba ni don dam par sems can med pa nyid do/ /kun rdzob tu rnam par gnas pa'i phung po'i ngo bo yod pa la brten nas de dag gsungs te/ de bas na kun rdzob tu yod pas sems can rnams
275b6(mdo 'grel): zhes bya'o/ /de lta ma yin te kun rdzob tu yang med na ni gsung par mi 'gyur ro/ /'dis ni sems rab tu gzung ba bstan to/ /'di thams cad kyis ni zab pa brjod do/ /bcom ldan 'das kyis dran pa nye bar gzhag pa sems
275b7(mdo 'grel): can thams cad la thogs pa med par bstan pas ni rgya che ba bstan to/ /gal te bcom ldan 'das kyis chos bstan pa gang yang med na de'i tshe mngon par rdzogs par sangs rgyas par yang mi 'gyur te/ de'i phyir de bzhin gshegs pa'i
276a1(mdo 'grel): mngon par rdzogs par byang chub sems dpa' rnams kyi 'bad pa don med par 'gyur ro/ /ji snyed chos mngon par rdzogs par sangs rgyas par 'dod na de'i tshe bstan pa yang yod de snyam du gang dag de snyam sems pa de
276a2(mdo 'grel): dag gi ched du mngon par rdzogs par byang chub pa'i dbang du mdzad nas/ rab 'byor 'di ji snyam du sems zhes bya ba la sogs pa gsungs so/ /'phags pa rab 'byor gyis dgongs pa snga ma bzung nas de ni ma mchis lags so/
276a3(mdo 'grel): zhes gsol to/ /de 'di snyam du sems te/ don dam pa la dgongs nas bcom ldan 'das kyis bltan pa bkag go snyam mo/ /ji ltar don dam par chos bstan pa gang yang med pa'i phyir mngon par rdzogs par sangs rgyas pa
276a4(mdo 'grel): yang med de de ni sngar bstan to/ /kun rdzob tu ni bcom ldan 'das kyi chos bstan pa dang/ rdzogs pa'i byang chub dang/ de'i rgyu'i lam yang yod pa nyid do/ /de bas na byang chub sems dpa' bla na med pa yang dag par rdzogs pa'i byang
276a5(mdo 'grel): chub yang dag pa'i kun rdzob kyi ngo bo bsgrub pa'i phyir 'bar par bya ste/ 'dis ni byang chub sems dpas ji ltar gnas par bya ba de bstan to/ /sngar ni gdams ngag yongs su btsal ba'i dus na rmngon par rtogs pa byang chub pa don
276a6(mdo 'grel): dam pa'o snyam du sems pa'i byang chub sems dpa' i rnam par rtog pa de sel la/ da ni sangs rgyas kyis yongs su btsal ba'i dus na gzhan dag gi rnam par rtog pa de lta bu sel bas tshig zlos pa'i nyes par mi 'gyur ro//
276a7(mdo 'grel): bcom ldan 'das kyi bla na med pa yang dag par rdzogs pa'i byang chub yang dag pa'i kun rdzob tu rnam par bzhag pa de ci 'dra ba snyam pa la cung zad kyang zhes bya ba la sogs pa gsungs/ /ye shes gang la bzhugs pa na
276b1(mdo 'grel): bcom ldan 'das kyis rang gi mtshan nyid 'dzin pa'i mtshan nyid kyi chos kyi rang bzhin phra mo yang mi dmigs shing ma lus par chos la bdag med pa rtogs pa'i ngo bo de ni bla na med pa yang dag par rdzogs pa'i byang chub bo/ /phyi rol pa dang slob pa
276b2(mdo 'grel): dang mi slob pa'i shes pa gang dag las mchog tu gyur pas bla na med pa'o/ /dngos po mdza' dag gi de kho na ji lta ba bzhin du thugs su chud pa'i ngo bo yin pas yang dag par rdzogs pa'i byang chub ces bya'o zhes bya ba'i tha tshig go /de la
276b3(mdo 'grel): chos rnams mi dmigs pa'i gtan tshigs su med ces bya ba gsungs so/ /gang gi phyir med pa de'i phyir mi dmigs kyi yod pa bzhin du mi dmigs pa ni ma yin te/ chos thams cad yod na ni de bzhin gshegs pa'i ye shes kyis da ni Ta?
276b4(mdo 'grel): pa'i rigs byed nyid du 'gyur ba'i phyir ro/ /'dis ni chos la bdag med par rtogs pa'i ngo bo bstan te/ /de ni gang zag la bdag med par rtogs pa'i ngo bo bstan pa'i phyir/ yang rab 'byor zhes bya ba la sogs pa gsungs so/ /chos de ni
276b5(mdo 'grel): mnyam ba ste zhes bya ba ni des rtogs pa'i chos thams cad gang zag la bdag med par mtshungs pa'i phyir ro/ /mi mnyam pa gang yang med ces bya ba ni thams cad du de phyin ci ma log pa'i phyir te/ bdag tu 'dzin pa'i rgyu dngos por
276b6(mdo 'grel): mngon par zhen pa spangs pa'i phyir ro/ /bcom ldan 'das ni bdag tu 'dzin pa bag chags dang bcas pa spangs pa ste/ de'i phyir de nyid kyi gang zag la bdag med par rtogs pa'i ngo bo rdzogs pa'i byang chub ni bla na med pa yang dag par rdzogs
276b7(mdo 'grel): pa'i byang chub ces bya ste/ gzhan dag gis ni ma yin no/ /tshul gang gis chos de mnyam snyam pa la/ sems can med pa zhes bya ba la sogs pa gsungs so/ /'di thams cad kyis ni ji ltar rnal 'byor du snyoms par 'jug pas
277a1(mdo 'grel): bsgrub par bya ba de bstan to/ /de ji ltar mngon par rdzogs par 'tshang rgya snyam pa la/ dge ba'i chos thams cad kyis zhes bya ba la sogs pa gsungs te/ de bsod nams dang ye shes kyi tshogs kyi bdag nyid dge ba'i chos rnams
277a2(mdo 'grel): kyis mngon par rdzogs par 'tshang rgya'o zhes bya ba'i tha tshig go /gal te med pa'i phyir chos cung zad kyang mi dmigs na dge ba'i chos rnams yod par ji ltar 'gyur te/ gang gi phyir de dag gi mngon par rdzogs par 'tshang rgya
277a3(mdo 'grel): snyam pa la/ dge ba'i chos rnams zhes bya ba la sogs pa gsungs te/ don dam par ni chos rnams med pa nyid do/ /kun rdzob tu ni yod pas dge ba'i chos rnams zhes gsungs te/ de'i phyir dge ba'i chos rnams kyis mngon
277a4(mdo 'grel): par rdzogs par 'tshang rgya'o zhes bya ba la nyes pa med do/ /'dis ni sgro 'dogs pa dang skur ba 'debs pa'i mdza' 'dzin pa rnam par g.yeng ba sel bas sems rab tu gzung ba bstan to/ /gnas 'di thams cad kyis ni zab
277a5(mdo 'grel): pa bstan to/ /ma lus pas gang zag dang chos las bdag med par rtogs pa'i ngo bo yang dag par rdzogs pa'i byang chub kyi rang gi ngo bo yongs su brjod pas ni rgya che ba yang bstan to/ /bcom ldan 'das kyi yang dag par rdzogs
277a6(mdo 'grel): pa'i byang chub de ji ltar rig par bya snyam pa la brtags nas chos don chen por gdags pas de yod par bstan pa'i phyir/ yang rab 'byor ces bya ba la sogs pa gsungs so/ /ri'i rgyal po ri rab ces bya ba ni mtshon pa
277a7(mdo 'grel): ste/ 'jig rten gyi khams mdza' yas pa dag rin po ches yongs su bkang ste byin pa'i bsod nams gang yin pa de yang dper mi bzod pa nyid do/ /shes rab kyi pha rol tu phyin pa 'di las zhes bya ba mtshan ma tsam
277b1(mdo 'grel): yongs su brjod pas theg pa chen po'i chos mdza' dag mtshon to/ /bar du zhes bya ba'i sras ni stong gi cha dang/ 'bum gyi cha dang/ dpe dang rgyur yang zhes bya ba de dag sdud do/ /de ltar chos don chen por gdags pa'i rgyus bcom ldan 'das
277b2(mdo 'grel): kyi thugs phun sum tshogs pa yang dag par rdzogs pa'i byang chub kyi rang bzhin gyi bla na med par shes te/ yang dag par byang chub pa rnam pa de lta bu med par chos 'di lta bu bshad par mi nus pa'i phyir ro/ /de'i phyir thugs
277b3(mdo 'grel): phun sum tshogs pa de lta bu la 'dun pa dang/ smon lam gyis bsgrub pa'i phyir gnas par bya ste/ 'di mdza' dag gis ni byang chub sems dpa' ji ltar gnas par bya ba bstan te/ 'di nyid kyis rgya che ba yang brjod do/ /rdzogs pa'i byang
277b4(mdo 'grel): chub de yang yang dag pa'i kun rdzob kyi ngo bor blta bar bya'i don dam par ni ma yin te/ sngar bshad pa'i phyir ro/ /dngos su ma gsungs kyang shugs kyis na rnal 'byor du snyoms par 'jug pa dang/ sems rab tu bzung ba dang/
277b5(mdo 'grel): zab pa yang bstan to/ /bcom ldan 'das 'jig rten las 'das pa'i ye shes la bzhugs pa'i tshe ni shin tu mnyam par bzhag pas sems can la sogs pa'i 'du shes kun tu mi 'byung ba de ngo mtshar mi che'o/ sems can
277b6(mdo 'grel): rnams la legs par thar pa'i lung dpog pa'i che mnyam par ma bzhag pa'i dus dag pa 'jig rten pa'i ye shes la bzhugs pa na yang sems can la sogs pa'i 'du shes kun tu me 'byung ngo zhes de ston cing
277b7(mdo 'grel): gdams ngag don chen por gdags pa'i rgyus bcom ldan 'das kyi thugs phun sum tshogs pa bla na med pa shes par 'gyur bar bstan pa'i phyir gdams ngag don chen po gdams pa'i dbang du mdzad nas rab 'byor 'di ji snyam du sems zhes bya ba
278a1(mdo 'grel): la sogs pa gsungs so/ /dris nas lan la ma bzhes te/ rings par bya ba dang ldan pa ltar nyid kyis/ rab 'byor de ltar mi blta'o zhes bya ba la sogs pa gsungs so/ /de'i phyir bcom ldan 'das kyi thugs phun sum tshogs pa'i
278a2(mdo 'grel): gdams ngag don chen po'i rgyu de lta bu la byang chub sems dpa' sa 'dun pa dang smon lam gyis gnas par bya ba bstan pa yin no/ /ce sems can ni yod pa nyid yin na kun nas nyon mongs pa'i rgyur 'gyur bas de bzhin gshegs pa
278a3(mdo 'grel): de snyam du mi dgongs sam/ 'on te sems can med pa'i phyir ram snyam du sems pa'i bsam pa la brtags nas de ci'i slad du zhes zhus pa dang/ phung po dang gang zag gi bdag nyid kyi sems can don dam par gang yang med pas de
278a4(mdo 'grel): ltar mi dmigs so zhes bstan pa'i phyir/ de bzhin gshegs pas bkrol ba'i sems can de gang yang med pa'i phyir ro zhes bya ba gsungs so/ /'dis ni byang chub sems dpa' 'di la ji ltar rnal 'byor du snyoms par 'jug pas
278a5(mdo 'grel): bsgrub par bya ba de bstan to/ /med par ji ltar shes snyam pa la/ rab 'byor gal te zhes bya ba la sogs pa gsungs so/ /'di la dgongs pa ni 'di yin te/ shes bya ba ji lta ba bzhin du de bzhin gshegs pa'i ye shes 'jug go /
278a6(mdo 'grel): de lta ma yin na sgrib pa ma spangs pas de bzhin gshegs par ji ltar 'gyur/ de'i phyir gal te sems can yod na de'i tshe de bzhin gshegs pas de dag shin tu gzigs par 'gyur te/ bdag mngon sum du dmigs pas the
278a7(mdo 'grel): tshom mi mnga' pa'i phyir ro/ /de nyid de'i bdag tu 'dzin pa dam por 'gyur ro/ /de'i phyir de'i bdag tu 'dzin pa'i rgyu las byung ba nyon mongs pa'i dra ba ma lus pa'i 'chid pa yang dam po rab tu 'gyur bas de'i tshe 'dod
278b1(mdo 'grel): chags la sogs pa'i 'ching ba shin tu dam po'i sgrib pa ma spangs pas bcom ldan 'das de bzhin gshegs pa'i go 'phangs mi brnyes pa zhig na bcom ldan 'das kyis go 'phangs de brnyes pas de'i phyir de ni sgrib pa mdza' dag spangs pa'o//
278b2(mdo 'grel): sgrib pa spangs pas bdag tu 'dzin pa'i ri mdza' dag pa shig go /de'i phyir sems can med par mi shes/ /bdag med du zin kyang bdag tu 'dzin pa ste/ bdag tu lnga pa'i mtshan nyid yod pa ma yin nam/ bcom ldan 'das ji ltar bdag
278b3(mdo 'grel): la sogs par 'du shes par mi bya snyam pa la/ rab 'byor bdag tu 'dzin pa zhes bya ba la sogs pa gsungs so/ /gal te des bdag la sogs pa'i dngos po 'ga' zhig bzung na ni de'i tshe bcom ldan 'das sgrib pa spangs pa de'i dag
278b4(mdo 'grel): tu 'dzin pa kun tu 'byung bar 'gyur ba zhig na bdag bzung bar bya ba gar yang med pas 'dzin pa med pa nyid du de bzhin gshegs pas gsungs so/ /'o na ji lta bu la bdag tu 'dzin pa zhes bya ba snyam pa la/ de yang
278b5(mdo 'grel): zhes bya ba la sogs pa gsungs so/ /thos pa la sogs pa dang mi ldan pa'i spang bar bya ba dang blang bar bya ba mngon par mi shes pa'i phyir byis pa rnams so/ /rtogs pa dang mi ldan pa'i phyir 'phags pa rnams las tha dad du gyur pas so so'i skye bo
278b6(mdo 'grel): rnams so/ /so so'i skye bo rnams kyang kha cig yang dag pa'i bstan bcos mnyan nas tshul bzhin yid la byed pa la gnas pa chos la bdag med pa la mos pa ni bden par mngon par zhen nas bdag tu mi 'dzin pa de dag rnam par
278b7(mdo 'grel): gcad pa'i phyir byis pa smos so/ /byis pa 'ba' zhig smos na ni so so skye bo de bu phung po la sogs pa la mkhas pa dag kyang 'phags pa'i lam ma skyes pa'i phyir byis pa dag yin pas byis pa'i bye brag bstan pa'i phyir/ des ni /
279a1(mdo 'grel): bdag tu 'dzin pa log pa yin du zin kyang byis par gyur pas de dag la bdag tu 'dzin pa lta bur snang ste/ des na de'i bsam pa'i dbang gis bdag tu 'dzin pa zhes de skad ston to/ /de tsam gyis bden par mi 'gyur gyi
279a2(mdo 'grel): thal bar 'gyur te/ bdag med pa la sogs pa'i sgra'i sbyor bas kyang bdag la sogs pa bden par ci'i phyir mi 'dzin pa gal te bdag med na su la so so'i skye bo rnams zhes bya snyam pa la/ byis pa so so'i skye bo rnams zhes bya ba ni zhes
279a3(mdo 'grel): bya ba la sogs pa gsungs so/ /don dam par ni skye bo med pa nyid de kun rdzob la brten nas gsungs pas nyes pa med do/ /'di mdza' dag gi ni sgro 'dogs pa dang skur ba 'debs pa'i mdza' sel bas sems rab tu bzung ba bstan
279a4(mdo 'grel): to/ /'di thams cad kyis ni dngos su zab pa nyid brjod/ sems can gyi khams ma lus pa la gdams ngag don chen po gdags pa'i rgyur bstan pas ni thugs phun sum tshogs pa'i rgya che ba yang bstan to/ /gal te byis
279a5(mdo 'grel): pa so so'i skye bo rnams med na de bzhin gshegs pa mtshan dang dpe byad bzang pos brgyan pa'i sku phun sum tshogs par gyur pa rnams ga la yod de/ so so'i skye bo dag nyid snying rje ba'i rtsa ba las byung ba byang chub kyi sems
279a6(mdo 'grel): bskyed nas pha rol tu phyin pa rnams la sbyor na de bzhin gshegs pa'i sku mtshan la sogs pas brgyan pa phun sum tshogs pa rnams su 'gyur na de dag med na rtsa ba med pas de bzhin gshegs pa sku phun sum tshogs
279a7(mdo 'grel): pa de lta bu dag tu ji ltar 'gyur snyam du 'khor 'dug pa gang dag rtogs pa mi nyung bar bsags pa gzugs la sogs pa la dngos phor mngon par zhen pas de snyam du sems pa de dag gi ched du chos kyi sku yongs su gzung
279b1(mdo 'grel): ba'i dbang du mdzad nas/ rab 'byor 'di ji snyam du sems zhes bya ba la sogs pa gsungs so/ /sngar ni chos kyi skur rnam par bzhag pa ma mdzad kyi/ da ni chos kyi sku rnam par bzhag pa'i phyir 'di gsungs pas tshig zlos pa'i nyes par mi
279b2(mdo 'grel): 'gyur ro/ /mtshan phun sum tshogs pa ni don dam par brtags na yan lag can nam rdul phra rab bsags pa'i ngo bor 'thad pa med par rig nas dgongs pa snga ma nyid bzung ste/ 'phags pa rab 'byor gyis/ de ni ma lags
279b3(mdo 'grel): zhes gsol to/ /bcom ldan 'das kyis 'di nyid du 'thad pa gzhan/ rab 'byor gal te zhes bya ba la sogs pa gsungs so/ /gal te de bzhin gshegs pa mtshan phun sum tshogs pa tsam gyis rab tu phye ba yin na ni brjod pa'i rgyu
279b4(mdo 'grel): mtshungs pa'i phyir de'i tshe 'khor los sgyur ba'i rgyal po yang de bzhin gshegs par ci'i phyir mi 'gyur/ ji ste yul na gnas pa dang/ gsal ba dang/ rdzogs pas bcom ldan 'das kyi mtshan phun sum tshogs pa bye brag can
279b5(mdo 'grel): yin gyi/ 'khor los sgyur ba ni ma yin te/ des na de la de bzhin gshegs pa zhes mi bya'o zhe na de yang mi rigs te/ yul na gnas pa la sogs pa'i bye brag kyang bems po'i ngo bor bye brag gang yang med do/ /des na gal te
279b6(mdo 'grel): de bzhin gshegs pa bems po'i rang bzhin gyi mtshan la sogs pa'i chos kyis rab tu phye bar 'gyur na ni de'i tshe 'khor los sgyur ba yang de bzhin gshegs par 'gyur ba zhig na ma yin te/ de bas na de bzhin gshegs
279b7(mdo 'grel): pa ni dngos po ma lus pa'i rang bzhin ji lta ba bzhin du thugs su chud pa tsam gyis rab tu phye bar dgongs pa'o/ /'dis ni de bzhin gshegs pa'i ye shes kyi rgyu can sku rnam pa de lta bu la byang chub sems dpas 'dun
280a1(mdo 'grel): pa dang smon lam gyis gnas par bya ba bstan pa yin no/ /da ni don dam par de bzhin gshegs pa'i ye shes de la yang mngon par zhen par mi bya'o zhes bstan pa'i phyir chos kyi sku rnam par 'jog cing/ byang chub
280a2(mdo 'grel): sems dpas ji ltar rnal 'byor du snyoms par 'jug pas bsgrub par bya ba de'i tshigs su bcad pa gnyis kyis ston to/ /de la tshigs su bcad pa gong mas ni ji ltar de bzhin gshegs par blta bar mi bya ba dang/ su dag gis mi
280a3(mdo 'grel): mthong ba de bstan to/ /ji ltar blta bar mi bya zhe na/ mthong ba la sogs pas tha snyad 'dogs pa dag tu'o/ /su dag gis mi mthong zhe na/ lag pas spong bar zhugs pa rnams kyis so/ /gzugs su mthong zhes bya ba 'dis ni gang
280a4(mdo 'grel): zag gzugs la mngon par zhen pa/ don dam par mtshan la sogs pas brgyan pa chos dang gang zag gi gzugs can du mthong bar tha snyad 'dogs pa bstan to/ /sgrar shes pa zhes bya ba ni bdag gis sgra las de bzhin
280a5(mdo 'grel): gshegs pa de ni 'di lta bu 'di 'dra ba zhig go zhes de ltar shes so zhes bya ba'i tha tshig go /'dis ni thos par tha snyad 'dogs pa bstan to/ /tha snyad 'dogs pa 'di gnyis ni mtshon pa ste/ de ni bye brag phyed pa dang/ rnam par
280a6(mdo 'grel): shes pa yang bsdu'o/ /skye bo log pas spong bar zhugs pa de dag ni lam log par zhugs pas nga yang dag par mi mthong ngo/ /'dis spong pas na spong bar byed pa ste lam la bya'o/ /de ni phyin ci log tu gyur pas log pa
280a7(mdo 'grel): ste/ de yang mi mthong ba'i rgyu yin no/ /'o na sangs rgyas ji ltar blta bar bya snyam pa la chos nyid lta zhes bya ba la sogs pa gsungs so/ /chos rnams kyi rang bzhin bsha' ma gang yin pa de ni chos nyid ces bya
280b1(mdo 'grel): ste/ de yang rigs pa dang lung gis grub pa'i phyir gzod ma nas zhi ba la sogs pa'i ngo bo yin no/ /de nyid de bzhin nyid dang/ chos kyis dbyings dang/ yang dag pa'i mdza' dang/ mtshan ma med pa dang/ don dam pa'i zhes bya ba la sogs pa'i
280b2(mdo 'grel): rnam grangs su brjod pa'o/ /dus thams cad na de bzhin du yod pas de bzhin nyid do/ /de la dmigs nas sangs rgyas kyi chos thams cad 'byung ste/ de dag gi rgyur gyur pas chos kyi dbyings so/ /phyin ci ma log pas yang dag pa
280b3(mdo 'grel): ste/ de'i mthar gyur pas yang dag pa'i mdza' o/ /de la sngon po la sogs pa dngos po'i mtshan ma thams cad med pas mtshan ma med pa'o/ /ye shes dam pa'i spyod yul yin pas don dam pa'o/ /ci'i phyir de chos nyid du
280b4(mdo 'grel): blta bar bya snyam pa la chos kyi sku zhes bya ba gsungs so/ /sku'i sgra ni rang bzhin la bya'o/ /des na don 'dir 'gyur te/ gang dag yang dag pa'i ye shes kyi rgyu can gyi de bzhin gshegs par rnam par bzhag pa de dag don dam par chos kyi
280b5(mdo 'grel): rang bzhin te/ gang dag gang gi rang bzhin yin pa de dag de'i ngo bor blta bar bya ste/ gzhan la gzhan gyi ngo bor blta ba ma yin no/ /gal te de lta na chos nyid ni snang ba'i rang bzhin du 'gyur ro/ /de lta ma yin na des mtshon pa de
280b6(mdo 'grel): dag ji ltar mthong bar nus snyam pa la brtags nas/ chos nyid ces bya ba la sogs pa gsungs so/ /ci mi nus pa'i phyir mi rig gam/ 'on te yongs su shes na nyes pa dang bcas par 'gyur pa'i phyir ram snyam pa la mi nus zhes bya
280b7(mdo 'grel): ba la sogs pa gsungs so/ /chos can gyi rang bzhin grub na ni de'i chos nyid rnam par shes par nus pa zhig na gang gi tshe don dam par chos can rang gi ngo bor grub pa gang yang med pa de'i tshe chos nyid de rang rgyud 'ba' zhig rnam
281a1(mdo 'grel): par shes par ji ltar nus te/ de 'ba' zhig yod pa ma yin no zhes dgongs pa'o/ /gal te de lta na yang dag pa'i ye shes kyi ngo bo'i chos can sangs rgyas rnams kyang don dam par ma grub pas mthong ba med na ji
281a2(mdo 'grel): ltar chos nyid du blta bar bya zhe na/ de nyes pa med de/ gang dag don dam par chos can thams cad mi mthong ba de nyid chos nyid mthong ba'o/ /chos nyid ni skye ba med pa'i ngo bo yin pas de ni de dang mi mthun pa skye ba 'dzin pas ji
281a3(mdo 'grel): ltar gzung/ bum pa 'dzin pas ni de'i skye ba med pa zin par mi 'gyur ro/ /'dis ni de bzhin gshegs pa gzugs kyi skur blta bar mi bya'i chos kyi skur blta bar bya'i zhes de skad ston to/ /de bzhin gshegs pa mtshan phun sum
281a4(mdo 'grel): tshogs pa'i rang bzhin ma yin du zin kyang/ de bzhin gshegs pa'i bla na med pa yang dag par rdzogs pa'i byang chub kyi mtshan nyid ni mtshan phun sum tshogs pa'i rgyu las byung bar rigs pa yin te/ 'di ltar byang chub sems
281a5(mdo 'grel): dpar gyur pa ni mtshan mkhan rnams kyis mtshan phun sum tshogs par mthong nas bcom ldan 'das bla na med pa yang dag par rdzogs pa'i byang chub tu lung bstan to snyam du gang gis dogs pa de spang pa'i phyir/ rab 'byor
281a6(mdo 'grel): 'di ji snyam du sems/ zhes bya ba la sogs pa gsungs so/ /gal te mtshan phun sum tshogs pa bla na med pa yang dag par rdzogs pa'i byang chub kyi rgyur 'gyur na ni de'i tshe 'khor lo sgyur ba yang 'gyur ro zhes dgongs pa'o/ /
281a7(mdo 'grel): mtshan mkhan rnams kyis rnam pa de lta bu'i mtshan ma zhig mthong nas lung bstan gyi rgyu ni ma yin te nyes pa med do/ /'dis ni sems rab tu gzung ba bstan to/ /gnas 'di mdza' dag gis ni zab pa nyid bstan to/ /kun
281b1(mdo 'grel): rdzob tu de bzhin gshegs pa'i ye shes dngos po ma lus pa'i rang bzhin thugs su chud pa'i mtshan nyid bstan pas ni rgya che ba yang bstan to/ /gal te don dam par chos thams cad med pa'i phyir chos nyid rnam par shes par mi nus pa de lta na ni khyed
281b2(mdo 'grel): chad par smra bar 'gyur ro/ /de'i phyir de bzhin gshegs pa yang med pas mi gnas pa'i mya ngan las 'das pa yang mi 'grub bo snyam du gang dogs pa de'i ched du 'khor ba dang mya ngan las 'das pa la mi gnas pa'i dbang du mdzad nas/ rab
281b3(mdo 'grel): 'byor khyod 'di snyam du byang chub sems dpa' i theg pa la yang dag par zhugs pa rnams kyis zhes bya ba la sogs pa gsungs so/ /byung ba rnam par bshig par brtags pa yang med de/ chos nyid ji ltar gnas pa bzhin du rtogs pa'i phyir ro//
281b4(mdo 'grel): de bas na 'di la bsal bya ci yang med/ /gzhag par bya ba'ang ci yang med/ /yang dag nyid la yang dag blta/ /yang dag mthong ba rnam par grol/ /zhes bshad do/ /ma 'ongs pa'i chos 'byung ba'i bgegs byed pas chad par btags pa yang med de/
281b5(mdo 'grel): chos nyid ji ltar gnas pa bzhin du bstan pa'i phyir ro/ /chos thams cad ni ma brtags na dga' bar rkyen ji lta ba bzhin du skye bar khas blangs pas sangs rgyas bcom ldan 'das yang dag pa'i kun rdzob kyi ngo bo thugs rje chen po'i
281b6(mdo 'grel): dbang gis sprul pa la sogs pa la mnga' brnyes pa yang 'dul ba ji lta ba bzhin du thabs ston pas 'khor bar 'jug pa rgyun mi gcod par khas blangs pa'i phyir 'dis ni bcom ldan 'das mya ngan las 'das pa la mi gnas pa
281b7(mdo 'grel): bstan te/ bcom ldan 'das kyi sku de lta bu la 'dun pa dang smon lam gyis gnas par bya ba de yang bstan to/ /gal te de ltar bcom ldan 'das 'khor bar 'jug par khas blangs pas 'khor ba de nyid du 'gyur ba snyam pa la brtags nas
282a1(mdo 'grel): 'khor ba la mi gnas pa nyid du bstan pa'i phyir/ yang rab 'byor zhes bya ba la sogs pa gsungs so/ /bdag med pa zhes bya ba ni sgyu ma bzhis du gzhan gyi dbang gi phyir ro/ /rang gis bdag gi rang bzhin ma yin te/
282a2(mdo 'grel): rtag pa ni rim dang rim ma yin pas rgyur 'gal ba'i phyir la/ rgyu ma yin pa ni ci yang mi byed pas byin gyis rlob pa por mi srid pa'i phyir ro/ /bdag gzhan gyis byin gyis brlabs pa yang med de/ de'i phyir rnam pa gnyis kar
282a3(mdo 'grel): chos thams cad ni bdag med pa de dag ste/ ji skad du dge slong dag byis pa thos pa dang mi ldan pa rnams bdag dang bdag gi zhes 'dogs shing 'jug gi /'di la ni bdag dang bdag gi med de zhes gsungs pa lta bu'o/ /'dis
282a4(mdo 'grel): ni chos thams cad la gang zag la bdag med pa'i bzod pa bstan to/ /skye ba med pa zhes bya ba 'dis ni chos la bdag med pa'i bzod pa bstan to/ /'di ltar dngos po rnams skye bar 'gyur na ni rgyu med pa 'am rgyu dang bcas pa
282a5(mdo 'grel): las 'gyur grang/ rgyu dang bcas pa yang rgyu rtag pa'am/ rgyu mi rtag pa las 'gyur bar rnam par rtog grang na/ de la dngos pa rnams res 'ga' snang bas rnam par rtog pa dang po ltar ni mi rung ste/ bltos pa med pa ni
282a6(mdo 'grel): thams cad du bye brag med pas yod pa dang med pa'i dus bzhin du rtag par yod pa 'am med pa zhig tu 'gyur ro/ /de bas na res 'ga' byung ba nyid kyi phyir phyogs gnyis pa ltar yang mi rung ste/ rtag pa bdag gis nus
282a7(mdo 'grel): pa grogs byed pa gzhan dag gis bye brag tu byar med pa na su la yang bltos pa med na gang gis 'bras bu rims kyis skyed la cig car ma yin/ rgyu ma tshang ba med pa'i 'bras bu ni res 'ga' mi snang ba mi rigs te/
282b1(mdo 'grel): gang gis na rim gyis 'byung bar 'gyur/ gang dag ngo bo nyid dngos po rnams kyi rgyur smra ba de dag kyang don du na med pa nyid khas blangs pa yin te/ 'di ltar ngo bo nyid grub pa ni rgyur 'gyur gyi/ ma grub pa ma yin te/ de ni nus pa thams cad dang
282b2(mdo 'grel): bral pa'i mtshan nyid kyi phyir ro/ /dngos po'i ngo bo nyid de grub pa na rgyu med pa nyid kyis grub par khas blangs pa yin te/ de dang tha dad pa gzhan rgyu gzhan ni mi 'dod na gang gis rgyu med par mi 'gyur/ dngos po ni ngo bo nyid las gzhan
282b3(mdo 'grel): ma yin pas de 'grub pa na 'grub ste/ rgyu med pa nyid du 'gyur ro/ /de lta ma yin na ni de grub pa na ma grub pas de dang tha mi dad pa'i ngo bor ji ltar 'gyur/ de bas na rgyu med par smra ba'i phyogs bshig pa gang yin pa de 'dir yang mtshungs
282b4(mdo 'grel): so/ /dus mnyam pa dang mi mnyam pa las rgyur 'gal ba'i phyir phyogs gsum pa ltar yang mi rung ste/ 'di ltar de rgyur 'gyur na ni 'bras bu dang dus mnyam pa 'am dus tha dad par 'gyur grang na/ dus mnyam pa las ni ma
282b5(mdo 'grel): yin te/ bdag gi de kho na rang gi ma thob pa ni nus pa thams cad kyis stong pas 'bras bu gang la yang sbyor ba med pa'i phyir ro/ /bdag gi de kho na ni de'i rang bzhin ltar 'bras bu yang de dang dus mnyam par thob pa'i bdag nyid kyi ngo bo
282b6(mdo 'grel): kho na ste/ 'bras bu de la de sbyor ba med do/ /ngas tha dad na yang de dus gzhan gyis chod nas 'gyur te/ dper na bye brag tu smra ba rnams kyis rnam par smin pa'i rgyu la rgyur 'dod pa lta bur 'gyur ba 'am/ mchod pa las 'gyur te/
282b7(mdo 'grel): dper na mdo sde ba dag rgyu dang 'bras bu 'jig pa dang skye ba ni srang mda'i mthon dman ltar mnyam mo zhes zer ba ltar 'gyur grang na/ de la dus gzhan gyis chod nas 'bras bu skye na ni rnam par zhig pa nyid las skyes par khas blang
283a1(mdo 'grel): par 'gyur te/ de ni nus pa thams cad dang bral bas rnam par zhig pa ni rgyu'i dngos por mi rigs so/ /de lta ma yin na ni byed pa ma yin pa zhig pa'i dngos po rnam par zhig par ji ltar 'gyur/ mchod pa'i phyogs
283a2(mdo 'grel): kyang gal te bdag nyid thams cad dang mchod pa ni de'i tshe de nyid du dus mnyam par gyur te/ dngos po cha med pa gnyis bdag nyid thams cad kyis mchod na dus gcig tu 'gyur ba ma gtogs par 'gro ba gzhan med do/ /de'i
283a3(mdo 'grel): phyir ji ltar rdul phra rab rnams bdag nyid thams cad kyis mchod na gong du rdul phra rab tsam du 'gyur ba de bzhin du bskal pa yang skad cig tsam du 'gyur ba zlog par dka' o/ /phyogs gcig gis mchod na ni yan lag dang
283a4(mdo 'grel): bcas par 'gyur ro/ /de bas na dngos po thams cad don dam par ma skyes pa nyid de/ ma brtags na dga' ba brdzun pa nyid kyis skye ba lta bur snang bar zad de/ 'khrul ba'i shes pa la snang pa'i ngo bo dang 'dra'o/ /grags
283a5(mdo 'grel): pa tsam ni tshad ma ma yin na dngos po'i rgyu dang 'bras bu gang rdzi yan chad la grags pa'i phyir gzhig pa mi rigs so zhes smra ba gang gis rigs par 'gyur/ grags pa gzugs la sogs pa ni tshad mas shigs pa'i
283a6(mdo 'grel): phyir ro/ /de'i phyir bcom ldan 'das kyis zla ba'i sgron ma'i mdo las/ mig la sogs pa'i tshad ma rnams bkag ste/ mig dang rna ba sna yang tshad ma min/ /lce dang lus dang sems kyang tshad ma min/ /gal te dbang po 'di
283a7(mdo 'grel): dag tshad yin na/ 'phags pa'i lam gyis su la ci zhig bya/ /'di ltar dbang po 'di dag tshad min te/ /ngo bo nyid kyis bems po lung ma bstan/ /de phyir mya ngan 'das pa'i lam 'dod gang/ /des ni 'phags pa'i lam gyi bya
283b1(mdo 'grel): ba byos/ /zhes gsungs so/ /slob dpon dag gis mngon sum gyi mtshan nyid gsungs pa gang yin pa de yang kun rdzob tu mngon sum ste/ don dam pa la 'jug par blta bar bya'o/ /kun rdzob tu ni mthun par brgal zhing brtag pa ma yin te/ de
283b2(mdo 'grel): bas na de ni kun rdzob tu bstan pa'i phyir brtag mi bzod pa'o/ /de bas na bcom ldan 'das kyis sa lu ljang ba la sogs pa las bdag dang gzhan las dngos po rnams kyi skye ba bkag go /de skad du 'phags pa lang kar gshegs pa
283b3(mdo 'grel): las kyang/ blo gros chen po yod pa dang med pa las mi skye ba'i phyir chos thams cad ni ma skyes pa'o zhes gsungs so/ /shes rab kyi pha rol tu phyin pa chen po las gsungs pa/ rab 'byor chos cung zad kyang ma skyes pa de ni skye ba
283b4(mdo 'grel): med pa'o zhes bya'o/ /de la shes rab gang yin pa de ni mi skyo ba'i chos la bzod pa zhes bya'o/ /de skad du/ dkon mchog 'byung gnas kyi mdo las kyang/ gang la rang bzhin yod pa ma yin te/ rang bzhin med pas gzhan rkyen ji
283b5(mdo 'grel): ltar 'gyur/ /rang bzhin med pas gzhan ni ji ltar skyed/ /rgyu de bde bar gshegs pas rab tu bstan/ /zhes gsungs so/ /yang dngos po skye ba kun rdzob tu/ /dam pa'i don du rang bzhin med/ /ces kyang gsungs so/ /gal te 'di
283b6(mdo 'grel): thams cad ni kun brtags pa'i ngo bo nyid kyi dbang du mdzad nas gsungs so zhe na/ ma yin te/ ngo bo nyid thams cad ni tshad mas bsal zin pa'i phyir ro/ /'dis ni dge ba'i rtsa ba chung ngu dang ldan pa gzhan yang 'khor ba'i sdug
283b7(mdo 'grel): bsngal mi myong na byang chub sems dpa' mi skye ba'i chos la bzod pa thob pa'i phyir ye shes kyi snang ba chen po skyes pa bla na med pa'i bsod nams kyi phung po skyed pa brnyes pa lta ci'i phyir 'khor ba'i sdug bsngal myong bar
284a1(mdo 'grel): 'gyur zhes de skad bstan pa yin no/ /'di ltar rnam pa gnyis kyis 'khor ba na sdug bsngal myong bar 'gyur te/ lus kyi dang yid mi bde ba'i mtshan nyid do/ /de la snga ma ni sdig pa'i las kyi 'bras bu'o/ /cig shos ni
284a2(mdo 'grel): gti mug las skyes pa ste/ log par rtog pa gang las skyes pa'o/ /de la mi skye ba'i chos la bzod pa thob pas byang chub sems dpa' la ni sdug bsngal gyi rgyu sdig pa dang/ gti mug gnyis ka med do/ /rgyu med pas sdug bsngal
284a3(mdo 'grel): gyi bag gis reg mi srid do/ /'dis ni byang chub sems dpas ji ltar bsgrub par bya ba de bstan to/ /bsod nams kyi phung po shin tu mang du skyed zin kyang gzugs na spyod pa la sogs pa'i sems can rnams ltar 'khor ba
284a4(mdo 'grel): pa nyid du mi 'gyur ram/ ji ltar bsod nams kyi phung po mang du skyed pa tsam gyis 'khor ba la mi gnas pa nyid du bstan snyam du dogs pa la yang rab 'byor zhes bya ba la sogs pa gsungs so/ /'dis ni gang bsod
284a5(mdo 'grel): nams kyi phung po bskyed du zin kyang phyin ci log tu mngon par zhen pas bsod nams kyi phung po yongs su 'dzin pa yod pa de'i kun nas nyon mongs pa thams cad kyi rtsa ba phyin ci log ma spangs pas 'gro ba
284a6(mdo 'grel): khyad par can thob kyang 'khor ba par rnam par bzhag go /byang chub sems dpa' ni mi skye ba'i chos la bzod pa thob pas bsod nams kyi phung po la bden pa nyid du mngon par zhen pa med de/ des na de'i kun nas nyon mongs pa thams
284a7(mdo 'grel): cad kyi rtsa ba shin tu rmongs pa spang pa'i phyir 'khor ba la mi gnas so zhes de skad ston to/ /gzhan dag gi rnam par rtog pa bsal ba'i phyir 'phags pa rab 'byor gyis dgongs pa ma bzung ba ltar yongs su bzung ba mi
284b1(mdo 'grel): bgyi lags sam zhes 'gal ba brjod do/ /de'i bsam pa ni 'di yin te/ bcom ldan 'das kyis mdo de dang de dag tu ni byang chub sems dpas bsod nams kyi phung po yongs su gzung ngo zhes gsungs/ 'dir ni yongs su bzung bar
284b2(mdo 'grel): bya'o zhes gsungs na ji ltar 'gal bar mi 'gyur snyam mo/ /bcom ldan 'das kyis kyang dgongs pa gang gis gnyi ga gsungs pa de bstan pa'i phyir yongs su gzung mod kyi zhes bya ba gsungs so/ /yongs su gzung zhes gang gsungs pa de ni nye
284b3(mdo 'grel): bar bsgrub pa'i mtshan nyid yongs su gzung ba'i tshul lo/ /'dir ni log par 'dzin bar 'dzin pa'i mtshan nyid de sel te 'gal ba med do/ /log par 'dzin pa ni lam log par 'dzin pa'o/ /'dis ni rnam par rtog pa de spong bas sems rab tu
284b4(mdo 'grel): gzung ba bstan to/ /yang rab 'byor rigs kyi bu 'am rigs kyi bu mo gang gis zhes bya ba nas brtsams te rgya che ba bstan to/ /lhag ma snga ma rnams kyis ni zab pa bstan to/ /gnas 'di mdza' dag gis ni rtag pa dang chad pa'i mdza' 
284b5(mdo 'grel): bkag nas dbu ma'i lam brjod do/ /'khor ba dang mya ngan las 'das pa la mi gnas pa bshad zin to/ /bzhugs pa yongs su dag par brjod par bya'o/ /de yang rnam pa gsum du dbye ste/ spyod lam gyis bzhugs pa dang/ snod dang
284b6(mdo 'grel): sems can gyi 'jig rten la mnga' bas bzhugs pa dang/ kun nas nyon mongs pa mi mnga' bas bzhugs pa'o/ /de la gal te sangs rgyas ni chos kyi skur blta'i gzugs kyi skur ma yin na de'i tshe bcom ldan 'das kyi spyod
284b7(mdo 'grel): lam bzhi dang/ bltams pa dang/ mngon par 'byung ba la sogs pa lung las grags pa dang/ ji ltar 'gal bar mi 'gyur zhes gang de snyam sems pa de'i ched du bzhugs pa phun sum tshogs pa spyod lam gyis bzhugs
285a1(mdo 'grel): pa'i dbang du mdzad nas/ yang rab 'byor gang la la zhig ces bya ba la sogs pa gsungs so/ /bzhud dam byon zhes bya ba gnyis kyis ni 'chag pa bstan to/ /lhag ma rnams ni bzhengs pa'i la sogs pa spyod lam
285a2(mdo 'grel): rnams dang rim pa bzhin bstan to/ /spyod lam bstan pa ni mtshon pa tsam ste/ des na bltams pa la sogs pa dag kyang 'dir bstan par blta'o/ /gang bcom ldan 'das kyi spyod lam la sogs pa lung las yongs su brjod pa
285a3(mdo 'grel): rnams yang dag par sgra ji bzhin du mngon par zhen pa de'i phyin ci log tu mngon par zhen pa'i phyir de bzhin gshegs pas gsungs pa'i don mi shes so/ /bcom ldan 'das ni gzugs kyi skus rab tu phye ba ma yin te/ de
285a4(mdo 'grel): ni ye shes yongs su dag pa'o/ /ye shes de la na lus med pa'i phyir kun rdzob tu yang bzhud pa la sogs pa mi srid do/ /'gro ba la sogs pa ni gzugs kyi phung po'i gnas kyi bye brag gis rab tu phye ba'i phyir de dag ni bcom
285a5(mdo 'grel): ldan 'das kyi sprul pa'i sku la brten nas gsungs pa dag ste/ ye shes kyi sku la brten pa ni ma yin te/ de la ni kun rdzob dang don dam par yang bzhud pa la sogs pa mi srid pa'i phyir ro/ /de'i phyir spyod lam gyis bzhugs
285a6(mdo 'grel): pa 'byor pa rnam pa 'di lta bu la byang chub sems dpa' 'dun pa dang smon lam gyis gnas par bya ba bstan pa yin no/ /gal te de bzhin gshegs pa la bzhud pa la sogs pa mi mnga' na ji ltar de bzhin gshegs pa zhes
285a7(mdo 'grel): bya ba gshegs pas rab tu phye ba ltar bstan snyam du sems pa'i bsam pa la brtags nas de ci'i phyir zhe na zhes gsungs te/ de ngas bshad pa'i don mi shes so zhes bya ba dang sbyar ro/ /'dir lan du de bzhin gshegs
285b1(mdo 'grel): ba zhes bya ba la sogs pa gsungs so/ /'di snyam du dgongs te brjod pa 'di ni bzhud pas rab tu phye ba ma yin gyi thugs su chud pas rab tu phye ba ste/ 'gro ba zhes bya ba ni rtogs pa'i don yin pa'i phyir ro/ /dngos pa'i de kho na ji ltar gnas
285b2(mdo 'grel): pa de bzhin du rtogs te/ thugs su chud pas de bzhin gshegs pa'o/ /yang na sngon gyi sangs rgyas rnams kyis dngos po'i de kho na ji ltar phyin ci ma log par thugs su chud par gyur pa de bzhin du 'dis kyang mkhyen te thugs su chud pas
285b3(mdo 'grel): de bzhin gshegs pa'o/ /de yang yang dag pa'i kun rdzob tu ye shes kyi sku nyid du rigs kyi gzhan la ni rtogs pa med pa'i phyir ro/ /de yang lus med pa'i phyir kun rdzob tu yang gar yang bzhud pa la sogs pa mi srid do/ /
285b4(mdo 'grel): don dam par ni ma skyes pa'i phyir rab tu mi srid do/ /de bas na de dngos po'i rang bzhin du thugs su chud pas 'jig rten mdza' dag gi gtso bor 'gyur te mchod par 'os pas dgra bcom pa zhes bya'o/ /yang dag par rdzogs pa thugs
285b5(mdo 'grel): su chud par gyur pas yang dag par rdzogs par sangs rgyas zhes bya'o/ /de lta ma yin na gzugs kyi sku ni bems po'i rang bzhin yin pas de skad mi bya'o zhes dgongs pa'o/ /'das ni rnal 'byor du snyoms par 'jug pa dang
285b6(mdo 'grel): sems rab tu gzung ba bstan to/ /gnas 'di mdza' dag gis ni zab pa bstan to/ /kun rdzob tu de bzhin gshegs pa'i sprul pa'i sku la brten pa bzhugs la sogs pa dag 'jig rten gyi khams mdza' yas pa rnams su
285b7(mdo 'grel): thogs pa med par bstan pas ni rgya che ba yang bstan to/ /de bzhin gshegs pa'i sprul pa gzugs kyi sku gang yin pa dang/ yid kyi rang bzhin gyi sku gang yin pa de yang gcig dang du ma'i rang bzhin dang bral bas sgyu mas
286a1(mdo 'grel): sprul pa'i sangs rgyas ltar brdzun pa nyid du bstan pa'i phyir snod dang sems can gyi 'jig rten rnam par gzhig pas bzhugs pa'i dbang du mdzad nas/ yang rab 'byor zhes bya ba la sogs pa gsungs so/ /sngar ni mos
286a2(mdo 'grel): pas spyod pa'i sa ni byang chub sems dpas de rnam par gzhag par bstan la de ni sangs rgyas kyi sa la bcom ldan 'das kyi bzhugs pa bstan pas tshig zlos par mi 'gyur ro/ /'dir yang thabs rnam pa gnyis kyis
286a3(mdo 'grel): gcig dang du ma'i rang bzhin dang bral bar rtogs pas bdag med par ston to/ /'di lta ste dper na rdul phra rab kyi tshogs bzhin du phye mar byas na zhes bya ba 'dis ni gcig pu'i rang bzhin dang bral bar rtogs nas bsrab par
286a4(mdo 'grel): bya ba'i thabs bstan te/ 'dir yang bshad pa ni snga ma bzhin no/ /rdul phra rab rnams phyogs cha tha dad pa'i phyir grub pa ma yin nam/ de dag tshogs su ji ltar 'gyur snyam du sems pa la de ci'i slad du zhes dris pa dang/
286a5(mdo 'grel): lan du bcom ldan 'das gal te zhes bya ba smos so/ /'di snyam du sems te/ gcig bur 'dzin pa bzlog pa'i thabs tsam du rdul phra rab tu rnam par dbye bar tshogs pa de bcom ldan 'das kyis gsungs kyi don dam par
286a6(mdo 'grel): mi gnas pa'i phyir ma yin no/ /de lta ma yin na thams cad la rdul phra rab kyi tshogs mngon sum du grags par gyur pas de'i phyir bcom ldan 'das kyis rdul phra rab kyi tshogs zhes bka' mi stsol te/ ma gsungs kyang
286a7(mdo 'grel): de ltar grags pa'i phyir ro/ /'dis ni de bzhin gshegs pa'i gzugs rnam par gzhig par gzhugs pa de lta bu la 'dun pa dang/ smon lam gyis gnas par bya ba bstan to/ /gal te tshogs med na bcom ldan 'das
286b1(mdo 'grel): kyis rdul phra rab kyi tshogs de med dam zhes ci'i phyir bka' stsal snyam du sems pa'i bsam pa la brtags nas de ci'i slad du zhe na zhes bya ba gsal te/ /de tshogs ma mchis par zhes bya ba ni rdul phra rab shar dang byang la sogs
286b2(mdo 'grel): pa'i phyogs kyi rnam par dbye bas gnas pa de dag rang bzhin gyis grub pa med pas yang dag par na tshogs su mi rigs so/ /gcig pur 'dzin pa bsal ba'i phyir gsungs pa tsam du zad de/ de bas na rdul phra rab kyi tshogs
286b3(mdo 'grel): zhes bya'o/ /phyogs cha tha dad pa med na ni rdul phra rab rnams pa rdul phra rab gzhan dag gis pha rol dang tshu rol dang/ steng dang 'og dang/ phyogs cha tha dad pa nas bskor bar mi 'gyur ro/ /de bas na rgyas par mi 'gyur te/ sems
286b4(mdo 'grel): dang sems las byung ba la sogs pa ji lta ba bzhin no/ /cha nyid rdul phra rab rnams su 'gyur ro zhes brjod du ni mi rigs te/ der yang dbyad pa mthun pa'i phyir ro/ /gal te gyur kyang thug pa med do zhes mi rung ste/ rdul phra rab
286b5(mdo 'grel): rnams thugs pa med pa'i ngo bor gyur na khyod kyis ci zhig grub/ thug pa med pa'i ngo bo ni dngos por mi 'grub ste/ de bas na ded kyi 'dod pa nyid grub bo/ /ded ni 'dod rgyal du rdul rnam pa du ma'i rang bzhin du smra ba ma yin na
286b6(mdo 'grel): rdul phra rab rnams kyi thug pa med na gang gis grub ces brjod/ khyod kyis rdul phra rab rnams cha med pa'i ngo bor rnam par bzhag pa gang yin pa de shar dang byang la sogs pa phyogs tha dad pa nas gnas par khas blangs
286b7(mdo 'grel): pas phyogs cha tha dad par khas blangs pa yin te/ de bas na yan lag dang bcas par thal bar 'gyur ro/ /de bas na thal bar bsgrub pa'i phyir gtan tshigs kyi bzhi ma grub pa yin no/ /sems dang sems las byung ba dag
287a1(mdo 'grel): gis gcig tu ma nges pa yang ma yin te/ de dag lus med pas phyogs na mi gnas pa'i phyir/ shar dang byang la sogs pa'i phyogs kyis gnas pa med do/ /de bas na/ de ni mig min gzugs la min/ de
287a2(mdo 'grel): gnyis par na mi gnas ste/ /de ni na gnas gyur pa/ /de ni yod min med pa min/ /zhes bstan te/ thal bas ni chog go /'dis ni du ma'i rang bzhin dang bral bar khong du chud nas snang ba med par bya ba'i thabs bstan
287a3(mdo 'grel): pas rnal 'byor du snyoms par 'jug pa dang/ sems rab tu gzung ba bstan to/ /rdul phra rab kyi tshogs de mang ba lags so/ /zhes bya ba 'dis ni rgya che ba bstan to/ /lhag mas ni zab pa bstan to/ /da ni sems can
287a4(mdo 'grel): gyi 'jig rten rnam par gzhig pas bzhugs pa'i dbang du byas nas stong gsum gyi stong chen po'i 'jig rten gyi khams zhes bya ba gsungs pa de zhes bya ba la sogs pa gsol to/ /snod kyi 'jig rten ni sngar
287a5(mdo 'grel): bshad zin pas 'jig rten gyi khams ni 'dir sems can gyi 'jig rten du 'dod do/ /gnyi ga la stong gsum gyi stong chen po zhes smos pas ni 'jig rten gyi khams mdza' yas par mtshon to/ /de bas na de
287a6(mdo 'grel): khams ma mchis par de bzhin gshegs pas gsungs zhes bya ba ni sems can gyi 'jig rten phung po lnga'i bdag nyid de yang gcig dang du ma'i rang bzhin dang bral bas snga ma bzhin du bshad do/ /'dis ni de
287a7(mdo 'grel): bzhin gshegs pa'i sems can gyi 'jig rten rnam par gzhig pas bzhugs pa de lta bu la byang chub sems dpas 'dun pa dang/ smon lam gyis gnas par bya ba bstan to/ /snang ba med par byas pas ni
287b1(mdo 'grel): rnal 'byor du snyoms par 'jug pa 'di ji ltar bsgrub par bya ba de yang bstan to/ /da ni ji ltar sems rab tu gzung bar bya ba bstan pa'i phyir de ci'i slad du zhe na zhes dris te/ de khams ma mchis par de bzhin gshegs pas
287b2(mdo 'grel): gsungs zhes bya ba dang sbyar ro/ /lan du bcom ldan 'das gal te zhes bya ba la sogs pa smras so/ /gal te sems can gyi 'jig rten ji ltar grags pa bzhin du don dam par rigs pa gcig pa'i ngo bor gyur na ni de'i
287b3(mdo 'grel): tshe de bzhin gshegs pas dngos po'i de kho na ji ltar gnas pa bzhin du thugs su chud pas de nyid ril por 'dzin par 'gyur ro/ /de bas na bdag tu 'dzin pa'i rgyu ni phung po'i ngo bo la ril por 'dzin pa tsam du zad
287b4(mdo 'grel): pas de nyid de bzhin gshegs pa'i ril por 'dzin pa dam por 'gyur te/ de ma spangs par dgongs pa'o/ /de lta ni ma yin te/ de bas na gang skye bo byis pa rnams la phyogs gzhan du bcom ldan 'das kyis ril
287b5(mdo 'grel): por 'dzin pa ni bdag tu 'dzin pa'i rgyur gsungs pa de don dam par 'dzin pa med pa nyid de gzung ba ril po gcig dang du ma'i rang bzhin gang yang med pa'i phyir ro/ /skye bo byis pa rnams la grags pa'i ngo bor kun rdzob tu gsung
287b6(mdo 'grel): par zad de des na ril por 'dzin pa zhes bya'o/ /bcom ldan 'das kyis don de bsgrub pa'i phyir ril por 'dzin pa'i don zhes bya ba gsungs te/ ci ston ce na/ tha snyad du ril por 'dzin pa zhes bya ba'i don dam par ni med
287b7(mdo 'grel): pas chos de ni brjod du med pa yin zhes bstan to/ /gal te de ltar gzung ba ril po med na de'i tshe der 'dzin pa yang med pas ji ltar tha snyad kyis ril por 'dzin pa zhes bya snyam pa la brtags nas de yang byis
288a1(mdo 'grel): pa so so'i skye bo rnams kyis bzung ngo zhes bya ba gsungs so/ /byis pa rnams ni 'khrul pa'i dbang gis med pa la yang yod pa ltar 'dzin pas de'i bsam pa'i dbang gis tha snyad btags pa ste/ 'gal ba med do zhes
288a2(mdo 'grel): dgongs pa'o/ /de'i phyir de dag ni byis pa rnams zhes bya'i de lta ma yin na ni dngos po ji lta ba bzhin tha snyad btags pa'i phyir de dag byis pa rnams su ji ltar 'gyur/ 'dir ji ltar sems rab tu gzung bar bya ba ni bstan
288a3(mdo 'grel): zin to/ /rgya che ba dang zab pa yang 'dir snga ma bzhin du sbyar ro/ /'dis ni gang gi tshe dngos po mdza' dag don dam par rang bzhin gyis stong pa de'i tshe/ de bzhin gshegs pa'i gzugs kyi sku dang ye shes kyi don dam
288a4(mdo 'grel): par rang bzhin dang bcas par ga la 'gyur te/ rtsa ba sems can med pa'i phyir ro zhes bstan pa yin no/ /da ni rab 'byor gang la la zhig ces bya ba la sogs pas ni gnas thams cad du rnal 'byor du snyoms par
288a5(mdo 'grel): 'jug pa gces par gyur pas thabs gang gis thams cad du mnyam par bzhag par bya ba de ston to/ /mtshams ni 'di ltar sbyar te/ gal te ril por 'dzin pa med na de'i tshe de'i rtsa ba las byung ba 'jig tshogs la lta
288a6(mdo 'grel): ba med pa nyid yin pas na bcom ldan 'das kyis lta ba lnga po dag las 'jig tshogs la lta ba ji ltar gsungs snyam pa de'i ched du rab 'byor gang la la zhig ces bya ba la sogs pa gsungs so/ /'di la ji ltar rnam
288a7(mdo 'grel): par mi rtog par bya ba dang/ su rnam par mi rtog par byed pa dang/ gang la rnam par mi rtog par bya ba dang/ gang gis rnam par mi rtog par bya ba dang/ rnam par mi rtog pa gang yin pa de bstan pas rnal 'byor
288b1(mdo 'grel): du snyoms par 'jug pa'i thabs yang dag par ston to/ /de la rab 'byor la la zhig ces bya ba nas brtsams te/ des na bdag tu lta ba zhes bgyi'o zhes bya ba'i bar 'dis ni ji ltar rnam par mi rtog par bya ba de bstan to/ /ji lta zhe na gzhan
288b2(mdo 'grel): mu stegs can rnams kyis ni bdag tu bshad de/ bcom ldan 'das kyis ni gang zag la bdag med par 'jog pas bdag dgag pa'i phyir bdag tu lta ba gsungs so/ /bdag tu lta ba de rnam par bshig pas chos la bdag med par 'jog
288b3(mdo 'grel): ste/ de lta ma mchis par de bzhin gshegs pas gsungs zhes gang gsol to/ /gal te bdag tu lta ba de la bden pa nyid du mi 'dzin pa ni de ltar sbyor ba na byang chub sems dpa' rnal 'byor du snyoms par 'jug par 'gyur te/
288b4(mdo 'grel): gang gi phyir rnam par rtog pa de'i phyir de ni der 'jug pa'i thabs yin no/ /rab 'byor 'di ltar byang chub sems dpa' i theg pa la yang dag par zhugs zhes bya ba 'dis ni su rnam par mi rtog par byed pa de yongs su ston to/ /chos
288b5(mdo 'grel): thams cad ces bya ba 'dis ni gang la rnam par mi rtog par bya ba de bstan to/ /shes par bya blta bar bya/ mos par bya zhes bya ba 'dis ni gang gis rnam par mi rtog par bya zhe na/ shes pa dang lta ba dang/ mos pas so/ /de la shes
288b6(mdo 'grel): pa ni thos pa'i shes rab bo /lta ba ni bsam pa'i shes rab ste/ de ni rtogs par byed pa'i phyir ro/ /mos pa ni bsgoms pa'i shes rab ste/ lhag par 'dod pa ni 'dir mos pa'i sgrar rjod par 'dod pa'o/ /de ni bsgoms pa'i
288b7(mdo 'grel): stobs kyis 'grub ste/ de bas na bsgoms pa las byung ba'i shes rab ni nges par 'byed pa'i cha dang mthun pa'i gnas skabs na mos pa'i sgrar gsungs so/ /ci nas chos su 'du shes pa la yang mi gnas pa de ltar mos par 
289a1(mdo 'grel): bya'o/ /zhes bya ba 'dis ni rnam par mi rtog pa gang yin pa de ston to/ /de 'du shes med par de bzhin gshegs pas gsungs zhes bya ba ni 'dir gtan tshigs su gsungs so/ /'du shes par bya ba gang yang med pa nyid kyang
289a2(mdo 'grel): gcig dang du ma'i rang bzhin gyis stong pa'i phyir don dam par de 'du shes med pa'o/ /de bzhin gshegs pas kun rdzob la brten nas phyogs gzhan du gsungs so/ /de yang brdzun pa'i don du shes shing gnas na ji ltar rnam
289a3(mdo 'grel): par mi rtog par mi 'gyur zhes dgongs pa'o/ /gnas thams cad du rnal 'byor du snyoms par 'jug pa'i thabs ni bshad zin to/ /kun nas nyon mongs pa mi mnga' ba yang rnam pa gnyis te/ 'chad pa kun nas nyon mongs pa
289a4(mdo 'grel): mi mnga' ba dang/ 'khor ba'i kun nas nyon mongs pa mi mnga' ba'o/ /de la gal te chos su 'du shes med na de'i tshe de bzhin gshegs pa sems can rnams la chos ston pa na 'du shes de kun tu 'byung na ji ltar kun nas nyon
289a5(mdo 'grel): mongs par mi 'gyur/ thugs rjes sems can gyi don du ji srid 'khor gyi bar du bzhugs na chos su 'du shes pas ji ltar kun nas nyon mongs par mi 'gyur snyam pa la brtags nas thugs phun sum tshogs pa de nyid
289a6(mdo 'grel): kyis/ 'chad pa na kun nas nyon mongs pa mi mnga' ba dang/ tshigs su bcad pas 'khor pa'i kun nas nyon mongs pa mi mnga' ba bstan pa'i phyir yang rab 'byor zhes bya ba la sogs pa gsungs so/ /sngar skabs gzhan nas
289a7(mdo 'grel): 'jig rten gyi khams rnams kyi bsngags pa rnams rab tu bstan pas ni phan yon bsngags kyi/ da ni kun nas nyon mongs pa mi mnga' ba'i skabs su 'jig rten gyi khams mdza' yas pa ston pas phan yon mi brjod do//
289b1(mdo 'grel): tshigs zlos par mi 'gyur ro/ /'dir yang rigs pa ni snga ma bzhin du brjod par bya'o/ /blangs nas zhes bya ba ni kha ton du bslabs pa'o/ /'dzin tam zhes bya ba ni tshig go /klog gam zhes bya ba ni glegs bam la sogs pa klog pa'o/ /kun
289b2(mdo 'grel): chub par byed pa zhes bya ba ni don 'dzin ces bya ba'i tha tshig go /'dis ni gang gi phyir chos 'di don che ba de'i phyir byang chub sems dpas chos bstan pa don chen po 'di lta bu la 'dun pa dang smon lam gyis gdon mi za bar gnas
289b3(mdo 'grel): par bya ba de yongs su ston to/ /bshad mod kyi ji ltar kun nas nyon mongs par mi 'gyur ba de ltar bshad pa bstan pa'i phyir ji ltar yang dag par rab tu ston ce na zhes bya ba la sogs pa gsungs so/ /dgongs pa ni 'di yin te/ chos
289b4(mdo 'grel): thams cad don dam par ma skyes pa brjod du med par bstan pa bshad kyang chos de dag brjod du med pa'i bdag nyid kyis ma bshad do/ /de ni 'di skad du ji ltar 'dul ba'i skye bo 'di snyam du chos thams cad gzod ma nas
289b5(mdo 'grel): skyes pas brjod du med de/ de bas na de dag ni gang gis kyang bstan par bya ba ma yin snyam du sems de ltar ston to zhes bstan pa yin no/ /de ltar na nyon mongs pa can ma yin pas ston pa yin te/ phyin ci ma log pa'i don
289b6(mdo 'grel): gyi phyir ro/ /de lta ma yin na ni phyin ci log tu ston pas nyon mongs pa can du 'gyur ro/ /de bas na de bzhin gshegs pa chos ston pa'i dus na dag pa 'jig rten pa'i ye shes la zhugs pa la/ chos su snang ba'i 'du shes
289b7(mdo 'grel): kun tu 'byung yang de la yang dag pa kho nar mngon par zhen pa med pas nyon mongs pa can gyi skyon du mi 'gyur ro/ /'dis ni rnal 'byor du snyoms par 'jug pa dang/ sems rab tu gzung ba dang zab pa bstan to/ /snga
290a1(mdo 'grel): mas ni rgya che ba bstan to/ /da ni shes rab kyi pha rol tu phyin pa'i lus mdza' dag rnam par 'jog cing/ tshigs su bcad pas 'khor ba'i kun nas nyon mongs pa mi mnga' ba bstan to/ /tshigs su bcad pa 'dis ni
290a2(mdo 'grel): 'dus byas kyi mtshan nyid rnam pa bzhi yongs su bstan te/ rang bzhin gyi mtshan nyid dang/ ro myang ba'i yul gyi mtshan nyid dang/ nyes dmigs rjes su rtogs pa'i mtshan nyid dang/ nges par 'byung ba rjes su rtogs
290a3(mdo 'grel): pa'i mtshan nyid do/ /de la phung po lnga'i bdag nyid dngos po ji ltar snang ba rten cing 'brel par 'byung ba ni/ rgyu dang rkyen rnams tshogs pas byas pa'i phyir 'dus byas zhes bya'o/ /de thams cad kyi rang bzhin ni skar ma ltar  
290a4(mdo 'grel): blta bar bya ste/ ji ltar skar ma rnams mtshan mo snang bar 'gyur gyi/ nyin mo mi snang ba bzhin 'dus byas rnams kyang ma rig pa'i nyes pa'i mun pa yod na snang gi /ye shes kyi nyi ma'i snang ba byung ba na mi snang bas/ skar
290a5(mdo 'grel): ma lta bu'i rang bzhin du blta bar bya'o/ /gang zag dang chos la lta ba la mngon par zhen pa'i rang bzhin gyi 'dus byas ni don med pa snang ba'i rgyus rab rib lta bur blta bar bya'o/ /rnam par shes pa'i mtshan nyid ni las kyi
290a6(mdo 'grel): ras dang/ sred pa'i snum la brten de 'bar bas mar me lta bur lta bar bya'o/ /de ltar dpe de dag gis ni 'dus byas kyi rang bzhin gyi mtshan nyid yongs su ston to/ /sgyu ma'i dpes ni ro myang ba'i yul gyi mtshan
290a7(mdo 'grel): nyid yongs su bstan te/ nor ba'i rnam par snang ba'i phyir ro/ /de la nyes dmigs rjes su rtogs pa'i mtshan nyid ni rnam pa gnyis te/ mi rtag par rjes su rtogs pa dang/ sdug bsngal par rjes su rtogs pa'o/
290b1(mdo 'grel): bril ba'i dpes ni mi rtag par rjes su rtogs pa bstan te/ yul ring du mi gnas pa'i phyir ro/ /chu bur gyi dpes ni sdug bsngal bar rjes su rtogs pa bstan te/ tshor ba ni chu'i chu bur lta bu ste/ tshor ba gang ci yang rung ba ni 'dir sdug  
290b2(mdo 'grel): bsngal lo zhes gsungs pa'i phyir ro/ /sdug bsngal rnam pa gsum gyis tshor ba thams cad sdug bsngal du rig par bya ste/ de la sdug bsngal gyi tshor ba ni sdug bsngal gyis sdug bsngal lo/ /gang dag de dang mthun pa'i 'du
290b3(mdo 'grel): byed de dag kyang de dang mthun pa nyid kyis sdug bsngal lo/ /bde ba'i tshor ba ni 'gyur ba'i sdug bsngal gyis sdug bsngal lo/ /gang dag de dang mthun pa'i chos de dag kyang mthun pa nyid kyis sdug bsngal lo/ /sdug bsngal yang
290b4(mdo 'grel): ma yin bde ba yang ma yin pa'i tshor ba dang/ de dang mthun pa'i dngos po de dag ni 'du byed kyi sdug bsngal skye ba dang 'jig pa'i mtshan nyid kyis sdug bsngal lo/ /de ltar na 'dus byas thams cad sdug bsngal dang ldan
290b5(mdo 'grel): bar blta'o/ /de la nges par 'byung ba rjes su rtogs pa'i mtshan nyid ni gang zag dang chos stong par rjes su rtogs pa'o/ /dmigs pa des nges par 'byung bas bcom ldan 'das kyis nges par 'byung ba'i dmigs pa rnam pa gnyis gsungs
290b6(mdo 'grel): so/ /de skad du 'phags pa ting nge 'dzin gyi rgyal po las kyang gal te chos la bdag med so sor rtog /de dag brtags nas gal te sgom byed pa/ de ni 'bras bu mya ngan 'das thob rgyu/ /rgyu gzhan gang yin de ni zhi mi 'gyur/ /zhes
290b7(mdo 'grel): bstan to/ /'dus byas thams cad ni bdag med pa rnam pa gnyis dang ldan te/ 'di ltar 'das pa dang/ da ltar byung ba dang ma 'ongs pa'i bye brag gis 'dus byas ni rnam pa gsum mo/ /de la gang dag 'das pa de dag ni dran
291a1(mdo 'grel): pa tsam du gnas te/ rang bzhin med pas chos dang gang zag nyid kyis stong ste/ bdag gis byin gyis brlabs pa med do/ /de bas na rmi lam gyi dpes ni de dag bdag med pa rnam pa gnyis rjes su rtogs pa bstan to/ /
291a2(mdo 'grel): glog gi dpes ni/ da ltar byung ba rdzas gcig dang du ma'i rang bzhin dang mi ldan pas/ rang bzhin gzung du med pa'i phyir de rjes su rtogs pa bstan to/ /ma 'ongs pa ni ma phyin pa'i bdag nyid de/ sprin gyi dpas ni de'i sa bon gnas
291a3(mdo 'grel): ngan len gyis nam mkha' lta bu'i sems la skyed pa'i phyir/ bdag med pa rnam pa gnyis bstan to/ /de bas 'di mdza' dag gis ni/ 'di la byang chub sems dpa' rtag tu 'dus byas thams cad kyis rang bzhin la de ltar brtag par
291a4(mdo 'grel): 'dun pa dang/ smon lam gyis gnas par bya ba yongs su bstan to/ /nges par 'byung ba rjes su rtogs pa bstan pas ni rnal 'byor du snyoms par 'jug pa dang/ sems rab tu gzung ba bstan to/ /gnas 'di mdza' dag gis ni
291a5(mdo 'grel): zab pa bstan to/ /tshigs su bcad pa 'dir ni 'di yongs su bstan pa yin te/ kun nas nyon mongs pa'i rtsa ba ni phyin ci log yin pas/ 'dus byas kyi rang bzhin la lan mang du rtog pa dang ldan pa'i yid la byed pa can gzhan yang de
291a6(mdo 'grel): ltar 'du byed la rab tu rtog pas phyin ci log med pa'i phyir/ kun nas nyon mongs par mi 'gyur na/ de bzhin gshegs pa dngos po mdza' dag gi rang bzhin ji lta ba bzhin du bsgoms pa/ phyin ci log gi dra ba mdza' dag dang
291a7(mdo 'grel): bral ba/ kun nas nyon mongs par ji ltar 'gyur/ de bas na 'dus byas kyi skyon mdza' dag kyang thugs su chud pa/ de bzhin gshegs pa pad+ma dang 'dra bar 'khor ba'i nyes pa'i chus mi gos pa'i thugs mnga' ba/ 'gro ba
291b1(mdo 'grel): mdza' dag mngon par drang bar thugs dam bcas pa/ 'bras bu dang bcas par mdzad pa/ thugs rje chen po dang ldan pa'i thugs can/ dus med par 'gro ba las phan pa dang bde ba sgrub pa'i dgongs pas 'khor ba'i 'khor lo 'khor ba ji srid
291b2(mdo 'grel): par bzhugs par shes par bya'o/ /de skad du 'jig rten skyid par mdzad slad du/ /'khor dang mya ngan 'das mi gnas/ /zhes bshad do/ /yang sems can thams cad la gzigs pa'i sa la bzhugs pa zhes kyang gsungs so/ /dus
291b3(mdo 'grel): gsum bzhugs pa'i thub pa rnams bskyed pa/ /'di ltar bdag gis ci nus bshad pa yi/ /bsod nams rgya chen mkha' 'dra thob pa des/ /'jig rten mun sel sangs rgyas nyid gyur cig/ //'phags pa rdo rje gcod pa dbu ma'i
291b4(mdo 'grel): tshul du rgya cher 'grel pa/ slob dpon ka ma la shI las mdzad pa rdzogs so// //rgya gar gyi mkhan po many+dzu sh+rI dang/ dzi na mi tra dang/ zhu chen gyi lo tsa bande ye shes sdes bsgyur cing zhus te gtan la phab pa'o// //
291b5(mdo 'grel): */ (/shes rab snying po'i 'grel pa bi ma la mi tras mdzad pa'o/) /rgya gar skad du/ Arya pradz+nyA pA ra mi ta tri da ya TI ka /bod skad du/ 'phags pa shes rab kyi pha rol tu phyin pa'i snying po'i rgya cher bshad pa/ byang chub sems dpa' sems dpa' chen po thugs
291b6(mdo 'grel): rje chen po dang ldan pa 'phags pa spyan ras gzigs dbang phyug la phyag 'tshal lo/ /dus gsum rgyal ba byang chub sems dpar bcas/ /'gro ba'i gnyen gcig kun la phyag 'tshal nas/ /'bum la sogs pa don gyi gtso bo mchog/
291b7(mdo 'grel): rgyal ba'i yum gyi snying po bshad par bya/ /dge slong ba dang skabs dang ni/ /bstan par gtogs pa 'dus pa dang/ gleng gzhi dris dang lan btab pa/ /de ni rnam pa bcu gcig dang/ /mthun 'gyur rjes su yi rang dang/ /rnam pa brgyad
292a1(mdo 'grel): du bsdus pa yin/ de la 'khor gyis bskul ba dang/ yang dag par sdud par byed pas/ bstan par bya ba'i dngos po mdor bsdus nas/ 'di skad ces 'byung ba la sogs pa dang po'i tshig gsum gyis gleng slong bar byed do//
292a2(mdo 'grel): gang bdag gis thos pa de ni 'di skad yin te gzhan du ma yin no/ /'dis ni phri ba dang bskyed pa spangs pa'i phyir thos pa yang dag pa nyid du dam 'cha'o/ /des ni lan cig thos nas len cing 'dzin pa yang dag par rab tu ston pa
292a3(mdo 'grel): byed par brjod do/ /des na yang dag par sdud par byed pa ni sangs rgyas la dge ba'i rtsa ba bskyed pa yongs su smin pa dge ba'i bshes gnyen gyi mgon dang bcas par gyur pa/ sangs rgyas la bsnyen bkur byas shing yang dag par
292a4(mdo 'grel): zhus pa dang/ sbyin pa dang tshul khrims la sogs pa spyad pa yin par shes par bya'o/ /gzhan du na rnam pa 'di lta bu'i shes rab kyi pha rol tu phyin pa'i don gyi gtso bo nyan pa la sogs pa mi srid do/ /de skad du mgon po byams pas/
292a5(mdo 'grel): sangs rgyas rnams la lhag par byas/ /de la dge ba'i rtsa ba bskyed/ /dge bshes mgon dang bcas rnams kyi/ /'di nyan pa yi snod du 'gyur/ /sangs rgyas bsnyen bkur yang dag zhus/ /sbyin dang tshul khrims sogs spyad pas/ /
292a6(mdo 'grel): len dang 'dzin pa la sogs pa'i/ /snong nyid du ni mkhas pas shes zhes gsungs so/ /de dag kyang gdul bya rnams kyi dang ba dang/ mi g.yeng ba dang/ gus pa la sogs pa bskyed pa'i phyir ro/ /bdag gis zhes 'byung bas rnam
292a7(mdo 'grel): par dbye ba gsum pa ni yi ge'i sgra ji lta ba bzhin thos pa nyid ston te/ des na thos pa las byung ba'i shes pa rang gi rtogs pa'i bdag nyid yongs su spong ngo/ /de lta ma yin na ni bdag gis thos pa zhes bya ba rnam par dbye ba
292b1(mdo 'grel): drug par 'gyur te/ shes pa'i don yin pa'i phyir ro/ /da ni thos pa'i rang gi ngo bo bstan pa'i phyir/ dus gcig na zhes 'byung ba la sogs pa skabs rtsom par byed de/ dus ni ston la sogs pa'i dus so/ /gcig na zhes 'byung ba 'dis ni dus
292b2(mdo 'grel): zhes 'byung ba 'dis ni dus zhes 'byung ba 'di bye brag tu byed do/ /de yang bzhugs te zhes 'byung ba de nyid dang sbyar ro/ /bdud bzhi bcom par gyur pa'i phyir bcom ldan 'das te/ yon tan dang phrin las mdza' yas shing mchog tu gyur
292b3(mdo 'grel): pa 'gro ba'i bla ma mdzad pa dang/ yon tan gyi sgo nas mtshan mdza' yas pa zhig mngar zin kyang/ 'on kyang 'khor theg pa gsum pa bdag dang gzhan gyi don la zhugs pa rnams kyi cig car skyabs su 'os pa nyid du bstan pa'i phyir/ bcom  
292b4(mdo 'grel): ldan 'das kyi sgra 'jug pa'i rgyu mtshan du 'jigs pa'i rgyu tshar gcod par byed pa nyid du ston to/ /de bas na bshad pa'i skabs thams cad du bcom ldan 'das kyi tshig tu brjod do/ /rgyal po'i khab ces 'byung ba ni yul ma ga d+ha'i grong
292b5(mdo 'grel): khyer gyi bye brag go /de'i phyogs gcig na bya rgod phung po zhes bya ba'i ri rtag tu sangs rgyas kyi bzhugs gnas yod de de na bzhugs so/ /bya rgod phung po'i ri ni bcom ldan 'das bzhugs pas mchod rten nyid du gyur pa dang me la sogs
292b6(mdo 'grel): pa'i 'jig pa rnams kyis kyang gzhig tu med pa nyid du shes par bya ste/ byang chub sems dpa' i sde snod las de skad du gsungs pa'i phyir ro/ /de bzhin du 'phags pa zla ba sgron ma la sogs pa las kyang/ rgyal po'i khab kyi shar phyogs
292b7(mdo 'grel): 'di nyid du/ /sangs rgyas bye ba stong rnams mthong gyur cing/ /rgyal ba kun gyi drung du 'di yis ni/ /ting nge 'dzin zhi ba mchog 'di zhu ba byas/ /zhes 'byung ba la sogs pa dang mthun pa yin te/ rtog pa dang dpyod pa la sogs pa'i
293a1(mdo 'grel): skyon thams cad las rnam par grol ba'i de bzhin gshegs pa spyod lam bzhi gang yang rung bas bzhugs pa'i phyogs de bzhin gshegs pa'i dbang gis byung ba 'jig pa rnams kyis 'jig par ji ltar 'gyur/
293a2(mdo 'grel): lha dang 'phags pa dang tshangs pa'i bzhugs pa dam pa bsam gtan bzhi pa dang/ stong pa nyid dang/ snying rje chen po'i mtshan nyid gtso bo yin pa'i phyir bzhugs pa gsum po de dag gis bzhugs par gyur te/
293a3(mdo 'grel): de'i sgra ni bzhugs zin pa'i don to/ /de na bcom ldan 'das bzhugs pa ni chos yang dag par sdud pa'i dus na 'das pa yin no/ /dus gcig na zhes 'byung ba'i bye brag gis ni thugs rje chen pos gzhol ba 'gro
293a4(mdo 'grel): ba'i bla ma dus gzhan na ni yul gzhan na bzhugs par ston to/ /de'i phyir bcom ldan 'das kyi rjes su slob pa gzhan rnams kyis yang dam pa gsum gyis gnas par bya'i/ byed pa gang yang rung ba dag gis ni ma yin no/ /dge
293a5(mdo 'grel): slong gi dge 'dun chen po dang zhes 'byung ba la sogs pa ni bstan par gtogs pa 'dus par ston te/ de la nyon mongs pa bcom pa'i phyir dge slong ngo/ /de dag mang po tshogs pas dbyer med pa'i phyir dge 'dun no/ /chen
293a6(mdo 'grel): po zhes 'byung ba ni phal che ba nyid kyis sam/ shes rab dang rdzu 'phrul la sogs pas so/ /de bzhin du byang chub sems dpa' sems dpa' chen po'i dge 'dun dang ? ste/ 'di la yang che ba nyid gsum gyis ston te/ sems  
293a7(mdo 'grel): can thams cad kyi mchog tu gyur pa sems che ba nyid dang/ spong ba cha ba nyid dang/ rtogs pa che ba nyid kyis so/ /de dag dang thabs cig ste/ lhan cig tu zhes bya ba'i tha tshig go /bzhugs pa'i bya ba la lhan cig pa nyid
293b1(mdo 'grel): yin pa'i phyir lhan cig gi don gyi mtshan nyid kyis rnam par dbye ba gsum pa yin no/ /tshogs pa 'dus pa zhes bya ba 'di la gtogs pa su yin zhe na/ rnam pa de lta bu'i chos nyan pa la sogs par snang ba 'grub par 'gyur pa'i dge ba'i rtsa ba sngon
293b2(mdo 'grel): bskyed pa yongs su smin pa ni gtogs pa yin te/ chos nyan pa la sogs pa la skal pa yod do zhes bya ba'i tha tshig go /rang tshad mar grub par bya ba'i phyir yul dang dus dang 'khor dbang du byed cing dpang dang bcas par smras na/ smra
293b3(mdo 'grel): ba po tshad ma yin par khong du chud par 'gyur ro zhes che ba gang dag smra ba de ni bdag gis khong du ma chud de/ 'di ltar yul de dag tu song zhing dpang rnams la 'dri na ni de nus pa med pa rnams kyis mdo'i don gtan la dbab pa thag
293b4(mdo 'grel): ring bar 'gyur ro/ yang ji ltar mdo sde 'di bzhin du gang du 'khor gyi ming ma bstan pa der ji ltar dpang zhes brjod par bya/ 'og ma yin pa'i phyir dge slong gi 'khor sngar bstan la/ gong ma yin pa'i phyir byang chub sems dpa' i  
293b5(mdo 'grel): 'khor phyis bstan te/ ji ltar gang yang phyogs bcu'i 'gro ba rnams dang/ slob pa dang/ mi slob pa dang/ rang rgyal ba rnams kyi bsod nams la zhes bya ba la sogs pa lta bu ste/ kha cig tu ni 'og ma nas go rim bzhin du
293b6(mdo 'grel): bkod do/ /kha cig tu ni gong ma nas go rim du bkod de/ ji ltar sangs rgyas dang byang chub sems dpa' zhes bya ba lta bu'o/ gzhan dag ni 'khor rtag pa yin pa'i phyir dge slong gi 'khor sngar smos so/ /rtag pa ma yin pa'i
293b7(mdo 'grel): phyir byang chub sems dpa' i 'khor phyis smos so zhes pa'o/ /rtag pa ni sngar brjod par bya ba yin la de las gzhan ni phyis yin no zhes bya ba de ni rigs pa yod pa ma yin no/ /gleng gzhi gang gis bstan pa 'di 'jug pa'i gleng gzhi
294a1(mdo 'grel): de bshad pa'i phyir/ de'i tshe zhes bya ba la sogs pa gsungs te/ 'khor rnams kyi dge ba'i rtsa ba yongs su smin par bstan pa de'i tshe/ bcom ldan 'das ting nge 'dzin la snyoms par 'jug par mdzad pa'i dus de
294a2(mdo 'grel): yin pa'i phyir de'i tshe zhes bya ste/ bcom ldan 'das ni dus mkhyen pa'i phyir ro/ /chos ni phung po la sogs pa yin te rang gi mtshan nyid pa nyid du 'dod do/ /yongs su kun du thams cad du 'di la 'am 'dis khong du chud rtogs
294a3(mdo 'grel): rigs pas na chos kyi rnam grangs zhes bya'o/ /zab mo ni stong pa nyid la sogs pa ste/ gang duAm gang gis snang ba go rim bzhin du rang dang gzhan gyi rgyud la bltos pa de ni zab mo snang ba yin no/ /de skad du/ zab mo stong
294a4(mdo 'grel): pa nyid la sogs/ /sgro 'dogs pa dang skur 'debs mdza' / /bral ba de ni zab mo nyid ces bstan te/ sgro 'dogs pa dang skur pa 'debs pa'i mdza' dang bral ba yang yod pa dang med pa las 'das pa yin no/ /de bas na slob dpon
294a5(mdo 'grel): klu sgrub kyi zhal snga nas/ gang blo yod dang med pa las/ /rnam par 'das shing mi gnas pa/ /de dag zab mo dmigs med pa'i/ /rkyen gyi don la rnam par bsgom zhes bstan to/ /ting nge 'dzin ni sems rtse gcig pa nyid kyi mtshan
294a6(mdo 'grel): nyid do/ /yang dag par 'jog pa'i phyir de'i bdag nyid du zhugs pa ni snyoms par zhugs pa'o/ /'di ltar sangs rgyas dang byang chub sems dpa' rnams kyi mdzad pa thams cad ni gzhan gyi don gtso bo yin no/ /des na
294a7(mdo 'grel): bcom ldan 'das ting nge 'dzin 'di la snyoms par zhugs pa ni 'khor thams cad kyi sems kyi rgyud ting nge 'dzin gyi don bstan pa dang mthun par ji ltar rang rang gi rgyud yongs su smin par rung ba skyes pa yin te/ de ni de bzhin du
294b1(mdo 'grel): rig par bya'o/ /bcom ldan 'das kyi nyon mongs pa med par mkhyen pa yang 'dir khungs su gzhag ste/ nyan thos rnams kyi nyon mongs pa med pa ni bdag mthong na mi rnams kyi nyon mongs pa yongs su spong ngo/ /rgyal ba rnams kyi nyon mongs
294b2(mdo 'grel): pa med pa ni grong la sogs par de dag gi nyon mongs pa rgyun gcod do/ /don 'di nyid 'og nas bstan pa'i phyir/ yang de'i tshe zhes bya ba la sogs pa gsungs so/ /de'i tshe zhes bya ba ni bcom ldan 'das ting nge 'dzin la snyoms par
294b3(mdo 'grel): zhugs pa de'i tshe'o/ /yang gi sgra ni nges par gzung ba'i don te/ des na de kho na nyid na zhes bya ba'i don to/ /yang na yang zhes bya ba ni bsdu ba'i phyir te/ snyoms par 'jug pa'i bya ba bstan pa dang/ 'og nas 'byung ba'i rnam par lta
294b4(mdo 'grel): ba'i bya ba sdud par byed do/ /bshad pa 'di la ni 'khor gyi dge ba'i rtsa ba yongs su smin pa'i dus kho na yongs gzung bar bya ste/ de ltar na ni bsdu ba 'thad par 'gyur gyi gzhan du ma yin no/ /'di'i sems pa ni byang chub kyi ched
294b5(mdo 'grel): du 'am/ byang chub sems nyid yin pas byang chub sems dpa' o/ /sangs rgyas nyid du zhugs pa yin pa'i phyir dbang bskur ba thob pa rnams la nges pa'i tshig phyi ma nyid du rigs na/ byang chub 'di yang gang zhe na/ byang chub
294b6(mdo 'grel): ni nam mkha' i mtshan nyid yin te/ rtog pa thams cad spangs pa'i phyir ro/ /de skad du rnam par snang mdzad mngon par rdzogs par byang chub pa las kyang/ byang chub nam mkha' i mtshan nyid do/ /rtog pa thams cad spangs
294b7(mdo 'grel): pa ma yin zhes gsungs so/ /gang zhig de rtogs par 'dod pa de ni byang chub sems dpa' ste/ de la de skad ces bya'o/ /sems can thams cad kyi mchog tu gyur pa sems che ba nyid la sogs pa gsum bstan pa dang
295a1(mdo 'grel): sa chen por zhugs pa'i pha rol tu phyin pa che ba nyid kyis kyang 'di'i sems dpa' che bas na sems dpa' chen po'o/ /de skad du sdud pa tshigs su bcad pa las/ gtong ba che dang blo che ba dang mthu che dang/ rgyal ba rnams
295a2(mdo 'grel): kyi theg chen mchog la zhugs pa dang/ /go cha chen po bgos shing bdud kyi sgyu 'dul ba/ /de yi phyir na sems dpa' che zhes rab tu brjod ces gsungs so/ /sdig pa mi dge ba'i chos rnams las ring du bsrings te song bas
295a3(mdo 'grel): na 'phags pa'o/ /gang gis spyan ras kyis gzigs na sems can rnams dbang phyug ste/ 'jigs pa dang sdug bsngal gyi rgyu la mi brten par dbang phyug de la de skad ces bya'o/ /'di 'phags pa yang yin la spyan
295a4(mdo 'grel): ras gzigs dbang phyug kyang yin pas 'phags pa spyan ras gzigs dbang phyug go /rnam pa sna tshogs shes pa 'am/ shes pa'i mchog yin pas shes rab ro/ /dam pa'i dngos po ni dam pa nyid de dam pa kho na yin
295a5(mdo 'grel): no/ /'jig rten na gang las mchog gzhan med pa ni dam par bshad de/ shes rab kyi dam pa nyid ni shes rab kyi pha rol tu phyin pa yin no/ /des na 'di skad du/ rang gi ngo bo stong pa la sogs pa'i rnam pas shes
295a6(mdo 'grel): pa dam par 'gyur te/ shin tu mchog dang ldan pa gang yin pa de ni shes rab kyi pha rol tu phyin pa nyid do/ /de skad du/ 'phags pa shes rab kyi pha rol tu phyin pa brgyad stong pa las/ kun dga' bo shes rab gang
295a7(mdo 'grel): gis dge ba'i rtsa ba rnams bsngo ba bla na med pa yang dag par rdzogs pa'i byang chub tu yongs su bsngos na de dam pa yin nam/ kun dga' bos gsol pa/ bcom ldan 'das dam pa lags so/ /bde bar gshegs
295b1(mdo 'grel): pa dam pa lags so/ /bcom ldan 'das kyis bka' stsal pa/ de bas na dam pa yin pa'i phyir pha rol tu phyin pa zhes bya ba'i ming 'thob par 'gyur ro zhes gsungs so/ /de las gzhan pa la ni nges pa'i tshig rigs pa ma yin zhing sgra
295b2(mdo 'grel): sbyar ba yang dka' la bcom ldan 'das kyi nges pa'i tshig dang yang 'gal bar 'gyur ro/ /don dam pa'i shes rab kyi pha rol tu phyin pa ni rnam pa thams cad rnam par dag pa'i mtshan nyid chos kyi sku yin no/ /de las gzhan pa ni sems
295b3(mdo 'grel): bskyed pa dang/ go cha dang/ 'jug pa dang/ tshogs dang/ nges par 'byung ba'i sgrub pa'i mtshan nyid rgyu'i bdag nyid do/ /zab mo'i don ni sngar bshad zin to/ /de la gang gi tshe rgyu'i shes rab kyi pha rol tu phyin pa la bya na ni yul gyi
295b4(mdo 'grel): bdun pa yin no/ /gang gi tshe 'bras bu'i la bya na ni de'i tshe rgyu mtshan gyi bdun pa yin no/ /de la spyad pa ni rnam pa mang ste/ so so'i skye bo'i sa sbyor ba'i lam la ni mos pa'i spyad pa'o/ /sa gnyis pa la sogs pa drug la ni  
295b5(mdo 'grel): sgrub pa'i spyad pa'o/ /sa brgyad pa la ni nges pa'i spyad pa'o/ /de la mos pa'i spyad pa ni rnam pa gsum ste/ rang gi don dang/ rang rang gzhan gyi don dang/ gzhan gyi don te/ re re la yang so sor chung ngu'i chung ngu la sogs pa'i
295b6(mdo 'grel): dbye bas rnam pa dgu dgu'o/ /de ltar na mos pa rnam pa nyi shu rtsa bdun no/ /sgrub pa'i spyad pa ni lhag pa'i tshul khrims la sogs pa bslab pa gsum rnam par dag pa'i ngo bo yin te/ de la lhag pa'i tshul khrims kyi bslab
295b7(mdo 'grel): pa rnam par dag pas ni sa gnyis pa'o/ /lhag pa'i sems kyi bslab pa rnam par dag pas ni sa gsum pa'o/ /lhag pa'i shes rab kyi bslab pa rnam par dag pas ni rnam pa brgyad de/ des nas lhag ma brgyad bsdus
296a1(mdo 'grel): pa yin no/ /de la byang chub kyi phyogs dang/ 'phags pa'i bden pa bzhi dang/ rten cing 'bral par 'byung ba dang/ rtsol ba dang bcas shing mtshan ma med par gnas pa dang rab tu ldan pa'i lhag pa'i shes
296a2(mdo 'grel): rab kyi bslab pa rnam par dag pas ni 'od 'phro ba can la sogs pa sa bzhi ste/ de ltar na rnam pa drug ni sgrub pa'i spyad pa yin no/ /nges pa'i spyad pa ni lhun gyis grub cing mtshan ma med pa'i lhag pa'i shes rab kyi
296a3(mdo 'grel): bslab pa rnam par dag pas sa brgyad pa ste/ ji ltar 'dod par sangs rgyas kyi zhing rnam par dag pa la spyod pa nges pas na nges pa'i spyad pa zhes brjod do/ /'dir ni bye brag ma bzung ba'i phyir spyad pa thams cad gzung
296a4(mdo 'grel): ngo/ /spyad pa ni spyod pa ste/ rjes su sgrub pa'o/ /yang na mos pa nyid spyad pa yin te/ 'di rtsom pa'i sa yin pa'i phyir ro/ /'di nyid kyis rab tu dga' ba la sogs pa sa bcu gcig po brtsams pa'i phyir ro/ /thob pa
296a5(mdo 'grel): dang/ yongs su grub pa dang/ rnam par dag pa ni de las gzhan pa sa lhag ma rnams kyis rnam par gzhag go /yul de la 'am de'i ched du spyod pa nyid la rnam par lta ste/ bcom ldan 'das mdzad pa'i rjes su
296a6(mdo 'grel): mthun pa nyid du zhugs pa yin gyi/ las gzhan byed pa med do zhes bya ba'i don to/ /'khor gzhan yang de bzhin gshegs pa'i mdzad pa'i rjes su zhugs pa yin mod kyi/ 'on kyang 'phags pa spyan ras
296a7(mdo 'grel): gzigs dbang phyug 'chad pa po yin pa'i phyir de ltar zhugs so zhes bstan to/ /shA ri'i bu yang 'dri ba po yin pa'i phyir ro/ /rnam par lta ste zhes 'byung ba ni rang gi ngo bo stong pa la sogs pa'i
296b1(mdo 'grel): rnam pa sna tshogs su lta ba ste/ so sor rtog pa'o/ /yi ge kha cig las 'di ltar zhes 'byung ba de'i tshe ni 'di ltar zhes bya ba 'dis rang gi dngos po stong pa dang/ mtshan nyid med pa dang/ ma skyes pa la sogs pa 'og nas 'byung ba'i rnam
296b2(mdo 'grel): pa rnams kyis lta ba khyad par can du bzhed do/ /de nyid kyi phyir sna tshogs kyi don brjod pa rnam par gyi sgrar sbyar ro/ /rnam par blta bar bya ba ji snyed yod pa'i don bstan pa'i phyir phung po lnga pa zhes bya ba gsungs so/ /phung po'i sgras skye
296b3(mdo 'grel): mched dang khams kyang mtshon pa yin te/ mjug sdud pa na de dag kyang brjod pa'i phyir ro/ /yang na kyang gi sgras skye mched dang/ khams rnams la yang rnam par lta'o/ /de dag kyang ngo bo nyid kyis stong pa zhes 'byung ba 'dis ni ji lta ba
296b4(mdo 'grel): bzhin du yod par bstan te/ ngo bo nyid kyis stong pa dang/ bral ba dang/ bdag med pa zhes bya ba'i don to/ /'di yang mtshan nyid med pa dang/ ma skyes pa la sogs pa mtshon pa yin no/ /de nas zhes 'byung ba ni skabs 'dir de ma thag tu'o//
296b5(mdo 'grel): sangs rgyas kyi mdzad pa'i mthu ni sangs rgyas kyi mthus te/ bcom ldan 'das kyis mdzad pa'i byin gyi rlabs dang mthus zhes bya ba'i tha tshig ste/ don 'di 'phags pa spyan ras gzigs dbang phyug la dri ba'i spobs pa bcom
296b6(mdo 'grel): ldan 'das kyis nye bar sgrubs pa yin no/ /de lta ma yin na ni 'di shA ri'i bu'i yul ma yin no zhes bstan pa yin no/ /nyon mongs pa spangs pas bsngags par 'os pa'i sgo nas tshe dang ldan pa'i phyir tshe dang ldan pa'o/ /shA
296b7(mdo 'grel): ri'i bu zhes bya ba ni sha radwAta kyi rigs su skyes pa'i bud med de/ de'i bu yin pas shA ri'i bu'o/ /'di skad ces 'byung ba ni 'og nas smos pa'o/ /smras so zhes 'byung ba ni smras par gyur pa'o/ /bsngags par bya ba'i don du
297a1(mdo 'grel): rigs kyi bu zhes 'byung ba yin te/ dbang bskur ba thob pa nyid kyis sangs rgyas rnams kyi sras khyad par du gyur pa'i phyir 'di ni bod pa yin no/ /gang la la zhes 'byung ba ni bye brag ma bstan pa'o/ /spyod par zhes
297a2(mdo 'grel): 'byung ba ni spyod par byed pa dang/ nan tan gyis yang dag par sgrub par ro/ /'dod pa ni 'di'i 'dun pa yin te/ de la de skad ces bya'o/ /yi ge kha cig las spyad par byed par 'dod pa des zhes 'byung ste/ byed pa dang sgrub par
297a3(mdo 'grel): zhes bya ba khyad par ba nyid kyi don to/ /bsam pa dang/ sbyor ba dang/ mngon du bya ba dang/ sgrub pa dang/ rtogs pa'i rnam pa gang gis ji ltar bslab par bya/ goms par bya/ de skad ces zhes 'byung ba ni rnam pa snga ma la bya'o
297a4(mdo 'grel): smras pa dang zhes 'byung ba ni brjod pa dang zhes bya ba'o/ /rigs kyi bu 'am rigs kyi bu mo zhes 'byung ba ni 'di 'phags pa rnams kyi brjod par 'os pa yin no/ /'am zhes 'byung ba'i sgra ni phan tshun bltos pa ste gnyi ga
297a5(mdo 'grel): yang yin par bya'o/ /des zhes 'byung ba ni spyad pa spyod par 'dod pas so/ /'di ltar zhes 'byung ba ni 'og nas 'byung ba'i tshul gyis so/ /rnam par blta bar bya ste zhes 'byung ba ni rnam pa sna tshogs su so sor brtag par
297a6(mdo 'grel): bya'o/ /'dis ni rnam par rtog pa dang bcas pa'i gzugs brnyan lhag mthong gis dmigs par brjod do/ /sems de'i bar ma chad pa nyid du gcig tu rnam par mi rtog pa'i gzugs brnyan zhi gnas kyi dmigs pa
297a7(mdo 'grel): yang blta bar bya'o/ /yang dag par rjes su blta'o zhes 'byung ba ni phyin ci ma log pa'i phyir yang dag par ram/ mtshan nyid yod pa nyid kyis dbyer med pa'i phyir mnyam par ram/ chos thams cad kyi phyir kun tu rnam
297b1(mdo 'grel): par lta ba dang rjes su mthun par lta ba ni yang dag par rjes su lta ba ste/ dngos po'i mdza' i dmigs pa zhi gnas dang lhag mthong gis mngon du byed ces bya ba'i tha tshig go /'dis ni dngos po'i mdza' i dmigs pa mthong ba'i lam
297b2(mdo 'grel): gyis bsdus pa sa dang po bstan to/ /de nas gong du dngos po'i mdza' dang/ sngar bstan pa rnam pa gnyis te/ sa gnyis pa la sogs pa la ni dmigs pa gsum po de dag yin par lta bar bya'o/ /sa mthar phyin pa bcu pa
297b3(mdo 'grel): dang/ de bzhin gshegs pa'i sa la ni chos kyi sku thob pa'i phyir dgos pa yongs su grub pa de nyid dmigs pa yin no/ /de skad du 'phags pa dgongs pa nges par 'grel pa las/ de sngar zhi gnas dang lhag mthong thob pa'i
297b4(mdo 'grel): phyir rnam par rtog pa dang bcas pa dang/ rnam par mi rtog pa'i gzugs brnyan gyi dmigs pa thob pa yin no/ /da ltar ni mthong ba'i lam thob pa'i phyir dngos po'i mdza' i dmigs pa 'thob pa yin no/ /des gong nas gong du
297b5(mdo 'grel): bsgom pa'i lam dang rab tu ldan pa dmigs pa gsum po de dag nyid yid la byed na mtshan ma dang gnas ngan len thams cad bcom pa'i phyir mthar gyis sa gong nas gong du gser lta bur sems rnam par sbyong zhing bla na
297b6(mdo 'grel): med pa yang dag par rdzogs pa'i byang chub mngon par rdzogs par 'tshang rgya ba'i bar du dgos pa yongs su grub pa'i dmigs pa yang 'thob bo zhes gsungs te/ rgyas par ni de nyid las rig par bya'i/ 'dir ni dpe nye
297b7(mdo 'grel): bar sbyar ba tsam zhig smos pa yin no/ /ji ltar na rang gi dngos po stong pa la sogs pa'i rnam pa'i sgo nas phung po la sogs pa la rnam par lta ba ni phyin ci ma log pa'i phyir yang dag pa dang/ mtshan nyid med pa
298a1(mdo 'grel): nyid kyis mtshan nyid gcig pa'i phyir mnyam pa dang/ chos thams cad yang dag par rjes su mthong ba yin zhe na/ gzugs stong pa'o zhes bka' stsal te/ skabs yin pa'i phyir rang gi ngo bo nyid kyis zhes 'byung ba
298a2(mdo 'grel): dang sbyar ro/ /'di ltar gzugs la sogs par snang ba la dngos po yin pa dang/ btags pa yin par snang ba rnams rnam pa de gnyis su rtog par byed do/ /de la gzugs la sogs pa snang ba dngos po yin par smra ba ni bye
298a3(mdo 'grel): brag tu smra ba dang/ spyod pa pa la sogs pa'o/ /don snang ba btags pa yin par smra ba ni mdo sde pa ste/ de dag 'di skad du don ni sngon po la sogs pa phyi rol na yod pa yin la/ myong ba ni rnam par shes pa 'di la
298a4(mdo 'grel): rnam pa gang bsgos pa yin no/ /sngon po la sogs pa la rang gi ngo bor rnam par rtog pa mang po rdul phra rab dang/ des brtsams pa cha shas can dang/ rnam par shes pa dang/ gtso bo dang/ sgra'i tshangs pa la sogs pa yongs su gyur
298a5(mdo 'grel): pa tha dad par rtog pa'i dra ba ngan pa de dag thams cad ni rang gi ngo bo bkag pa nyid kyis bcom par 'gyur bas de nyid brjod par bya'o/ /gang de dag la ba lang rdzi dang bud med yan chad la grags pa dngos su gsal
298a6(mdo 'grel): bar snang ba'i gzugs de nyid dri za'i grong khyer ltar ngo bo nyid kyis stong pa yin te/ gzugs snang ba 'di la rang gi ngo bo 'ga' yang med do/ /de bas na rang gi ngo bo stong pa nyid 'di la gzugs so zhes bya ste/ 'dis
298a7(mdo 'grel): ni bye brag tu smra ba dang/ spyod pa pa la sogs pa 'dod pa'i gzugs rang gi ngo bo stong pa nyid du bstan pa yin no/ /mdo sde pa rnams snang ba rnam par shes pa'i ngo bo yin pa'i phyir sngon po la sogs par snang ba
298b1(mdo 'grel): ni don gyi rang gi ngo bos stong pa yin no/ /phyi rol gyi don ni yang pa kho na yin pas stong pa nyid las gzugs gzhan yin no snyam du sems na/ de dag kyang gzugs las stong pa nyid gzhan ma yin no/ /stong pa nyid las kyang
298b2(mdo 'grel): gzugs gzhan ma yin no zhes 'byung ba 'dis 'gog par byed do/ /yang 'di skad du phung po la sogs pa'i rang gi ngo bo med par gang las shes par bya zhe na/ 'dir smras pa/ phung po dang khams dang skye mched rnams
298b3(mdo 'grel): ni rten cing 'grel par 'byung ba yin pa'i phyir rgyu med pa nyid dang/ rtag pa nyid kyi phyogs bsal ba yin no/ /rgyu las byung ba'i phyogs la yang brtag pa gnyis te/ dngos po skye ba na rgyu dang dus mnyam pa nyid du skye 'am/
298b4(mdo 'grel): dus tha dad pa yin/ de la phyogs dang po ltar na ni rgyu dang 'bras bu snga phyi'i tshogs thams cad dus gcig tu dmigs par 'gyur ba'i phyir dang/ rgyu dang 'bras bu gnyis dbyer med pa dang/ bskal pa yang lo gcig tsam du
298b5(mdo 'grel): 'gyur ba'i phyir ro/ /phyogs gnyis pa la yang rgyu dang 'bras bu gnyis dus gcig tu tshogs pa med pa'i phyir nus pa med de/ de bas na rgyu med pa nyid du thal bar 'gyur ro/ /rgyu med na ni rtag tu yod pa 'am med pa nyid du
298b6(mdo 'grel): thal bar 'gyur te bltos par bya ba gzhan med pa'i phyir ro/ /bltos na ni dngos po res 'ga' ba nyid du 'gyur ro/ /gsum pa'i phyogs ni mi srid de/ dus gcig pa dang dus tha dad pa gnyis phan tshun spangs te gnas
298b7(mdo 'grel): pa'i phyir ro/ /de bas na gzugs la sogs pa'i snang ba gang yin pa de dag smig rgyu'i chu la sogs pa bzhin du rang gi ngo bo stong pa yin no/ /de dag la yang de dang de la brten nas 'byung ba zhes rtog pa gang yin pa de
299a1(mdo 'grel): ni kun rdzob yin no/ /de nyid kyi phyir bcom ldan 'das kyis 'phags pa rgya cher rol pa las/ shAkya'i sras po rten cing 'brel par 'byung ba'i chos/ /rang gi ngo bo med par mthong nas ni/ /nam mkha' lta bu'i sems dang
299a2(mdo 'grel): rab ldan pas/ /g.yon can dpung bcas mthong bas g.yo ba med ces 'byung ba dang/ dkon mchog ta la las kyang/ /rkyen las skyes pa rang gi dngos po ma skyes/ /chos kyi lus ni rgyal ba rnams kyi sku/ /chos nyid rtag tu gnas pa nam mkha' 
299a3(mdo 'grel): bzhin/ /bstan na chos rnams spyod pa thob par 'gyur zhes gsungs so/ /sangs rgyas thams cad kyi yul la 'jug pa ye shes snang ba'i rgyan las kyang/ chos kyi rang bzhin las g.yo ba med do/ /chos kyi rang bzhin las ma g.yos pa
299a4(mdo 'grel): ni chos kyi rang bzhin thob par 'gyur ro/ /chos kyi rang bzhin thob pa ni cung zad kyang spros par mi byed do/ /de ci'i phyir zhe na/ rgyu dang rkyen gyis bskyed pa'i phyir ro/ /gang rgyu dang rkyen gyis bskyed pa de ni shin tu ma skyes pa'o/ /gang
299a5(mdo 'grel): shin tu ma skyes pa de ni nges par thob pa yin no/ /gang nges par thob pa de ni chos thams cad yid la byed pa dang lhan cig gnas byed pa ma yin no zhes 'byung ba la sogs pa gsungs pa yin no/ /de nyid kyi phyir 'phags pa klu
299a6(mdo 'grel): sgrub kyi zhal snga nas kyang/ rten cing 'brel par gang 'byung ba/ /rang bzhin gyis ni de ma skyes/ /rang bzhin gyis ni gang ma skyes/ /de la skyes zhes ji skad bya/ /shin tu phra ba'i dngos la yang/ /gang shes skye bar rnam brtags
299a7(mdo 'grel): pa/ /rnam par mi mkhas de yis ni/ /rkyen las byung ba'i don ma mthong zhes gsungs so/ /rnam grangs gzhan yang rnam par brtags pa'i gzugs gzhan gyi dbang gi mtshan nyid ni kun tu brtags pa'i ngo bo gzung ba dang
299b1(mdo 'grel): 'dzin pa'i mtshan nyid gnyis kyis rtag pa rtag pa'i dus dang ther zug ther zug gi dus su bral ba stong pa de ni chos nyid kyi gzugs te/ yongs su grub pa'i mtshan nyid do/ /gzhan gyi dbang dang yongs su grub pa de gnyis ka yang stong pa
299b2(mdo 'grel): nyid gzugs so zhes 'byung ba 'dis gcig pa nyid du ston to/ /stong pa nyid yongs su grub pa'i ngo bo dang/ gzugs gzhan gyi dpang gi mtshan nyid gcig pa nyid du nges par gzung ba'i phyir/ stong pa nyid gzugs so zhes bya ba nyid
299b3(mdo 'grel): smos pa yin no/ /de ltar gcig pa nyid sgrub pa'i sgo nas brjod nas dgag pa'i sgo nas kyang/ gzugs las stong pa nyid gzhan ma yin no zhes 'byung ba la sogs pas tha dad pa nyid 'gog par byed do/ /de yang mi 'gyur ba
299b4(mdo 'grel): dang phyin ci ma log par yongs su grub pa ste/ rgyu dang rkyen 'dus nas nus par gyur pas ma byas pa'i phyir 'dus ma byas pa'o/ /de las gzhan pa gnyis ni ma grub pa'o/ /rgyun chad pa ma yin pa'i phyir rtag pa ste/ de ni thub
299b5(mdo 'grel): pa chen po'i chos kyi sku don dam par yod pa yin no/ /de nyid gcig kho na dam pa bden pa ste/ 'di lta ste/ ma rmongs pa'i chos can mya ngan las 'das pa zhes bya'o/ /de lta ma yin na rtsom pa thams cad don med par 'gyur
299b6(mdo 'grel): ro zhes zer ba grag ste/ de la bshad pa ji ltar bshad pa'i chos kyi sku'i mtshan nyid 'dod la ni rag na don dam par yod bya ba de go ji lta bu/ 'di ltar de mu steg can gyis yongs su brtags pa'i bdag la sogs pa bzhin
299b7(mdo 'grel): du rtag pa yin nam/ skad cig ma yin/ ci ste phyogs dang po yin na ni mu stegs can rig byed kyi mdza' smra ba la sogs pa'i grub mdza' la 'di bye brag ci yod/ zla ba sgron me'i ting nge 'dzin las kyang/ chos kun rtag tu
300a1(mdo 'grel): rang gi ngo bos stong/ /rgyal ba'i sras rnams dngos po rnam par 'jig /srid pa thams cad yong le stong pa ste/ /nyi tshe'i stong nyid mu stegs can rnams kyi/ /zhes pa yang ji ltar rtogs par bya/ mu stegs can rnams
300a2(mdo 'grel): la yang ji ltar skyon gdags/ 'on te phyogs gnyis pa ltar na de'i tshe skad cig snga ma ni skad cig ma byi ma'i rgyu yin la/ de la yang dus mnyam pa dang/ dus tha dad pa'i skyon sngar bstan zin pas yang mi brjod do//
300a3(mdo 'grel): gang yang gcig kho na dam pa bden pa'o zhes bya ba la sogs pa smras pa 'di yang mya ngan las 'das pa mngon par 'dod pa de dag gzhug pa la ldem por dgongs pa yin te/ 'di ltar blo gros mi zad pa las/ ci ste 'dus
300a4(mdo 'grel): byas med na gang 'gog na mya ngan las 'das pa bden par 'gyur zhes bya bas de dag thams cad bsal ba yin no/ /shes rab kyi pha rol tu phyin pa nyi khri lnga stong pa las kyang/ yang dag par rdzogs pa'i sangs rgyas kyang sgyu
300a5(mdo 'grel): ma lta bu rmi lam lta bu'o/ /mya ngan las 'das pa yang sgyu ma lta bu rmi lam lta bu'o/ /ci ste mya ngan las 'das pa las chos lhag pa'i chos 'ga' zhig yod na de yang sgyu ma lta bu rmi lam lta bu'o zhes nga smra'o zhes gsungs so/ /rtsom
300a6(mdo 'grel): pa don yod par 'gyur ba ni 'og nas bstan par bya'o/ /ci ste gzung ba dang 'dzin pa dang/ rnam par bral ba gnyis su med pa'i ye shes don dam par yod par khas mi len na ji ltar med par mi 'gyur zhe na/ mi 'gyur te/
300a7(mdo 'grel): kun rdzob tu rten cing 'brel par 'byung ba khas len pa'i phyir dang/ /don dam par yang yod pa dang med pa las 'das par yang yod pa'i phyir ro/ /yod pa nyid las bzlog ste/ med pa nyid du 'dzin pa ni 'di ltar med par
300b1(mdo 'grel): lta ba chad pa'i mdza' yin te/ pha med do/ /ma med do/ /'jig rten 'di med do/ /'jig rten pha rol med do/ /legs par byas dang nyes par byas pa'i las rnams kyi 'bras bu rnam par smin pa med do zhes bya ba dang/ bden pa dang/
300b2(mdo 'grel): dkon mchog la sogs pa la skur pa 'debs pa'i mtshan nyid rnam pa de lta bu'i sdig pa can yin na/ shin tu rnam par dag pa'i dbu ma'i lugs la lta skabs ga la yod/ rin po che'i phreng ba las kyang/ smig rgyu las mi? chu'o
300b3(mdo 'grel): zhes/ /chu yi blo yis de song nas/ /ci ste chu de med do zhes/ /'dzin pa de ni rmongs pa nyid/ /ces gsungs pa dang/ gang la med par 'dod pa la/ /byang chub rten phyir sems med cing/ /khas
300b4(mdo 'grel): len med dang spyod med dang/ /de la ji ltar med par shes zhes bya bas kyang lan btab bo/ /ji ste yod pa nyid bkag pa'i phyir med pa nyid du 'gyur ro zhe na/ med pa nyid du bkag pa'i phyir yod pa nyid du yang ci'i phyir mi 'gyur/
300b5(mdo 'grel): gnyis su med pa'i shes pa don dam par yod par khas len pa yang rgyu tha dad par 'jug pa rnams la de dag gi shes pa rnams 'dzin na ni ji ltar gnyis su med pa nyid yin/ /'on te don dam par yod pa la mi 'dzin na ni?
300b6(mdo 'grel): ji ltar thams cad mkhyen pa nyid yin/ khyed la yang skyon 'di mtshungs par 'gyur ro zhe na/ mi 'gyur te/ don dam pa yod pa mi mthong ba nyid de kho na mthong ba yin la/ /smig rgyu la tshul mi mthong ba mi shes pa dang ldan pa ni
300b7(mdo 'grel): ma yin no/ /de skad du gzugs ma mthong ba nyid gzugs mthong ba nyid do zhes bya ba la sogs pa gsungs pa dang/ ting nge 'dzin gyi rgyal po las kyang gang yang ma mi mthong ba ni/ chos thams cad mthong ba yin no/
301a1(mdo 'grel): zhes gsungs so/ /de bzhin du gzugs dang 'dra bar tshor ba la sogs pa nas tha ma rnam par shes pa la thug pa phung po dag mdor na rang gi ngo bos stong pa nyid du bstan to/ /des na 'di ltar rig par bya ste/ tshor
301a2(mdo 'grel): ba stong pa'o/ /stong pa nyid tshor ba'o/ /tshor ba las stong pa nyid gzhan ma yin no/ /stong pa nyid las tshor ba gzhan ma yin no/ /de bzhin du 'du shes la sogs pa yang sbyar bar bya'o/ /phung po rnams rang gi ngo bo stong pa
301a3(mdo 'grel): nyid du bstan nas skye mched dang khams rnams la yang bstan pa'i phyir/ /shA ri'i bu de ltar na zhes bya ba la sogs pa gsungs so/ /de ltar na zhes 'byung ba ni phung po bzhin du'o/ /chos thams cad ni skye mched dang khams
301a4(mdo 'grel): rnams te/ rang gi ngo bo stong pa nyid de zhes 'byung ba dang sbyar ro/ /rang gi ngo bo stong pa nyid la rnam par lta ba'i rnam pa bstan nas mtshan nyid med pa la rnam par lta ba'i rnam pa bstan pa'i phyir/ mtshan nyid med pa zhes
301a5(mdo 'grel): bya ba gsungs so/ /'dis sam de mtshon par bya ba yin pas mtshan nyid de/ 'di lta ste gzugs kyi phung po'i spyi'i mtshan nyid ni gzugs su rung bas gzugs so/ /tshor ba'i phung po'i spyi'i mtshan nyid ni myong bas na
301a6(mdo 'grel): tshor ba'o/ /rang gi ngo bo las 'di bye brag ni yod ce na/ rang dang spyi'i mtshan nyid kyis byas pa'i bye brag yod do/ /rang gi mtshan nyid ni rang gi ngo bo ste/ sngon po la sogs pa gang thun mong ma yin pa'i ngo bo'o/ /phung
301a7(mdo 'grel): po dang khams dang skye mched kyi chos gang yin pa thams cad la spyi'i mtshan nyid de dag med pas de mtshan nyid med pas so/ /mtshan nyid med pa nyid la sogs pa de dag kyang rang gi ngo bos bkag pas bsgrim mi dgos
301b1(mdo 'grel): par grub pa yin no/ /ci ste chos thams cad stong pa dang mtshan nyid med pa yin na de ji ltar rang gi skyon ji lta ba bzhin las skye zhing rang gi rgyan ji lta ba bzhin 'gags pas 'gag ce na/ 'di ltar ma rig pa'i rkyen gyis 'du
301b2(mdo 'grel): byed/ 'du byed kyi rkyen gyis rnam par shes pa zhes bya ba la sogs pa srid pa'i yan lag rnams skye ba dang/ ma rig pa 'gags pas 'du byed 'gag /'du byed 'gags pas rnam par shes pa 'gag ces bya ba la sogs
301b3(mdo 'grel): pa srid pa'i yan lag rnams 'gags pa de dag shes rab kyi pha rol tu phyin pa 'di la med do zhes bstan pa'i phyir/ ma skyes pa ma 'gags pa zhes bya ba gsungs so/ /gal te de ltar na ji ltar rgyu dang 'bras bur bcas
301b4(mdo 'grel): pa'i kun nas nyon mongs pa dang rnam par byang ba 'phags pa'i bden pa bzhi po 'di ji ltar rung zhe na/ dri ma med pa dri ma dang bral ba zhes gsungs te/ nyon mongs pa'i dri ma'i rang gi ngo bo med pa'i phyir chos
301b5(mdo 'grel): thams cad dri ma med pa'o/ /dri ma bsal ba'i sgo nas rnam par byang ba med pa'i phyir rang bzhin gyis dri ma dang bral ba zhes gsungs te/ chos thams cad rang bzhin gyis 'od gsal ba'i phyir ro/ /gal te de ltar
301b6(mdo 'grel): na mi g.yo ba'i sa la mtshan ma'i nyes pa spangs pa'i phyir lhun gyis grub par mtshan ma med par gnas pas skyon bri ba dang/ sngar ji ltar rigs par ngan song ba'i nyon mongs pa kun tu rmongs pa la sogs
301b7(mdo 'grel): pa spangs par ji ltar 'gyur zhe na/ bri ba med pa zhes bya ba gsungs te/ 'dir skyon zhes blta bar bya'o/ /de bzhin dus dgu pa la sogs pa gsum la go rim bzhin so so yang dag par rig pa dang/ mngon par shes pa chen po dang/
302a1(mdo 'grel): sgrib pa med pa'i ye shes thob pa'i phyir yon tan rnams kyis rgyas pa nyid med par bstan pa'i don du gang ba med pa'o zhes bya ba gsungs so/ /'dir yang yon tan gyis zhes bya ba kho na sbyar bar bya ste/ dkon
302a2(mdo 'grel): mchog za ma tog gi mdo las kyang/ de skad du gsungs pa'i phyir ro/ /ci'i phyir rnam pa brgyad kho na dang go rim kyang 'di ltar gsungs zhe na/ 'dir bshad pa 'di ni shes rab kyi pha rol tu phyin pa'i snying po yin la snying po yang
302a3(mdo 'grel): gzhan yan lag thams cad las dam pa gtso bo yin no/ /shes rab kyi pha rol tu phyin pa'i gtso bo'i don ni stong pa nyid la sogs pa rnam par thar pa'i sgo gsum yin no/ /de ni rnam pa brgyad po de dag gis bsdus pa
302a4(mdo 'grel): yin la/ rnam pa de dag nyid 'dir go rim te/ 'di ltar stong pa nyid dang/ mtshan ma med pa gnyis kyis ni stong pa nyid kyi ting nge 'dzin to/ /bar ma ba zhis ni skye ba dang 'gag pa dang kun nas nyon mongs pa dang rnam par
302a5(mdo 'grel): byang ba bzhi bkag pas mtshan ma med pa'i ting nge 'dzin yin no/ /tha ma gnyis kyis ni smon pa med pa'i ting nge 'dzin te/ 'di ltar skyon spangs pa'i phyir ram/ yon tan thob par bya ba'i ched du smon par byed la de gnyi ga bkag
302a6(mdo 'grel): pas smon pa med pa nyid yin no/ /da ni bstan pa'i rnam pas rnam par bltas pa'i 'bras bu bstan pa'i phyir/ de lta bas na de'i tshe zhes bya ba la sogs pa gsungs te/ de lta bas na zhes bya ba ni gsungs pa'i rnam pas rnam
302a7(mdo 'grel): par lta bas na'o/ /de'i tshe de'i dus na'o/ /stong pa nyid yang dag par rjes su mthong ba la gzugs yang dag par rjes su bltar med ces byung bar sbyar te/ chos thams cad mi mthong ba nyid ni stong pa nyid mthong ba yin no//
302b1(mdo 'grel): gzugs med ces 'byung ba la sogs pa ni phung po dang skye mched dang khams dgag pa 'di dag ston te/ de la gzugs med ces 'byung ba nas tha ma rnam par shes pa med ces 'byung ba'i bar gyis ni phung po 'gog pa'o/ /mig med
302b2(mdo 'grel): ces 'byung ba nas brtsams te chos med ces 'byung ba 'dis ni skye mched 'gog go /mig gi khams med pa nas bar gyi sgras gzugs kyi khams dang/ mig gi rnam par shes pa'o khams la sogs pa bco lnga shugs kyis ston
302b3(mdo 'grel): to/ /tha ma yin pa'i phyir yid kyi khams dang yid kyi rnam par shes pa'i khams te/ 'di ltar mtshan nyid med pa dang/ ma skyes pa dang ma 'gags pa la sogs pa la yang gzugs med ces bya ba la sogs pa thams cad
302b4(mdo 'grel): la sbyar bar bya'o/ /ci ste stong pa nyid dang mtshan ma med pa la sogs pa la phung po dang khams dang skye mched mi srid na/ 'o na ji ltar ma rig pa'i rkyen gyis 'du byed rnams 'byung ba dang/ ma rig pa 'gags pas 'du byed rnams
302b5(mdo 'grel): 'gag par 'gyur/ de bzhin du yan lag bcu gnyis rang gi rkyen ji lta ba bzhin las skyes pa dang rkyen 'gags pas kyang 'gog go zho zhes rnam par gzhag ce na/ bden te/ kun rdzob tu yod pa nyid yin gyi/ stong pa nyid dang mtshan ma
302b6(mdo 'grel): med pa la sogs pa la ni ma yin pa'i phyir/ ma rig pa med/ ma rig pa zad pa med ces gsungs so/ /bar du zhes bya ba'i sgras 'du byed la sogs pa shugs kyis bstan to/ /rga shi med do/ /de med pas zad pa med do/ /ci
302b7(mdo 'grel): ste don dam par srid pa'i yan lag dang/ de zad pa med na 'o na ji ltar 'phags pa rnams kyis sdug bsngal la sogs pa bden pa nyid du mthong/ 'phags pa rnams kyis gang bden pa nyid du mthong ba de ni log pa nyid du
303a1(mdo 'grel): 'os pa ma yin no/ /de dag bden pa nyid yin na ni ji ltar srid pa'i yan lag dang de zad pa med pa yin zhe na/ de'i phyir rang gi ngo bo stong pa nyid la sogs pa la/ sdug bsngal ba dang zhes bya ba la sogs pa gsungs so//
303a2(mdo 'grel): gang gi tshe sdug bsngal gyi rang gi ngo bo ma skyes pa'i phyir med pa de'i tshe de'i rgyu kun 'byung ba yang ga la yod de/ de bas na de 'gog pa zhes bya ba dang/ de 'gog pa'i thabs su 'gyur ba lam yang ci yang med do/ /mtshan ma'i
303a3(mdo 'grel): bdag nyid kyi skyon spangs pa'i phyir ye shes kyang rang gi ngo bo don dam par grub pa med do zhes bstan pa'i phyir/ ye shes med do zhes gsungs so/ /yi ge kha cig las mi shes pa med do zhes kyang 'byung ste de'i don ni 'di
303a4(mdo 'grel): yin te/ gal te stong pa nyid la mtshan ma'i kun nas nyon mongs pa'i skyon dang bral ba'i phyir ye shes med na/ 'o na mi shes pa rmongs pa'i mtshan nyid yod do snyam na/ mi shes pa med do zhes gsungs te/ rang gi ngo
303a5(mdo 'grel): bo stong pa nyid shes pa la 'di ga la srid/ de bzhin du so so yang dag par rig pa dang/ stobs dang mi 'jigs pa la sogs pa'i yon tan rnams dang/ de thob par byed pa'i rang gi ngo bo med na thob pa zhes bya ba
303a6(mdo 'grel): 'thad pa ma yin par bstan pa'i phyir/ thob pa med do zhes bya ba gsungs so/ /de ltar thob pa'i rnam par rtog pa bkag nas de las bzlog pa ma thob pa'i rnam par rtog pa dgag pa'i phyir ma thob pa med do zhes gsungs
303a7(mdo 'grel): so/ /'dis ni ye shes dang mi shes pa dang/ thob pa dang ma thob pa las 'das sgro 'dogs pa dang/ skur pa 'debs pa'i mdza' dang bral ba'i don zab mo bstan par rig par bya'o/ /de ltar gong du bstan pa'i rnam
303b1(mdo 'grel): pas 'di ltar shes rab kyi pha rol tu phyin pa la chos gang yang thob pa med pa de'i phyir byang chub kyi ched du sems pa dang/ lhag par chags pa dang/ bsam pa gang yin pa de shes rab kyi pha rol tu phyin pa ji skad du bstan pa'i mtshan nyid
303b2(mdo 'grel): bsgom pa'i lam dang rab tu ldan pa la rten cing shin tu brten nas brtson 'grus khyad par can gyis zhugs shing gnas te'o/ /byang chub la yang chos gang yang yongs su grub pa med do/ /de skad du zla ba sgron ma'i ting nge 'dzin la sogs
303b3(mdo 'grel): pa las/ bcom ldan 'das kyis byang chub kyi rang gi ngo bo bstan pa/ shin tu phra ba'i chos kyang yod ma yin/ shin tu phra zhes bya ba'ang yod pa min zhes bya ba la sogs pa dang/ rnam par snang mdzad mngon par rdzogs par
303b4(mdo 'grel): byang chub las kyang/ gsang ba pa'i bdag po de ni shin tu phra ba'i chos kyang yod pa ma yin zhing dmigs su med de/ des na bla na med pa yang dag par rdzogs pa'i byang chub ces bya'o zhes gsungs so/ /ci ste shes rab kyi pha
303b5(mdo 'grel): rol tu phyin pa dang bla na med pa yang dag par rdzogs pa'i byang chub la chos 'ga' yang med na skyon gyi mtshan nyid kyi chos bsal nas ye shes su gyur pa yang gang yang med/ yon tan gyi mtshan nyid 'dod pa thob pa yang med
303b6(mdo 'grel): na ci'i phyir byang chub las brtsams te shes rab kyi pha rol tu phyin pa la brten nas gnas pa 'di snyam du sems te/ ji tsam du kha cig gis re ba sngon du btang ba ni 'ga' zhig la 'jug par byed de/ de thams cad ni mi 'dod pa'i
303b7(mdo 'grel): skyon spangs pa'i phyir dang/ 'dod pa'i yon tan thob par bya ba'i phyir 'jug go /gang du yang rang gi ngo bo stong pa yin pa'i phyir chos thams cad mi dmigs na de la su zhig 'jug /ci'i phyir 'jug 'jug pa'i 'bras bu ci yin
304a1(mdo 'grel): zhe na/ sems kyi sgrib pa med pas zhes bya ba la sogs pa gsungs te/ yang dag pa'i don ji lta ba bzhin du yongs su shes pa la bgegs byed pa'i phyir sems la sgrib par byed kun nas khebs par byed pa'i
304a2(mdo 'grel): phyir sems kyi sgrib pa'o/ /de dag kyang gang zag dang chos la mngon par zhen pa la sogs pa shin tu rmongs pa nyi shu rtsa gnyis dang de'i gnas ngan len mi mthun pa'i phyogs bcu gcig go /gang dag spang ba'i phyir 'joms
304a3(mdo 'grel): pa'i don gyis gnyen po ni go rim bzhin du rab tu dga' ba la sogs pa sa bcu gcig ste/ sa la 'jug pa las ji skad du/ yan lag bcu gcig rdzogs pa yis/ /rab dga' la sogs bcu gcig sa/ /rmongs gnyis
304a4(mdo 'grel): gnas ngan len gcig ste/ mi mthun phyogs ni tha dad do zhes 'byung ba dang/ de bzhin du dgongs pa nges par 'grel pa las kyang/ de la sa dang po la gang zag dang chos la mngon par zhen pa'i shin tu rmongs pa dang/ ngan
304a5(mdo 'grel): song ba'i nyon mongs pa'i shin tu rmongs pa dang/ de'i gnas ngan len mi mthun pa'i phyogs so/ /gnyis pa la ni ltung ba phra mo'i 'khrul pa'i shin tu rmongs pa dang/ las kyi 'gro ba rnam pa sna tshogs la shin tu rmongs pa
304a6(mdo 'grel): dang/ de'i gnas ngan len mi mthun pa'i phyogs so/ /gsum pa la ni 'dod pa'i 'dod chags kyi shin tu rmongs pa dang/ thos pa'i gzungs yongs su rdzogs pa'i shin tu rmongs pa dang/ de'i gnas ngan len mi mthun pa'i
304a7(mdo 'grel): phyogs so/ /bzhi pa la ni snyoms par 'jug pa la sred pa'i shin tu rmongs pa dang/ chos la sred pa'i shin tu rmongs pa dang/ de'i gnas ngan len mi mthun pa'i phyogs so/ /lnga pa la ni 'khor ba las shin tu phyir phyogs
304b1(mdo 'grel): pa dang mngon du phyogs pa yid la byed pa'i shin tu rmongs pa dang/ mya ngan las 'das pa las phyir phyogs pa dang/ mngon du phyogs pa yid la byed pa'i shin tu rmongs pa dang/ de'i gnas ngan len mi mthun pa'i phyogs so/ /drug pa
304b2(mdo 'grel): la ni 'du byed byung ba mngon du gyur pa'i shin tu rmongs pa dang/ mtshan ma mang du 'byung ba'i shin tu rmongs pa dang/ da'i gnas ngan len mi mthun pa'i phyogs so/ /bdun pa la ni mtshan ma phra mo 'byung ba'i shin tu rmongs pa
304b3(mdo 'grel): dang/ rab tu mtshan ma med pa yid la byed pa'i thabs la shin tu rmongs pa dang/ de'i gnas ngan len mi mthun pa'i phyogs so/ /brgyad pa la ni mtshan ma med pa la sgrim pa'i shin tu rmongs pa dang/ mtshan ma dag la dbang ba'i
304b4(mdo 'grel): shin tu rmongs pa dang/ de'i gnas ngan len mi mthun pa'i phyogs so/ /dgu pa la ni chos bstan pa tshad med pa dang/ chos kyi tshig dang yi ge tshad med pa dang/ gong nas gong du shes rab dang spobs pa la gzungs kyi dbang gi shin
304b5(mdo 'grel): tu rmongs pa dang/ spobs pa la dbang gi shin tu rmongs pa dang/ de'i gnas ngan len mi mthun pa'i phyogs so/ /bcu pa la ni mngon par shes pa chen po'i shin tu rmongs pa dang/ gsang ba phra mo la 'jug pa'i shin tu rmongs
304b6(mdo 'grel): ba dang/ de'i gnas ngan len mi mthun pa'i phyogs so/ /sangs rgyas kyi sa la ni shes bya thams cad la rab tu phra ba'i chags pa'i shin tu rmongs pa dang/ thogs pa'i shin tu rmongs pa dang/ de'i gnas ngan len mi mthun
304b7(mdo 'grel): pa'i phyogs so zhes gsungs te/ de dag med pa'i phyir shes rab kyi pha rol tu phyin pa la gnas pa na 'jigs pa med de mi skrag go /shes rab kyi pha rol tu phyin pa las gzhan du gnas pa la ni phyin ci log des 'jigs
305a1(mdo 'grel): te phyin ci log 'jigs pa yin no zhes bstan to/ /'di skad bstan te/ sems phyin ci log pa ni 'jug pa yin no zhes bya'o/ /de skad du tshad ma rnam 'grel las/ log par sgro 'dogs spang pa'i phyir
305a2(mdo 'grel): grol ba po ni med kyang brtson zhes bstan to/ /phyin ci log med pa ni 'jug pa med de/ sa bcu pa las de skad du sa brgyad pa la mi skye ba'i chos la bzod pa thob pa na rmi lam na chus khyer ba rmis pa'i skyes bu sad pa'i
305a3(mdo 'grel): tshe chu las thar bar bya ba'i 'bad pa chen po log pa'i dpe dang de nyid de'i mya ngan las 'das pa yin no zhes bya ba la sogs pas bstan to/ /'dir yang shes rab kyi pha rol tu phyin pa la gnas pa ni phyin ci log
305a4(mdo 'grel): rang gi rmongs pa ji lta ba las 'das pa ste/ shin tu song ba ni phyin ci log las 'das pa'o/ /mya ngan las 'das pa ni rnam par rtog pa 'gags pa'o/ /mthar phyin pa ni mthar thug pa las te/ ji skad du sa bcu
305a5(mdo 'grel): pa las/ bsgom pas spangs pa'i rnam par rtog pa rnam par spangs pa'i phyir rnam pa dag pa'i mthar phyin pa yin te de'i gong nas spang bar bya ba'i rnam par rtog pa med pa'i phyir ro zhes gsungs so/ /mthar
305a6(mdo 'grel): phyin pas sam mthar phyin pa'i bdag nyid mya ngan las 'das pa 'di yin pas de la de skad ces gsungs so/ /de phyin ci log las 'das pa yang yin mya ngan las 'das pa'i mthar phyin pa yang yin pas phyin  
305a7(mdo 'grel): ci log las 'das pas mya ngan 'das pa'i mthar phyin pa yin te/ shes rab kyi pha rol tu phyin pa la brten cing gnas par 'gyur bas de la byang chub sems dpa' rnams 'jug go /spong ba che ba 'dis ni de'i ched du
305b1(mdo 'grel): 'jug pa'i rgyu bstan pa yin te/ de'i ched du 'jug pa'i phyir ro/ /dus gsum du zhes 'byung ba la sogs pas sems can thams cad kyi mchog tu gyur pas sems che ba nyid dang rtogs pa che ba nyid gnyis kyi ched du bstan to/ /dus gsum zhes bya
305b2(mdo 'grel): ba ni 'das pa dang ma 'ongs pa dang da ltar byung ba'o/ /de dag na rnam par bzhugs pa'i sangs rgyas thams cad de/ blo khyad par dang ldan pa'i phyir sangs rgyas so/ /de thams cad kyang yin la sangs rgyas kyang yin pas sangs
305b3(mdo 'grel): rgyas thams cad do/ /rnam par snang mdzad mngon par rdzogs par byang chub las ji skad du/ sa bcu ngag ni rab bsgrubs nas/ /dbang gi rnam pa thob pa yin/ /stong pa sgyu ma lta bu'i chos/ /gang gis 'dir ni kun mkhyen cing/ /sems
305b4(mdo 'grel): can kun gyi rnam mkhyen pa/ /sangs rgyas zhes ni brjod pa yin zhes gsungs so/ /shes rab kyi pha rol tu phyin pas zhes 'byung ba ni de bzhin gshegs pa'i ye shes kun 'byung ba bden pa'i bdag nyid la yin te/ rnam pa
305b5(mdo 'grel): thams cad mkhyen pa nyid ces brjod pa gang yin pa la bya'o/ /shes rab kyi pha rol tu phyin pa la brten nas zhes 'byung ba ni 'di yang dag par rdzogs pa'i byang chub las dus snga ba'i phyir ro/ /rnam pa thams cad mkhyen
305b6(mdo 'grel): pa nyid 'di ni bar chad med pa'i ting nge 'dzin par blta bar bya ste/ shes rab kyi pha rol tu phyin pa nyi khri lnga stong pa dang/ de'i man ngag mngon par rtogs pa'i rgyan las ji skad du/ sangs rgyas nyid 'thob bar chad
305b7(mdo 'grel): med/ /bar chad med pa'i ting nge 'dzin te/ /rnam pa thams cad mkhyen pa yin/ /de yi dmigs pa dngos med de/ /dran pa yang ni bdag por 'dod/ /rnam pa 'di ni zhi ba nyid/ /mtshan nyid med pa mtshan nyid yin/ /
306a1(mdo 'grel): zhes gsungs so/ /bla na med pa zhes 'byung ba ni thob pa dang dmigs pa dang sgrub pa rnams 'di las gong na med pa'i phyir ro/ /yang dag par zhes 'byung ba ni phyin ci ma log par ro/ /mnyam par 'byung ba ni mtshan
306a2(mdo 'grel): nyid med pa nyid kyis mtshan nyid gcig pa'i phyir ro/ /byang chub ni rtogs pa'o/ /mngon par ni mngon sum mo/ /mnyam par sangs rgyas pa ni rdzogs par sangs rgyas so/ /de skad du shes rab kyi pha rol tu phyin pa nyi khri lnga
306a3(mdo 'grel): stong pa las/ bcom ldan 'das ji ltar bla na med pa yang dag par rdzogs pa'i byang chub lags/ bcom ldan 'das kyis bka' stsal pa/ rab 'byor chos thams cad kyi de bzhin nyid ji lta bar bla na med pa yang
306a4(mdo 'grel): dag par rdzogs pa'i byang chub kyang de bzhin no/ /rab 'byor gyis gsol pa/ bcom ldan 'das ji ltar na chos thams cad kyi de bzhin nyid bla na med pa yang dag par rdzogs pa'i byang chub lags/ rab 'byor gzugs
306a5(mdo 'grel): kyi de bzhin nyid nas mya ngan las 'das pa'i bar gyi de bzhin nyid ji lta bar bla na med pa yang dag par rdzogs pa'i byang chub kyang de bzhin no zhes gsungs so/ /de la bla na med pa'i tshig gis ni sems can thams
306a6(mdo 'grel): cad kyi mchog tu gyur pas sems che ba nyid yin no/ /de'i lhag ma ni rtogs pa che ba nyid yin no/ /sngon byang chub sems dpa' i gnas skabs na thug la bzhag ste chen po nyid rnam pa de gsum gyi ched du shes
306a7(mdo 'grel): rab kyi pha rol tu phyin pa la 'jug pas gsum gyi ched du zhes brjod do/ /rdzogs pa'i tshe na ni snga mas 'bras bu spangs pa phun sum tshogs pa dang/ phyi ma gnyis kyis ni 'bras bu rtogs pa phun sum tshogs
306b1(mdo 'grel): pa bstan te/ ji ltar yul ljongs 'ga' i ched du rgyal po mchod sbyin byed pa dang/ tha mar yul ljongs thob pa 'bras bu yin pa de bzhin du/ shes rab kyi pha rol tu phyin pa la brten nas phyin ci log dang bral ba'i phyir dang rtogs pa
306b2(mdo 'grel): thob pa'i phyir ro/ /shes rab kyi pha rol tu phyin pa nyid gsang sngags so zhes bstan pa'i phyir/ /shA ri'i bu de lta bas na zhes bya ba la sogs pa gsungs so/ /shes rab kyi pha rol tu phyin pa'i mtshan nyid ni bstan zin to//
306b3(mdo 'grel): gsang sngags ni ye shes pa yin pa'i phyir dang/ skyobs pa yin pa'i phyir ro/ /don gnyis po de nyid tshig phyi ma rnams kyis gsal bar byed do/ /chen mo ni khyab pa dang ldan pa'i phyir ro/ /khyab pa yang dus la khyab pa dang yul la
306b4(mdo 'grel): khyab pa dang ste/ 'di ltar na 'di ni chos thams cad dang dus thams cad las ma log par 'jug pa yin no/ /'dis ni dbang phyug la sogs pa byas pa'i sngags las 'di bye brag tu bstan pa yin no/ /rnam par snang mdzad
306b5(mdo 'grel): mngon par rdzogs par byang chub pa las ji skad du/ dus gsum dag las shin tu 'das/ /rten nas 'byung ba srid pa yin/ /mthong dang ma mthong 'bras bu ste/ /yid dang ngag dang lus la sring/ /'bras bu bskal pa gcig gi grangs
306b6(mdo 'grel): 'jig rten rnams kyis yin par bshad/ /gsang sngags 'bras bu bskal pa las/ /'das par rdzogs sangs rgyas kyis bshad/ /sangs rgyas drang srong chen po dang/ /rgyal sras rnams kyi ting nge 'dzin/ /mtshan ma rnams spangs
306b7(mdo 'grel): dag pa yin/ /'jig rten rnams kyi mtshan mar bcas/ /rnam smin pa'ang 'dir smin pa/ /las rnams kyis ni 'bras bu 'thob/ /gang gi tshe na grub pa thob/ /de yi tshe na las rnams bzlog/ sems ni rang dngos med phyir dang/ /'bras
307a1(mdo 'grel): bu rgyun rnams spangs phyir ro/ /las kyi skye ba rnams las thar/ /skye ba nam mkha' lta bu yin zhes gsungs so/ /'dis ni rig cing shes pa'am 'dod pa grub pa thob pas rig pa'o/ /de rig pa yang yin la chen
307a2(mdo 'grel): mo yang yin pas rig pa chen mo'i/ /rig pa chen mo nyid gsang sngags yin pas rig pa chen mo'i gsang sngags so/ /des na bla na shin tu mchog tu gyur pa 'di las gzhan med pa'i phyir bla na med pa'i gsang sngags so/ /
307a3(mdo 'grel): 'di dang mnyam pa 'am 'dra ba yod pa ma yin pas mi mnyam pa de ni nam mkha' o/ /de dang mnyam pa'i phyir mi mnyam pa dang mnyam pa'o/ /byang chub sems dpa' i sde snod las kyang/ mi mnyam pa dang mnyam pa'i tshig bcom
307a4(mdo 'grel): ldan 'das nyid kyis gsungs so/ /de bzhin gshegs pa'i gsang ba bsam gyis mi khyab pa bstan pa las kyang/ ji tsam du ni dpe 'ga' zhig /sangs rgyas chos la byed na ni/ /de ni sangs rgyas rjes mthun min/ /des ni
307a5(mdo 'grel): rgyal ba smad pa yin/ /sangs rgyas chos dang mnyam pa gang/ /dpe ni de la gcig yod pa/ /nam mkha' i khams su bstan pa yin/ /gang gi tshad ni 'ga' yang med ces bya ba la sogs pa gsungs so/ /nam mkha' dang mnyam pa 'dis
307a6(mdo 'grel): ni khyab pa dang/ thogs pa med pa dang/ rgyun ma chad pa la sogs pa blta bar bya'o/ /de dag gis ni shes pa'i don bstan to/ /skyob pa'i don bstan pa'i phyir/ sdug bsngal thams cad ces pa la sogs pa gsungs te/ 'du
307a7(mdo 'grel): byed dang 'gyur ba dang/ sdug bsngal gyi sdug bsngal nyid la sogs pa mtshan nyid kyi sdug bsngal thams cad rab tu zhi bar byed de rgyun gcod par byed pa ni sdug bsngal thams cad rab tu zhi bar byed pa'i gsang sngags
307b1(mdo 'grel): so/ /de ltar gsang sngags kyi nges pa'i tshig gi don bstan nas gsang ste brjod par bya ba nyid kyi nges pa'i tshig gi don bstan pa'i phyir/ bden te ma log pa'i phyir zhes bya ba la sogs pa gsungs so/ /bden pa ni de kho na nyid yang
307b2(mdo 'grel): dag pa ji lta ba bzhin yin pa'i phyir ro/ /yang dag pa ji lta ba bzhin gang yin pa de ni ma log pa nyid do/ /de bas na shes rab kyi pha rol tu phyin pa'i sngags su rigs so/ /'dis ni 'di skad du bstan te/ dbang po rtul
307b3(mdo 'grel): po'i gang zag gang rnam pa bstan pas rnam par lta bar mi nus pa la gsang ste bstan pa bzhin de dag gis kyang shes rab kyi pha rol tu phyin pa la gsang sngags ji lta ba bzhin du gzung bar bya ba yin no/ /gsang sngags ni
307b4(mdo 'grel): gsang ste bshad par bya ba yin no zhes bya ba'i nges pa'i tshig ni 'di skad kyi byings la bltos par bya ba yin no/ /yang na yid la gnas pa ni skyob par byed pa yin pas na gsang sngags so/ /'dis ni shes rab kyi pha rol tu
307b5(mdo 'grel): phyin pa ni nus pas rgyun mi 'chad par yid la bya ba yin no/ /rigs pas 'thad pa'i phyir rigs pa yin par shes par bya ba ni nges par gzung bar bya'o/ /de ltar zhes 'byung ba ni gsungs pa'i rnam pa'i tshul gyis
307b6(mdo 'grel): bslab par bya ba yin no/ /de nas zhes 'byung ba ni skabs 'dir bar ma chad par ro/ /ting nge 'dzin de las 'byung ba ni sngar bstan pa las so/ /bzhengs nas zhes 'byung ba ni sems kyis btang nas so/ /ston pa po la
307b7(mdo 'grel): legs so zhes bya ba byin pa dang bshad pa la yang rjes su mthun par byed de/ legs so zhes bya ba byin pa'i rang gi ngo bo ni rigs kyi bu legs so legs so zhes 'byung ba yin te/ de la lan gnyis su bzlas pa ni dga' ba'i
308a1(mdo 'grel): don nam dga' ches pa'i phyir ro/ /de de bzhin no zhes 'byung ba la sogs pas ni bshad pa la rjes su mthun par byed do/ /de de bzhin yin gyi gzhan du ma yin no/ /de ci'i phyir zhe na/ shes rab kyi pha rol tu
308a2(mdo 'grel): phyin pa la bslab par bya zhes bya ba la sogs pa gsungs so/ /ci 'dra ba zhig ce na/ khyod kyis ji skad bstan pa de bzhin zhes bya ba gsungs te/ khyod kyis bstan pa las mi 'gal par bslab par bya'o zhes bya ba'i tha
308a3(mdo 'grel): tshig go /de ltar bcom ldan 'das kyis 'phags pa spyan ras gzigs dbang phyug gis bstan pa las rang gi rjes su mthun pa bstan nas/ de bzhin gshegs pa gzhan gyis kyang 'di khyod kyis bstan pa gang yin pa de
308a4(mdo 'grel): la mngon par dgyes so zhes bstan pa'i phyir/ de bzhin gshegs pa rnams kyang rjes su yi rang ngo zhes gsungs so/ /rjes su yi rang ngo zhes bya ba ni gdon mi za bar bya dgos pa'i don la nges par bya ba yin te/
308a5(mdo 'grel): de bzhin gshegs pa rnams ni bshad pa 'di 'dra ba la rjes su dgyes pa gdon mi za bar mdzad pa yin no/ /rjes su mthun pa dang rjes su dgyes pa 'di gnyis kyis de bzhin gshegs pa 'di bshad pa la mngon par dgyes
308a6(mdo 'grel): par 'os pa yang bstan to/ /de nyid kyi phyir du bcom ldan 'das kyis de skad ces bka' stsal nas zhes gsungs so/ de skad ces 'byung ba ni shA ri'i bus dris pa nas brtsams te/ de bzhin gshegs pa rnams kyang rjes
308a7(mdo 'grel): su yi rang ngo zhes bya ba'i bar du'o/ /bka' stsal nas zhes 'byung ba ni bcom ldan 'das kyis bka' stsal nas so/ /'phags pa spyan ras gzigs dbang phyug 'dir 'chad par mdzad pa nyid yin mod kyi 'on kyang de
308b1(mdo 'grel): bzhin gshegs pa nyid kyi bka' yin te/ 'di ltar de bzhin gshegs pas byin gyis brlabs te/ nyan thos la sogs pa gang 'chad par byed pa de dag thams cad kyang de bzhin gshegs pa'i bka' yin na/ sangs rgyas nyid du yang
308b2(mdo 'grel): dag par zhugs pa 'phags pa spyan ras gzigs dbang phyug dang/ kun tu bzang po dang/ 'jam dpal la sogs pas bshad pa lta smos kyang ci dgos/ 'di'i don ni bdag gis sngar bstan zin to/ /yi rangs te zhes 'byung ba
308b3(mdo 'grel): ni stong phrag brgya pa'i brjod par bya bya'i don las gtso bo nyid kyis dam par gyur pa shes rab kyi pha rol tu phyin pa'i snying po'i don bye brag tu ji ltar rigs par thos pa dang/ bshad pa gang gis yi rang ba dang dga' ba la de
308b4(mdo 'grel): skad ces bya'o/ /de yang shA ri'i bu dang 'phags pa spyan ras gzigs dbang phyug la sogs pa yin par sbyar ro/ /kha cig gis bcom ldan 'das la yang sbyar te/ de'i tshe ni gdul bya rnams kyis pha rol tu phyin pa don gyi gtso
308b5(mdo 'grel): bo lta ba bzhin du bzung ba ni dgyes pa'i rgyur blta bar bya'o/ /thams cad bsdu ba'i phyir dang zhes smos so/ /'dis ni yi rangs ba dang mngon par bstod pa yang bsdu bar bya'o/ /byang chub sems dpa' dang/ dge slong dang/ dge
308b6(mdo 'grel): slong ma dang/ dge bsnyen dang/ dge bsnyen ma thams cad 'di ni 'khong pas na thams cad dang ldan pa'i 'khor zhes bya'o/ /lha ni rgyal chen ris bzhi la sogs pa'o/ /mi ni grags par zad do/ /lha ma yin ni 'o ma'i mtsho
308b7(mdo 'grel): bsrubs pa las chang byung ba spangs pa'i phyir ro/ /de yang sbrin byed mi'i bu dang/ sbyin ldan mi'i bu rnams yin no/ /dri za ni lha'i glu len pa ste yul 'khor srung la sogs pa'o/ /lha la sogs pa dang lhan cig tu
309a1(mdo 'grel): 'khod ba'i phyir lha dang mi dang lha ma yin dri zar bcas pa'i 'jig rten no/ /lha gtso bo yin pa'i phyir thog mar smos so/ /'jig pas na 'jig rten te/ phung po lnga'i bdag nyid yin no/ /bcom ldan 'das kyis/
309a2(mdo 'grel): gsungs pa ni bshad pa rang gi ngo bo'o/ /mngon bar bstod pa ni mngon par dga' ba dang ldan zhing dga' ba dang ldan pas bzung zhes bya ba'i tha tshig go /shes rab pha rol phyin pa yi/ /snying po rnam phye'i bsod nams gang//
309a3(mdo 'grel): bdag gis thob des 'jig rten rnams/ /shes rab pha rol phyin bdag shog /tshangs pa'i 'byung gnas gtsug lag khang gnas pa'i/ /dge slong dge 'dun rnams kyi zhal dor ni/ /shes rab pha rol phyin pa'i snying po yi//
309a4(mdo 'grel): rgya cher bshad pa dri ma med pas byas/ /'phags pa shes rab kyi pha rol tu phyin pa'i snying po rgya cher bshad pa rgya gar gyi mkhan po dri ma med pa'i bshes gnyen gyis mdzad pa rdzogs so// //rgya gar gyi
309a5(mdo 'grel): mkhan po bi ma lo mi tra nyid dang/ bod kyi zhu chen gyi lo tsa ba bande nam mkha' dang ye shes snying po la sogs pas bsgyur cing zhus te gtan la phab pa'o/ /shes rab kyi pha rol tu phyin pa'i snying po'i rnam par bshad pa dz+nyA na mi tras mdzad
309a6(mdo 'grel): pa'o// //rgya gar skad du/ Arya pradz+nyA pA ra mi tA h+ri da ya bya khya/ bod skad du/ 'phags pa shes rab kyi pha rol tu phyin pa'i snying po'i rnam par bshad pa/ bcom ldan 'das ma shes rab kyi pha rol tu phyin pa la
309a7(mdo 'grel): phyag 'tshal lo/ /de la bcom ldan 'das ma shes rab kyi pha rol tu phyin pa'i snying po'o zhes bya ba ni/ mdo'i mtshan nyid brjod pas na/ bcom ldan 'das ma shes rab kyi pha rol tu phyin pa'i snying po zhes bya'o/ /thog
309b1(mdo 'grel): ma kho nar ming ma gtogs na mdo gang yin gtol med pa'i phyir ming smos so/ /ming btags pa 'ba' zhig tu ma zad kyi/ shes rab kyi pha rol tu phyin pa'i snying po 'di'i mdo thams cad kyang/ 'dir ma 'dus pa med pas mdo'i yang
309b2(mdo 'grel): mdo zhes bya'o/ /de la bcom ldan zhes bya ba ni bdud bcom pa ste/ phung po'i bdud la sogs pa shes rab kyi pha rol tu phyin pa'i don 'dis bdud btsal du mi rnyed cing/ bdud thams cad mi gnas pa'i phyir/ bcom pa'o//
309b3(mdo 'grel): ldan zhes bya ba ni legs pa drug dang ldan pa ste/ mkhyen pa'i yon tan thams cad kyang/ shes rab kyi pha rol tu phyin pa'i byin gyi brlabs las byung bas na ldan pa'o/ /'das zhes bya ba ni mi gnas pa'i mya ngan las 'das
309b4(mdo 'grel): pa'o/ /shes rab kyi pha rol tu phyin pa'i don gyis sems dang yid dang/ rnam par shes pa thams cad bzlog te/ bag chags thams cad dang bral bas na 'das zhes bya'o/ /ma zhes bya ba ni dus gsum gyi sangs rgyas thams
309b5(mdo 'grel): cad kyang shes rab kyi pha rol tu phyin pa'i don spyad pa las byung/ shes rab kyi pha rol tu phyin pa'i don gyis bskyed pas na/ shes rab kyi pha rol tu phyin pa ni sangs rgyas thams cad kyi yum du gyur pas na ma zhes bya'o//
309b6(mdo 'grel): shes rab ces bya ba ni thos pa dang/ bsams pa dang/ bsgoms pa'i shes rab rnam pa gsum gyis yang dag par ji lta ba bzhin du shes pas na shes rab ces bya'o/ pha rol tu phyin pa zhes bya ba ni shes rab kyis
309b7(mdo 'grel): chos gang yang rjes su ma mthong ba'i phyir mtshan ma dang mdza' gnyis dang/ skye shi las 'das pa'i phyir pha rol tu phyin pa zhes bya'o/ /snying po zhes bya ba ni shes rab kyi pha rol tu phyin pa stong phrag brgya pa la sogs
310a1(mdo 'grel): pa'i nang nas zab mo mchog thams cad mdo nyung ngo 'di'i nang du ma 'dus pa med pas na snying po zhes bya'o/ /bcom ldan 'das ma shes rab kyi pha rol tu phyin pa la phyag 'tshal lo zhes pa ni shes rab
310a2(mdo 'grel): kyi pha rol tu phyin pa 'bum pa'i mdo las kyang shes rab kyi pha rol tu phyin pa la phyag 'tshal na/ dus gsum gyi sangs rgyas thams cad la phyag 'tshal ba dang 'dra'o zhes 'byung ba'i phyir bsod nams kyi tshogs
310a3(mdo 'grel): bsags pa dang/ mchod pa'i phyir phyag 'tshal ba'o/ /da ni gzhung ste/ shes rab kyi pha rol tu phyin pa 'di la mgo 'jug tu don rnam pa bdun gyis bsal bar bshad de/ de yang gang zhe na/ gleng gzhi dang/ shes
310a4(mdo 'grel): rab la 'jug pa dang/ stong pa nyid kyi mtshan nyid dang/ shes rab kyi spyod yul dang/ shes rab kyi yon tan dang/ shes rab kyi 'bras bu dang/ shes rab kyi gzungs so/ /de la gleng gzhi ni 'di skad bdag gis thos pa zhes
310a5(mdo 'grel): bya ba nas/ thabs cig tu bzhugs te zhes bya ba'i bar du'o/ /shes rab la 'jug pa ni phung po lnga yang rang bzhin gyis stong bar blta'o zhes bya ba'i bar du'o/ /stong pa nyid kyi mtshan nyid ni thob pa yang ma yin/ ma
310a6(mdo 'grel): thob pa yang ma yin zhes bya ba'i bar du'o/ /shes rab kyi spyod yul ni thob pa med par shes rab kyi pha rol tu phyin pa la gnas shing spyod de zhes bya ba'i bar du'o/ /shes rab kyi yon tan ni mya ngan las 'das pa'i
310a7(mdo 'grel): mthar phyin to zhes bya ba'i bar du'o/ /shes rab kyi 'bras bu ni byang chub tu mngon par rdzogs par sangs rgyas so zhes bya ba'i bar du'o/ /shes rab kyi gzungs ni mjug gi sngags yan chad do/ /da ni gleng gzhi'i
310b1(mdo 'grel): don bshad de/ 'di skad bdag gis thos pa zhes bya ba ni theg pa chen po'i mdo sde thams cad 'phags pa 'jam dpal gyis gsan te/ bsdus pas na bdag gis thos pa zhes bya'o/ /de la 'di skad ces bya ba ni shes rab kyi snying
310b2(mdo 'grel): po'i rnam grangs ji snyed brjod pa nyid do/ /bdag gis thos pa zhes bya ba ni bcom ldan 'das kyi zhabs drung nas mnyan te/ dpal gyi mgur nas gsungs pa mngon sum du rna ba'i dbang pos thos pa'o/ /dus gcig na zhes
310b3(mdo 'grel): bya ba ni shes rab kyi snying po dus gzhan bshad pa la mi bya'i/ bcom ldan 'das kyis rgyal po'i khab na 'khor 'di rnams la lan gcig kho na zhig bshad pa'i dus la bya'o/ /bcom ldan 'das zhes bya ba ni de la ston
310b4(mdo 'grel): pa ni su zhig yin/ yul ni gang zhig na/ 'khor ni gang gang yin/ 'dus nas don ci zhig mdzad de/ ston pa ni sangs rgyas bcom ldan 'das/ yul ni rgyal po'i khyab kyi bya rgod phung po'i ri'o/ /'khor ni dge slong gi dge
310b5(mdo 'grel): 'dun chen po dang/ byang chub sems dpa' sems dpa' chen po rnams so/ /'dus nas don ci zhig mdzad ce na/ shes rab kyi pha rol tu phyin pa'i snying po 'di ston to/ /de la tshig gnyer bshad pa ni gong ma dang 'dra/
310b6(mdo 'grel): rgyal po'i khab bya rgod kyi phung po'i ri la zhes bya ba ni rgyal po gzugs can snying po'i yon tan las grags te/ yul ljongs kyi grong khyer spyi'i ming du btags pa'o/ /bya rgod kyi phung po'i ri zhes bya ba ni yul ljongs de rgya
310b7(mdo 'grel): che bas bya rgod phung po'i ri ste mtho la bya mang po 'du ba'i phyir ming du btags pa'o/ /dge slong gi dge 'dun chen po zhes bya ba ni mthu che ba dang grangs mang ba'o/ /byang chub sems dpa' i dge 'dun chen po zhes pa ni
311a1(mdo 'grel): thams cad kyang shes rab kyi pha rol tu phyin pa'i don phun sum tshogs pa mngon sum du chud cing gzhan yang shes rab kyi pha rol tu phyin pa la 'jog pa'i byang chub sems dpa' mang po'o/ /thabs
311a2(mdo 'grel): gcig tu bzhugs te zhes bya ba ni bcom ldan 'das 'khor mang bos bskor te bzhugs pa'o/ /'di yang na chad ni gleng gzhi'o/ /da ni shes rab la 'jug pa'i don gyis bshad de/ de'i tshe bcom ldan 'das chos kyi rnam
311a3(mdo 'grel): grangs zab mo snang ba zhes bya ba'i ting nge 'dzin la snyoms par zhugs so zhes bya ba ni/ de la bcom ldan 'das 'khor de dag dang sems can thams cad la thugs brtse zhing byin gyis brlab pa'i phyir snyoms par zhugs
311a4(mdo 'grel): pa'o/ /de la chos kyi rnam grangs zab mo snang ba zhes bya ba ni chos kyi gzhung 'dis chos thams cad dmigs pa dang mdza' thams cad las 'das par ston cing mkhyen pa'i phyir zab mo snang ba zhes bya'o/ /ting nge 'dzin
311a5(mdo 'grel): la snyoms par zhugs zhes bya ba ni zab mo de nyid la mnyam par gzhag pa'o/ /yang de'i tshe byang chub sems dpa' sems dpa' chen po 'phags pa spyan ras gzigs kyi dbang po shes rab kyi pha rol tu phyin pa
311a6(mdo 'grel): zab mo spyod pa 'di nyid la rnam par rtog cing/ phung po lnga po de dag nyid la yang rang bzhin gyis stong par lta'o zhes pa la/ yang de'i tshe zhes pa ni 'khor 'dus pa dang snyoms par zhugs pa'i dus na'o/ /
311a7(mdo 'grel): spyan ras gzigs kyi dbang po rang bzhin gyis stong par lta'o zhes ba'i bar du ni 'phags pa spyan ras gzigs kyi dbang po 'khor de rnams dang/ sems can thams cad la thugs brtse ba'i phyir shes rab kyi
311b1(mdo 'grel): pha rol tu phyin pa zab mo nyid la rnam par rtog cing phung po lnga po de dag kyang mi dmigs pa'i rang bzhin gyi stong pa stong pa nyid las gzhan du gyur pa gang yang med do zhes bya bar dgongs pa'o/ /phung po lnga zhes bya ba ni gzugs
311b2(mdo 'grel): kyi phung po ni dbu ba'i gong bu lta bu'o/ /tshor ba ni chu bur lta bu'o/ /'du shes ni smig rgyu lta bu'o/ /'du byed ni chu shing lta bu'o/ /rnam par shes pa ni sgyu ma lta bu'o/ /rang bzhin gyis stong pa zhes pa ni phung po lnga po de dag rang gi
311b3(mdo 'grel): rang bzhin gyi mtshan nyid kyis stong pa nyid de/ mdza' thams cad las 'das shing mtshan nyid med pa'i phyir stong pa nyid do/ /de nas tshe dang ldan pa shA ri'i bus sangs rgyas kyi mthus byang chub sems dpa' sems dpa' 
311b4(mdo 'grel): chen po 'phags pa spyan ras gzigs kyi dbang po la 'di skad ces smras so/ /zhes pa ni nyan thos chen po'i nang na shes rab kyi mchog tu gyur pa'i shA ri'i bus de bzhin gshegs pa'i byin gyi rlabs kyis 'phags pa spyan
311b5(mdo 'grel): ras gzigs kyi dbang po la dris pa'o/ /rigs kyi bu gang la la shes rab kyi pha rol tu phyin pa zab mo spyod pa spyad par 'dod pa des ji ltar bslab par bya zhes bya ba la/ rigs kyi bu zhes bya ba ni theg pa chen po'i gsung
311b6(mdo 'grel): rab las skyes te/ de bzhin gshegs pa'i sras su gyur pa'o/ /gang la la zhes pa ni theg pa chen po la zhugs pa gang su yang rung ba'o/ /shes rab kyi pha rol tu phyin pa la spyod pa zhes bya ba ni shes rab kyi pha rol tu
311b7(mdo 'grel): phyin pa spyod pas chos thams cad kyi de bzhin nyid zab mo brjod du med par spyod pa'o/ /spyad par 'dod pa nges ji ltar bslab par bya zhes pa ni shes rab kyi pha rol tu phyin pa'i don spyad par 'dod pa des ji lta bu zhig
312a1(mdo 'grel): tu shes par bya zhing/ bslab par bya zhes dris pa'o/ /de skad ces smras pa dang/ byang chub sems dpa' sems dpa' chen po 'phags pa spyan ras gzigs kyi dbang pos tshe dang ldan pa shA ri'i bu la 'di skad
312a2(mdo 'grel): ces smras so/ /zhes pa ni dris pa'i lan smras pa'o/ /shA ri'i bu rigs kyi bu 'am rigs kyi bu mo gang la la shes rab kyi pha rol tu phyin pa zab mo spyad pa spyod par 'dod pa des 'di ltar brtag par bya ste zhes pa ni/ shes
312a3(mdo 'grel): rab kyi pha rol tu phyin pa la spyad par 'dod pa des 'og tu bshad pa'i don bzhin du brtag par bya'o zhes pa'o/ /phung po lnga po de dag kyang rang bzhin gyis stong par yang dag par rjes su blta'o zhes pa ni phung po lnga po
312a4(mdo 'grel): de dag ni rang bzhin gyis stong nyid de/ mtshan nyid med pas sngon gyi dus nas ma skyes pa ltar gyi dus na mi gnas/ ma 'ongs pa'i dus na mi 'gag ste/ dus thams cad du skye ba dang/ gnas pa dang/ 'gag par ma
312a5(mdo 'grel): gyur pas mi gnas pa'i rang bzhin brjod du med pas na stong pa nyid do/ /blta'o zhes pa ni yang dag pa ji lta bu bzhin du blta'o/ de las gzhan pa gang du yang mi blta'o zhes pa'o/ /'di yan chad ni shes rab la
312a6(mdo 'grel): 'jug pa'o/ /da ni stong pa nyid kyi mtshan nyid kyi don gyis bshad de/ gzugs stong pa'o/ stong pa nyid kyang gzugs so zhes pa la/ de la gzugs so zhes pa ni stong pa nyid kyi rang bzhin khong du ma chud pas 'khrul
312a7(mdo 'grel): pa'i sems kyis gzugs so mthong zhing rtog pa'am/ tshig gis tha snyad du 'dogs pa'o/ /stong pa'o zhes bya ba ni gzugs kyi rang bzhin stong pa nyid yin pas snga ma 'das pa'i dus na yang mtshan nyid med
312b1(mdo 'grel): pas dmigs su med pa ltar dang ma 'ongs pa'i dus na yang mtshan nyid med de/ dmigs su med pas mdza' thams cad dang dngos po thams cad mi gnas pa'i phyir stong pa nyid ces bya'o/ /stong pa nyid kyang gzugs so zhes bya
312b2(mdo 'grel): ba ni stong pa nyid kyang dmigs su med pa'i rang bzhin la gzugs so zhes tshig gi tha snyad du btags la/ de gud na mi gnas pa'i phyir stong pa nyid kyang gzugs so/ /gzugs las stong pa nyid gzhan ma yin/ stong pa nyid las
312b3(mdo 'grel): kyang gzugs gzhan ma yin no zhes pa ni gzugs gang yin pa de nyid brjod du med pa'i stong pa nyid yin gyi/ gzugs spangs te stong pa nyid btsal du mi rnyed pas na gzugs las stong pa nyid gzhan ma yin zhes bya'o/ /
312b4(mdo 'grel): brjod du med pa'i stong pa nyid gang yin pa de nyid la gzugs so zhes tshig gi tha snyad du brtags pa gud na mi 'dug cing mi rnyed pa'i phyir stong pa nyid las kyang gzugs gzhan ma yin zhes bya'o/ /de bzhin du tshor ba dang/
312b5(mdo 'grel): 'du shes dang/ 'du byed dang/ rnam par shes pa rnams stong pa'o/ zhes pa ni gzugs la ji ltar bshad pa bzhin du phung po lhag ma rnams kyang de dang 'dra bar blta'o/ /shA ri'i bu de bzhin du chos thams cad kyang stong pa nyid
312b6(mdo 'grel): de zhes bya ba la/ shA ri'i bu zhes pa ni ma yengs par legs par nyon cig ces bod pa'i tshig go /de bzhin du chos thams cad stong pa ni phung po lnga la ji ltar bshad pa ltar gzhan yang skye mched drug nas/ rnam pa thams
312b7(mdo 'grel): cad mkhyen pa'i bar du 'jig rten las 'das pa'i chos thams cad kyang stong pa nyid du shes par gyis zhig pa'o/ /mtshan nyid med pa zhes pa ni nam mkha' la mtshan nyid med pa ltar nyon mongs pa'i mtshan nyid kyang
313a1(mdo 'grel): med rnam par byang ba'i mtshan nyid kyang med pa'o/ /mi skye mi 'gag pa zhes pa ni da ltar skyes pa ni sngon med pa las phyis yod par gyur pa'o/ /'gag pa ni sngon yod pa las phyis med par gyur pa'o/ /
313a2(mdo 'grel): stong pa nyid ni dmigs su med pas sngon nas ma skyes pa'o/ /ma skyes pas na phyis mi 'gag pa'o/ /dri ma med pa dang/ dri ma dang bral ba med pa zhes bya ba la/ dri ma zhes bya ba ni rnam par shes pa rnams kyis gzung 'dzin
313a3(mdo 'grel): du spyod pa'o/ /stong pa nyid ni rnam par shes pa las 'das pas dri ma med pa'o/ /dri ma dang bral ba med pa ni dri ma med pas bral ba yang med pa'o/ /bri ba med pa gang ba med pa'o zhes bya ba la/ bri ba zhes bya ba ni sems can no//
313a4(mdo 'grel): gang ba zhes bya ba ni sangs rgyas so/ /med pa zhes bya ba ni sems can dang sangs rgyas bcol du yang mi rnyed pas bri ba dang gang ba med pa'o/ /de ltar na stong pa nyid ni gzugs ma yin zhes bya ba la/ gzugs ni gzhi
313a5(mdo 'grel): par bya ba'i mtshan nyid yin gyi/ stong pa nyid la mtshan nyid med pa'i phyir stong pa nyid ni gzugs ma yin no/ /tshor ba ma yin/ de bzhin du tshor ba ni myong ba'i mtshan nyid/ 'du shes ma yin/ 'du shes ni 'dzin pa'i mtshan
313a6(mdo 'grel): nyid/ 'du byed ma yin/ 'du byed ni mngon par 'du byed pa'i mtshan nyid/ rnam par shes pa ma yin/ rnam par shes pa ni so sor bye brag 'dzin pa'i mtshan nyid yin gyi/ stong pa nyid ni dmigs su med pas rnam par
313a7(mdo 'grel): shes pa rnams ma yin no/ /rnams ma yin zhes pa ni phung po lnga rnams ni zag pa dang bcas pa'i mtshan nyid yin gyi/ stong pa nyid ni phung po lnga rnams ma yin no/ /mig ma yin/ de la mig ni mthong ba'i mtshan nyid
313b1(mdo 'grel): yin gyi/ stong pa nyid la mtshan nyid med pas stong pa nyid mig ma yin no/ /rna ba ma yin/ de bzhin du rna ba ni thos pa'i mtshan nyid do/ /sna ma yin/ sna ni snom pa'i mtshan nyid/ lce ma yin/ lce ni ro myong ba'i mtshan nyid/ lus
313b2(mdo 'grel): ma yin/ lus ni reg pa'i mtshan nyid/ yid ma yin/ yid ni bye brag gcod pa'i bdag nyid yin gyi/ stong pa nyid ni mtshan nyid med pas yid ma yin no/ /de ltar dbang po drug po ni 'dzin pa'i mtshan nyid yin gyi/ stong
313b3(mdo 'grel): pa nyid ni mtshan nyid med pas dbang po drug rnams ma yin no/ /gzugs ma yin/ gzugs ni kha dog dang dbyibs kyi mtshan nyid yin gyi/ stong pa nyid ni mtshan nyid med pas gzugs ma yin no/ /sgra ma yin/ de bzhin du
313b4(mdo 'grel): sgra ni snyan mi snyan gyi mtshan nyid/ dri ma yin/ dri ni snom pa'i mtshan nyid/ ro ma yin/ ro ni bro ba'i mtshan nyid/ reg bya ma yin/ reg bya ni reg pa 'jam rtsub kyi mtshan nyid/ chos ma yin/ /chos ni bye brag gi rnam pa'i
313b5(mdo 'grel): mtshan nyid yin gyi/ stong pa nyid ni mtshan nyid med pas chos ma yin no/ /de ltar na yul rnams ni dmigs par byed pa'i rkyen gyi mtshan nyid yin gyi/ stong pa nyid mtshan nyid med pas yul rnams ma yin no/ /mig
313b6(mdo 'grel): gi khams ma yin pa nas/ yid kyi khams ma yin/ yid kyi rnam par shes pa'i khams kyi bar du yang ma yin no/ /de la khams bco brgyad ni gdug pa'i mtshan nyid yin gyi/ stong pa nyid ni mtshan nyid med pas khams
313b7(mdo 'grel): bco brgyad ma yin no/ /ma rig pa ma yin pa nas rga shi ma yin/ ma rig pa zad pa ma yin pa nas/ rga shi zad pa'i bar du ma yin no/ /ma rig pa nas rga shi'i bar du rten 'brel bcu gnyis ni 'khor ba 'dzin pa'i
314a1(mdo 'grel): mtshan nyid yin gyi/ stong pa nyid ni mtshan nyid ma yin pas ma rig pa nas rga shi'i bar du ma yin no/ /ma rig pa zad pa nas/ rga shi zad pa'i bar du rnam par byang ba'i mtshan nyid yin gyi/ stong pa nyid ni mtshan nyid
314a2(mdo 'grel): med pas ma rig pa zad pa nas rga shi zad pa'i bar du ma yin no/ /sdug bsngal ba dang/ kun 'byung ba dang/ 'gog pa dang/ lam yang ma yin no/ /sdug bsngal ni nyon mongs pa'i mtshan nyid/ kun 'byung ba ni nye bar
314a3(mdo 'grel): len pa'i mtshan nyid /'gog pa ni zhi ba'i mtshan nyid/ lam ni shes pa'i mtshan nyid yin gyi/ stong pa nyid la mtshan nyid med pa'i phyir stong pa nyid bden pa bzhi ma yin no/ /ye shes ma yin/ ye shes ni chos thams
314a4(mdo 'grel): cad mngon sum du gyur pa'i mtshan nyid yin gyi/ stong pa nyid la mtshan nyid med pas ye shes ma yin no/ /thob pa ma yin/ ma thob pa yang ma yin no/ /thob pa ni bla na med pa yang dag par rdzogs pa'i byang chub
314a5(mdo 'grel): bo/ /ma thob pa ni sems can gyis bla na med pa ma thob pa'o/ /ma yin no zhes pa ni stong pa nyid kyi mtshan nyid la bla na med pa'i byang chub kyang med/ sems can yang med pas thob pa yang ma yin/ ma thob pa yang
314a6(mdo 'grel): ma yin no/ /rnam grangs des na chos thams cad ni rang bzhin gyis stong pa nyid de/ stong pa nyid ni de lta bu yin no zhes bstan pa'i phyir ro/ /'di yan chad ni stong nyid kyi mtshan nyid do/ /de ni shes rab kyi spyod
314a7(mdo 'grel): yul gyi don gyis bshad de/ shA ri'i bu de ltar byang chub sems dpa' thob pa med par shes rab kyi pha rol tu phyin pa la gnas shing spyod de zhes pa la/ /ma chud pa la chud do snyam pa 'byung ba'i phyir shes rab
314b1(mdo 'grel): kyi pha rol tu phyin pa'i spyod yul 'di tsam zhig dang ldan na stong pa nyid du spyod pa'i mtshan mar bshad pa de ltar zhes pa ni chos thams cad stong pa nyid du gyur pa'i phyir ro/ /byang chub sems dpa' rnams thob pa
314b2(mdo 'grel): med par shes rab kyi pha rol tu phyin pa la spyod ces pa ni theg pa chen po la zhugs pa'i byang chub sems dpa' rnams kyis phung po lnga nas thams cad mkhyen pa'i bar du ci yang thob pa med par shes shing chos
314b3(mdo 'grel): gang yang rdul tsam rjes su mi mthong bar shes rab kyi pha rol tu phyin pa la spyod par bya'o/ /chos thams cad stong pa ste/ mi gnas pa'i rang bzhin yin yang de ltar mi shes pa'i ma rig pa'i 'khrul pa'i sems kyis mun par gyur pas
314b4(mdo 'grel): srid pa'i rgya mtshor 'khor zhing 'khyam mo/ /'khrul pa'i sems de nyid ci yin zhes shes rab rnam gsum gyis brtags na/ sems ni dmigs su med pas nyon mongs pa yang mi mthong/ rnam par spyad par yang mi mthong
314b5(mdo 'grel): phung po lnga nas rnam pa thams cad mkhyen pa'i bar du yang mi mthong ngo/ /stong pa nyid dang/ mtshan nyid med pa dang/ mi skye ba dang/ mi 'gag pa la sogs pa yang mi mthong/ shes rab nyid kyang yang dag par rjes su
314b6(mdo 'grel): mi mthong/ ci yang mthong ba med pa de ni sems kyi ngo bo nyid mthong ba'o/ /de ltar sems kyi ngo bo nyid mthong ba de ni byang chub mthong ba'o/ /gang byang chub mthong ba de ni chos nyid kyis sangs rgyas mthong ba'o/ /chos nyid kyis
314b7(mdo 'grel): sangs rgyas mthong ba des ni bdag nyid bla na med pa'i byang chub tu mngon par rdzogs par sangs rgyas so/ /skabs 'dir ni the tshom pas smras pa/ de ltar ci yang med pa sha stag tu bshad pas mu stegs can chad par lta
315a1(mdo 'grel): ba dang/ nyan thos zhi ba'i 'gog pa'i nang du ltung bar mi 'gyur ram zhe na/ lan du smras pa/ de ltar mi 'gyur te mi dmigs pa'i tshul gyis sems can gyi don byed bla na med pa'i byang chub tu bsngo ba dang/
315a2(mdo 'grel): pha rol tu phyin pa drug la sogs pa mi dmigs pa'i tshul gyis spyod par byed pas de ltar skyon du mi 'gyur ro/ /'di yan chad ni shes rab kyi sbyod yul lo/ /da ni shes rab kyi yon tan gyis bshad de/ /sems la skrag
315a3(mdo 'grel): pa med pas sgrib pa med de/ phyin ci log las shin tu 'das nas mya ngan las 'das pa'i mthar phyin to zhes bya ba la/ shes rab kyi pha rol tu phyin pa'i stong pa nyid don la thos pa dang/ bsams pa dang/ bsgom
315a4(mdo 'grel): pa'i bar du mi skrag pas/ sems pa dang/ yid dang/ rnam par shes pa dang/ bag chags thams cad zlog par byed pas na/ sems kyi sgrib pa med ces bya'o/ /byis pa lta bu'i spyod pa mu stegs can dang nyan thos
315a5(mdo 'grel): dang/ rang sangs rgyas kyi spyod yul las shin tu 'das nas nyon mongs pa'i sgrib pa dang/ shes bya'i sgrib pa thams cad zad de/ mya ngan las 'das pa chen por phyin to/ /'di yan chad ni shes rab kyi yon tan no/ /
315a6(mdo 'grel): da ni shes rab kyi 'bras bu'i don gyis bshad de/ dus gsum du rnam par gshegs pa'i sangs rgyas thams cad kyang shes rab kyi pha rol tu phyin pa la gnas nas/ bla na med pa yang dag par rdzogs pa'i sangs
315a7(mdo 'grel): rgyas su mngon par sangs rgyas so zhes pa la/ phyogs bcu'i 'jig rten gyi khams nas dus gsum du gshegs pa'i sangs rgyas thams cad kyang shes rab kyi pha rol tu phyin pa zab mo 'di 'dzin /klog /kha
315b1(mdo 'grel): ton byed/ sgom/ gzhan la ston cing shes rab kyi pha rol tu phyin pa la spyod pas bla na med pa'i byang chub tu mngon par sangs rgyas so/ /dus gsum gyi sangs rgyas thams cad kyang/ shes rab kyi pha rol tu phyin pas bskyed shes  
315b2(mdo 'grel): rab kyi pha rol tu phyin pa las byung bas na shes rab kyi pha rol tu phyin pa ni sangs rgyas thams cad kyi yum du gyur pa'o/ /'di yan chad ni shes rab kyi 'bras bu'o/ /da ni shes rab kyi gzungs kyi don gyis bshad de/ de lta bas na shes
315b3(mdo 'grel): rab kyi pha rol tu phyin pa'i sngags ni bden de ma nor ba'o zhes pa la/ de lta bas na zhes bya ba ni/ gong du gsungs pa yin pas na de lta bas na zhes bya'o/ /shes rab kyi pha rol tu phyin pa'i sngags bden te ma nor ba zhes bya
315b4(mdo 'grel): ba ni shes rab kyi pha rol tu phyin pa'i don rig par spyod pa ni sngags zhes bya ste/ 'jig rten gyi chos thams cad kyang/ bla na med pa'i byang chub kyi theg pa chen por 'gyur zhing/ bdag dang gzhan yang bla na med pa'i byang chub
315b5(mdo 'grel): tu 'tshang rgya bas na bden te ma nor ba zhes bya'o/ /rig pa chen po'i sngags zhes bya ba ni shes rab kyi pha rol tu phyin pa'i don rig pa'i sngags ni 'dod chags zhe sdang gti mug dang/ 'khor ba'i sdug bsngal thams cad
315b6(mdo 'grel): brjod pa med pa'i rang bzhin med par ston pas na shes rab kyi pha rol tu phyin pa ni rig pa chen po'i sngags so/ /bla na med pa'i sngags zhes pa ni/ shes rab kyi pha rol tu phyin pa ni bla na med pa'i byang chub tu 'grub par byed
315b7(mdo 'grel): pas na/ bla na med pa'i sngags so/ /mi mnyam pa dang mnyam pa'i sngags zhes pa ni/ shes rab kyi pha rol tu phyin pa ni 'jig rten pa dang/ nyan thos dang/ rang sangs rgyas kyi spyod pa dang mi mnyam zhing/ sangs rgyas
316a1(mdo 'grel): thams cad kyi ye shes dang mnyam par byed pas na/ mi mnyam pa dang mnyam pa'i sngags so/ /sdug bsngal thams cad rab tu zhi bar byed pa'i sngags su shes par bya ste/ zhes bya ba la shes rab kyi pha
316a2(mdo 'grel): rol tu phyin pa 'chang/ glog kha ton byed pa dang tshul bzhin du yid la byed cing gzhan la 'chad pa ni mig nad la sogs pa nad thams cad med par 'gyur zhing/ phyogs bcu'i sangs rgyas dang/ lha klu la sogs pas
316a3(mdo 'grel): skyob pas skyob par byed/ shes rab kyi pha rol tu phyin pa spyod pas ngan 'gro dang/ 'khor ba'i rgya mtsho thams cad zlog par byed pas na sdug bsngal thams cad rab tu zhi bar byed pa'i sngags so/ /shes rab kyi pha rol
316a4(mdo 'grel): tu phyin pa'i sngags smras pa/ tadya thA/ ga te/ ga te/ pa ra ga te/ pa ra saM ga te/ bo d+hi swAhA zhes pa la/ shes rab kyi pha rol tu phyin pa'i sngags 'di ni zab mo'i mchog thams cad kyi don bsdus pa rang bzhin gyis
316a5(mdo 'grel): grub par byed pas byin gyis brlabs pa'i sngags su gsungs pa'o/ /shA ri'i bu byang chub sems dpa' sems dpa' chen pos de ltar shes rab kyi pha rol tu phyin pa zab mo la bslab par bya'o zhes pa ni dus
316a6(mdo 'grel): gsum gyi sangs rgyas thams cad kyang shes rab kyi pha rol tu phyin pa spyad pa las sangs rgyas pas na theg pa chen po la 'jug pa'i byang chub sems dpa' rnams kyis kyang shes rab kyi pha rol tu phyin pa la bslab
316a7(mdo 'grel): par bya'o/ /de nas bcom ldan 'das ting nge 'dzin de las bzhengs te zhes pa ni/ bcom ldan 'das zab mo'i ting nge 'dzin la zhugs pa'i mthus shA ri'i bus dris te/ spyan ras gzigs kyis bshad nas
316b1(mdo 'grel): de'i don rdzogs pa dang ting nge 'dzin las bzhengs so/ /byang chub sems dpa' sems dpa' chen po spyan ras gzigs kyi dbang po la legs so zhes bya ba byin nas/ legs so legs so zhes pa ni shes rab kyi pha rol tu phyin pa'i
316b2(mdo 'grel): snying po'i don smras pa/ sangs rgyas thams cad kyis gsungs pa dang mthun te/ ma nor ba'i phyir legs so zhes bstod pa'o/ /rigs kyi bu de de bzhin no/ /rigs kyi bu de de bzhin te/ ji ltar khyod kyis shes rab kyi pha rol
316b3(mdo 'grel): tu phyin pa zab mo bstan pa bzhin du spyad par bya ste/ zhes pa ni spyan ras gzigs kyis ji skad smras pa de sangs rgyas thams cad kyis gsungs pa dang mthun pas na de bzhin no/ /'phags pa spyan ras gzigs kyis
316b4(mdo 'grel): shes rab kyi pha rol tu phyin pa bstan pa de bzhin du/ theg pa chen po la zhugs pa'i byang chub sems dpa' rnams kyis kyang spyad par bya'o/ /de bzhin gshegs pa yang rjes su yi rang ngo zhes pa ni/ spyan ras gzigs
316b5(mdo 'grel): kyi bshad pa la de bzhin gshegs pa rjes su yi rang bar mdzad na/ gzhan gyis the tshom mi za ba lta ci smos zhes pa'o/ /bcom ldan 'das dgyes shing de skad ces bka' stsal nas zhes pa ni shes rab kyi pha rol tu phyin pa
316b6(mdo 'grel): smras pa nges 'khor thams cad kyang shes rab kyi pha rol tu phyin pa'i don rtogs par gyur nas/ theg pa chen po la sgrib pa med pa'i phyir dgyes shing de skad ces bka' stsal pa'o/ /tshe dang ldan pa shA ri'i bu dang/ byang
316b7(mdo 'grel): chub sems dpa' spyan ras gzigs kyi dbang po dang/ lha dang mi dang lha ma yin dang/ dri zar bcas pa'i 'khor thams cad bcom ldan 'das kyis gsungs pa la mngon par dga' o/ /bcom ldan 'das ma shes 
317a1(mdo 'grel): rab kyi pha rol tu phyin pa'i snying po'i 'grel pa slob dpon dz+nyA na mi tras mdzad pa rdzogs sto// //shes rab kyi pha rol tu phyin pa'i snying po'i 'grel pa don gyi sgron ma bzhugs so// //rgya gar skad du/ b+ha
317a2(mdo 'grel): ga ba ti pradz+nyA pA ra mi tA h+ri da yArtha pra dI pa nA ma TI kA/ bod skad du/ bcom ldan 'das ma shes rab kyi pha rol tu phyin pa'i snying po'i 'grel pa don gyi sgron ma zhes bya ba/ bcom ldan 'das ma shes rab kyi
317a3(mdo 'grel): pha rol tu phyin ma la phyag 'tshal lo/ /gzhi dran pa med pa thams cad mkhyen pa'i ye shes dang/ lam skye ba med pa lam gyi rnam pa shes pa nyid dang/ 'bras bu blo las 'das pa rnams thams cad mkhyen pa nyid la phyag
317a4(mdo 'grel): 'tshal lo/ /gang shes rab kyi pha rol tu phyin pa la phyag 'tshal ba de ni kun mkhyen ye shes la phyag 'tshal ba yin no/ /'di skad bdag gis thos pa dus gcig na/ e baM mA ya/ yi ge bzhi po 'di ni chos kyi phung
317a5(mdo 'grel): po brgyad khri bzhi stong gi 'byung gnas/ phun sum tshogs pa thams cad kyi gzhir gyur pa/ sems nyid dang chos nyid kyi ngo bo gcig la dran pa dang/ dran pa med pa dang/ skye ba med pa dang/ blo las 'das pa
317a6(mdo 'grel): chos bzhi po dus gcig pa las zab pa dang/ snang ba'i tshul rnam pa gnyis kyis thos so/ /de yang zab pa ni thos pa dang bsam pa dang bsgom pa las 'das pa ste/ dus gsum du rnam par bzhugs pa'i sangs
317a7(mdo 'grel): rgyas rnams dang/ khams gsum gyi sems can ma lus pa'i chos kyi dbyings kyi ngo bo tha mi dad pa'i skad cig ma gcig la mnyam pa nyid la gnas pa'i tshig bla dags so/ /snang ba ni dran pa'i rnam pa sems
317b1(mdo 'grel): can rnams kyi las la chags pa'o/ /bcom ldan 'das ni nyon mongs pa dang shes bya'i sgrib pa ma lus pa bcom nas chos kyi sku la mya ngan las 'das pa'o/ /rgyal po'i khab ni kun nas nyon mongs pa'i gnas rnams kyi khyad
317b2(mdo 'grel): par du 'phags te/ chos ma lus pa la sgyu ma dang rmi lam lta bus 'jig rten pa'i cho 'phrul sna tshogs bstan pa'i phyir ro/ /bya rgod phung po'i ri ni rnam par byang ba'i chos rnams kyi gnas khyad par du 'phags shing stong pa
317b3(mdo 'grel): nyid la gnas pa'i skyes bu'i bya rnams zil gyis gnon pas spungs pa yin no/ /dge slong gi dge 'dun chen po dang ni nyon mongs pa las byol nas rang rang gi 'dod pa'i skam sar gnas pa rnams so/ /byang chub sems
317b4(mdo 'grel): dpa' i dge 'dun chen po ni shes pa dang shes bya la sogs pa mnyam pa dang bral nas thams cad ji lta ba bzhin du mkhyen pa rnams so/ /thabs cig tu bzhugs te ni dran pa sna tshogs thabs su shes shing dran pas ma gom
317b5(mdo 'grel): pa shes rab rnam gsum dang ma bral ba zab mo'i chos nyid kyi gnod du gyur pa rnams dang thabs cig go /de'i tshe bcom ldan 'das zab mo snang ba zhes bya ba ni zab pa ni dran pa dang rig pa dang blo yi rnam pa gang gis
317b6(mdo 'grel): kyang ma gos pa/ dpe dang brdas mtshon du med pa yin yang nam mkha' ltar mdza' dbus med pa'i chos nyid do/ /snang ba ni dran pa blo bur nam mkha' la nam gzhug chad ka'i sprang bu rgyu ba ltar mi rtag pa dang 'gyur ba can yang
317b7(mdo 'grel): dag pa ma yin pa thugs la dgongs pa'i phyir ro/ /chos kyi rnam grangs ni zab pa dang rgya che ba'o/ /zab pa dang rgya che ba ni gcig la ma 'dres pa dper na mtsho dang ba la nam mkha' i gzugs brnyan mthong ba ni dkon no/
318a1(mdo 'grel): nyi ma dang zla ba dang skar ma la sogs pa'i gzugs brnyan mthong ba ni shin tu mang ngo/ /de bzhin du zab mo'i chos dran pa med pa dang/ skye ba med pa dang/ blo'i spyod yul ma yin pa la 'dris shing yid
318a2(mdo 'grel): ches pa'i skyes bu ni shin tu dkon no/ /rgya che ba'i chos dran pa'i rnam grangs mi 'dra ba la chags shing yid ches pa ni shin tu mang ngo/ /ting nge 'dzin la snyoms par zhugs so ni zab pa dang rgya che ba chos kyi dbyings su tha
318a3(mdo 'grel): mi tha dad pa ste/ dper na mtsho dang ba la nam mkha' i gzugs brnyan shar ba na nyi ma dang zla ba dang skar ma las sogs pa'i gzugs brnyan shar ba ni chu bo'i ngo bor gcig pa bzhin du/ dus gsum du rnam par bzhugs
318a4(mdo 'grel): pa'i sangs rgyas rnams kyi thugs kyi dgongs pa gcig pa yin no/ /yang de'i tshe byang chub sems dpa' ni sangs rgyas nyid kyis dgongs pa'i zab mo'i chos nyid la dgongs nas sems can rnams kyi don du
318a5(mdo 'grel): thabs kyi snang ba la gnas pas so/ /sems dpa' chen po ni dus gsum gyi sangs rgyas kyi dgongs pa la gnas nas sems can gyi khams dpag tu med pa'i don mdzad pas so/ /'phags pa spyan ras gzigs
318a6(mdo 'grel): dbang phyug ni 'jig rten dang 'jig rten las 'das pa las 'phags nas rnam par mi rtog pa'i ye shes kyi spyan gyis gzigs shing dmigs pa med pa'i thugs rje mnga' bas so/ /shes rab kyi pha rol tu
318a7(mdo 'grel): phyin pa ni shes rab phyin ci ma log pa'i shes pa'o/ /pha rol tu phyin pa ni blo'i spyod yul las 'das pa'o/ /zab mo spyod pa nyid la lta zhing ni dran pa'i rnam pas ma gos pa las sna tshogs shar bas spyod pa
318b1(mdo 'grel): ma nges pa la bltos pas so/ /phung po lnga po de dag la yang ni gzugs kyi phung po la sogs pa'i zag pa dang bcas pa de dag dang/ tshul khrims kyi phung po la sogs pa zag pa med pa'i phung po lnga po de dag la'o/ /rang bzhin
318b2(mdo 'grel): gyis stong par rnam par lta'o ni zag pa dang bcas pa'i phung po rnams 'dor bar 'dod pa dang/ zag pa med pa'i phung po rnams blang bar 'dod pa rnams la rang bzhin ma grub par bstan pa'i phyir ro/ /de nas sangs rgyas
318b3(mdo 'grel): kyi mthus tshe dang ldan pa shA ri'i bus ni dus gsum gyi sangs rgyas kyi dgongs pa zab mos khams gsum gyi sems can gyi dran pa'i snang ba la byin gyis brlabs pas spobs pa mdza' yas pa skyes so/ /byang chub
318b4(mdo 'grel): sems dpa' sems dpa' chen po 'phags pa spyan ras gzigs dbang phyug la ni dus gsum gyi sangs rgyas kyi dgongs pa zab mo 'ba' zhig la mos pa'i gang zag rnams kyi don la dgongs nas dri bar bya'o
318b5(mdo 'grel): snyam du bsam pa skyes pa'o/ /de la dgongs nas 'di skad ces smras so/ /rigs kyi bu 'am rigs kyi bu mo ni theg pa chen po pa'i rigs can rnams so/ /de'i nang nas zab mo'i don shes rab kyi pha rol tu phyin pa la mos
318b6(mdo 'grel): shing don du gnyer ba rnams so/ /de yang sems nyid gcig pa la rmi lam ltar tha dad du snang ba ni skyes pa dang bud med do/ /gang la la ni zab mo'i don la ma mos shing 'jigs pa dngang ba dang skrag par 'gyur ba yang yod do/
318b7(mdo 'grel): la las ni zab mo'i chos thos pa tsam gyis dga' zhing mgu la sems bskyed pa tsam gyis bla na med pa'i byang chub thob pa yang yod do/ /shes rab kyi pha rol tu phyin pa zab mo spyod pa spyad par 'dod pa des ni
319a1(mdo 'grel): bdag dang gzhan mi dmigs pa'i tshul gyis ji ltar bslab par bya zhes dris so/ /de skad ces smras pa dang ni dris pa'i lan gdab par bya'o zhes dgongs pa'i tha tshig go /gang gis dgongs zhe na
319a2(mdo 'grel): byang chub sems dpa' sems dpa' chen po 'phags pa spyan ras gzigs dbang phyug gis zab mo'i chos la ji lta ba bzhin du dgongs nas sems can rnams kyi don du tshe dang ldan pa shA ri'i bu la 'di skad ces smras so//
319a3(mdo 'grel): shA ri'i bu rigs kyi bu 'am rigs kyi bu mo gang la la ni zab mo don du gnyer ba rnams kyi ded dpon du gyur pa shA ri'i bu la dmigs nas mdo gzhan pa rnams ni snying po med pa sdun? pa'i rnam pa lta bu
319a4(mdo 'grel): ste/ gang la la ni drang pa'i don gyi mdo la mos pa dang/ la la ni des pa'i don gyi mdo la mos pa rnams so/ /shes rab kyi pha rol tu phyin pa 'di dus gsum gyi sangs rgyas kyi thugs kyi snying po yin pa dang/ de bas
319a5(mdo 'grel): kyang zab mo'i don blo'i spyod yul ma yin pas/ zab mo spyad pa spyod par 'dod pa des 'di ltar rnam par blta bar bya ste ni don zab mo'i chos nyid la blos spyad par dka' bas so/ /snang ba'i chos la spyad pas
319a6(mdo 'grel): ni snying po'i chos dang mi phrad do/ /de bas na dran pa'i snang ba 'di rnams rnam par ma byang gi bar du shes rab kyi pha rol tu phyin pa'i snying po'i don rtogs par dka' bas phung po lnga po de dag kyang rang bzhin
319a7(mdo 'grel): gyis stong par yang dag par rjes su blta'o/ /'o na phyin ci ma log par zab mo'i chos nyid dang ma phrad pa'i phyi rol pa ni bdag tu lta ba dang/ bdag med par lta ba rnams so/ /de yang bdag tu lta ba ni rig pa
319b1(mdo 'grel): yang dag par yod par khas len pa rnams so/ /bdag med pa la mos pa ni rig pa stong pa gnyis su med par smra ba rnams so/ /de yang gang zag dang chos la bdag med par lta ba la blo goms par bya ba'i don du phyi dang nang
319b2(mdo 'grel): thams cad la rdul phra rab tu gzhig cing bltas pas bdag ma rnyed pa la blo goms par byas nas mnyam pa nyid la gzhag pa'i dus su ci yang mi dmigs ci yang mi rtog pa de la yun ring du sems gnas pa thob
319b3(mdo 'grel): par bya ba'i yul du byas pa na sems dangs shing nyams dga' ba la dmigs pa ni mnyam par gzhag pa'o/ /rjes la thob pa'i dus su chos thams cad sgyu ma lta bu dang/ rmi lam lta bu dang/ smig rgyu lta bu dang/
319b4(mdo 'grel): sgra brnyan lta bu dang/ chu zla lta bu dang 'ja' tshon lta bu dang/ dri za'i grong khyer lta bu dang/ mgal me skor ba lta bu dang/ skra shad 'dzings pa lta bu dang/ dbang po'i dra ba lta bu dang/ sprul pa'i rnam pa la dmigs
319b5(mdo 'grel): nas yid byung zhing sna tshogs stong pa nyid dang zung du 'jug pa la mos pa'i gang zag rnams kyi don du gzugs stong pa'o/ /stong pa nyid gzugs so/ /gzugs las kyang stong pa nyid gzhan ma yin no/ /stong pa
319b6(mdo 'grel): nyid las kyang gzugs gzhan ma yin no zhes gsungs so/ /gzugs kyi phung po ji lta ba de bzhin du tshor ba dang/ 'du shes dang/ 'du byed dang/ rnam par shes pa rnams stong pa'o/ /rnams zhes bya bas
319b7(mdo 'grel): ni rnam par shes pa'i tshogs brgyad kyang stong pa nyid do/ /de'i nang na kun gzhi rnam par shes pa zab cing phra ba de don du gnyer ba yod de de ni legs pa ma yin no/ /'dis ci bstan zhe na/ snang ba sna tshogs
320a1(mdo 'grel): dran pas yul du byas pa'i sgyu ma lta bu'i ting nge 'dzin dbang po'i mngon sum gyis gtan la phab pa'i chos thams cad zung du 'jug pa'i dran pa la brten pa so so'i skye bo'i chos bstan zin to//
320a2(mdo 'grel): da ni zab mo'i chos nyid la brten pa so so'i skye bo'i spyod yul ma yin pa dran pa med pa dang/ skye ba med pa dang/ blo'i spyod yul las 'das pa de ni stong pa nyid dang/ mtshan ma med pa dang/ smon pa med pa'i
320a3(mdo 'grel): ting nge 'dzin gsum po ni yid kyi mngon sum dang/ rang rig pa'i mngon sum dang/ rnal 'byor gyi mngon sum gyis stong pa nyid rab tu mi gnas pa dang/ btang snyoms rab tu mi gnas pa dang/ rgyun chad rab
320a4(mdo 'grel): tu mi gnas pa dang gsum gyis rkyen gsum dang bral ba'i shes rab rnam gsum gyi gdams ngag ni/ shA ri'i bu de lta bas na chos thams cad stong pa nyid do/ /de ni gzugs med/ tshor ba med pa
320a5(mdo 'grel): nas rga shi zad pa'i bar du yang med do zhes pa'i bar gyis stong pa nyid kyi ting nge 'dzin sprul pa'i sku bstan no/ /mtshan nyid med pa/ ma skyes pa/ ma 'gag pa/ sdug bsngal pa dang kun 'byung ba dang/
320a6(mdo 'grel): 'gog pa dang/ lam med/ des ni mtshan ma med pa'i ting nge 'dzin longs spyod rdzogs pa'i sku bstan to/ /dri ma med pa/ dri ma dang bral pa med pa/ pri ba med pa/ gang ba med pa'o/ /ye shes med/ thob pa med/ ma thob pa
320a7(mdo 'grel): yang med do/ /des ni smon pa med pa'i ting nge 'dzin chos kyi sku bstan to/ /de gsal bar byed pa ni dran pas ma gos pa yid la ma byas pa stong pa nyid do/ /de yang yid la ma byas pa'i stong pa nyid la gzugs med/
320b1(mdo 'grel): tshor ba med/ 'du shes med/ 'du byed med/ rnam par shes pa med do/ /gang la rnam par shes pa med pa de la dran pa med do/ /gang yid la ma byas pa'i stong pa nyid la mig med/ rna ba med/ sna med/ lce med/ lus med/ yid med do//
320b2(mdo 'grel): gang la yid med pa de la ni yid la byar med do/ /gang dran pa med cing yid la byar med pa de ni sangs rgyas rjes su dran pa dang/ /chos rjes su dran pa dang/ dge 'dun rjes su dran pa'o/ /gang dkon mchog gsum rjes su dran pa de ni rjes su
320b3(mdo 'grel): dran pa rnams kyi mchog go /gang dran pa med cing yid la bya ba med pa de ni gtong pa rjes su dran pa dang/ tshul khrims rjes su dran pa dang/ lha rjes su dran pa'o/ /gzung ba dang 'dzin pa mi dmigs pa'i tshul gyis gtong ba rjes su
320b4(mdo 'grel): dran pa'o/ /skye ba dang 'jig pa mi dmigs pa'i tshul gyis tshul khrims rjes su dran pa'o/ /sku gsum mi dmigs pa'i tshul gyis lha rjes su dran pa'o/ /gang dran pa med cing yid la bya ba med pa'i stong pa nyid de la ni gzugs
320b5(mdo 'grel): med/ sgra med dri med/ ro med/ reg bya med/ chos med do/ /gang la chos med pa de la ni 'dus byas kyi chos dang 'dus ma byas kyi chos dang/ dge ba'i chos dang/ mi dge ba'i chos dang/ lung du bstan pa'i chos dang/
320b6(mdo 'grel): lung du ma bstan pa'i chos rnams med do/ /gang dran pa med cing yid la bya ba med pa'i stong pa nyid de la ni mig gi khams med/ mig gi rnam par shes pa'i khams med pa nas/ yid kyi rnam par shes pa'i khams kyi
320b7(mdo 'grel): bar du yang med do/ /gang dran pa med cing yid la bya ba med pa'i stong pa nyid de la ni ma rig pa med/ ma rig pa zad pa yang med pa nas/ rga shi med/ rga shi zad pa'i bar du yang med do/ /gang skye ba med pa de la ni rga
321a1(mdo 'grel): shi med do/ /gang 'du pa med pa de la ni 'bral pa med do/ /gang rnyed pa med pa de la ni stor ba med do/ /gang byas pa med pa de la 'jig pa med do/ /gang dran pa med pa de la ni brjed pa med do/
321a2(mdo 'grel): gang rtag pa med pa de la chad pa med do/ /'dis ni stong pa nyid rab tu mi gnas pa stong pa nyid kyi ting nge 'dzin yid kyi mngon sum gyis gtan la phab pa bstan to/ /da ni kun nas nyon mongs pa'i chos rnams
321a3(mdo 'grel): dang/ rnam par byang ba'i chos rnams kyi bden pa bzhi mi gnas pas na btang snyoms rab tu mi gnas pa'i mtshan ma med pa'i ting nge 'dzin rang rig pa'i mngon sum gyis gtan
321a4(mdo 'grel): la dbab par bya'o/ /de la btang snyoms ni mnyam pa nyid do/ /mnyam pa nyid gang yin pa de la ni dus gsum mi dmigs pas so/ /de yang mnyam pa nyid ni dmigs pa gang gis kyang ma gos pas ming tsam
321a5(mdo 'grel): mo/ /de'i phyir mtshan nyid med pa ni kun nas nyon mongs pa'i mtshan nyid ni dran pa 'di yin no/ /rnam par byang ba'i mtshan nyid ni dran pa med pa'i dbyings yin no/ /de gnyis mi rgyu na dran pa rdul tsam yang
321a6(mdo 'grel): med na dran pa med par 'gyur ba lta ga la yod/ dran pa'i chos rnams kyang mi rgyu la dran pa med pa'i chos rnams kyang mi rgyu bas skye ba med cing 'gag pa med pa'o/ /de yang zab mo'i chos nyid ma rig
321a7(mdo 'grel): pa las dran pa'i rnam pa ni kun 'byung ba'o/ /de dag med bzhin du yod par mthong bas sdug bsngal ba'o/ /yod pa dang med pa'i chos gnyis ka med par ma shes pas ni sbyangs bya dang sbyong byed lam gyi rnam
321b1(mdo 'grel): pa'o/ /lam gyi rnam pa goms pa las 'bras bu chos kyi sku mngon du 'gyur ba'i 'gog pa thob byed kyi yul las 'das pa yin pas sdug bsngal ba dang/ kun 'byung ba dang/ 'gog pa dang/ lam med ces gsungs so/ /de'i
321b2(mdo 'grel): phyir sbyang bya dang spyod byed ma grub pas ni chos thams cad sgyu ma lta bu dang/ rmi lam lta bur gsungs so/ /sbyang bya ni dran pa 'di kho na'o/ /de yang btags pas sgyu ma dang rmi lam dang 'dra la rang byung rang zhi ba yin yang/ bde ba dang
321b3(mdo 'grel): rig pa dang stong pa nyid snying rje'i sgron ma spar nas sgom pa ni thabs kyi snying po la brda'i mtshan ma tsam du shes par bya'o/ /des brda byas nas de las gzhan dran pa mi rgyu ba de la ni shes rab kyi rnam pa tsam du shes par
321b4(mdo 'grel): bya'o/ /de gnyis las gzhan ma skyes pa ni pha rol tu phyin pa tsam du shes par bya'o/ /de dag las gzhan gang gi blo yang ma shar ba de ni shes rab kyi pha rol tu phyin pa'i snying po zhes bya'o/ /de'i phyir snying po'i don gyi
321b5(mdo 'grel): gdams ngag ni dran pa ma lus pa sgyu ma lta bu'i don dang/ dran pas ma gos pa stong pa nyid kyi don dang/ dran pa dang dran pa med pas ma gos pa mtshan ma med pa'i don dang/ skye ba med pas ma gos pa smon pa med pa'i
321b6(mdo 'grel): don yin pas so/ /gdams ngag gi rgyun mi 'chad pa'i bsam gtan bstan pas so/ /de ltar gnas pa'i bsam gtan ngo shes pa'i skyes bu rnams dang/ de ltar ngo ma shes pa'i skyes bu rnams so/ /dper na chu khams
321b7(mdo 'grel): gser dang nam mkha' bzhin du rang bzhin gyis/ rnam par dag pa la glo bur gyi dri mas ma gos pa'o/ /de la mtsho shin tu dang ba la zla ba nya ba'i tshe sprin dang khug rnas ma bsgrings pa'i gzugs brnyan shar pa mthong nas kha
322a1(mdo 'grel): cig ni dga' zhing mgu nas yid chags pa skyes so/ /kha cig ni ci yang snyam pa med do/ /de bzhin du sems dangs ma rang bzhin gyis rnam par dag pa la sgyu ma lta bu'i ting nge 'dzin gyi rnam pa mi 'dra
322a2(mdo 'grel): ba byung ba la sems dga' zhing mgu bas yid chags shing 'dod chags skyes so/ /sems dangs ma dang phrad pa'i skyes bu dam pa rnams ni sgyu ma lta bu'i ting nge 'dzin nyams su myong yang ci yang mi
322a3(mdo 'grel): sems so/ /de la gser gyi rang bzhin kha dog ser po de la kha cig gi yid du 'ong zhing rgyan dang nor la sogs pa byed de/ de yang g.ya' blo bur du chags pa de la mi sdug par lta zhing zhe sdang skyed do// mkhas
322a4(mdo 'grel): pas ltas pas g.ya' de glo bur ba yin pas gsal du btub snyam zhing mi sdug par mi lta'o/ /de bzhin du sems dangs ma dang ma phrad pa'i skyes bu rnams ni mnyam par bzhag pa'i sems la ces par byed cing/
322a5(mdo 'grel): rjes kyi shes pa la mi sdug par lta zhing re ba dang dogs pa skyed do/ /sems dangs ma dang phrad pa'i skyes bu dam pa rnams ni mnyam par gzhag pa dang rjes la thob pa'i sgyu ma lta bu dang rmi lam lta bur shes shing
322a6(mdo 'grel): byams pa dang sdang bar mi mdzad do/ /de la nam mkha' ni ming tsam yod la dngos por med pa'o/ /de la yang rkyen gyi dbang gis mun pa dkar ba dang gnag pa la sogs pa sna tshogs 'byung ba la/ nyin dang mtshan
322a7(mdo 'grel): dang zla ba dang lo dang bskal pa bgrang zhing sa dang nam mkha' dang shin tu ring ngo snyam mo/ /mkhas pas bltas pas dang nam mkha' i bar na skra'i rtse mo brgyar gshags pa'i cha shas tsam yang yod par ma gzigs so/
322b1(mdo 'grel): de bzhin du sems dangs ma dang ma phrad pa'i skyes bu rnams kyis dka' ba rnams pa du ma bskal pa grangs med pa'i bar du skye rga na 'chi'i 'dam las mthar par rang 'dod pa'i 'bras bu thob par 'dod de thob par dka' o/ /zab mo'i
322b2(mdo 'grel): chos nyid sems dangs ma dang phrad pa'i skyes bu dam pa rnams kyis ni rtogs na sems grol bas sems can dang chos kyi sku'i bar na ci yang yod par ma gzigs so/ /de bas na zab mo'i chos nyid dang ma phrad pa'i khams
322b3(mdo 'grel): gsum gyi sems can rnams ni gzhi dran pa med pa dang/ lam skye ba med pa dang/ 'bras bu blo las 'das pa/ ma rig pa la sogs pa rten cing 'brel par 'byung ba bcu gnyis las gyur pa ni phung po dang khams la sogs
322b4(mdo 'grel): pa'o/ /de la bdag dang bdag gir bya ba ni nye bar len pa'i phung po'o/ /ma rig pa las rigs pa glo bur du chags pas sdug bsngal kun gyi rgyur 'gyur ro/ /de yang sdug bsngal gyi sdug bsngal dang/ 'gyur ba'i sdug bsngal
322b5(mdo 'grel): dang/ 'du byed kyi sdug bsngal du 'gyur ro/ /sdug bsngal de dag las grol bar 'dod pa la las ni 'phags pa'i lam gyi rnam pa las goms pa las 'bras bu mya ngan las 'das pa thob par bya ba'i don du 'gog pa
322b6(mdo 'grel): mngon du bya ba la don du gnyer ba yod de/ de dag ma lus pa sgyu ma lta bu dang rmi lam lta bur ji lta ba bzhin du rtogs pas ni gang yang mi len mi 'dor ba'i tshul gyis 'khor ba'i mtshan ma ni sdug bsngal ba dang kun
322b7(mdo 'grel): 'byung ba'o/ /mya ngan las 'das pa'i mtshan ma ni 'gog pa dang lam mo/ /de dag thams cad yang dag tu mi 'dzin pas btang snyoms mtshan ma med pa'i ting nge 'dzin gtan la phab pa'o/ /da ni rgyun chad rab tu mi gnas
323a1(mdo 'grel): pa rnal 'byor gyi mngon sum blo'i spyod yul ma yin pa smon pa med pa med pa'i ting nge 'dzin bstan par bya'o/ /de yang shes pa dang shes bya'i dri ma gang yang ma byung bas dri ma med/ dri ma dang bral ba yang med
323a2(mdo 'grel): do/ /chos kyi sku ni bsam pa dang bsgom pa las 'das pas rnam pa thams cad mkhyen pa'i ye shes kyi rlom sems med pa ni ye shes med do/ /de yang ye shes med ces bya ba ni yod pa la bltos nas med pa ma yin te/
323a3(mdo 'grel): yod pa dang med pa la sogs pa las grol ba mi 'gyur ba rdo rje lta bu'i ting nge 'dzin dang ngo bo tha mi dad pa ni ngo bo nyid kyi sku zhes bya'o/ /de yang dbye ba ni sku gsum lhun gyis grub pas so/ /dgos pa ni zab mo'i don rtogs
323a4(mdo 'grel): nas sems grol ba'o/ /dgos pa'i dgos pa ni 'bad pa med par sems can rnams kyi don 'byung ba'o/ /des tshig ni ye shes med pa chos kyi sku'o/ /chos sku de yang rgyu las 'byung ba'i 'bras bu yang ma yin la/
323a5(mdo 'grel): las las byung ba'i rnam par smin pa yang ma yin no/ /de lta bu thab pa med ces bya ba ni blo dang sems dang yid dang rnam par shes pa'i yul ma yin pas so/ /ma thob pa yang med ces bya ba ni blo dang sems dang yid
323a6(mdo 'grel): dang rnam par shes pa las 'das pas ma khyab pa med pa'i phyir ro/ /shA ri'i bu de lta bas na ni de tsam zhig brjod par bya'i/ /ming gi tshogs dang tshig gi tshogs dang yi ge'i tshogs las 'das pa'i phyir ro/ /byang
323a7(mdo 'grel): chub sems dpa' rnams ni khams gsum gyi sems can gyi nyon mongs pa dang las las gyur pa'i blo dang sems dang yid dang rnam par shes pa 'am/ shes pa dang shes bya ba las gyur pa'i ye shes blo bur bar rtogs
323b1(mdo 'grel): shing khong du chud pa'i byang chub sems dpa' rnams so/ /thob pa med pa'i phyir ni sa dang lam mngon du gyur pa rnams kyis kyang ma thob pa'i phyir ro/ /shes rab ni rnam pa gsum mo /thos pa'i shes rab ni ming dang tshig dang yi ge las
323b2(mdo 'grel): byung ba'o/ /bsam pa'i shes rab ni de'i don ma nor bar bsams pa'o/ /bsgoms pa'i shes rab ni sems rtse gcig pa'o/ /pha rol tu phyin pa ni de dag las 'das pa'o/ /zab mo la brten cing gnas te ni thos pa'i pha rol
323b3(mdo 'grel): na rnam par rtog pa gang yang med pa ni dran pa med pa'o/ /bsam pa'i pha rol na rnam par rtog pa gang yang med pa ni skye ba med pa'o/ /bsgom pa'i pha rol na rnam par rtog pa gang yang med pa ni blo'i yul las 'das pa'o/ /
323b4(mdo 'grel): de lta bu la rten med pa'i tshul gyis brten cing gnas pas sems la sgrib pa med pa ni shin tu rnam par dag pa'i dangs ma'i sems la las dang nyon mongs pa dang shes bya'i sgrib pas ma gos pas so/ /skrag pa med
323b5(mdo 'grel): de ni zab mo'i chos nyid thos nas mi 'jigs mi dngang skrag par mi 'gyur bas so/ /phyin ci log ni zab mo'i chos nyid la ma mos shing srid pa gsum gyi sems can don dam par na yod du zhes dran pa'i chos la
323b6(mdo 'grel): yang dag tu mthong bas so/ /phyin ci log la 'khrul pa ni srid pa gsum gyi sems can rnams dper na rmi lam gyi dus su sgyu ma mthong ba 'am/ rmi lam na thag pa la sbrul du mthong ba 'am/ gzhon nu ma'i rmi lam
323b7(mdo 'grel): na bu skyes pa dang shi ba mthong ba de bzhin du khams gsum gyi sems can rnams kyi bde sdug la sogs pa de 'dra'o/ /de yang phyin ci log ces bya ba ni ma nor ba'i don dam pa'i bden pa la nor par mthong ba
324a1(mdo 'grel): rnams so/ /dper na gru brgal ba'i skyes bu kha cig gis ri 'am brag g.yo zhing 'gul bar mthong ngo/ /de bzhin du dge ba'i bshes gnyen gyis yongs su ma zin pa'i gang zag gis ma nor ba'i chos nyid zab
324a2(mdo 'grel): mo la nor par mthong ba yod do/ /dper na seng ge'i 'o ma ni seng ge'i phru gus btud bar bya'i/ /gzhan gyis mthungs na lus po gas shing dug du 'gyur ro/ /de bzhin du shes rab kyi pha rol tu phyin pa'i don zab
324a3(mdo 'grel): mo ni theg pa chen pa'i rigs can sems shin tu rnam par dag pa la bstan par bya'o/ /theg pa dman pa'i rigs can la bstan na 'jigs shing skrag la dngang bar 'gyur ro/ /dper na bad kan can la 'o ma
324a4(mdo 'grel): 'thung du bcug na nad mi sel bar dug tu 'gyur ro/ /dpe de bzhin du snod ma yin pa la zab mo'i chos nyid bstan par mi bya'o/ /de yang 'o na de nyid zho dang dar bar byas nas bad kan can 'thung du bcug
324a5(mdo 'grel): na phan par 'gyur ro/ /de bzhin du shes rab kyi pha rol tu phyin pa zab mo'i chos nyid la sbyin pa la sogs pa pha rol tu phyin pa lnga dang bsres nas theg pa dman pa rnams la bstan na phan par 'gyur ro/ /dper na
324a6(mdo 'grel): dmus long mang pos rang rang gi grong dang rang rang gi ma dang bral nas/ grong khyer ram grong rdal la sogs par 'khyams te slar log nas rang rang gi grong dang rang rang gi ma dang phrad kyang ngo shes par mi 'gyur ro//
324a7(mdo 'grel): de bzhin du theg pa dman pa rnams kyis rnam pa thams cad mkhyen pa'i grong dang yum shes rab kyi pha rol tu phyin pa'i ma dang bral nas 'khor ba'i grong las 'khyams nas tshur log nas rnam pa thams
324b1(mdo 'grel): cad mkhyen pa'i grong dang yum shes rab kyi pha rol tu phyin pa'i snying po'i don dang phrad kyang ngo shes par mi 'gyur ro/ /de yang thabs dang shes rab dang ldan pa'i dge ba'i bshes gnyen gyis bstan pa'i dpe dang don gyis de dag gis snying
324b2(mdo 'grel): po shes bar 'gyur ro/ /dper na rin po'i 'byung gnas nas rin po che blang bar 'dod pa'i skyes bu rnams phyin ci log gi skyes bu zhig gis ba lang gi rkang rjes la rin po che'i 'byung gnas 'di yin no zer zhing de la yid ches
324b3(mdo 'grel): zhing nyan na bar du chod pa yin no/ /de bzhin du theg pa chen po'i rigs can rnams kyis shes rab kyi pha rol tu phyin pa'i snying po'i don bor nas/ mdo gzhan dang gzhan la lta zhing yid ches na bar du chod pa yin no/ /de bas
324b4(mdo 'grel): na rnam pa thams cad nas thams cad du shes rab kyi pha rol tu phyin pa'i snying po'i don gyi gdams ngag la brten pa'i skyes bu dam pa rnams kyis spyod pa dang/ bsgom pa dang lta ba dang 'bras bu'i don bzhi la bsdu bar bya'o/
324b5(mdo 'grel): de yang sangs rgyas kyi bka' ma nor ba snying po'i don la yang dang yang du blta zhing de la sems 'dris par byas pas dran pa'i rnam pa stong pa nyid dang dbyer med pa ni spyod pa'i don yin no/ /de bas kyang khyad par du 'phags
324b6(mdo 'grel): zhing yid la mi byed pa'i stong pa nyid rgyun du gnas pa dngos bstan pa ni bsgom pa'i don yin no/ /de yang kun nas nyon mongs pa'i chos rnams dang rnam par byang ba'i chos rnams rnam par byang ba'i chos rnams la
324b7(mdo 'grel): yang dag par mi mthong bas rang rgyud las grol nas skye ba med cing 'gag pa med pa ni lta ba'i don yin no/ /de yang sangs rgyas rnams kyi kyang bsgom bya ma yin la sems can rnams kyis kyang blos yul du ma gyur pas
325a1(mdo 'grel): shes bya'i dri ma la sogs med cing rnam par mi rtog pa'i ye shes med pas thob shor med pa ni 'bras bu'i don yin no/ /de dag gis yongs su bskor ba'i shes rab kyi pha rol tu phyin pa'i snying po'i don 'di
325a2(mdo 'grel): ni shin tu gces par bya bar 'os pa yin no/ /de'i yon tan gyis mya ngan las 'das pa'i mthar phyin to/ /mthar phyin to zhes bya ba ni srid pa gsum gyi mdza' ni mya ngan las 'das pa gsum yin la/ mya ngan
325a3(mdo 'grel): las 'das pa'i mdza' ni brjod pa dang bsam pa dang bsgom pa las 'das pa'o/ /de'i phrin las ni dus gsum du rnam par bzhugs pa'i sangs rgyas thams cad kyang zhes bya ba ni 'das pa'i sangs rgyas rnams
325a4(mdo 'grel): kyis kyang zab mo'i chos 'di la brten nas snang ba sgyu ma lta bur gzigs shing sems can rnams mi dmigs pa'i don mdzad do/ /da ltar bzhugs pa'i sangs rgyas rnams kyis kyang zab mo'i chos nyid la
325a5(mdo 'grel): brten nas sems can du snang ba 'am dran pa sgyu ma lta bur gzigs nas de las grol ba'i don du yon tan dang phrin las rdzogs par byed cing rnam par thar pa'i sgo gsum bstan pa yin no/ /ma byon pa'i sangs
325a6(mdo 'grel): rgyas rnams kyis kyang shes rab kyi pha rol tu phyin pa zab mo 'di la brten nas sems can rnams kyi dran pa'i chos rnams glo bur bar gzigs shing de dag las grol ba'i don du bsam du med pa'i ting nge 'dzin
325a7(mdo 'grel): sems can rnams la ston par 'gyur ro/ /bsam du med pa'i ting nge 'dzin gang yin pa de ni shes rab kyi pha rol tu phyin pa'o/ /de la brten pa rnams ni bla na med pa yang dag par rdzogs pa'i byang chub
325b1(mdo 'grel): tu mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /'o na dbang po rnon po sngags kyi theg pa chen po la mos pa rnams kyi don du rgyud sde du ma la brten pa
325b2(mdo 'grel): phyi'i gsang sngags kyis ni zhi ba dang rgyas pa la sogs pa bstan pa dang/ nang gi sngags kyis rtsa dang rlung la sogs pa la brten nas lus dang sems bde ba bstan pa dang/ gsang ba'i sngags kyis ting nge 'dzin yun
325b3(mdo 'grel): ring du gnas par bya ba bstan nas skad cig gis sam/ bar mdo na 'am/ skye ba bdun pa'i bar nas sangs rgyas pa yod de/ shes rab kyi pha rol tu phyin pa'i snying po'i don gyi gdams ngag 'di mtshan nyid kyi
325b4(mdo 'grel): theg pa yin nam sngags kyi theg pa yin zhes the tshom za na/ sems can rnams kyi blo'i snang ba la tha dad du snang mod kyi zab mo'i chos nyid la tha dad med de/ de lta bas na shes rab kyi pha rol phyin pa'i sngags 'di ni
325b5(mdo 'grel): gsang sngags rnams kyi don gyi snying po yin no/ /de rtogs par byed pa rig pa chen po'i sngags zhes bya ba ni rig pa dran pa snang ba nyams su myong ba'o/ /chen po ni nam mkha' dang 'dra la/ zab pa ngos bzung ba ni sgyu
325b6(mdo 'grel): ma lta bu'i ting nge 'dzin gyi sngags so/ /bla na med pa'i sngags zhes bya ni dran pa dang/ rig pa dang/ snang ba dang/ nyams su myong bas ma gos pa gang gis kyang mnon pas bla na med pa'i sngags ni stong pa nyid kyi ting nge
325b7(mdo 'grel): 'dzin gyi sngags so/ /mi mnyam pa dang mnyam pa'i sngags zhes bya ba ni ma dran pa yang ma byung bas na skyes pa'o/ /ma skyes pa'i phyir gang dang mnyam pa med pa mi mnyam pa dang mnyam pa'i sngags ni mtshan ma med
326a1(mdo 'grel): pa'i ting nge 'dzin gyi sngags so/ /sdug bsngal thams cad rab tu zhi bar byed pa'i sngags ni sangs rgyas kyi thugs kyi ye shes kyis kyang bsgoms par mi mdzad/ rnam par rtog pa dang mi rtog par yang mi
326a2(mdo 'grel): mdzad pas na sdug bsngal thams cad rab tu zhi bar byed pa'i sngags ni smon pa med pa'i ting nge 'dzin gyi sngags bzhi'i don to/ /de dag bka' dang lung tha dad pa la lta zhing bsams pas khams gsum gyi sems
326a3(mdo 'grel): can rnams kyi bde sdug la bltas zhing skyo ba skye ba 'am/ sangs rgyas dang byang chub sems dpa' rnams kyi che ba'i yon tan gyi rnam pa thos nas spro ba skye ba ni kun rdzob kyi bden pa sgyu ma lta bu ma brtags kyi
326a4(mdo 'grel): bar du nyams dga' bas ni mi brdzun pa zhes bya'o/ /de yang skyo ba ni zhe sdang ba yin la/ spro ba ni 'dod chags yin te/ de gnyis rang gi dran pa yin par ngo ma shes pas gti mug yin/ dper na 'dod chags
326a5(mdo 'grel): la mngon par dga' ba'i skyes bu'i don du rmi lam na bud med yid du 'ong ba 'am/ sman gyi rnam pas byas pa'i bud med dam/ shing sna tshogs pas byas pa'i bud med de dag gis skyes bu'i don byed de/ de'i
326a6(mdo 'grel): rjes la brtags shing dpyad pas bud med de dag kyang med la/ de las byung ba'i nyams su myong ba de yang med do/ /de bzhin du spro ba'i sems kyang nyams dga' zhing bde ba la brtags pas mi bden pa'o//
326a7(mdo 'grel): dper na ri mo mkhan mkhas pa zhig gis ras la sogs pa'i gzhi ma zhig la khro bo 'jigs su rung ba zhig bris pa la rang gis bltas pas bred cing shin tu 'jigs so/ /skyo ba'i sems kyang de bzhin no/ /de
326b1(mdo 'grel): bas na skyo ba dang spro ba la yid ches pa'i gang zag rnams kyi don du rgyu 'bras sam/ las kyi rnam par smin pa mi brdzun pas na zhes gsungs so/ /bden pa mthong ba'i skyes bu dam pa rnams kyi don du ni don dam par
326b2(mdo 'grel): na las kyang med/ las kyi rnam par smin pa yang med do zhes bka' las gsungs so/ /de bas na brgyud pa'i gdams ngag las dran pa'i chos rnams ni sgyu ma lta bur snang la rang bzhin med pa'o/ /de'i phyir dran pa'i chos sgyu ma tsam
326b3(mdo 'grel): du don byed nus la mi brdzun pas so/ /dran pas ma gos pa zab mo'i chos nyid kyis rnam par thar pa'i sgo gsum bstan pas ni bden par shes par bya ste/ dper na smig rgyu'i chu bo chen po las brgal bar 'dod pa'i gang
326b4(mdo 'grel): zag gis mnyan pa bos nas gru dang bcas te/ smig rgyu'i chu bo chen po'i 'gram du 'ongs nas/ kye skyes bu khyod kyis chu bo chen po 'di las nga sgrol cig khyod ci dbang pa'i rngan pa sbyin no zhes smras pas/ mnyan pa des
326b5(mdo 'grel): 'o na nga la rngan pa blangs cig ces byas pas byin no/ /de nas mnyan pa des skyes bu de'i mig phyis pas smig rgyu'i chu bo chen po de med par gyur to/ /de bzhin du lus dang las kyi rnam par smin pa las gyur pa'i 'khor ba rnam
326b6(mdo 'grel): gsum gyi chu bo chen po las brgal bar 'dod pa'i skyes bu rnams kyis thabs dang/ shes rab dang ldan pa'i dge ba'i bshes gnyen gyi drung du song nas bdag 'khor pa'i sdug bsngal gyi chu bo chen po las bsgral bar zhu/
326b7(mdo 'grel): khyed kyis ji ltar bka' stsal ba bzhin bgyid do zhes byas pa dang/ dge ba'i bshes gnyen des kyang mdo'i lung du ma drangs shing skyo ba dang/ spro ba bskyed par byed do/ /de nas skyo ba dang spro ba de yang rang gi sems
327a1(mdo 'grel): dran pa 'di yin no/ /dran pa 'di las brgal bar byed pa'i thabs ji lta bu yod ce na/ de la dran pa'i chos rnams thabs su shes shing dran pas ma gos pa zab mo rnam pa gsum yin pas so/ /de bas na shes
327a2(mdo 'grel): rab kyi pha rol tu phyin pa zab mo'i chos nyid ma rtogs par du smig rgyu'i chu bo dang 'dra ste/ dran pa'i chos rnams bden te mi brdzun pas na'o/ /zab mo'i chos nyid dang phrad na smig rgyu'i chu stor ba dang 'dra ste/
327a3(mdo 'grel): dran pas ma gos pa bden par shes par bya ste'o/ /shes rab kyi pha rol tu phyin pa'i sngags smras pa/ sngags ni zhi ba dang/ rgyas pa dang/ dbang dang/ drag po'i sngags ma yin no/ /'o na gang zhe na/
327a4(mdo 'grel): .../sngags 'di'i don rtogs pa tsam gyis sems grol ba yin no/ /sngags 'di'i dang po'i yi ge bzhi las byung ba dang/ bar du yi ge bzhi'i don gsal bar
327a5(mdo 'grel): bstan pa dang/ tha ma sngags kyi don rnam pa bzhi la bsdus pas so/ /don bzhi po gang zhe na/ sgyu ma lta bu dang/ stong pa nyid dang/ mtshan ma med pa dang/ smon pa med pa'o/ /tadya tha zhes bya ba ni 'di lta ste/ ga te
327a6(mdo 'grel): ga te ni phyin to phyin to zhes bya ba ni dran pa ma lus pa sgyu ma lta bu la phyin to/ /pA ra ga te ni pha rol phyin to zhes bya ba ni dran pa'i pha rol na stong pa nyid la pha rol tu phyin to/ /pA ra sang+ga te ni pha rol tu yang
327a7(mdo 'grel): dag par phyin to zhes bya bas ni sgyu ma lta bu dang/ stong pa nyid kyi pha rol na mtshan ma med pa la pha rol tu yang dag par phyin to/ /bo d+hi swAhA byang chub tu gyur cig ces bya bas ni nyon mongs pa dang shes
327b1(mdo 'grel): bya thams cad byang nas blo las 'das pa'o/ /de dag gis ni rab tu mi gnas pa bzhi dang/ mngon sum bzhi dang ting nge 'dzin bzhi gtan la phab pa'o/ /de lta bu'i gdams ngag la nan tan bya ba'i phyir/ shA ri'i bu byang chub sems
327b2(mdo 'grel): dpa' sems dpa' chen pos de ltar shes rab kyi pha rol tu phyin pa zab mo la bslab par bya'o zhes bya ba ni nan tan gyis shig ces gsungs pa'o/ /de nas bcom ldan 'das ting nge 'dzin de las bzhengs te zhes bya ba ni zab
327b3(mdo 'grel): mo'i ting nge 'dzin la bzhengs pa dang/ snyoms par bzhugs pa mi mnga' yang sems can rnams kyi snang ba la mnyam par gzhag pa dang/ rjes las thob pa bstan pa'i phyir ro/ /byang chub sems dpa' sems dpa' chen po
327b4(mdo 'grel): 'phags pa spyan ras gzigs dbang phyug la ni/ dus gsum du rnam par bzhugs pa'i sangs rgyas kyi dgongs pa shes rab kyi pha rol tu phyin pa zab mo'i don ji lta ba bzhin du dgongs pa ma nor ba bstan pas thugs dgyes
327b5(mdo 'grel): pas sangs rgyas kyi spyan gyis rnam par gzigs shing legs so zhes bya ba byin te/ de bas kyang zab mo snang ba zhes bya ba'i ting nge 'dzin la dgongs pas legs so legs so lan gnyis su gsungs so/ /rigs kyi bu de de bzhin te ni
327b6(mdo 'grel): theg pa chen po'i rigs snang ba'i chos nyid la mos pa rnams kyi don du gsungs so/ /te zhes bya ba ni snang ba'i chos rnams kyis sems mi grol lo zhes pa'i brda'o/ /rigs kyi bu de de bzhin no zhes bya ba ni zab mo'i chos
327b7(mdo 'grel): nyid rtogs na sems grol ba'i brda' yin no/ /ji ltar khyod kyis bstan pa bzhin du ni 'jig rten pa la ji srid gnas kyi bar du snang ba sgyu ma lta bu la brten dgos pa'i phyir ro/ /'jig rten las 'das pa bla na med pa'i
328a1(mdo 'grel): byang chub tu mngon par sangs rgyas nas sems can rnams kyi don la dgongs nas zab mo'i chos nyid 'ba' zhig la brten dgos pa yin no/ /shes rab kyi pha rol tu phyin pa zab mo la spyad par bya ste
328a2(mdo 'grel): ni rnam par grol ba'i lam la don du gnyer ba rnams kyis zab mo 'ba' zhig la brten dgos pas yang dang yang du lan grangs mang du gsungs so/ /zab mo'i don la mos par gyur pa'i dge ba'i bshes gnyen rnams la
328a3(mdo 'grel): ni dus gsum du rnam par bzhugs pa'i de bzhin gshegs pa rnams kyang rjes su yi rang ngo/ /bcom ldan 'das kyis de skad ces bka' stsal nas/ tshe dang ldan pa shA ri'i bu dang/ byang chub sems dpa' sems
328a4(mdo 'grel): dpa' chen po 'phags pa spyan ras gzigs dbang phyug dang/ thams cad dang ldan pa'i 'khor de dag dang/ lha dang/ mi dang/ lha ma yin dang/ dri zar bcas pa'i 'jig rten yi rangs te/ bcom ldan 'das
328a5(mdo 'grel): kyis gsungs pa la mngon par bstod do zhes bya ba ni go sla bas bshad pa ma byas so/ /bcom ldan 'das ma shes rab kyi pha rol tu phyin pa'i snying po'i 'grel pa don gyi sgron ma zhes bya ba rdzogs so// //
328a6(mdo 'grel): bal yul ye rang gi grong khyer du rje btsun bla ma dam pa phyag na rdo rje'i spyan sngar bod kyi dge ba'i bshes gnyen rnams kyis chos zhus pa'i dus su/ bla ma dam pas chos ston pham babs gnang ba'i nyin
328a7(mdo 'grel): bar bod kyi dge ba'i bshes gnyen rnams kyis mdo gton pa la/ bla ma dam pas lo tsa ba la khong 'don pa de ci yin gsungs pas/ lo tsa bas shes rab kyi pha rol tu phyin pa'i snying po lags zhus pas
328b1(mdo 'grel): 'o na bod du shes rab kyi pha rol tu phyin pa'i snying po dar na sangs rgyas kyis lung bstan pa de bden pa yin no/ /snying po'i don gyi gdams ngag shes sam gsungs pa la/ /lo tsa bas ma 'tshal zhes lan btab pa
328b2(mdo 'grel): la/ 'o na ngas khyed rnams la gdams ngag bstan gyis gsungs nas/ snying po'i don gyis gdams ngag gnang ba zin ris bris nas nan tan byas pa yin no/ /bla ma dam pa'i zhabs kyi pad ma'i sbrang rtsi
328b3(mdo 'grel): smyo chu 'thungs nas su/ /skye med bde chen bud ba smyon pa'i kha la su zhig mnyan du yod/ gal te smyon pa'i tshig la bden pa yod srid thugs la dgongs nas su/ /mthun pa'i grogs po rnams kyis mi bden na yang don 'di dgongs
328b4(mdo 'grel): bar zhu/ gal te stong pa thabs yin na/ /de tshe sangs rgyas nyid mi 'gyur/ /rgyu las 'bras bu gzhan med phyir/ /thabs ni stong pa nyid ma yin/ lta ba rnams las legs rnams dang/ /bdag tu lta ba tshol rnams kyi/ /bdag tu 'dzin
328b5(mdo 'grel): ba bzlog pa'i phyir/ /rgyal ba rnams kyi stong pa bstan/ /srid zhi mnyam nyid dus gsum rgyal ba'i yum/ /'gro ba'i bde sgrub thabs mkhas ston par byed/ /gzhung gi bdag nyid rin chen lta bu la/ /dad dang gus pas yang yang
328b6(mdo 'grel): phyag 'tshal lo/ /phan sems spro dags bris pa'i 'grel pa 'di/ /gang zag dam pa rnams kyi phyag tu brgyud pa dang/ /bstan pa'i bya ba mdzad pa bdag gi smon lam yin/ /chos nyid bden pas de ltar grub gyur cig/ //
328b7(mdo 'grel): shes rab kyi pha rol tu phyin pa'i snying po'i rgya cher 'grel pa bzhugs so// //rgya gar skad du/ Arya pradz+nyA pA ra mi tA h+ri da ya TI kA/ bod skad du/ 'phags pa shes rab kyi pha rol tu phyin pa'i snying po rgya cher 'grel pa/ 'jam 
329a1(mdo 'grel): dpal gzhon nur gyur pa dang/ 'phags pa spyan ras gzigs dbang phyug la phyag 'tshal lo/ /mdo sde 'di bshad pa la don rnam pa bcus gsal bar bya ste/ shes rab kyi ming dang/ gleng gzhi dang/ snyoms par
329a2(mdo 'grel): 'jug pa dang/ gleng bslang ba dang/ shes rab la 'jug pa dang/ shes rab kyi mtshan nyid dang/ shes rab kyi spyod yul dang/ shes rab kyi yon tan dang/ shes rab kyi 'bras bu dang/ shes rab kyi gzungs so/ /'di ni shes
329a3(mdo 'grel): rab kyi ming ste/ ming med na dngos po rig par mi rung bas dngos po la dmigs pa'i phyir ming smos so/ /de bas na 'phags pa shes rab kyi pha rol tu phyin pa'i snying po zhes bya'o/ /shes pa de la 'di skad ces bya ste/
329a4(mdo 'grel): 'jig rten pa dang/ 'jig rten las 'das pa dang/ bla na med pa'i shes pa'o/ /'jig rten gyi shes pa ni bslad pa ste/ mi rtag pa la rtag pa dang/ mi gtsang ba la gtsang ba dang/ sdug bsngal ba la bde ba dang/ bdag med
329a5(mdo 'grel): pa la bdag tu 'du shes pa'o/ /'jig rten las 'das pa ni nyan thos dang rang sangs rgyas kyis gang zag la bdag med par shes pa ste/ 'dus byas mi rtag pa dang/ 'dus byas sdug bsngal ba dang/ gang zag la bdag
329a6(mdo 'grel): med pa dang/ zhi ba mya ngan las 'das par shes pa'o/ /bla na med pa'i shes pa ni de bzhin gshegs pas gang zag dang chos la bdag med par mkhyen pa ste/ mtshan ma med pa dang/ smon pa med pa dang/ stong pa nyid du
329a7(mdo 'grel): mkhyen pa'o/ /shes pa 'di ni bla na med pa'i shes pa la bya'o/ /'phags pa zhes bya ba ni shes pa 'dis mya ngan dang sdug bsngal las ring du bral ba'o/ /rab ces bya ba ni 'jig rten dang/ 'jig rten las 'das pa
329b1(mdo 'grel): mchog gi shes rab ste/ bla na med pas shes rab bo/ /pha rol tu phyin pa zhes bya ba ni skye shi'i sdug bsngal ni tshu rol/ mya ngan las 'das pa ni pha rol sems can 'khor ba'i 'dod pas ded pa rnams ni bar na ste/ shes rab 'dis gru
329b2(mdo 'grel): dang gzings byas te mya ngan las 'das pa'i 'gram du phyung bas pha rol tu phyin pa'o/ /snying po zhes bya ba ni shes rab kyi pha rol tu phyin pa'i le'u 'bum pa'i mdo kun 'di'i nang du 'dus pas snying po zhes kyang bya/ gcig tu na de bzhin
329b3(mdo 'grel): gshegs pa bstan pa'i nang du don dam pa shes rab kyi pha rol tu phyin pa 'di nyid mchog tu gsungs pas snying po zhes bya'o/ /'di ni gleng gzhi ma bstan na gnas gang du gang dag la bshad pa mi shes pas gang du gang dag la
329b4(mdo 'grel): bshad pa'i gnas bstan par bya ba'i phyir gleng gzhi smos so/ /'di skad ces bya ba ni 'og nas 'byung ba'i don rnams la bya ste/ 'dis ni sgro btags pa dang/ skur pa spangs so/ /bdag gis zhes bya ba ni mngon sum du thos par
329b5(mdo 'grel): bstan te/ chos mngon sum du thos par zad kyi/ don rtogs pa ni ma yin no zhes bstan to/ /thos pa zhes bya ba ni nyan nus pa'i rna ba'i dbang po'i rnam par shes pas bzung ngo zhes bya ba'i tha tshig go /dus gcig na zhes bya ba ni
329b6(mdo 'grel): lan cig na thos pa ste/ snga dro 'am phyi dro'i dus na'o/ /bcom ldan 'das zhes bya ba ni mthong ba dang bsgom pas spang bar bya ba'i nyon mongs pa spangs pa'i phyir ro/ /gang du bshad ce na/ de'i phyir rgyal po'i khab ces smos te/ grong khyer
329b7(mdo 'grel): gyi khyad par de ni rgyal po'i khab ces bya ba'i phyir ro/ /grong khyer de yang shin tu rgya che bas gang na bzhugs gtol med de de bas na/ bya rgod phung po'i ri zhes bya ba smos te/ ri de lhun bya rgod kyi dbyibs 'dra ba'i phyir ro/ /nyon mongs pa thams
330a1(mdo 'grel): cad bcom pa'i phyir dge slong ngo/ /phyir rgol ba rnams kyis mi phyed pa'i phyir dge 'dun te chen po ni grangs dang yon tan che ba'i phyir ro/ /bdag nyid bla na med pa'i byang chub tu 'god pa'i phyir byang chub sems
330a2(mdo 'grel): dpa' o/ /sems can thams cad mi gnas pa'i mya ngan las 'das pa'i sa la 'jog pa'i phyir sems dpa' chen po'o/ /bzhugs pa ni spyod lam gyis bzhugs par rig par bya'o/ /de dag gis ni gang gi tshe/ rtogs pas
330a3(mdo 'grel): brtag pa'i dngos po gsal bar gang gis gang du/ gang dag la bshad pa bstan te/ gang gi tshe zhe na/ dus gcig gi tshe na bshad do/ /gang gis shes na bcom ldan 'das kyis te/ nges ni ston pa phun sum tshogs
330a4(mdo 'grel): pa bstan to/ /gang du zhe na/ rgyal po'i khab bya rgod phung po'i ri la ste/ 'dis ni gnas phun sum tshogs pa bstan to/ /gang dag ce na/ dge slong dang byang chub sems dpa' rnams la ste/ nges ni 'khor phun sum tshogs
330a5(mdo 'grel): pa bstan to/ /'di ni snyoms par 'jug pa ste/ snyams par ma zhugs na brtag pa'i dngos po gsal bar mi rtogs par bya ba'i phyir snyoms par 'jug pa smos so/ /de'i tshe zhes bya ba na gang gi tshe bcom ldan 'das
330a6(mdo 'grel): rgyal po'i khab na bzhugs par gyur pa nyid kyi tshe/ ting nge 'dzin la sogs pa la snyoms par zhugs pa dang sbyar ro/ /ting nge 'dzin ji skad ces bya ba'i ting nge 'dzin la snyoms par zhugs she na/ de'i phyir chos kyi rnam grangs
330a7(mdo 'grel): zab mo zhes bya ba smos te/ de la rang dang spyi'i mtshan nyid 'dzin pas na chos so/ /chos de dag gi rnam grangs ni chos kyi phung po ste phung po lnga dang khams dang/ skye mched rnams la bya'o/ /zab mo ni skye ba dang/
330b1(mdo 'grel): 'gag pa med pas rang bzhin gyis stong pa nyid kyi don la bya ste/ ting nge 'dzin la snyoms par zhugs na phung po la sogs pa chos rnams skye ba dang/ 'gag pa med par rtogs par 'gyur bas na/ ting nge 'dzin de'i ming ni chos kyi rnam grangs
330b2(mdo 'grel): zab mo snang ba zhes bya ste/ snang ba zhes bya ba ni rtogs pa la bya'o/ /snyoms par zhugs zhes bya ba ni ting nge 'dzin la rgyun tu sems rtse gcig tu gzhag ces bya ba'i tha tshig go/ 'di ni gleng bslab pa bstan pa ste/ gleng ma bslang na tshig
330b3(mdo 'grel): 'tshal cing mi 'brel par 'gyur bas tshig 'brel cing mi 'chal bar bya ba'i phyir gleng bslong ba smos so/ /yang de'i tshe zhes bya ba ni gang gi tshe bcom ldan 'das rgyal po'i khab tu snyoms par zhugs pa'i dus de nyid kyi tshe/ 'phags pa
330b4(mdo 'grel): spyan ras gzigs kyi dbang po phung po lnga rang bzhin gyis stong par lta zhes bya bar sbyar ro/ /byang chub ces bya ba ni sems kyi dbyings de bzhin nyid yang dag pa'i mdza' la bya'o/ /de thob par bya ba'i phyir rtsol zhing 'bad pa ni byang chub
330b5(mdo 'grel): sems dpa' o/ /sgrib pa gnyis ring du spangs pas 'phags pa'o/ /spyan ras gzigs zhes bya ba la/ snying rje rnam pa gsum las mi dmigs pa'i tshul gyis thugs rjes sems can thams cad la gzigs bas na spyan ras gzigs so/ /sems can gyi sdug
330b6(mdo 'grel): bsngal bsal bar bya ba la rang dbang brnyas pas na dbang po'o/ /shes rab ces bya ba la/ shes rab rnam pa gsum ste/ lnga phung gyi rgya mo gtsong pas na shes rab kyi ral gri'o/ /sdug bsngal gyi phung po 'joms pas na shes rab kyi rdo rje
330b7(mdo 'grel): zhes kyang bya/ ma rig pa'i mun pa sel bas shes rab kyi sgron ma zhes kyang bya ste/ mdor na rnam pa thams cad du mi rtog pa'i shes rab kyis chos thams cad stong par rtogs pa la shes rab ces bya'o/ /shes rab nges pha rol tu
331a1(mdo 'grel): phyin par byed pas na pha rol tu phyin pa'o/ /pha rol tu phyin pa la rnam pa gsum ste/ 'jig rten gyi pha rol tu phyin pa dang /'jig rten las 'das pa'i pha rol tu phyin pa dang/ 'jig rten las 'das pa'i don dam
331a2(mdo 'grel): pa'i pha rol tu phyin pa'o/ /de la 'jig rten gyi pha rol tu phyin pa ni lam rgyud gsum gyi sdug bsngal spangs pa'o/ /'jig rten las 'das pa'i pha rol tu phyin pa ni skye shi'i 'khor ba spangs nas/ zhi ba phyogs gcig pa'i mya ngan
331a3(mdo 'grel): las 'das pa thob pa'o/ /'jig rten las 'das pa'i don dam pa'i pha rol tu phyin pa ni khams gsum rmi lam dang 'dir bas mya ngan las 'das pa la yang 'dod pa med/ sems can sgyu ma dang 'dra ba sangs rgyas kyi 'bras bu la yang
331a4(mdo 'grel): re ba med de/ chos thams cad rang bzhin gyis mya ngan las 'das pas na mi gnas pa'i mya ngan las 'das pa thob pa ni don dam pa'i pha rol tu phyin pa thob pa'o/ /shes rab kyi pha rol tu phyin pa de yang gang zhe na/ de'i phyir
331a5(mdo 'grel): zab mo spyod pa zhes bya ba smos te/ zab mo ni skye ba dang 'gag pa med pa'o/ /spyod pa ni don la bya ste/ skye ba dang 'gag pa med pa la shes rab kyi pha rol tu phyin pa zhes bya'o/ /rnam par rtog pa ni skye ba dang 'gag pa med pa'i
331a6(mdo 'grel): don la dmigs pa'o/ /skye ba dang 'gag pa med pa'i don la dmigs par ma zod kyi/ gzugs la sogs pa'i phung po lnga rnams la yang stong par lta'o/ /de la stong pa rnam pa gnyis te 'dus ma byas nam mkha' stong pa dang/
331a7(mdo 'grel): don dam pa la 'phags pa'i ye shes kyis gzung 'dzin dang bral ba so so rang gis rig pa stong pa ste/ phung po lnga po dag la gzung 'dzin dang bral ba'i stong par lta'o zhes bya ba'i don to/ /lta ba rnam pa gsum ste/ so so'i
331b1(mdo 'grel): skye ba dang/ mu stegs kyi lta ba dang/ nyan thos dang rang sangs rgyas kyi lta ba dang/ byang chub sems dpa' dang de bzhin gshegs pa'i lta ba'o/ /de la so so'i skye bo dang mu stegs kyis ni phung po lnga la srog dang /bdag dang gang zag tu lta/
331b2(mdo 'grel): nyan thos dang rang sangs rgyas kyis ni phung po lnga la kun 'byung ba dang sdug bsngal bar lta/ byang chub sems dpa' dang de bzhin gshegs pas ni phung po lnga la rang bzhin gyis stong par lta zhing gzigs so/ /'di ni shes rab la
331b3(mdo 'grel): 'jug pa ste/ 'jug pa'i thabs mi shes pas 'dri ba'i tshig bstan te/ de yang gang zhe na/ de nas zhes bya ba la sogs pa'o/ ci'i phyir 'phags pa shA ri'i sras pos/ byang chub sems dpa' gzhan la ma dris kyi/ byang chub
331b4(mdo 'grel): sems dpa' kun tu spyan ras gzigs kyi dbang po la dris zhe na/ de la 'di skad ces bya ste/ shes rab kyi pha rol tu phyin pa 'di bshad pa'i tshe/ 'khor brgya stong grangs med pa tshogs pa'i nang na byang chub sems dpa' de ni
331b5(mdo 'grel): gtso bo yin pas/ sangs rgyas kyi mthus 'phags pa shA ri'i bus bdag dang gzhan gyi the tshom bsal ba'i phyir/ de la 'og nas 'byung ba'i don rnams dris so/ /de nas zhes bya ba ni gong du bshad pa rnams kyi 'og tu zhes
331b6(mdo 'grel): bya ba'i don to/ /sangs rgyas kyi mthus zhes bya ba ni de bzhin gshegs pa rnams kyi byin gyis brlabs zhes bya ba'i don to/ /shA ri'i bu zhes bya ba la/ yum shA ri ka zhes bya ba'i mtshan las dras te btags pas shA ri'i
331b7(mdo 'grel): bu zhes bya'o/ /'di skad ces smras so zhes bya ba ni 'og nas 'byung ba'i don rnams dris so zhes bya ba'i don to/ /gang la la zhes bya ba ni gang su yang rung zhes bya ba'i tha tshig go/ shes rab kyi pha rol tu phyin pa zhes bya ba la/
332a1(mdo 'grel): shes rab ni gnyis te/ kun rdzob shes pa'i shes rab dang/ don dam pa shes pa'i shes rab go/ de la kun rdzob shes pa'i shes rab ni chos thams cad sgyu ma dang/ smig rgyu dang/ rmi lam lta bur shes pa'o/ /don dam
332a2(mdo 'grel): pa shes pa'i shes rab ni chos thams cad nam mkha' i ngos bzhin du brjod du med cing bsam du med par shes pa ste/ shes rab des mi gnas pa'i mya ngan las 'das par phyin par byed pas na shes rab kyi pha rol tu phyin pa
332a3(mdo 'grel): zhes bya ste/ don du na skye ba dang 'gag pa med pa'i don zab mo la shes rab kyi pha rol tu phyin pa zhes bya'o/ /spyod pa ni gang zag ste byang chub sems dpa' o/ /spyad pa ni chos te shes rab kyi pha rol tu phyin pa'o/ /ji ltar bslab
332a4(mdo 'grel): par bya zhe na zhes bya ba ni mnyan pa dang bsam pa dang/ bsgom pa'i sgo nas shes rab kyi pha rol tu phyin pa'i don la ltar 'jug par bya zhes bya ba'i don to/ /rnam pa gnyis su na sbyod pa rnam pa bzhi la bslab par bya
332a5(mdo 'grel): ste/ spyod pa rnam pa bzhi ni rnam par mi rtog pa'i ye shes kyi don dam pa la spyod pa dang/ nyon mongs pa med pas byang chub kyi phyogs kyi chos rnams la spyod pa dang/ zhen pa med par sems can yongs
332a6(mdo 'grel): su smin pa la spyod pa dang/ chags pa med par sangs rgyas kyi chos yongs su smin pa la spyod pa'o/ /ji ltar bslab par bya zhes bya ba ni spyod pa de bzhin la ji ltar spyad par bya zhes bya ba'i tha tshig go/ 'di ni shes rab kyi mtshan
332a7(mdo 'grel): nyid de mtshan nyid mi shes na don khong du chud par mi nus pas byang chub sems dpa' sems dpa' chen po zhes bya ba la sogs pa la lan klan pa'i tshig gis bstan to/ /shA ri'i bu la 'di skad ces smras so zhes
332b1(mdo 'grel): bya ba ni 'og nas 'byung ba 'di skad du smras so zhes bya ba'i tha tshig go/ 'di ltar brtag par bya zhes bya ba ni 'di ltar shes rab kyi pha rol tu phyin pa la spyad par bya zhes bya ba'i tha tshig go/ ji ltar bslab par bya zhe na de'i phyir/ phung po
332b2(mdo 'grel): lnga po de dag kyang rang bzhin gyis stong par blta'o zhes bya ba smos te/ phung po lnga ni gzugs dang/ tshor ba dang/ 'du shes dang/ 'du byed dang/ rnam par shes pa'o/ /rang bzhin gyis stong pa zhes bya ba la/ stong pa rnam pa lnga ste/
332b3(mdo 'grel): snga nas med pa'i stong pa dang/ zhig nas med pa'i stong pa dang/ shin tu med pa'i stong pa dang/ gcig la gcig med pa'i stong pa dang/ ngo bo nyid med stong pa'o/ /de la 'o ma la zho med pa ni snga nas med pa'i stong pa'o/ /
332b4(mdo 'grel): zho la 'o ma med pa ni zhig nas med pa'i stong pa'o/ /ri bong gi mgo'i cha shas dma' ba la rwa med pa ni shin tu med pa'i stong pa'o/ /ba lang rta la med pa ni gcig la gcig med pa'i stong pa'o/ /chos thams cad rang bzhin
332b5(mdo 'grel): med pa ni ngo bo nyid med pa'i stong pa ste/ stong pa rnam pa lnga yod pa las phung po rnams ni ngo bo nyid med pa'i stong pas stong par brtag par bya'o zhes ba'i don to/ /gzugs stong pa zhes bya ba la/ gzugs zhes bya ba
332b6(mdo 'grel): ni sa dang chu dang med dang rlung la bya'o/ /stong pa zhes bya ba ni don dam pa chos kyi dbyings stong pa nyid kyi mtshan nyid pas gzugs de dag stong pa nyid de/ stong pa nyid kyi mtshan nyid de ni gnyis su med pa grangs dang bgrad pa
332b7(mdo 'grel): las 'das la/ bdag dang bdag gir lta ba spangs pa/ gzung ba dang 'dzin pa dang bral ba yin pas na mi gnyis pa de bzhin nyid kyi mtshan nyid do/ /chos so cog kyang stong pa'i mtshan nyid du ma 'dus pa med pas/ sa chu me
333a1(mdo 'grel): rlung bzhi yang mtshan nyid med pa ste/ dngos po med pa/ /bdag med pa/ gtso bo med pa ste/ rdul du bshig nas stong pa nyid du gyur pa ni ma yin gyi/ ngo bo nyid kyis stong pa yin pas na/ gzugs stong pa zhes
333a2(mdo 'grel): bya'o/ /gzugs ngo bo nyid kyis stong pa nyid gang yin pa de nyid don dam pa'i stong pa de nyid yin te/ gzugs ngo bo nyid kyis stong pa de las don dam pa'i stong pa gud na med pas na stong pa nyid kyang gzugs zhes bya ste/ don dam
333a3(mdo 'grel): pa'i stong pa de nyid gzugs kyi stong pa'i rang bzhin zhes bya ba'i tha tshig go /gzugs kyi stong pa don dam pa'i stong pa yin par ci mngon zhe na/ 'phags pa blo gros mi zad pas bstan pa las kyang/ byang chub sems dpa' 
333a4(mdo 'grel): chos kyi dbyings la 'jug pa'i ye shes kyi chos kyi dbyings ni sa dang chu dang me dang rlung gi khams yin yang chos kyi dbyings sra ba dang/ rlan pa dang/ dro ba dang/ g.yo ba'i mtshan nyid ni ma yin no/ /chos kyi dbyings dang chos
333a5(mdo 'grel): thams cad mtshungs so/ /de ci'i phyir zhe na/ stong pa nyid du mtshungs zhes bshad de/ de bas na gzugs stong pa nyid don dam pa'i stong pa nyid du rig par bya'o/ /rnam pa gnyis su na gzugs stong pa zhes bya ba la/ gzugs
333a6(mdo 'grel): rnam pa gsum ste/ yongs su brtag pa'i gzugs dang/ rnam par brtags pa'i gzugs dang/ chos nyid kyi gzugs so/ /de la byis pa so so'i skye bo rnams kyis sa la sogs pa sra ba'i mtshan nyid du brtags pa ni yongs
333a7(mdo 'grel): su brtags pa'i gzugs so/ /don dang ldan pa'i rnam par shes pa'i spyod yul gyi gzugs rnam par brtag pa'i gzugs so/ /yongs su brtags pa'i gzugs dang/ rnam par brtags pa'i gzugs dang bral ba de
333b1(mdo 'grel): bzhin nyid kyi mtshan nyid ni chos kyi gzugs te/ chos nyid kyi gzugs de la yongs su brtags pa'i gzugs dang/ rnam par brtags pa'i gzugs med pas na gzugs stong pa'o zhes bya'o/ /chos nyid kyi gzugs stong pa nyid de rnam
333b2(mdo 'grel): par brtags pa dang/ kun brtags kyi gzugs las logs shig na yod pa yin nam snyam pa stong pa nyid gzugs zhes smos te/ chos nyid kyi gzugs stong pa de nyid rnam par brtags pa dang/ kun brtags pa'i gzugs dang
333b3(mdo 'grel): mtshan nyid gcig ces bya ba'i don to/ /gzugs gang yin pa de nyid stong pa nyid do/ /stong pa nyid kyang gzugs so/ /gzugs las stong pa nyid gud na med do zhes bya ba la/ gzugs kyi mtshan nyid kyi stong pa dang/ don dam pa'i
333b4(mdo 'grel): steng pa gnyis tha mi dad de gcig pas na gzugs las stong pa nyid gud na med ces bya ste/ cis tha mi dad ce na/ bsnan pa dang/ phri ba dang bral ba dang/ mdza' gnyis spangs pa'i ngo bo nyid stong pa'i mtshan nyid du tha mi
333b5(mdo 'grel): dad pa'i phyir ro/ /gang gzugs de nyid stong pa zhes bya ba la/ gzugs kyi mtshan nyid gang yin pa stong pa nyid kyi mtshan nyid kyang de yin no zhes bya ba'i tha tshig go /gang stong pa nyid de gzugs so zhes bya ba ni stong pa
333b6(mdo 'grel): nyid kyi mtshan nyid gang yin pa gzugs kyi mtshan nyid kyang de yin na zhes bya ba'i tha tshig go /des ni 'di skad bstan pa yin te/ sems can ma rabs byis par gyur pa rnams thog pa med pa tshun chad skye shi'i 'khor
333b7(mdo 'grel): pa'i nang na lam rgyud lngar 'khor te/ phung po lnga ni 'dris/ khams bco brgyad ni goms pas de dag la chags zhing zhen nas dngos po dang gong bur 'dzin pa dag de bzhin gshegs pas ngo bo nyid kyis stong par bstan
334a1(mdo 'grel): pas gzugs kyi mtshan nyid ni stong par shigs na/ gnyen po stong pa gcig gud na yod par 'dzin pa ni nyan thos zhi ba phyogs gcig gi mya ngan las 'das pa la chags pa'o/ /'di lta ste/ gang gzugs de
334a2(mdo 'grel): stong pa nyid ces bya ba ni gang gzugs la chags pas 'khor ba'i mur ltung ba dang 'bral ba'i gnyen por gsungs so/ /gang stong pa nyid gzugs so zhes bya ba ni nyan thos gang zag la bdag med par chung nas gzugs
334a3(mdo 'grel): stong phar bshig pa'i rjes su stong pa'i mtshan ma skyes te mya ngan las 'das pa'i mur ltung ba'i gnyen por gsungs so/ /gzugs dang stong pa nyid de ni med pas spong bar 'gyur ba yin na/ de la gzugs la mtshan mar
334a4(mdo 'grel): 'dzin pa spang ba'i phyir stong pa nyid bstan na stong pa la mtshan mar 'dzin pa'i sems gcig skyes pas stong pa dang gzugs gnyis rjes su spong ste/ mtshan ma ni mtshan ma gang la dmigs pas kyang de kho na rtogs
334a5(mdo 'grel): par bya ba la sgrib par 'gyur bas stong pa nyid la dngos por 'dzin pa yang mtshan ma yin te/ de yang dper bya na mi mig rab rib can cig 'gron du 'gro ba las lam g.yas rol gyi 'gram na ni tsher ma dang dong
334a6(mdo 'grel): yod/ lam g.yon rol gyi 'gram na ni ngam grog dang g.yang sa yod de/ mi mig skyon med pa zhig gis tshe ma dang dong yod do zhes byas na ni ngam grog dang g.yengs sa'i mur ltung/ ngam grog dang g.yang sa
334a7(mdo 'grel): yod do zhes byas na ni tsher ma dang dong gi mur ltung ba las/ lam dbus ma bde ba nyid ci la yang mi thogs pa bstan to/ /rang gi gnas su phyin par byas so/ /dpe de dang 'dra ste/ rab rib can zhes bya ba ni so
334b1(mdo 'grel): so'i skye bo nyon mongs pa'i sgrib pas bsgribs pa dang/ nyan thos shes bya'i sgrib pas bsgribs pa la bya'o/ /tsher ma dang dor ni gang zag gzugs la sogs pa'i mtshan ma la chags pa ste/ 'khor ba'i mur ltung ba'o/ /ngam grog dang
334b2(mdo 'grel): g.yang sa ni nyon thos mya ngan las 'das pa la chags pa ste stong pa'i mur ltung ba'o/ /mig can gyi skyes bu ni de bzhin gshegs pa ste/ shes rab kyi spyan gsal bas gzugs ngo bo nyid kyis stong par gzigs pas na skye shi
334b3(mdo 'grel): sgyu ma dang 'dra ba'i phyir 'khor ba yang mi spong/ khams gsum rmi lam dang 'dra bas na mya ngan las 'das pa'i yon tan yang mi tshol te/ lam dbu ma mtshan ma med pa dang/ smon pa med pa dang/ stong pa nyid kyis lam du
334b4(mdo 'grel): zhugs pas na mi gnas pa'i mya ngan las 'das pa'i gnas su phyin to/ /de bas na mtshan mar 'dzin pa ni g.yang sa ste skyon yin no zhes bstan pa'i phyir yod pa dang/ med pa gang yang mtshan mar mi gzung bar bya'o/
334b5(mdo 'grel): de bzhin du tshor ba dang/ 'du shes dang 'du byed dang/ rnam par shes pa stong pa'o zhes bya ba la de skad ces bya ste/ gong du phung po lnga po stong par blta zhes bya ba la/ gzugs kyi stong pa smos te/ gzugs stong par bstan
334b6(mdo 'grel): pa dang/ stong pa dang gzugs tha mi dad par bstan pa'i tshig zur smos pa de bshad pa rnam pa gsum dang sbyar bas rnam pa drug tu 'gyur ba la/ bshad pa rnam pa gsum ni dang por rang bzhin gyis stong ste gcig par
334b7(mdo 'grel): bshad pa dang/ rab tu btags pa rnam pa gsum dang sbyar te ro gcig par bshad pa dang/ tha mar 'khor ba'i so so skye bo dngos po'i mdza' la gnas pa dang/ nyan thos mya ngan las 'das pa stong pa'i mdza' la gnas pa
335a1(mdo 'grel): de gnyis spangs te/ dbu ma'i lam du 'jug pa bsgrubs te/ gsum po re re la yang gzugs stong pa stong pa nyid gzugs zhes pa phrugs re re sbyar ba dang drug tu 'gyur ba bzhin du phung po lnga 'am
335a2(mdo 'grel): bzhi la yang tshul 'dis bshad do/ /phan tshun ston pa rnam pa lngas bshad pa de bzhin du lhag ma tshor ba dang/ 'du shes dang/ 'du byed dang/ rnam par shes pa rnams la yang phan tshun stong pa rnam pa lngas bshad
335a3(mdo 'grel): par bya'o/ /chos de rnams ni rang gi sems kyi rgyud yin la/ sems ni gzugs med pa stong pa nyid kyi mtshan nyid du bag chags rnam par smin nas gzugs kyi phung po de la brten to/ /de yang dper na snod stong pa dang
335a4(mdo 'grel): 'dra ste snod la brten to/ /snod de bshig na brten pa'i gnas med de/ stong pa chen po dang tha mi dad do/ /de dang 'dra ste 'di gzugs kyi phung po stong par brtags pas sems kyi phung po yang gnas med de/ don dam pa
335a5(mdo 'grel): chos kyi dbyings dang tha mi dad do/ /phung po lnga rang bzhin gyis stong pa yin par cis mngon zhe na/ de yang 'phags pa blo gros mi zad pas bstan pa las bshad pa/ gzugs kyi phung po ni dbu ba'i gong bu dang 'dra ste/
335a6(mdo 'grel): gzung zhing bcang mi bzod pa'o/ /tshor ba'i phung po ni chu'i chu bur dang 'dra ste/ skad cig pas mi rtag pa'o/ /'du shes kyi phung po ni smig rgyu dang 'dra ste/ sred pa'i skom pas ni nor par 'dzin pa'i phyir ro/ /'du byed kyi
335a7(mdo 'grel): phung po ni chu skyes kyi ldum bu dang 'dra ste/ bshig na snying po med pa'o// //rnam par shes pa'i phung po ni rmi lam dang 'dra ste/ 'khrul par 'dzin pa'o/ /de bas na phung po lnga ni bdag ma
335b1(mdo 'grel): yin/ gang zag ma yin/ sems can ma yin/ slog ma yin/ gso ba ma yin/ skyes bu ma yin te/ phung po lnga'i rang bzhin gyis 'di lta bu ma yin te/ phung po lnga'i rang bzhin gyis 'di lta bu ste/ bdag dang bdag gis stong pa'o/ /ma
335b2(mdo 'grel): skyes pa'o/ /ma byung ba'o/ /med pa'o/ /nam mkha' i dbyings so/ /'dus ma byas so/ /rang bzhin gyis mya ngan las 'das pa'o zhes bshad do/ /de ltar phyir rol gyi chen po bzhi stong par shes pas gzugs stong pa yin no/ /nang gi sems
335b3(mdo 'grel): bzhi stong par shes pas ni stong pas stong pa zhes bya ste/ gzugs dang stong pa gcig pa'i mtshan ma spangs pas/ gzung ba dang 'dzin pa gnyis dang bral bas rnam par grol ba'i sku zhes bya'o/ /'di ni shes rab kyi spyod yul te/
335b4(mdo 'grel): spyod yul mi shes na bsgom du mi rung bas rnal 'byor bsgom du gzhug pa'i phyir bshad pa'o/ /shA ri'i bu de ltar zhes bya ba ni gong du bshad pa ltar na'o/ /chos thams cad ni stong pa nyid ces bya ba la/ chos thams cad ces bya
335b5(mdo 'grel): ba ni phung po la brten pa ste/ dbang po dang/ yul dang/ khams dang/ skye mched dang/ rten cing 'brel par 'byung ba la sogs pa la bya ste/ phung po lnga po de stong par rtogs pas na de'i yan lag rnams kyang stong pa'i mtshan
335b6(mdo 'grel): nyid du rig par bya'o/ /dper na lus kyi gtso bo stong par rtogs na rkang lag la sogs pa zhar gyis rig par bya'o/ /mtshan nyid med pa zhes bya ba la/ chos thams cad ni mtshan ma dang mtshan ma las 'das pas na
335b7(mdo 'grel): mtshan nyid med pa zhes bya'o/ /ma skyes pa/ ma 'gags pa zhes bya ba la/ sngon med pa las phyis yod pa ni skyes pa zhes bya'o/ /sngon yod pa las phyis med par gyur pa ni 'gags pa zhes bya'o/ /sangs rgyas kyi ngo bo
336a1(mdo 'grel): nyid chos kyi dbyings don dam pa stong pa nyid 'di ni thog ma'i mdza' med pas na tha ma'i mdza' mi snyed do/ de'i phyir ma skyes pa dang/ ma 'gogs pa zhes bya'o/ /sems can lam rgyud lnga'i nang na 'khor
336a2(mdo 'grel): ba'i tshe yang/ sangs rgyas kyi ngo bo nyid la dri ma can du gyur pa med pas rnam par dag pa zhes bya'o/ /bla na med par yang dag par rdzogs pa'i byang chub tu sangs rgyas kyang sangs rgyas kyi ngo bo nyid las lhag par
336a3(mdo 'grel): rnam par dag pa med pas/ rnam par dag pa med pa zhes bya'o/ /grog mo dang spur bu'i lus su gyur kyang sangs rgyas kyi ngo bo nyid la chung ngur gyur pa med pas bri ba med pa zhes bya'o/ /chos kyi skur gyur
336a4(mdo 'grel): kyang 'phel ba med pas na gang ba med pa ste/ ci'i phyir zhe na/ bsam zhing brjod pa las 'das te dpag pas mi khyab pa'i phyir ro/ /rnam pa gnyis su na chos kyi dbyings de las dang nyon mongs pas ma skyes
336a5(mdo 'grel): pas na ma skyes pa'o/ /ma skyes na 'jig pa med pas ma 'gags pa'o/ /chos kyi dbyings rang bzhin gyis rnam par dag pas na rnam par dag pa med pa'i phyir rnam par dag pa med pa'o/ /rang bzhin gyis rnam
336a6(mdo 'grel): par dag pa yin yang/ blo bur gyi nyon mongs pa rnam par dag par mi 'gyur ba yang ma yin pas na rnam par dag pa'o/ /kun nas nyon mongs pa'i phyogs spangs pas na/ chos kyi dbyings la bri ba med pas na bri ba med pa'o/
336a7(mdo 'grel): rnam par byang ba 'phel ba'i dus na chos dbyings la 'phel ba med pas na 'phel ba med pa'o/ /gong du phung po lnga so sor phye ste stong par bstan pa las yang sems la mtshan mar rtog pa phung po lnga stong pa yin na/
336b1(mdo 'grel): stong pa la ni dbyer med pas gzugs la sogs pa'i ming du yang gdags pa mi rigs so zhes ming la rtog pa'i mtshan ma bsal bar bya ba'i phyir/ de ltar na stong pa nyid ni gzugs ma yin/ tshor ba ma yin zhes bya ba la sogs pa smos so/ /phung
336b2(mdo 'grel): po lnga ngo bo nyid kyis stong pa ste/ ming dang gdags pa las 'das pa dbyer med pa'i mtshan nyid yin pas/ gzugs la sogs par btags pa'i mtshan mar yang yod pa ma yin pa'i phyir gzugs ma yin/ tshor ba ma yin zhes bya
336b3(mdo 'grel): ste/ gzugs med tshor ba med ces bya ba'i tha tshig go /yang na stong pa nyid la ming du gzugs zhes kyang mi brjod/ tshor ba zhes kyang mi brjod ces bya ba'i tha tshig go /mig ma yin/ rna ba ma yin/ sna ma yin/ lce ma yin/ lus
336b4(mdo 'grel): ma yin/ yid ma yin zhes bya ba la/ de la 'di skad ces bya ste/ 'di ni dbang po drug ste/ dbang po drug kyang phung po lnga la brten pas phung po lnga med na/ dbang po drug kyang phung po lnga las gzhan ma yin pa'i phyir zhes bya'o/ /
336b5(mdo 'grel): gzugs ma yin/ sgra ma yin/ dri ma yin/ ro ma yin/ reg ma yin/ chos ma yin zhes bya ba la/ 'di skad ces bya ste/ 'di ni yul drug ste/ ma rig pa'i dbang las bag chags rnam par smin te/ 'dus byas kyi 'bras bur
336b6(mdo 'grel): grub pa la bslang pa'i sems kyis yod par 'dzin te/ don dam par ni ngo bo nyid kyis stong pa yin pa'i phyir med ces bya'o/ /mig gi khams ma yin pa nas yid kyi khams ma yin pa zhes bya ba la/ 'di skad ces bya ste/
336b7(mdo 'grel): 'di ni khams bco brgyad de nang gi dbang po drug med pas na rnam par shes pa drug gi rten med pa'i phyir/ phyi'i yul drug med pas na rnam par shes pa drug gi gnas med de/ 'ba' zhig mi 'byung bas rnam par shes
337a1(mdo 'grel): pa drug kyang med pa yin pa'i phyir na/ de'i phyir khams bco brgyad kyang med pa zhes bya'o/ /ma rig pa ma yin/ ma rig pa zad pa ma yin/ rga shi ma yin/ rga shi zad pa ma yin zhes bya ba la/ 'di skad ces bya ste/ 'di
337a2(mdo 'grel): ni rang sangs rgyas kyi theg pa la zhugs pa'i spyod yul te/ ma rig pa glengs nas rga shi'i bar du bstan pa ni mdor gsungs te/ ma rig pa'i rkyen gyis 'du byed nas/ rnam par shes pa/ ming dang gzugs/ skye mched drug
337a3(mdo 'grel): reg pa/ tshor ba/ sred pa/ len pa/ srid pa/ skye ba/ rga shi'i bar du blta'o/ /ma rig pa zhes bya ba ni bdag tu lta bas las 'byung ngo/ /bdag tu 'dzin pa ni dngos po med pa las 'byung ste/ de bas na ma rig pa yang
337a4(mdo 'grel): dngos po med pa'o/ /de yang dper na/ khyim mun nag yun ring por 'dug pa la/ sgron ma gcig byung bas skad cig tu med par 'gyur te/ med pa de'i dngos por yang mi snang ngo/ /'di lta ste/ sems can thog ma
337a5(mdo 'grel): med pa tshun chad kyi ma rig pa'i mun pa stug po la/ shes rab kyi sgron mas brtags pas skad cig tu med par gyur to/ /med pa de'i dngos po yang mi snang ngo/ /rig pa zhes bya ba yang ma rig pa'i zla las btags
337a6(mdo 'grel): ba tsam du zad de/ ma rig pa med pas rig pa'i ming yang mi 'grub pas na ma rig pa yang ma yin/ ma rig pa zad pa yang ma yin zhes bya'o/ /ma rig pa'i dngos po nyid med pas na ma rig pa med pa'o/ /med
337a7(mdo 'grel): pa'i dngos po ltar mi snang bas na zad pa yang med ces bya'o/ /sdug bsngal ba dang/ kun 'byung ba dang/ 'gog pa dang lam ma yin zhes bya ba la/ 'di skad ces bya ste/ 'di ni nyan thos kyi theg pa la zhugs pa'i
337b1(mdo 'grel): spyod yul te/ bden pa bzhi zhes bya'o/ /bden pa la rnam pa gsum ste/ 'jig rten dang/ 'jig rten las 'das pa dang/ don dam pa'i 'di/ /rten las 'das pa'i bden pa'o/ /de la 'jig rten gyi bden pa ni phung po lnga la kun 'byung ba pa dang/
337b2(mdo 'grel): rga shi'i sdug bsngal du shes pa'o/ /'jig rten las 'das pa'i bden pa ni sdug bsngal dang/ kun 'byung dang/ 'gog pa dang/ lam du shes pa'o/ /'jig rten las 'das pa 'phags pa'i bden pa ni phung po lnga la skye ba med par shes pa
337b3(mdo 'grel): ni/ sdug bsngal gyi bden pa shes pa'o/ /gang gis srid pa 'joms pa ni kun 'byung gi bden pa shes pa'o/ /ma rig pa dang/ bag la nyal ba rnams ngo bo nyid kyis med par shes pa ni 'gog pa'i bden pa shes pa'o/ /chos mnyam pa
337b4(mdo 'grel): nyid du red pas thams cad la sgro mi 'dogs pa de ni lam gyi bden pa shes pa zhes bya'o/ /de ltar bden pa rnams kyang don dam par na ngo bo nyid kyis med pas na med pa zhes bya'o/ /bden pa rnams ngo bo nyid kyis med par ci
337b5(mdo 'grel): mngon zhe na/ 'phags pa blo gros mi zad pa'i mdo las bshad pa/ byang chub sems dpa' bden pa la mkhas pa gang zhe na/ phung po 'di ni sdug bsngal ba ste/ gang gis sdug bsngal gyi mtshan ma stong pa nyid du ji lta ba
337b6(mdo 'grel): bzhin du rtogs pa de ni sdug bsngal 'phags pa'i bden pa zhes bya'o/ /gang phung po lnga sred pa'i rgyu dang lta ba'i rgyu ni kun 'byung ste/ gang gis sred pa'i rgyu dang/ lta ba'i rgyu de dag mi len cing sgro mi 'dogs pa de ni kun
337b7(mdo 'grel): 'byung 'phags pa'i bden pa zhes bya'o/ /gang phung po sngon gyi mthar yang mi 'byung/ phyi ma'i mthar yang mi 'am?/ da ltar yang mi gnas par shes pa ni 'gog pa 'phags pa'i bden pa zhes bya'o/ /gang mi gnyis pa'i ye
338a1(mdo 'grel): shes la mnyam par gzhag nas bden pa bzhi stong pa nyid du shes pa de ni/ lam 'phags pa'i bden pa zhes bshad do/ /ye shes ma yin thob pa ma yin/ ma thob pa yang ma yin zhes bya ba la/ de la 'di skad ces
338a2(mdo 'grel): bya ste/ 'di ni byang chub sems dpa' i theg pa chen po la zhugs pa'i spyod yul lo/ /de nyon mongs pa'i sgrib pa dang/ shes bya'i sgrib pa gnyis spang ba'i ye shes gnyis su med pa'i ye shes zhes bya ste/ don dam par ye shes ma
338a3(mdo 'grel): yin pas na ye shes de med ces bya'o/ /thob ces bya ba ni sngon med pa las thob pa'o/ /thob pa yod na stong pa yang yod la/ 'bras bu yod na 'jig par 'gyur bas na sangs rgyas kyi ngo bo nyid ni/ sems can kun la mnyam
338a4(mdo 'grel): par gnas pa de ni thog mar yang stong tha mar yang thob pa med de/ sa bcu'i rim pa smos pa yang kun gzhi rnam par shes pa la ma rig pa'i bag chags rims kyis spyad ba tsam du zad de/ ma rig pa'i bag chags byad
338a5(mdo 'grel): nas sangs rgyas kyi ye shes me long dang 'dra ba'i chos kyi dbyings la ni thob pa dang/ ma thob pa zhes gdags su med pas na thob pa yang med/ ma thob pa yang med ces bya'o/ /de bas na shes rab kyi pha rol tu phyin pa bdun brgya
338a6(mdo 'grel): pa las kyang/ mtshan ma thams cad la mi spyod pa de ni shes rab kyi pha rol tu phyin pa la spyod pa'o/ /ci yang thob pa med pa ni bla na med pa'i byang chub thob pa'o zhes gsungs so/ /'di ni shes rab kyi pha rol tu phyin pa'i yon tan
338a7(mdo 'grel): te/ rnal 'byor pa bla na med pa'i byang chub ni stong pa nyid kyi rang bzhin yin mod kyi/ 'on kyang pha rol tu phyin pa'i 'bras bu med pa yang ma yin te/ yod do zhes spro ba bskyed pa'i phyir yon tan bshad do/ /shA ri'i bu
338b1(mdo 'grel): de lta bas na byang chub sems dpa' thob pa med pas shes rab kyi pha rol tu phyin pa la gnas shing brten te zhes bya ba la/ 'di skad ces bya ste/ de lta bas na zhes bya ba ni gong du bshad pa ltar na'o/ /thob pa med pa zhes bya ba ni bla na med pa
338b2(mdo 'grel): yang dag par rdzogs pa'i byang chub kyi 'bras bu thob pa med pa'i phyir ro/ /shes rab kyi pha rol tu phyin pa la gnas shing brten te zhes bya ba ni mtshan ma thams cad la mi gnas so/ /sems kyi sgrib pa med ces bya ba ni nang gi bag chags
338b3(mdo 'grel): dang/ phyi'i mtshan ma thams cad spangs te med pa'i phyir ro/ /skrag pa med pa zhes bya ba la/ de ltar sems kyi sgrib pa med pas na 'khor ba dang/ ngan song du skye ba'i 'jigs pa dang/ chos zab mo skye ba dang 'gag pa med pa'i don la
338b4(mdo 'grel): 'jigs pa med pa'i phyir ro/ /phyin ci log las shin tu 'das pa zhes bya ba la/ kun gzhi rnam par shes pa la ma rig pa'i bag chags kyis phyi rol yul dngos po med pa la rnam pa sna tshogs su lta ba ni phyin ci log ces bya ste/ de la
338b5(mdo 'grel): gang zag dang chos la bdag med par chung nas nyon mongs pa dang/ shes bya'i sgrib pa sprangs nas phyin ci log las 'das pa'o/ /mya ngan las 'das par phyin ces bya ba la/ ma rig pa ni nyon mongs pa kun gyi gzhi ste/ rten 'brel yan
338b6(mdo 'grel): lag bcu gnyis kyi nang na yang 'khor ba'i rgyur 'gyur bas na mdza' nas sdug bsngal gyi phung po 'ba' zhig kyang 'dus par 'gyur ro zhes gsungs so/ /ma rig pa med par shes na sdug bsngal ba dang/ nyon mongs pa kun kyang med par 'gyur
338b7(mdo 'grel): ro/ /de bas na mya ngan las 'das par phyin ces bya'o/ /'di ni shes rab kyi pha rol tu phyin pa'i 'bras bu ste/ 'bras bu med na spyad pa yang don med pa'i phyir 'bras bu bshad do/ /dus gsum du rnam par bzhugs pa'i sangs
339a1(mdo 'grel): rgyas thams cad shes rab kyi pha rol tu phyin pa la brten nas zhes bya ba la/ 'di skad ces bya ste/ dus ni 'das pa dang/ ma 'ongs pa dang/ da ltar gyi dus tha dad pa rnams so/ /bzhugs pa ni dus gsum du gshegs
339a2(mdo 'grel): pa rnams so/ /sangs rgyas zhes bya ba ni khams gsum gyi 'khor ba'i bslad pa las shes rab kyi mig thob pas sangs rgyas zhes bya ste/ don du na chos kyi skur gyur nas shes rab dang/ ye shes dang/ ting nge 'dzin dang/ mtshan dang
339a3(mdo 'grel): dpe byad dang/ ma 'dres pa'i chos la sogs pa ste/ yon tan grangs med pa phun sum tshogs pa de ni sangs rgyas zhes bya'o/ /shes rab kyi pha rol tu phyin pa brten ces bya ba ni mtshan ma thams cad med pa la gnas
339a4(mdo 'grel): pas so/ /dus gsum gyi sangs rgyas thams cad kyang mtshungs par shes rab kyi pha rol tu phyin pa las byung bas na shes rab kyi pha rol tu phyin pa 'di sangs rgyas thams cad kyi yum zhes bya'o/ /bla na med pa yang
339a5(mdo 'grel): dag par rdzogs pa'i byang chub tu sangs rgyas so zhes bya ba ni/ 'di skad ces bya ste/ bla na med ces bya ba ni khams gsum las 'das pa'o/ /yang dag par rdzogs pa zhes bya ba ni/ de bzhin nyid ma nor ba'i chos kyi
339a6(mdo 'grel): mthar thug pa'o/ /byang chub ces bya ba ni de bzhin nyid ma nor ba'i chos kyi dbyings so/ /sangs rgyas so zhes bya ba ni shes rab kyi pha rol tu phyin pa la rnam par mi rtog pa'i tshul gyis spyad nas mngon par sangs rgyas
339a7(mdo 'grel): te/ 'das pa'i sangs rgyas rnams dang yang mi 'dra ba med pa dang/ yon tan mtshungs pa la bya'o/ /'di ni shes rab kyi gzungs te/ rnam par mi ltung bar bya ba'i phyir smos so/ /de bas na bden te ma nor ba zhes
339b1(mdo 'grel): bya ba la/ 'di skad ces bya ste/ tshig gis smra ba med pas smon pa med pas de dag gis bden pa'o/ /lus kyi spyod pa med pas mtshan ma med pa ste/ lus kyi bden pa'o/ /sems kyi bsam pa med pas stong pa nyid las yid kyi bden pa ste/
339b2(mdo 'grel): da ltar 'phags pa'i rnam par thar pa'i sgo gsum dang yang mi 'gal la/ shes rab kyi pha rol tu phyin pa sems kyi mtshan ma thams cad bsal nas don dam par/ cig car 'jug pa'i sgo rnam par mi rtog pa'i don dang
339b3(mdo 'grel): mthun pas na bden ta ma nor ba'o/ /nang gi rnam par shes pa'i bag chags kun sel bas na shes rab kyi pha rol tu phyin pa'i sngags so/ /phyi'i mtshan ma thams cad ngo bo nyid kyis shes shing sel bas rig pa chen po'i sngags so//
339b4(mdo 'grel): phyi nang gnyis ka'i mtshan ma thams cad sel bas bla na med pa'i sngags so/ /sangs rgyas kyi 'bras bu grub par byed pas na mi mnyam pa dang mnyam pa'i sngags so/ /ngan song thams cad spongs zhing sems can gyi don byed pas na/
339b5(mdo 'grel): sdug bsngal thams cad zhi par byed pa'i sngags so/ /shes par bya ste zhes bya ba la/ 'di skad ces bya ste/ shes rab kyi pha rol tu phyin pa 'di sangs rgyas su phyin par byed pa'i rgyur shes par bya zhes bya ba'i tha tshig go/ shes rab kyi
339b6(mdo 'grel): pha rol tu phyin pa'i sngags smras pa/ tadya thA/ ga te ga te/ pa ra ga te/ pa ra saM ga te/ bo d+hi swAhA/ shes rab kyi pha rol tu phyin pa'i sngags 'di ni/ 'jig rten dang 'jig rten las 'das pa'i bsod nams kyi rgyur 'gyur te/ 'jig
339b7(mdo 'grel): rten pa'i bsod nams ni don gyis nyon mongs pa dang/ bdud dang/ bgegs kyis mi tshugs shing srung nus pa'o/ /'jig rten las 'das pa'i bsod nams ni gzungs 'di la brten pas shes rab dang ye shes kyi rgyur
340a1(mdo 'grel): 'gyur ba'o/ /de nas bcom ldan 'das kyis kyang ting nge 'dzin de las bzhengs te zhes bya ba la/ 'di skad ces bya ste/ de bzhin gshegs pa nyag gcig ma gtogs par/ shes rab kyi pha rol tu phyin pa'i don bshad cing
340a2(mdo 'grel): mnyan par gzhan gyis mi nus pas/ 'phags pa spyan ras gzigs dbang pos bshad pa dang/ shA ri'i bus mnyan pa yang ting nge 'dzin de'i byin rlabs yin te/ bshad pa dang mnyan pa'i bya ba byas pas na ting nge 'dzin de las
340a3(mdo 'grel): bzhengs so/ /rgyu rnam par dag pa dang/ 'bras bu rnam par dag pa la gzigs nas/ bcom ldan 'das kyis 'phags pa spyan ras gzigs kyi dbang po la legs so zhes bya ba byin no/ /sangs rgyas kyis rgyu dang 'bras bu rnam
340a4(mdo 'grel): par dag pa la gzigs nas legs so/ zhes bya ba byin nas/ lha dang mi la sogs pa yang/ bcom ldan 'das kyis gsungs pa la mngon par dga' ste rjes su yi rang ngo/ /shes rab kyi pha rol tu phyin pa'i snying po rgya
340a5(mdo 'grel): cher 'grel pa prashAsta se nas mdzad pa rdzogs so// //shes rab kyi pha rol tu phyin pa'i snying po'i 'grel pa ka ma la shI las mdzad pa bzhugs so// //rgya gar skad du/ pradz+nyA pA ra mi tA h+ri da ya nA ma TI kA/ bod skad du/ shes
340a6(mdo 'grel): rab kyi pha rol tu phyin pa'i snying po zhes bya ba'i 'grel pa/ bcom ldan 'das 'phags ma shes rab kyi pha rol tu phyin pa la phyag 'tshal lo/ /sangs rgyas kun gyi yum gcig pu/ /shes rab pha rol phyin ba tung nas//
340a7(mdo 'grel): snying po yi ni 'grel pa 'di/ /don gnyer rtogs par bya phyir byas/ /bcom ldan 'das 'phags pa shes rab kyi pha rol tu phyin pa gsungs pa na/ dbang por pa 'brid tha ma'i 'khor rnam pa gsum ste dge slong dang/
340b1(mdo 'grel): byang chub sems dpa' dang/ 'dod pa dang gzugs na spyod pa lha'i dbang po brgya byin la sogs pa nyi khri dang/ stong gsum gyi stong chen po'i sangs rgyas kyi zhing khams na gnas pa'i brgya byin la sogs pa la don rnam pa brgyad gsungs
340b2(mdo 'grel): te/ rnam pa thams cad mkhyen pa nyid nas brtsams nas sku gsum 'chad pa'i chos kyi sku'i bar du'o/ /de yang lam lnga'i rang bzhin te/ lam lnga yang tshogs dang/ sbyor ba dang mthong ba dang/ sgom pa dang/ mi slob pa zhes bya'o//
340b3(mdo 'grel): de la dang po ni dran pa nye bar gzhag pa nas rdzu 'phrul gyi rkang pa'i mthar thug pa'o/ /gnyis pa ni dbang dang stobs so/ /gsum pa ni byang chub kyi yan lag go /bzhi pa ni 'phags pa'i lam yan lag go /lnga pa ni chos dang longs
340b4(mdo 'grel): spyod rdzogs pa dang sprul pa zhes bya ba stobs bcu la sogs pa'o/ /de la rnam pa thams cad mkhyen pa nyid kyi sems bskyed pa nyi shu rtsa gnyis bstan pa tsam gyi rnam par dbye ba gcig gis dbang po rab kyi byang chub sems
340b5(mdo 'grel): dpa' i 'khor gyis lam lnga'i brjod par bya ba'i shes rab kyi pha rol tu phyin pa rtogs pa'o/ /dbang po 'bring dang tha ma rnams la gdams ngag nas ?? tshogs dang nges par 'byung ba dang bcas pa mthar thug par? bstan to/ /de
340b6(mdo 'grel): ltar rnam pa bcu ni rnam pa thams cad mkhyen pa nyid de/ dbang po rab dang 'brid dang tha ma'i byang chub sems dpa' i 'khor gyi yul de'i don du yin no/ /slar yang 'dod pa dang gzugs na spyod pa'i lha'i 'khor lo? la
340b7(mdo 'grel): shes pa dang gzhi shes pa bstan to/ /stong gsum gyi stong chen po'i sangs rgyas kyi zhing khams na gnas pa'i lha'i 'khor rnams la rnam pa kun mngon par rdzogs pa nas brtsams nas chos kyi sku'i bar du bstan to//
341a1(mdo 'grel): de la shin tu rgyas par bstan pa ni bcom ldan 'das ma stong phrag brgya pa las byang chub sems dpa' bzang skyong dang rin chen 'byung gnas la sogs pa dbang po rab kyi rab la sems bskyed pa nyi shu rtsa gnyis
341a2(mdo 'grel): la sogs pa gzhung ma lus pa bshad pa dang/ 'bring du bshad pa'i stong phrag nyi shu lnga pa las bshad pa yin la/ mdor bsdus pa brgyad stong pa na ni med de/ de yang 'grel pa mdzad pa rnams kyis ni rab 'byor byang
341a3(mdo 'grel): chub sems dpa' sems dpa' chen po rnams kyis shes rab kyis pha rol tu phyin pa las brtsams te/ ci nas byang chub sems dpa' sems dpa' chen po rnams shes rab kyi pha rol tu phyin pa la nges par 'byung
341a4(mdo 'grel): bar 'gyur ba de bzhin du khyod spobs par byos shig ces bya ba 'dis ni byang chub sems dpa' i tshig gis byang chub tu sems bskyed pa nyi shu rtsa gnyis bshad pas sdud pa po'i skyon bsal bar bzhed pa yin no/ /'dir yang shes rab kyi pha
341a5(mdo 'grel): rol tu phyin pa gsum gyi mdor bsdus pa'i gzhung de las rnam pa lnga'i bdag nyid rnam pa brgyad kyi don gsungs pa yin no/ /de la thog mar bstan par bya ba'i dus dang/ ston pa dang/ gnas dang/
341a6(mdo 'grel): 'khor dang/ chos te/ phun sum tshogs pa rnam pa lnga'i gleng gzhi'i ngag gis mtshams sbyor ba bstan to/ /zab mo snang ba'i tshig gis bsod nams dang ye shes 'brel bar bstan te/ de yang sgyu ma lta bu'i rang bzhin yin
341a7(mdo 'grel): pas dngos po med pa las snang ba'i phyir ro/ /'dir bcom ldan 'das 'phags pa spyan ras gzigs dbang phyug 'jig rten las 'das pa'i rjes la thob pa'i ye shes kyis chos kyi rnam grangs la lta pa'i rjes thogs la/
341b1(mdo 'grel): sha radwA ti'i bus 'khor rnam pa gsum gyis rtogs par bya ba'i phyir sangs rgyas kyis byin gyis brlabs kyis sangs rgyas kyi sprul pa spyan ras gzigs dbang phyug la ji ltar bslab par bya zhes smras pa dang/ 'dri ba'i bsam
341b2(mdo 'grel): pa ni bslab pa'i nan tan du bya ba'o/ /nan gtan du bya ba ni nges pa'o/ /de yang tshad mas so/ /tshad ma yang gnyis yin la/ tshu rol mthong ba'i mngon sum gyis dngos po dang dngos po med pa la dmigs pas nyams par byas pa ji
341b3(mdo 'grel): lta ba bzhin du yongs su ma shes pa'i phyir dang/ rjes su dpag pa yang de sngon du 'gro ba can yin pa'i phyir ro/ /gzhan yang tshad ma med pas the tshom dang ldan par 'gyur ba dang/ sha radwA ti'i bus 'phags pa spyan ras gzigs dbang
341b4(mdo 'grel): phyug la dris pa dang/ 'phags pa spyan ras gzigs dbang phyug la yang/ yang dag par rdzogs pa'i sangs rgyas kyis byin gyis brlabs nas dngos po dang dngos po med pas stong pa'i ngo bo sgyu ma lta bu la brten te 'di'i dri ba
341b5(mdo 'grel): dang lan byung ba yin no/ /lam rnam pa lnga bstan pa'i phyir 'di lta ste/ phung po lnga po de dag ngo bo nyid kyis stong pa'o zhes bya ba nas brtsams nas/ bla na med pa yang dag par rdzogs pa'i byang chub tu mngon par rdzogs par
341b6(mdo 'grel): sangs rgyas so zhes bya ba'i bar du'o/ /de'i lan gyi don ni sha radwa ti'i bu byang chub sems dpa' i 'khor rnam pa gsum gyis don dam pa'i bden pa'i yul la rjes su dpag pa'i shes pas brlab par bya'o/ /mngon sum
341b7(mdo 'grel): gyis ni ma yin te/ tshu rol mthong ba'i mngon sum gyi yul ma yin pa'i phyir dang/ de'i yul la tshad ma med pa'i phyir dang/ nus pa'ang med pa'i phyir ro/ /rnal 'byor gyi mngon sum ni brlabs zin pa'i phyir dang/
342a1(mdo 'grel): bslabs pa la dgos pa med pa'i phyir ro/ /don dam pa la rjes su dpag pa'i shes pas bslab par bya'o/ /'dir ni rjes su dpag pa'i shes pas rgyu ma lta bu'i stong pa nyid kyi shes rab kyi pha rol tu phyin pa nges
342a2(mdo 'grel): par bya'o/ /ji ltar shes bya dang shes par gsungs pa'i phung po gang yin pa 'di la dge slong gi dge 'dun dang/ byang chub sems dpa' dang/ lha'i tshogs rnams kyis rgyu'i ngo bo'am 'bras bu'i bdag nyid yin/ re shig don dam pa
342a3(mdo 'grel): rgyu dang 'brel pas skye ba ni ma yin te/ rang dang gzhan dang gnyis ka dang gnyis ka ma yin pas rnam par dpyad na mi rigs pa'i phyir ro/ /'bras bu yang yod pa dang med pa skye ba mi 'thad pas so/ /de la 'di ltar phung po
342a4(mdo 'grel): lnga po de dag kyang rang bzhin gyis stong bar zhes bya ba nas brtsams nas/ rnam par shes pa stong pa'o zhes bya ba'i bar 'dis ni tshogs dang/ sbyor ba'i lam bstan to/ /shA ri'i bu de ltar zhes bya ba nas/ gang ba med pa'o zhes
342a5(mdo 'grel): bya ba'i bar du tshig rnam pa bcad kyis bdag nyid kyis bar chad med pa'i lam/ rnam par grol ba'i lam gyi rang bzhin mthong ba'i lam bstan to/ /shA ri'i bu de lta bas na zhes bya ba nas/ ma thob pa med do zhes bya ba'i
342a6(mdo 'grel): bar gyis bsgom pa'i lam bstan to/ /shA ri'i bu de lta bas na zhes bya ba nas brten nas zhes bya ba'i bar gyis rdo rje lta bu'i ting nge 'dzin/ mi slob pa'i las kyi sbyor ba'i rnam pa la lam dang po gcig bstan to/ /sems la
342a7(mdo 'grel): dmigs pa med pa 'dis phyin ci log las shin tu 'das so zhes bya bas dngos gzhi'i mtshan nyid gnyis pa'o/ /mya ngan las 'das pa'i mthar phyin to/ /zhes bya ba nas/ bla na med pa yang dag par rdzogs pa'i byang
342b1(mdo 'grel): chub mngon par rdzogs par sangs rgyas so zhes bya bas/ rjes la thob pas longs spyod rdzogs pa dang/ sprul pa'i sku'i mtshan nyid gsum pa'o/ /de lta bas na shes par bya ste/ zhes bya bas lam rnam pa lnga po de dag sngags kyi tshig rnam pa lngas
342b2(mdo 'grel): phan yon gyis sgo nas bstan to/ /lam rnam pa lnga po de dag shes rab kyi pha rol tu phyin pa'i don yin no/ 'di yang 'phags pa thogs med kyis gsungs te 'di lta ste/ go cha ni pha rol tu phyin pa rnam pa drug gi mtshan nyid de tshogs
342b3(mdo 'grel): kyi lam mo/ /'jug pa'i bya ba ni drod dang/ rtse mo dang/ bzod pa ste/ sbyor ba'i lam gyi rang bzhin no/ /tshogs bcu bdun las/ bco lnga ni 'jig rten chos kyi mchog gis bsdus te/ sbyor ba'i lam gyis gzung ba yin la/ sa'i tshogs
342b4(mdo 'grel): dang/ gnyen po'i tshogs dang/ mthong ba'i lam dang/ bsgom pa'i lam ste/ nges par 'byung ba brgyad ni rdo rje lta bu'i ting nge 'dzin te/ skad cig ma cig la mngon par byang chub pa ni mi slob pa'i lam mo/ /dge slong de dag dang
342b5(mdo 'grel): zhes bya ba nas 'khor thams cad kyi mthar thug pas 'jug bsdu ba bstan to/ /shes rab kyi pha rol tu phyin pa'i snying po'i 'grel pa/ slob dpon ka ma la shI las mdzad pa/ rdzogs so// //rgya gar gyi mkhan po ku ma ra
342b6(mdo 'grel): shi pa tra dang/ bod kyi lo tsA ba 'phags pa shes rab kyis bsgyur cing zhus te gtan la phab pa'o// //shes rab snying po'i rnam par bshad pa jo bo rjes mdzad pa'o// //shes rab kyi pha rol tu phyin pa la phyag 'tshal lo/ /bde bar
342b7(mdo 'grel): gshegs pas gsungs pa'i chos kyi 'khor lo gnyis pa'i don thams cad bsdu na gnyis te/ mngon par rtogs pa'i don dang/ snying po'i don no/ /de la mdo rgyas 'bring gsum gyis ni gang zag gsum gyi dbang du byas nas/ mngon
343a1(mdo 'grel): par rtogs pa gtso bor ston pa yin la/ bdun brgya pa la sogs pas ni snying po'i don gtso bor ston to/ /lam mngon par rtogs pa ye shes kyis dmigs pa gtso bor ston pa'o/ /de la rgyas 'bring gsum gyis gtso bor
343a2(mdo 'grel): mngon rtogs bstan/ yang snying po'i don shugs la bstan/ bdun brgya ba la sogs gtso bor snying po'i don bstan/ mngon rtogs zhar la bstan to/ /'dir yang snying po'i don bstan pa yin la/ 'di yang pi ma la mi tra
343a3(mdo 'grel): ltar na don brgyad kyis mdo'i don ma lus pa bstan pa yin no/ /don brgyad kyang gleng slong ba dang zhes bya ba la sogs pas lus rnam par gzhag pa yin no/ /de la slob dpon phyogs kyi glang po la sogs pas
343a4(mdo 'grel): mdo'i don gzhan du yang bshad pa yod de/ mdo 'byung ba'i rgyud dang/ mdo dngos/ dang po la gnyis/ /gleng bslad ba dang gleng gzhi'o/ /'di gnyis kyi khyad par ni/ tshig 'byung ba'i rkyen dang/ mdo 'byung ba'i rgyu'o/
343a5(mdo 'grel): de yang sngon byung ba dang/ rjes 'jug ste/ gleng bslang ba'o/ /gleng gzhi la gnyis te/ thun mong dang khyad par gyi gleng gzhi'o/ /'di gnyis kyi bye brag ni mdo thams cad la thun mong du yod pa dang/ mdo 'di la yod pa
343a6(mdo 'grel): gzhan la med pa'o/ /thun mong la bzhi ste/ dus dang ston pa dang/ gnas dang 'khor ro/ /khyad par gleng gzhi la gnyis te/ gtso bo dang 'khor ting nge? 'dzin la zhugs pa'o/ /de ni bsdus don no/ /dgos pa'i don ni
343a7(mdo 'grel): sdud pa po rang nyid tshad ma'i skyes bur 'gyur bar bya ba'i phyir te/ dus de tsam na ston pa 'di la 'khor 'di rnams dang gnas 'dir thos so zhes dbang po dang don brtags dang bcas pa'i tshig brjod na/ 'o na 'di
343b1(mdo 'grel): bshad pa 'di'i bden no zhes sdud pa po la yid ches par 'gyur te/ 'di lta ste/ 'jig rten na yang dbang dang don rtags zhib pas kho'i de bden no zhes rtogs pa bzhin no/ /de skad du yang slob dpon phyogs kyi glang pos/ dad ldan 'jug
343b2(mdo 'grel): ba'i yan lag tu/ /rang nyid tshad mar rab bsgrub phyir/ /ston pa dang ni 'khor dbang po/ /yul dang dus sogs bstan pa yin/ /sdud par byed pas 'jig rten du/ /yul dang dus sogs bstan pa ni/ /dbang por bcas pa'i
343b3(mdo 'grel): tshig brjed na/ /rang nyid tshad mar 'gro ba yin/ zhes gsungs so/ /'di rnams kyi tshig don dang tshig rnam par sbyar ba ni gsal lo/ /des na mdo thams cad de ltar bshad par bya ba yin par brgyad stong pa'i bsdus
343b4(mdo 'grel): don nas bstan to/ /lhag ma ni mthun no/ /'dir dri ma med pa'i bshes gnyen gyis de bkag ste/ rang gi lugs gsal bar byed pa la dang po sun 'byin te/ de skyon gnyis te/ mi nus pa dang dbang por mi 'gyur ba'o/ /de la mi
343b5(mdo 'grel): nus pa'i dgos pa de sgrub par mi nus pa ste/ da lta ni dad pas rjes su 'brang ba rnams 'jug pa'i yan lag tu rang tshad ma'i skyes bur bsgrub pa'i phyir de smos so/ dbang po'i dgos pa yang phyis de la the tshom za ba
343b6(mdo 'grel): la sogs pa byung tsam ni/ de la thug pa yin la/ de ltar na rdzu 'phrul dang mngon par shes pa thob pa rnams kyis mdo'i don gtan la 'bebs pa mi srid par 'gyur te/ dbang po 'ga' zhig ni mya ngan las 'das la/ kha
343b7(mdo 'grel): cig gzhan na bzhugs pa ste/ /de yang zab cing mdza' yas mdo sde yi/ /dkon mchog thos pa'i sred pa yis/ /'jig rten khams ni thams cad du/ /don byed par ni 'gro phyir te/ zhes bya ba'i tshul gyis so/ /kha cig ni
344a1(mdo 'grel): 'di na bzhugs kyang mthong ba'i skal pa med de/ 'od srungs chen po la sogs pa lta bu'o/ /skyon gnyis pa de dgos pa de bsgrub par nus su chug kyang dbang po nyid du mi 'gyur te/ dbang por 'gyur ba la 'di dang 'di dag
344a2(mdo 'grel): ste zhes 'khor rnams kyi ming bstan pas dbang por 'gyur bar 'dod na/ rab 'byor dang zhes bya ba las sogs pa dngos su ming bstan pa de ltar dbang du 'gyur ba la rag na/ mdo 'di bzhin du 'khor gyi ming med pa dang
344a3(mdo 'grel): dpang du ji ltar 'gyur zhes zer ro/ /des ni 'di ltar bshad de/ sngon byung ba'i gleng gzhi dang bcas pa'i mdo bshad pa'i sngon rol tu de'i gleng slong bar byed pa ni 'di skad bdag gis thos pa gsungs pa yin no/ /'di
344a4(mdo 'grel): ni dbri bsgyungs med par yang dag par thos par bstan te/ des 'khor rnams kyis phyin ci ma log par bstan par shes pas sdud pa po la legs par rna ba gtod pa la sogs par 'gyur ba'i phyir ro/ /da ni gang la
344a5(mdo 'grel): brten nas mdo 'di 'byung ba'i skabs su gyur pa'i gnas skabs de rtsom pa ste/ de la 'jug par byed pa ni dus gcig na bcom ldan 'das zhes bya ba la sogs pa'o/ /'o na skabs de lta bu la brten nas byung ba'i
344a6(mdo 'grel): mdo'i dbang du byas pa'i gang zag ji lta bu yin snyam nas bstan par gtogs pa 'dus pa ste/ dge slong gi dge 'dun chen po dang zhes bya ba la sogs pa ste/ chos can pa'i skal yod pa tshogs pa la bstan
344a7(mdo 'grel): par gtogs pa 'dus pa zhes bya'o/ /khyad par gyi gleng gzhi gang zhe na/ de'i tshe zhes bya ba la sogs pa gtso bo dang 'khor ting nge 'dzin la snyoms par zhugs pa gnyis bstan to/ /'o na gleng gzhi de gnyis rgyur byas
344b1(mdo 'grel): pa las rtsom pa 'byung ba'i mdo de gang zhe na/ dris pa dang lan gnyis kyis ston pa ni de nas zhes bya ba nas de ltar bslab par bya ba'i bar gyis bstan to/ /'o na de de bzhin gshegs pas ma gsungs par spyan ras gzigs kyis bshad
344b2(mdo 'grel): pa 'di cang yin nam snyam pa'i 'khor gyi log rtog bzlog pa'i phyir shAkya thub pa nyid kyis mthun 'gyur byin pa'o/ /'o na 'di yang snyigs ma lnga bdo ba'i dus su sangs rgyas pas/ sangs rgyas gzhan pas 'od la sogs pa
344b3(mdo 'grel): chung bas de kho na ltar yin nam ma yin snyam pa la/ de bzhin gshegs pa rnams kyang rjes su yi rang ngo zhes bya bas de kho na ltar zad do snyam du dgongs pa'o/ /'di gnyis ni mthun 'gyur ro/ /yang na de bzhin gshegs  
344b4(mdo 'grel): pa rnams kyang zhes bya bas ni rjes su yi rang ba dang sbyar ro/ /de ltar na mdo sde rin po che bshad pa la dga' ba skyes nas rjes su yi rang bar byed pa ni bcom ldan 'das kyis zhes bya ba la sogs pa'o/ /de ni spyi'i don bsdus
344b5(mdo 'grel): pa tsam mo/ /de la dris ba ni de nas zhes bya ba la sogs pa'o/ /'di'i don ni rten gyi gang zag gang la la 'dod pa ste/ bye brag med pa la sems bskyed pa'i byang chub sems dpa' o/ /ji ltar bslab par bya ba ste/ tshogs lam
344b6(mdo 'grel): dang/ sbyor lam dang/ mthong lam dang/ bsgom lam dang/ mi slob pa la'o/ /'di lnga yang bsam pa dang/ sbyor ba dang/ mngon du bya ba dang sgrub pa dang/ rtogs pa zhes bya ba rnams kyi rang bzhin no/ /de la gdams ngag ni
344b7(mdo 'grel): 'di yin te/ rigs dang ldan pa'i gang zag byang chub tu sems bskyed pas lam lnga la ji ltar bslab par bya zhes dris pa'i don to/ /lan ni lam rnam pa lnga la rnam par phye nas bstan pas bcu gcig tu 'gyur 
345a1(mdo 'grel): ro/ /de la yang gnyis te/ dbang po rtul po'i dbang du byas pa dang/ rnon po'i dbang du byas pa'o/ /de la dbang po rtul po ni lam lnga la slob pa'i tshe/ lam re re'i dbang du byas nas kyang mtshan nyid thams
345a2(mdo 'grel): cad yongs su rdzogs par bstan pa la bltos pa yin la/ de'i dbang du byas nas lam lnga la slob pa'i tshul rnam par phye na bcur 'gyur ro/ /dbang po rnon po ni mgo smos pas go ba yin la de'i don du sngar don
345a3(mdo 'grel): bcur bstan pa de nyid bsdus nas sngags kyi don du bstan pa ste/ de ltar na lan btab pa bcu gcig tu 'gyur ro/ /sbyar na 'di gnyis ka yang dbang po rnon po yin mod kyi de la yang khyad par yod pas gnyis su
345a4(mdo 'grel): phye ba yin no/ /'dir dbang po rtul po la bstan pa de yang dbang po rtul po gzhan la bltos nas gsang sngags su 'gyur ba yin te/ ma gsangs kyang gsangs te bstan pa bzhin du song ba'i phyir ro/ /de yang
345a5(mdo 'grel): gsang ba dang mi gsang ba ni blo la yod pa yin gyi/ dngos po la ni bstan par bya ba la khyad par med la/ ston pa la yang dpe mkhyud mi mnga' ba'i phyir ro/ /des na 'dir yang gsang sngags kyi don bshad pa de nyid
345a6(mdo 'grel): snga ma la yang gseng ste bstan pa bzhin du 'jug pas gsang sngags kyis nges tshig dang ldan no/ /de la dang po mdo la rten rigs dang ldan pa'i gang zag gis byang chub mchog tu sems bskyed pa ni lam bskyed
345a7(mdo 'grel): pa'i rten gyi gang zag yin pas de bshad pa ni/ shA ri'i bu zhes pos nas rigs kyi bu 'am rigs kyi bu mo gang la la zhes bya bas rigs dang ldan pa'i gang zag bstan la/ shes rab kyi pha rol tu phyin pa
345b1(mdo 'grel): zab mo zhes bya ba dang/ sbyang pa sbyod par 'dod pa zhes bya ba gnyis kyis dmigs par bya ba'i yul dang/ 'dun pa'i mtshan nyid kyi sems bskyed pa gnyis bshad de go rim bzhin no/ /'dis ni dbang po rno rtul ma phye par sbyir bstan pa'o
345b2(mdo 'grel): dbang po rtul po'i dbang du byas pa'i lan bcu yang 'phags pa dgongs pa nges par 'grel pa las dmigs pa rnam pa bzhi bshad pa des don gyi khog par bya ste/ rnam par rtog pa dang bcas pa'i gzugs brnyan lhag mthong gi
345b3(mdo 'grel): dmigs pa dang/ rnam par mi rtog pa'i gzugs brnyan zhi gnas kyi dmigs pa dang/ dngos po mdza' i dmigs pa dang/ dgos pa yongs su grub pa'i dmigs pa'o/ /'dis bzhis chogs lam dang/ sbyor lam dang/ mthong lam dang mi
345b4(mdo 'grel): slob pa'i lam bzhi rim bzhin bstan par shes par bya'o/ /'dir bsgom lam ni dmigs pa lnga la gsum nyid la dmigs pa ma gtogs pa dmigs pa lhag pa gzhan med pas logs su ma bstan te/ de skad du yang mgon po byams
345b5(mdo 'grel): pas/ nges 'byed yan lag dang mthong ba'i/ /lam dang bsgom pa'i lam nyid la/ /yang dang yang du sems pa dang/ /'jal dang nges rtog bsgom pa'i lam/ /zhes bshad do/ /de la rnam par rtog pa dang bcas pa'i gzugs brnyan
345b6(mdo 'grel): lhag mthong gi dmigs pa ni 'di ltar rnam par blta bar bya ste zhes bya bas bstan to/ /'dis ni tshogs kyi lam gyi gnas skabs na yod pa'i de kho na nyid la so sor rtog pa'i shes rab bstan to/ /mthong lam du ni dmigs
345b7(mdo 'grel): pa thams cad mnyam pa nyid du rtogs pas dmigs pa rnam pa sna tshogs su lta ba med la/ 'dir ni stong pa nyid la sogs pa rnam pa sna tshogs su dngos po la yod par zhen cing rtog par byed pas na'o/ /rnam par rtog pa ni
346a1(mdo 'grel): mi 'dra ba 'am sna tshogs su rtog par byed pa'o/ /de ltar rtog pa'i shes rab de nyid ting nge 'dzin med pas na lhag mthong tsam gyi rang bzhin yin la/ mthong lam du skye pa'i mi rtog pa'i gzugs brnyan tsam yin
346a2(mdo 'grel): pas na/ rnam par rtog pa dang bcas pa'i gzugs brnyan lhag mthong gi dmigs pa zhes bya'o/ /des na rnam par blta bar bya ste zhes 'byung ba ni rnam pa sna tshogs su so sor brtag par bya'o/ /shes bstan pa'o//
346a3(mdo 'grel): dris pa'i skabs nas kyang bshad do/ /de ltar tshogs lam skyes pa la shes pa gzhan gyis bar mchod par drod la sogs pa nges 'byed skye ba yin pas mdo'i tshig 'dis ni rnam par mi rtog pa'i gzugs brnyan zhi
346a4(mdo 'grel): gnas kyi dmigs pa yang 'di nyid kyis bshad pa yin no/ /de la rnam par mi rtog pa ni gong du bstan pa'i thos bsam gyi shes pa kha phyir bltas nas dmigs pa sna tshogs la rtog pa de ltar mi rtog cing gcig tu nang
346a5(mdo 'grel): nyid du rtog pa bsdus pa ste/ de nyid kyang chos thams cad mnyam pa nyid du rtogs pa'i lhag mthong lam du skye ba de lta bu med kyang zhi gnas kyi rang bzhin yod pas/ rnam par mi rtog pa'i gzugs brnyan zhi
346a6(mdo 'grel): gnas kyi dmigs pa ste snga ma bzhin no/ /de ltar dmigs pa gnyis bshad nas/ da ni gsum pa dngos po'i mdza' i dmigs pa ston te/ de la dngos po ni gzugs la sogs pa'o/ /de'i mdza' i ni rang bzhin nam
346a7(mdo 'grel): chos nyid de/ de la dmigs pa ni dngos po'i mdza' la dmigs pa'o/ /'di ni mthong lam mo/ /de la yang gsum ste/ dmigs pa dang/ dmigs pa de la 'jug pa'i rnam pa dang/ rnam pa nges rnam par bltas
346b1(mdo 'grel): pa'i 'bras bu'o/ /de la phung po lnga po de dag la yang ngo bo nyid kyis stong par yang yang dag par rjes su blta'o zhes bya ba ni gong du bstan pa ltar dngos po dang/ mdza' dang/ de la dmigs pa gsum bstan pas mthong lam gyi dmigs pa
346b2(mdo 'grel): bstan pa'o/ /tshig don ni 'grel pa nas gsal lo/ /dmigs pa de la rnam pa gang gis zhugs na yang dag par rjes su blta ba phyin ci ma log par blta bar 'gyur ba yin zhe na/ gzugs stong pa'o zhes bya ba la sogs pa'o/ /
346b3(mdo 'grel): 'di la yang gsum ste/ rnam pa so so'i mtshan nyid dang/ grangs nges pa dang/ go rims nges pa'o/ /de la dang po ni gsal lo/ /grangs nges pa ni 'dir snying po'i don bshad pa yin la/ snying po'i don gyi gtso bo yang rnam par thar pa'i
346b4(mdo 'grel): sgo gsum yin no/ /rnam par thar pa'i sgo gsum yang zab mo'i don brgyad kyis bsdus te/ dngos po rnams kyi ngo bo nyid stong pa nyid dang/ rnam par thar pa'i sgo stong pa nyid yin la/ stong pa dang mtshan ma med pa gnyis kyis kyang rang
346b5(mdo 'grel): gi ngo bos stong pa dang/ spyi'i ngo bos stong pa gnyis bshad pas lta ba'i dbang du byas nas de gnyis su stong pa nyid kyi don thams cad 'dus pa yin pas de bshad de/ /mtshan nyid med pa ni rgyu mtshan dang bral ba ste/ rgyu yang
346b6(mdo 'grel): 'bras bu la bltos nas rgyur 'jog pa yin la/ de yang kun nas nyon mongs pa rgyu 'bras dang/ rnam par byad pa'i rgyu 'bras gnyis su 'dus pa yin pas ma skyes pa ma 'gags pa dri ma med pa dri ma dang bral ba med pa ste/
346b7(mdo 'grel): rim pa bzhin no/ /smon pa med pa ni 'bras bu la smon pa'i yul gnyis te/ skyon dang bral ba dang yon tan dang ldan par smon pa'o/ /de gnyis bral ba ni smon pa med pa'o/ /des na rnam par thar pa'i sgo gsum gyi rang bzhin
347a1(mdo 'grel): la/ dgag bya brgyad bkag pa'i rnam pa yang brgyad kho nar nges so/ /de ni grangs nges pa'o/ /go rim nges pa ni mdo sde thams cad du bde bar gshegs pas stong pa nyid kyi rnam par thar pa sngon la bstan la/ de nas
347a2(mdo 'grel): mtshan ma med pa tha mar smon pa med pa'o/ /'dir de nyid kyis nges pa yin no/ /sangs rgyas kyi lta ba dang/ sbyod pa dang 'bras bu gsum rim gyis skye la/ de gsum la zhen pa'i gnyen po gsum rims bzhin du bstan la grangs
347a3(mdo 'grel): nges pa de nyid kyis go rim yang nges so/ /des na mdo 'di'i bshad bya gtso bo yang zab mo'i don brgyad po 'di nyid yin no zhes dri ma med pa'i bshes gnyen gyis bshad do/ /nga ni dmigs pa de la rnam pa 'di brgyad kyi sgo nas
347a4(mdo 'grel): rnam par bltas pa'i 'bras bu shes pa'i snang ba ji lta bu skye ba de bstan pa'i phyir/ shA ri'i bu de lta bas na de'i tshe stong pa nyid la zhes bya ba la sogs pa ste/ de lta bas na zhes bya ba ni
347a5(mdo 'grel): 'di skad gsungs pa'i rnam pa rnams kyis dmigs pa de la rnam par bltas pa na'o/ /de'i tshe ni de'i dus na ste/ rnam par bltas pa'i dus na'o/ /'bras bu ci 'byung zhe na/ stong pa nyid la gzugs med ces bya ba la sogs ba
347a6(mdo 'grel): ste/ stong pa nyid mthong ba la gzugs la sogs pa yang dag par mi dmigs pa'i shes pa skye ba'o/ /des na dmigs pa de la rnam pa 'di brgyad kyi sgo nas goms par byas pa la stong pa nyid du snang ba'i shes pa 'di 'dra
347a7(mdo 'grel): ba skyes pa ni mthong ba'i lam gyi 'bras bu yin no zhes bstan pa'o/ /de ltar mthong lam skyes pa la sgom lam skye bas de ston pa ni/ shA ri'i bu de lta bas na zhes bya ba la sogs pa ste/ 'grel pa na gsal lo/ /de'i rjes
347b1(mdo 'grel): thogs su bar chad med pa'i lam rdo rje lta bu'i ting nge 'dzin skye ba yin pa las de ma bstan par sangs rgyas kyi sa'i spong ba che ba ston pa ni sgom lam gyis sgrib pa gnyis spangs pa la spong ba che par 'dod pa na/ de ni sgom lam dang 'brel
347b2(mdo 'grel): par shes par bya ba'i don du sgom lam gyi rjes la bstan to/ /de yang 'dir spong ba ni lam gcig yin no/ /de ni sems la sgrib pa med de zhes bya ba nas mthar phyin to'i bar go sla'o/ /bar chad med pa'i lam bstan pa'i phyir dus
347b3(mdo 'grel): gsum du rnam par zhes bya ba nas brten nas zhes bya ba'i par ro/ /sangs rgyas thams cad ces bya ba 'dir sangs rgyas ni yin la yang dag par rdzogs pa'i sangs rgyas ni ma yin no zhes 'byung ba nas/ sa bcu'i khyad par gyi lam la
347b4(mdo 'grel): gnas pa'i byang chub sems dpa' o/ /de'i lam ni rdo rje lta bu'i ting nge 'dzin yin par 'grel pa nas gsal bar bshad do/ /'dir ni mdo las rtogs pa che ba dang/ sems dpa' che ba gnyis gtsor bstan pa'i zhang la bar ma tshang pa'i
347b5(mdo 'grel): rgyu 'di yang zhar byung du bstan pa yin no/ /de ltar spangs pa'i bdag nyid bstan nas/ rtogs pa'i bdag nyid rnam pa gnyis bstan pa'i phyir bla na med pa zhes bya ba la sogs pa la de gnyis te/ ji snyed yod pa mkhyen pa dang ji
347b6(mdo 'grel): lta ba mkhyen pa ste/ sems dpa' che ba dang ? ba che gnyis yin pas lan gnyis su gzhag pa yin no/ /de la bla na med pa zhes bya bas ni dmigs par bya ba'i yul dang/ de rjes su sgrub pa'i rgyu dang/ 'bras bu thob pa bla na med pa ste/ de
347b7(mdo 'grel): gsum gyis ni ji snyed mkhyen pa'i ye shes bstan pa yin te/ de gsum dang ldan pas shes bya'i dngos po thams cad skyur ru ra lag mthil du gzhag pa ltar mkhyen pa'o/ /yang dag par mnyam pa'i byang chub tu mngon
348a1(mdo 'grel): par rdzogs par sangs rgyas so zhes bya bas ni ji ltar ba bzhin mkhyen pa'i ye shes bstan pa ste/ 'grel pa nas gsal bar bstan to/ /de ltar na dbang po rtul po'i dbang du byas nas/ tshogs lam sbyor lam gnyis la lan
348a2(mdo 'grel): re re dang/ mthong lam la gsum/ sgom lam la gcig/ bar chad med pa'i lam la gcig/ sangs rgyas kyi sa la gsum ste/ de ltar lan btab pa bcus lam lnga la slob pa'i tshul legs par bshad pa yin no/ /da ni dbang po
348a3(mdo 'grel): rnon po'i dbang du byas nas shes rab kyi pha rol tu phyin pa'i don mdor bsdus nas gsang sngags kyi don du bshad pa ni/ shA ri'i bu de lta bas na zhes bya ba la sogs pa ste/ lam lnga po de nyid shes pa'i don dang skyob
348a4(mdo 'grel): pa'i don dang/ de gnyis kyi phan yon dang/ sngags nyid bshad pa ste/ de ni lan bcu gcig pa yin no/ /da ni dri ba'i skabs su ji ltar bslab par bya zhes 'dris pa'i lan yongs su rdzogs so zhes bstan pa'i phyir de ltar bslab par bya'o/
348a5(mdo 'grel): zhes bstan pa yin no/ /dge slong legs pa'i shes rab kyis/ /mar me mdzad dpal ye shes la/ gsol btab legs par bshad pa yin/ /de don bdag gis gzhung du bris/ /deng sang bod kyi rgyal khams 'dir/ /sngar
348a6(mdo 'grel): gyi lugs ngan la zhen pas/ /da dung dam pa'i gdams ngag la/ /legs bshad yin par mi shes kyang/ /'on kyang shes rab ldan ba la/ /phan snyam snying rje'i bsam pas bris/ /rgyal yum legs par rtogs byed
348a7(mdo 'grel): cing/ /sdang bas smra bar ma gyur cig/ rgya gar gyi mkhan po dI paM ka ra sh+rI dz+nyA na dang/ lo tsa ba dge slong tshul khrims rgyal bas bsgyur cing zhus te gtan la phab pa'o// //shes rab gyi pha rol tu phyin pa'i 'grel ba sh+rI ma
348b1(mdo 'grel): h+rA dza nas mdzad pa'o// //rgya gar skad du/ pradz+nyA pA ra mi ta h+ri da ya ba ri tse ya/ bod skad du/ shes rab kyi pha rol tu phyin pa'i snying po'i don yongs su shes pa/ 'phags pa 'jam dpal gzhon nur gyur pa la phyag 'tshal lo/ /gzhan gyi
348b2(mdo 'grel): bshad lam bltos pa/ /rigs pas lam ni dbye bar bya/ /rtog pa sngon gtong 'bad pa ni/ /yi ge mkhan gyi rjes mi 'breng/ /sngon gyi lo rgyus ni 'di ltar thos te/ de la dam pa'i chos 'jug pa'i rim pa ni/ dang po pa ra NA ser bden pa
348b3(mdo 'grel): bzhi'i chos kyi 'khor lo bskor nas/ chos kyi bdag tu 'dzin pa zlog pa'i don du bde bar gshegs pas rgyal ba'i yum mtshan ma med pa'i chos kyi 'khor lo bskor ro/ /sdud pa pos bsdus pa'i rim pa ni/ /bcom ldan 'das mya ngan
348b4(mdo 'grel): las 'das nas gzhan 'phrul dbang byed kyis gnas su/ /phyogs kyi glang po la sogs pa ni phyag na rdo rje dang/ rnam par grol ba'i sde la sogs pa ni/ yongs su gtad pa'i le'u'i rjes su 'brangs nas 'phags pa kun dga' 
348b5(mdo 'grel): bo dang/ rin chen 'byung gnas zhi ba la sogs pa ni/ bcom ldan 'das kyis byin gyis brlabs pa can 'phags pa kun dga' bo sdud pa por 'dod de/ de ltar rang rang dang mthun pa'i sdud pa pos ni bstan pa yang dag par bsrung
348b6(mdo 'grel): ba'i don du/ klu dga' bo dang/ nyer dga' bo la 'bum pa dang/ lha'i dbang po brgya byin la nyi khri lnga stong pa dang/ 'phags pa mi pham mgon po la/ khri brgyad stong pa dang/ khri pa dad bsdud pa dang/ rnam thos sras la brgyad stong
348b7(mdo 'grel): pa gtad pa yin no/ /de nas 'brel pa mdzad pa po rnams kyis/ 'grel pa mdzad pa'i rim pa ni/ grong khyer seng ge gar gnas par/ dge slong thogs med ces bya ba/ bstan bcos de nyid don rig pa/ /mdo sde'i nges don dran
349a1(mdo 'grel): gzhi la gang khong du chud pa'i cha gnyis kyis sangs rgyas dang mnyam pas so/ /mi mnyam pa dang mnyam pa zhes bya ba la/ mi mnyam pa zhes bya ba ni khyad par dang mi slob pa'i lam mo/ /de dag
349a2(mdo 'grel): dang sgrib pa spong byed du mnyam pa ni sgom pa'i lam mo/ /sdug bsngal thams cad rab tu zhi bar byed pa'i zhes bya ba ni khyad par dang mi slob pa'i lam dag la go rim bzhin du khyad par ring ba med pa'i phyir dang/
349a3(mdo 'grel): gtsang ba dang bdag dang/ rtag pa dang bde ba'i pha rol tu phyin pa'i khong du chud pa'i rgyu yin pa'i phyir ro/ /mi brdzun pas na zhes bya ba ni spangs pa phun sum tshogs pas so/ /de gang zhe na/ shes rab kyi
349a4(mdo 'grel): pha rol tu phyin pa dang ldan pa'i sngags so/ /sngags zhes bya ba ni skyob pa dang ye shes kyi don to/ /lam thams cad la rang rang gi mi mthun pa'i phyogs spong bar byed pa'i phyir dang/ rang rang rtog pa dang
349a5(mdo 'grel): ldan pa'i phyir ro/ /'di ni ji ltar shes par bya ba ste bstan nas gang shes par bya ba de bstan pa ni/ tadya thA zhes bya ba ste/ don 'di rnams mngon du byas nas bzlas par bya zhes bya ba'i don to/ /'dis ni
349a6(mdo 'grel): nyams su len pa'i rim pa bstan to/ /ji bzhin yang dag mthong ba'i phyir/ /skye sogs rnams la 'das gyur kyang/ /snying rje'i bdag nyid skye ba dang/ /rga dang na dang 'chi ba ston/ zhes
349a7(mdo 'grel): bya ba'i tshul gyis mthong ba'i lam nyid la skye ba spang ba'i phyir/ ga te/ ga te pA ra ga te zhes bya bas ni 'gro ba rigs drug spangs pa'i bdag nyid mthong ba'i lam ste/ gang gi phyir 'dod chen pa'i lam
349b1(mdo 'grel): las tshogs kyi lam du 'gro ba nyid kyis pha rol tu phyin pa'o/ /tshogs lam pa'i 'gro ba las kyang sbyor ba'i lam du 'gro ba nyid kyis pha rol tu phyin pa'o/ /de las kyang 'gro ba ni ga te ga te pA raM ga te
349b2(mdo 'grel): zhes bya ba mthong ba'i lam mo/ /pA ra saM zhes bya bas ni bsgom pa'i lam la gnas pas so/ /ga te zhes bya ba ni khyad par dang mi slob pa'i lam la gnas pa zhes bya ba'i don to/ /bod
349b3(mdo 'grel): d+hi zhes bya ba ni 'bras bu'o/ /oM dang swAhA zhes bya ba ni bzlas pa'i 'bras bu thob pa'i don du byin gyis brlab pa'i sgra'o/ /de ltar dngos gzhi la ye shes kyi tshogs nyid la bslab par bya
349b4(mdo 'grel): ba dang/ rjes su thob pa la bsod nams kyi tshogs la zhes bshad do/ /'dir yang bzlas pa'i shes rab kyi pha rol tu phyin pa nye bar mtshon pa ste/ des na langs pa'i dus su yi ge
349b5(mdo 'grel): la sogs pa'i bdag nyid bsod nams kyi tshogs brgyad po kun la yang bslab par bya'o zhes ston to/ nga ni gang ji ltar bslab par bya zhes brjod pa de'i lan nye bar bsdu ba smos pa ni/ shA
349b6(mdo 'grel): ri'i bu zhes bya ba nas de ltar bslab par bya ba'i gyis so/ /de ltar dngos gzhi gtan la phab nas yongs su 'dzin pa ni/ de nas zhes bya ba nas mngon par bstod do zhes bya ba'i bar  
349b7(mdo 'grel): gyis so/ /de yang gnyis te/ sangs rgyas kyis yongs su 'dzin pa dang/ 'khor gyis yongs su 'dzin pa'o/ /de la sangs rgyas kyis yongs su 'dzin pa'i dbang du byas te smos pa
350a1(mdo 'grel): gags kyang spangs pa yin no/ /yang na sdud pa'i dus su yang dag par rdzogs pa'i sangs rgyas kyis sdud pa'i tshigs su bcad pa thos pa na bar skabs kyi sdud pa'i tshig kyang sdud pa pos byas pa ni ma yin no zhes gdams ngag
350a2(mdo 'grel): gis thams cad thos pa yin pas nyes pa med do/ /'di nyid kyang rin chen 'byung gnas zhi bas bcom ldan 'das kyis byin gyis brlabs pa can/ 'phags pa kun dga' bo sdud pa po yin no zhes brjod do/ /'o na sdud pa po
350a3(mdo 'grel): ci'i don du yin zhe na/ 'dri ba po tsam du zad do/ /dus gcig na zhes bya ba ni phun sum tshogs pa'o/ /dus gzhan dang gzhan du ma yin te/ gang gi phyir yang dag par rdzogs pa'i sangs rgyas ni gdul bya gzhan la dgongs
350a4(mdo 'grel): nas chos kyi 'khor lo bskor ba na/ 'phags pa spyan ras gzigs dbang phyug la shes rab kyi pha rol tu phyin pa'i snying po 'jug pa yin pas dus mnyam du thos pa phun sum tshogs pa 'grub pas so/ /gdul bya ma yin pa'i dbang
350a5(mdo 'grel): du byas nas yang dag par rdzogs pa'i sangs rgyas ting nge 'dzin la snyoms par zhugs par snang la/ don dam par ni ji ltar 'os par rgyun mi 'chad par chos kyi 'khor lo bskor ba'o/ /yang na dus gcig na zhes bya ba ni
350a6(mdo 'grel): sangs rgyas kyis mi 'dul ba'i dus so/ /gzhan du na 'phags pa spyan ras gzigs dbang phyug la ston pa'i gnas skabs med par 'gyur ro/ /bcom ldan 'das zhes bya ba ni ston pa phun sum tshogs pa'o/ /gal te
350a7(mdo 'grel): 'dir 'phags pa spyan ras gzigs dbang phyug ston pa yin na/ ji ltar bcom ldan 'das ston pa phun sum tshogs par brjod ce na/ smras pa/ bcom ldan 'das kyi mthus shA ri'i bus zhu ba dang/ bcom ldan 'das
350b1(mdo 'grel): nyid kyis ting nge la snyoms par zhugs pa'i tshul gyis zhus pa dang/ lan gyi skabs kyang 'byed pas na 'dir bcom ldan 'das nyid ston pa zhes bya ba la skyon cung zad kyang med do/ /rdzogs pa'i dbang phyug chos dang ni/ /grags dang dpal dang
350b2(mdo 'grel): ye shes dang/ /brtson 'grus phun sum tshogs pa ste/ /drug po de la bcom zhes bya/ zhes bya ba'i don gyis 'di la bcom pa yod pas na ldan no/ /de la dbang phyug ni gzhan zil gyis gnon par byed pa ste/ nyon mongs pa dang shes bya'i
350b3(mdo 'grel): sgrib pa spangs pa ste/ gang gi stobs kyis bdud bzhi bcom pas dbang thob pa'o/ /chos kyang stobs bcu la sogs pa rang bzhin gyis dge ba'o/ /de gnyi ga yang shin tu rnam par dag pa chos kyi dbyings kyi rang bzhin no/ /grags pa
350b4(mdo 'grel): ni grags pa'i rgyu gzugs kyi sku'i yon tan te/ me long lta bu'i ye shes kyi rang bzhin no/ /dpal ni mnyam pa nyid kyi ye shes te/ chos thams cad nam mkha' i mdzod thob pas so/ /ye shes ni so sor rtog pa'o/ /brtson 'grus ni bya
350b5(mdo 'grel): ba nan tan no/ /kha cig ni chos zhes bya ba'i gnas su gzugs bzang zhes brjod do/ /de ni me long lta bu'o/ /de ltar byas na dpal zhe bya ba ni chos ston pa'i rang bzhin yin pas bya ba nan tan no/ /rgyal po'i khab na bya rgod phung po'i ri
350b6(mdo 'grel): zhes bya ba na/ gnas phun sum tshogs pa ste/ zas dang kun du spyod pa nyer bar mkho ba tha dad pas 'khor la bltos nas sprul pa'i sku'i gnas gnyis bstan pa'o/ /yang na rgyal po'i khab ces bya ba ni spyi'i tshig yin pas bya
350b7(mdo 'grel): rgod phung po'i ri zhes pa khyad par du byas pa'o/ /dngos po la na sprul pa'i sku'i rten chos kyi sku nyid do/ /de la yang phan 'dogs pa dang/ tshar gcod pa'i don ni rgyal po'i sgra ste/ chos can gyis chos mtshon pa'i phyir ro/ /des na
351a1(mdo 'grel): rgyal po ni rig pa'i gnas lnga ste/ de'i khab ni chos kyi sku zhes bya ba'i don to/ /bya rgod ces bya ba ni chog mi shes pa nye bar mtshon pa ste/ mdza' med pa la 'jug pa'o/ /phung po'i zhes bya ba ni mi zad pa'i don to//
351a2(mdo 'grel): des na mdza' med pa'i yon tan gyi tshogs dang/ 'grib pa med pa'i chos can zhes go rim bzhin du rig par bya'o/ /de ltar yang chos kyi dbyings la 'grib pa rab tu mi shes so/ /gang bar yang rab tu mi shes so/ /gsungs pa
351a3(mdo 'grel): lta bu'o/ /sa la gnas pa dang/ sa la gnas par byed pa ni/ ri'i sbra nye bar mtshon pas na sa'i dbang phyug chos kyi sku'o/ /de ltar na sgra rnam pa gsum gyis nye bar mtshon pa'i chos kyi sku nyid sprul pa'i gnas yin te/ de nyid
351a4(mdo 'grel): du de bzhugs so/ /mi 'jigs pa dang ldan pa'i phyir kun tu gzigs pa dang/ bral bas bde bar 'jug pa ni thabs cig pa'o/ /bzhugs so zhes bya ba ni 'das pa'i sgra ni ji ltar bstan pa bsdus pa rnam pa gnyis
351a5(mdo 'grel): pa'i mi bslu bar rig par bya'o/ /dge slong gi dge 'dun chen po zhes bya ba la sogs pa ni 'khor phun sum tshogs pa ste/ de yang tha ma dang/ 'bring dang/ rab kyi dbye bas rig par bya'o/ /de la tha ma ni lha mi zhes bya la sogs
351a6(mdo 'grel): pas rig par bya'o/ /'bring ni dge slong gi dge 'dun no/ /rab ni byang chub sems dpa' o/ /gsol ba dang bzhi'i las kyis bsnyen par rdzogs pas dge slong zhes bya ba yang 'dir dgos pa med pa'i phyir ram bstan pa'i rgyu
351a7(mdo 'grel): mtshan pa nyid kyis rdzogs pa'i phyir dge ba slong bas na dge slong zhes gzhan las dge ba'i nor phun sum tshogs pa ched du gnyer ba'i don to/ /dge 'dun zhes bya ba ni sems bskyed pas bla na med pa mchod par
351b1(mdo 'grel): 'os pa'i phyir te/ de yang byams pa'i rnam par thar pa las/ ji skad du/ rdo rje rin po che 'bigs pa ni thams cad las khyad par 'phags pa'i gser gyi rgyan zil gyis gnon par byed pa la rdo rje rin po che 'bigs pa'i ming
351b2(mdo 'grel): yang mi 'dor te/ thams cad du dbul ba yang sel bar byed do/ /rigs kyi bu de lta bu nyid du thams cad mkhyen pa nyid du sems bskyed pa rdo rje rin po che ni 'jug pa ma tshang yang/ nyan thos dang rang sangs rgyas thams cad
351b3(mdo 'grel): kyi yon tan gser gyi rgyan zil gyis gnon par byed la/ byang chub sems dpa' i ming yang 'dor par phyed pa ma yin te/ 'khor ba'i dbul ba yang zlog par byed de zhes 'byung ba'o/ /chen po'i sgra'i khyad par gyis ni dge
351b4(mdo 'grel): slong gi dge 'dun zab pa thos pa la dbang thob pa'i rgyu mtshan byang chub tu sems bskyed pas snod du rung ba zhes brjod pa'o/ /byang chub ni zad pa med pa dang/ skye ba med pa'i ye shes so/ /de la sems pa ni 'dun pa ste/ sbyor
351b5(mdo 'grel): ba la sogs pa la mngon du phyogs pa zhes brjod do/ /sems dpa' chen po'i sgras ni phyir mi ldog pa'i byang chub sems dpa' bstan to/ /dge slong gi dge 'dun 'bring po yin pa'i phyir/ byang chub sems dpa' i dge 'dun
351b6(mdo 'grel): gyi rjes su nye bar bstan par 'os pa yin na yang dang por nye bar bstan pa ni theg pa la gsar du zhugs pa'i phyir lta ba yang dag par bstan par bya ba'i don du rig par bya ste/ byang chub sems dpa' ni rigs kyi stobs
351b7(mdo 'grel): kyis sems bskyed par rab tu bstan pas shin tu nye bar gnas dgos pa ma yin te/ ma'i tha snyad grub pa'i bu bzhin no/ /byang chub tu sems bskyed pa can gyi nyan thos ni bcas ma thag pa'i byis pa bzhin sems
352a1(mdo 'grel): bskyed pa'i 'dun pa srung bas bskyed bar bya ba zhes ji ltar bstan pa bzhin du rigs so/ /grangs ma bstan pa nyid kyis 'dir 'khor ni grangs las 'das par rtogs te/ gzhan du grangs bstan par rigs
352a2(mdo 'grel): so/ /thun mong ma yin pa'i gleng gzhi ni gnyis te/ zhu ba'i skabs dang/ zhu ba dngos so/ /zhu ba'i skabs la gnyis te/ bcom ldan 'das kyis mdzad pa dang/ 'phags pa spyan ras gzigs dbang phyug gis mdzad
352a3(mdo 'grel): pa ste/ de la dang po'i dbang du byas nas gang gi phyir bcom ldan 'das snyoms par ma zhugs pa na/ de la ma bltos par gzhan la gsol ba 'debs pa 'thad pa ma yin pas so/ /bcom ldan 'das ni rtag tu mnyam par
352a4(mdo 'grel): bzhag pa yin pa'i phyir dang/ rang bzhin sku ni mnyam pa dang/ /phra zhing de dag 'brel pa dang/ /dgyes dgur longs spyod bstan pa dang/ /longs spyod rdzogs 'byor rgyur 'dod do/ /zhes 'byung ba gzhan du mi 'thad pas
352a5(mdo 'grel): sprul pa'i sku ye shes dang mi ldan pa'i phyir/ /zab mo snang ba'i chos kyi rnam grangs bstan pa'i rjes su ting nge 'dzin la snyoms par zhugs pa yin pa mi 'thad pa yin na yang/ nyid kyis chos kyi 'khor lo 'jug pa'i
352a6(mdo 'grel): snod ma yin pa'i gdul bya'i khams ni 'phags pa spyan ras gzigs dbang phyug la yid ches pas de nyid kyis bstan pa'i gdul bya yin pas/ yang dag par rdzogs pa'i sangs kyi bstan pa
352a7(mdo 'grel): la mi 'jug pa nyid ni/ ting nge 'dzin la snyoms par zhugs pa'o/ /don 'di yang ting nge 'dzin gyi sgra ni/ 'jig rten pa la grags pa ste/ de 'dir ting nge 'dzin ces bya'o/ /des na ting nge 'dzin gyi sgra ni 'dir spangs pa'i
352b1(mdo 'grel): tshig gis bshad pa la 'jug pa spangs pa bstan to/ /yang na ting nge 'dzin la mnyam par bzhag pa ni cang mi gsung par bzhugs so zhes mtshon pas tshig mi brjod pa'i don la 'jug pa'o/ /'dir zab mo snang ba zhes bya ba'i dngos po ni
352b2(mdo 'grel): ting nge 'dzin gyi brjod bya ma yin zhes rig par bya'o/ /so so skye bo dang/ nyan thos dang/ stong pa nyid la sems rnam par g.yengs pa'i phyir theg pa la gsar du zhugs pa'i byang chub sems dpas mi rtogs pa'i phyir zab pa dang
352b3(mdo 'grel): ma rig pa'i mun pa sel ba nye bar gnas pa'i mtshan nyid can yin pa'i phyir snang ba zhes brjod do/ /chos kyi rnam grangs zhes bya ba ni/ bstan bcos kyi ming gi rnam grangs te/ de la chos ni dngos po'i gnas lugs brjod bya
352b4(mdo 'grel): brjod byed dang bral ba'o/ /de'i rnam grangs ni rjes su bstan pa'i kun rdzob kyis ston pas na bstan bcos so/ /des na ming gi rnam grangs zhes bya'o/ /yang de'i tshe zhes bya ba ni/ sangs rgyas kyi bstan pa nye bar bsdus pas dbang
352b5(mdo 'grel): po'i dus so/ /gzhan du na 'phags pa spyan ras gzigs dbang phyug la nyan pa ma gtogs par bsam pa ni 'thad pa ma yin no/ /de la 'phags pa zhes bya ba ni sgrib pa gnyis las ring du song ba'o/ /spyan ras gzigs zhes
352b6(mdo 'grel): bya ba ni/ thugs rje chen pos sems can la gzigs pa'i phyir ro/ /dbang phyug ces bya ba ni nus pa chen pos thugs rje'i 'bras bu dang ldan pa'i phyir ro/ shes pas ni 'jig rten pa'i dngos po rtogs pas so/ /rab ni skad
352b7(mdo 'grel): cig ma la sogs pa'i gnas lugs rtogs pas so/ /pha rol ni bden pa gnyis rtogs pas so/ /phyin pa ni gong na med pas so/ /rnam par lta zhing zhes bya ba ni bsam pa'o/ /de ltar na bsam pa tsam la rab tu 'jug pa'i
353a1(mdo 'grel): dam pas 'phags pa spyan ras gzigs dbang phyug gis gsol ba 'debs pa'i skabs byas so/ /gzhan du na 'di yang snyoms par zhugs pa la mngon du phyogs pas gsol ba 'debs pa'i skabs ma yin par 'gyur
353a2(mdo 'grel): ro/ /de nyid kyi phyir smos pa/ de nas zhes bya ba ni 'phags pa spyan ras gzigs dbang phyug gis bsam pa'i bdag nyid dal pa'i rjes su'o/ /ni'i sgra ni mi 'gal ba'i bdag nyid du grags pa'i brjod bya ste/ ston pa dal
353a3(mdo 'grel): ba'i tshe/ zhu ba dang 'gal ba ma yin zhes bya ba'i don to/ /tshe dang ldan pa zhes bya ba ni/ gzhon pa la 'bod par grags so/ /byang chub sems dpa' spobs pa chen po can sems can gyi don la 'bad pa dang/ rjes
353a4(mdo 'grel): su mthun pa'i mdzad pa dang/ gzhan yang yod med kyi 'on kyang de dag ma rtogs par shA ri'i bu kho na sangs rgyas kyi mthus zhu ba la dbang 'byor ba'i bdag gi yul yin te/ gang gi phyir gdul bya'i khams ni
353a5(mdo 'grel): nyan thos la mos pa dman par rtogs pas des zhus pa dang rjes su mthun pa'i lan gyis rang la yang phan pa'i rgyur yid ches pas na 'thob pa la rab tu 'jug go /zhu ba po byang chub sems dpa' yin na/ spobs
353a6(mdo 'grel): pa chen po dang rjes su mthun pa'i lan du rtogs pas phan pa'i rgyu yin yang mos par mi byed do/ /bcom ldan 'das kyi mthu ma gtogs par shA ri'i bus kyang sems can gyi spyod pa'i gting mi dpogs pas de
353a7(mdo 'grel): dag gi bsam ba shes nas de dag yongs su 'dzin pa'i don du 'di rang dga' bar 'bad par mi byed de/ des na sangs rgyas kyi byin gyis brlabs kyis gzhan gyi sems rtogs nas 'di zhu ba por 'thad pa'o/ /'jig
353b1(mdo 'grel): rten pa ni shA ri'i bu la zab mo'i dgongs pa grol ba'i yid mi ches te/ de nyan thos yin pas blo dman par rtogs pa'i phyir ro/ /des na bcom ldan 'das kyis shA ri'i bu nyid ston pa bor byin gyis brlabs pa ma yin no/
353b2(mdo 'grel): 'jig rten pas kyang 'phags pa spyan ras gzigs dbang phyug kho na blo gros chen po dang/ snying rje chen po dang ldan pas na dman pa'i shes rab dang rjes su mthun par rgyal ba'i yum bstan par nus so zhes yid ches pa'i 'phags
353b3(mdo 'grel): pa spyan ras gzigs dbang phyug zhu ba'i yul lo/ /gang la la zhes bya ba ni tshogs kyi lam la gnas pa 'am/ sbyor ba la sogs pa'i lam la gnas pa'o/ /yang na dus gsum gyis zhes rig par bya ste/ khyad par med par
353b4(mdo 'grel): blong pa'i don du dri zhes bya ba'i don to/ /bu dang bu mo'i tshogs dag gis snod du rung pa'i khyad par bud med dang skyes pa'i bdag nyid rtogs na yang rigs kyi khyad par gyi tshig gis ni tshogs kyi lam la zhugs pa nyid du bstan pa'i
353b5(mdo 'grel): phyir/ 'di lta ste rigs ni byang chub sems dpa' i rigs de bzhin gshegs pa'i snying po can de'i bu 'am bu mo 'am ni de las thos pa'i bdag nyid de/ rigs kyi stobs kyis sdug bsngal las skyob pa dang/ mya ngan las 'das pa
353b6(mdo 'grel): 'thob par 'dod pa'i 'dun pa dang ldan pa ni/ dran pa nye bar bzhag pa la sogs pa'i rim pas yongs su bsgoms pa sdug bsngal las skyob pa dang/ /rjes su mthun par sdug bsngal spong
353b7(mdo 'grel): ba'i rgyu theg pa chen po'i rjes su 'brangs nas skyabs la 'jug pa dang/ mya ngan las 'das pa thob par 'dod pa'i 'dun pas shes rab dang snying rje'i bdag nyid byang chub tu sems bskyed ba dang/ snying rje bsod nams kyi pha rol tu
354a1(mdo 'grel): phyin pa lnga la goms pa dang ldan pa dang/ shes rab kyis kyang thos pa dang/ bsam pa la goms pa las su rung ba'i shes ba rab la/ rigs kyi bu dang rigs kyi bu mo zhes brjod do/ /de nyid kyang sngon du tshogs kyi lam rtogs
354a2(mdo 'grel): par lan btab pa'o/ /de yang de nyid kyi 'khor gyi nang na nye bar gyur pa'i gdul bya la sogs pa gtso bor bltos nas ston pa 'di 'jug go /tshogs ma bsags pa'i las dang po pa lta bu bde bar gshegs pa'i 'khor gyi nang
354a3(mdo 'grel): na gnas pa'i dbang thob pa'i rim pa ma yin no/ /'di la zhes bya ba ni stong phrag brgya pa la sogs pa'i rim pas bstan na yang ma rtogs pa la'o/ /de nyid kyis kyang zab mo zhes bya'o/ /spyod pa zhes bya ba ni/ yi ge 'dri mchod sbyin
354a4(mdo 'grel): pa dang/ /nyan dang klog dang len pa dang/ /'chad dang kha ton byed pa dang/ de sems pa dang bsgom pa'o/ /zhes lus dang ngag dang yid kyi bya bas bsdus pa'i chos spyod kyi sgo nas spyod par 'dod pa'o/ /'dir yang chos spyod na
354a5(mdo 'grel): yan lag brgyad kyi bsod nams kyi tshogs kyi rang bzhin no/ /ye shes kyi tshogs kyis rnam par dag par byed pa ni bsam pa dang bsgom pa ni rang bzhin no zhes smos pa ni/ ji ltar bslab par bya zhes bya ba ste/ ye shes kyi
354a6(mdo 'grel): tshogs dang/ bsod nams kyi tshogs las gang dngos gzhi la/ gang ni rjes las thob pa la bslab par bya zhes bya ba'i don to/ /'dir yang gtso bor shes rab kyi rjes su 'brang ba nyid kyi dang por lan gdab par bya ba ste/ phyis ni
354a7(mdo 'grel): bsod nams kyi tshogs dang rjes su mthun pa zhes bya ba yin pas de bzhin lan gdab par bya ba la dngos gzhi ni gnyis te/ dngos gzhi la sbyor ba dang/ rjes su thob pa la sbyor ba'o/ /dngos gzhi la sbyor ba la yang bdun te/ skabs dbye ba dang/ sbyor
354b1(mdo 'grel): ba'i lam dang/ mthong ba'i lam dang/ sgom pa'i lam dang/ mi slob pa'i rdo rje lta bu'i ting nge 'dzin dang/ de'i 'bras bu'o/ /de la skabs ni/ shA ri'i bu rigs kyi bu 'am zhes bya ba la sogs pa'o/ /sbyor ba'i lam ni phung po lnga po de dag ces bya ba nas//
354b2(mdo 'grel): rnam par shes pa rnams stong pa'o zhes bya ba'i bar gyis so/ /de la sbyor ba'i lam ni drod dang rtse mo la dbang po'i bdag nyid dang/ bzod pa'i dang/ chos mchog la stobs kyi bdag nyid do/ /de la dbang po ni dad pa la sogs pa'i mi mthun pa'i
354b3(mdo 'grel): phyogs spong ba'i dbang dang ldan pa'i phyir ro/ /stobs ni mi mthun pa'i phyogs spangs pas so/ /de dag nyid kyis rim pa bzhin du yul gyi dbye ba med par grogs kyi khyad par gyis/ mos pa yid la byed pa dang/ de kho na nyid yid la byed
354b4(mdo 'grel): pa'o/ /kha cig ni drod la yang mos pa yid la byed pa dang/ de kho na yid la byed pa brjod pa gang yin pa de ni dad pa dang chos kyi rjes su 'brang ba'i gang zag gi dbye bas shes par bya'o/ /de la dad pa'i rjes su 'brang ba ni yid ches pa dang brtan
354b5(mdo 'grel): pas dngos po la de dang de ma yin pa la 'jug go /chos kyi rjes su 'brang ba ni gang zag la bltos pa med par dngos po de nyid rtogs nas 'jug pa yin pas de dag gi khyad par ro/ /de bas na yang yul gyi khyad par med pa'i mos pa yid? la byed
354b6(mdo 'grel): bas yul du byas pa dang/ de kho na yid la byed pas yul du byed pa de gsungs pa ni/ gzugs nyid stong pa'o/ /stong pa nyid kho na gzugs so/ /zhes bya ba ni mdor bstan pa'o/ /gzugs las stong pa nyid gzhan ma yin no stong pa nyid
354b7(mdo 'grel): las gzugs gzhan ma yin no zhes bya ba ni rgyas par bshad pa'o/ /de la re zhig gzugs zhig pa la stong pa nyid du khas len te/ de la lan ni gzugs nyid stong pa'o/ /gzugs las stong pa nyid gzhan ma yin no zhes bya
355a1(mdo 'grel): ba ste/ gzhan dbang gi bdag nyid gang dag pa ma yin pa'i kun tu brtags pa ni/ brtags pa'i gnyis kyi rang bzhin gyi stong pa'i phyir ro/ /ma yin par 'gag pa'i tshul gyis gnyis kyi stong pa zhes/ gzugs nyid kyis bdag
355a2(mdo 'grel): nyid do/ /gang yang smras pa/ chos kyi dbyings ni bdag nyid du 'gro ba'i gzugs la sogs pas 'gyur ba yin pas/ sgyu ma lta bu zhes de'i lan btab pa ni/ stong pa nyid kho na gzugs so/ /stong pa nyid las gzugs gzhan ma
355a3(mdo 'grel): yin no zhes bya ba ste/ gang gzhan gyi dbang du gyur pa'i gzugs ste stong pa nyid kho na ste/ chos kyi dbyings kyi bdag nyid can no/ /de ni gal te/ chos kyi dbyings las lhag par gyur ba rang gi ngo bo ma dor ba'i bdag nyid
355a4(mdo 'grel): sngon po la sogs pa yin na/ de'i tshe sngon po la sogs pa des dngos su de phan tshun 'gal bar/ phye ma leb khra bo bzhin de la yod pa yin na chos kyi dbyings kyang gcig dang du ma'i 'gal bas gnod pas kun rdzob tu
355a5(mdo 'grel): 'gyur te/ 'on kyang sngon po la sogs pa 'di ni ngo bo thob pa ma yin no/ /de smra ba ni/ stong pa nyid las gzugs gzhan ma yin no zhes bya ba ste/ gzhan zhes bya ba ni sems kyi rang bzhin 'od gsal bas rang gi ngo bo ma
355a6(mdo 'grel): gtogs pa'i dngos po'i tshul can sngon po la sogs pa nyid kyis zhes bya ba'i don to/ /gang gi phyir rang gi ngo bo dor nas de dang 'dra bar snang bar 'gyur ba yin na/ rang gi ngo bo dang rjes su 'brel pa'i 'gal ba ni chos kyi
355a7(mdo 'grel): dbyings la sbyor bar mi byed do/ /de brjod pa ni/ shes pa la sngo sogs sna tshogs pa/ /shes pa yin gyis gzhan dag min/ /mthong nus ma yin de dag ni/ /rnam 'byed don la 'jug par 'gyur/ /zhes 'di yang ji lta ba
355b1(mdo 'grel): de ltar 'brel pa grub pa chung ngu'i yongs su shes pa dang/ rnam par nges pa'i yongs su shes par dpyad pas 'dir rgyas par ma byas so/ /des na 'dis ni sgro 'dogs pa dang skur pa 'debs pas dben pa'i stong pa nyid kyi mtshan nyid mngon par
355b2(mdo 'grel): bstan par 'gyur ro/ /de la 'di ni gzugs la yod par sgro 'dogs pa gang yin pa dang/ yang stong pa nyid la de 'gog pa'i bdag nyid du sgro 'dogs pa/ gzung ba'i rnam rtog gi rang bzhin gang yin pa de ni dang pos gzugs stong
355b3(mdo 'grel): pa'o/ /gzugs las stong pa nyid gzhan ma yin no zhes bya bas sel to/ /gang yang gzugs bzhin du chos kyi dbyings kyi kun rdzob tu khas blangs pas don dam par yod pa la skur pa btab pa 'am/ yang na rang gi ngo bo
355b4(mdo 'grel): la kun rdzob kyi ngo bor mi 'thad pas mthar thug pa med de/ med par khas blangs pas skur pa btab pa de ni dngos po'i tshul can gyis gzugs su 'dzin pa'i sgro 'dogs pa 'jug pa de ni chos kyi dbyings la gzugs la
355b5(mdo 'grel): sogs pa'i dngos po ma yin par 'thad par byed pa phyi ma ni stong pa nyid kho na ni gzugs so/ /stong pa nyid las gzugs gzhan ma yin zhes bya bas sel to/ /des ni sgro 'dogs pa dang/ skur pa 'debs pa'i gnyen po go
355b6(mdo 'grel): rim bzhin du gzung ba dang 'dzin pa'i rnam par rtog pa spangs pa ni bdag nyid drod dang rtse mor mos pa/ yid la byed pas yul du byed cing bzod pas gzung ba'i rnam par rtog pa spangs pa'i bdag nyid dang/ chos mchog la ni
355b7(mdo 'grel): 'dzin pa'i rnam pa'i rtog pa spangs pa'i bdag nyid de kho na yid la byed pas yul du byed par shes par bya'o/ /gang gi phyir dbu ma pas rang gi rig pa la/ dngos su sngon po la sogs par 'dzin pa'i sgo nas gcig
356a1(mdo 'grel): dang 'gal bas don dam par med par 'thad par byas so/ /gzhan du na rtags ma grub pas/ de dag gi mngon par 'dod pa ma grub par 'gyur ro/ /des na de dag gi don dam par med par 'dod na yang kun rdzob tu 'dzin par
356a2(mdo 'grel): 'dod pa'o/ /kha cig gis kyang kun rdzob tu rang rig pa gzung ba dang 'dzin pa'i rnam pa khas len to/ /des ni dbu ma las de ltar kun rdzob tu khas blangs pa'i gzung ba'i dngos po'i sun 'byin to/ /mthong ba'i lam ni shA ri'i bu
356a3(mdo 'grel): de ltar zhes bya ba nas gang ba med pa'o zhes bya ba'i bar gyis bstan te/ de la dngos gzhi ni zab mo rnam pa brgyad cig car rtogs par shes par bya'o/ /gang yang bden pa bzhi la dmigs pa'i bzod pa dang shes pa'i bdag nyid
356a4(mdo 'grel): skad cig ma bcu drug las bzod pa brgyad ni bar chad med pa'i lam rjes su 'gro ba'i phyir/ rnam par grol ba'i lam gyi rjes su 'gro bar shes pa'i skad cig ma nyid 'dir rgyas par bstan par rig par bya ste/ 'bras bus rgyu
356a5(mdo 'grel): rtogs pa'i phyir ro/ /de la yang rim pa gzhan las ma byung ba thog mar shes pa gang yin pa de ni chos shes pa'o/ /gang yang chos shes pa'i stobs kyis mthar phyin pa de ni rjes su shes pa zhes brjod do/ /de la sdug bsngal gyi
356a6(mdo 'grel): bden pa la rang bzhin gyis stong pa nyid du yongs su shes pa ni sdug bsngal la chos shes pa'o/ /de nyid la yang rang bzhin gyis stong pa nyid rtogs pa'i phyir mtshan nyid med pa nyid rtogs pa ni/ sdug bsngal la rjes su shes pa'o//
356a7(mdo 'grel): kun 'byung gi bden pa la rang bzhin gyis ma skyes pa nyid du shes pa ni kun 'byung la chos shes pa'o/ /de nyid la yang ma skyes pa gzhan du mi 'thad pas ma 'gags pa rtogs pa ni kun 'byung la rjes su shes pa'o/ /'gog
356b1(mdo 'grel): pa ni bden pa la rang bzhin gyis dri ma dang ma 'brel ba nyid du yongs su shes pa ni 'gog pa la chos shes pa'o/ /rang bzhin gyis dri ma dang ma 'dres pa la dri ma dang bral ba'i rnam par dag pa glo bur ba yin pas dri ma dang bral ba med
356b2(mdo 'grel): pa rtogs pa ni 'gog pa la rjes su shes pa'o/ /lam gyi bden pa la/ rang bzhin nyid kyis spang bya rnams blo bur ba yin pas med pa'i phyir gnyen po'i stobs kyis mi mthun pa'i phyogs bri ba med pa ni lam la chos shes pa'o/ /chos
356b3(mdo 'grel): kyi dbyings las ma gtogs pa med pa nyid kyis bri ba med pa bzhin gnyen po 'phel ba'i bdag nyid gang ba yang 'thad pa ma yin no/ /zhes bya ba ni lam la rjes su shes pa'o/ /des na 'dir bzod pa dang shes pa'i skad cig ma
356b4(mdo 'grel): ni dngos po la sbyor ba la yang gnas la mthong ba'i lam gyi dngos gzhi la byang chub kyi yan lag bdun gyis bskor ba'i phyir dran pa yang dag pa byang chub kyi yan lag gis shes pa'i skad cig ma brgyad yul du byed pas
356b5(mdo 'grel): rjes su thob pa la rim pa 'di shes par bya'o/ /de ltar mthong ba'i las bstan nas sgom pa'i lam ni mi mthun pa'i phyogs dang/ gnyen po'i phyogs la brten pa'i dbye bas so sor rnam pa dgu dgu yis rnam pa sum cu
356b6(mdo 'grel): rtsa drug can gyi gzung ba dang 'dzin pa'i rnam par rtog pa spong par byed do/ /des na 'dir bsgom pa'i lam ni/ shA ri'i bu de la bas na zhes bya ba nas/ ma thob pa yang med do zhes bya ba'i bar gyis spang bya spang ba'i rim pa
356b7(mdo 'grel): bstan to/ /de lta bas na zhes bya ba ni mthong ba'i lam de nyid kyis mngon du byas pa'i don nyid bsgom pa ste/ phung po la sogs pa'i rnam par rtog pa sum cu rtsa drug spong par byed ces bya ba'i don to/ /de la yang
357a1(mdo 'grel): brtags pa'i rten can gyi 'dzin pa'i rnam par rtog pa las re zhig phung po'i rnam par rtog pa'i gnyen po ni rnam par shes pa brgyad ces bya ba'i bar du'o/ /skye mched kyi rnam par rtog pa'i gnyen po ni chos
357a2(mdo 'grel): med do zhes bya ba'i bar du'o/ /khams kyi rnam par rtog pa'i gnyen po ni yid kyi rnam par shes pa'i khams kyi bar du yang med do zhes bya ba'i bar du'o/ /rten cing 'brel par 'byung ba'i gnyen po ni rga shi zad
357a3(mdo 'grel): pa'i bar du yang med do zhes bya ba'i bar du'o/ /rnam par rtog pa'i gnyen po ni lam med ces bya ba'i bar du'o/ /mthong ba'i lam gyi rnam par rtog pa'i gnyen po ni ye shes med ces bya ba ste/ chos dang rjes su
357a4(mdo 'grel): shes pa bsdus pa zhes bya ba'i don to/ /bsgom pa'i lam gyi rnam par rtog pa'i gnyen po ni thob pa med ces bya ba ste/ 'dis thob par byed pas na thob pa'o/ /'jig rten las 'das pa dang/ 'jig rten pa'i
357a5(mdo 'grel): ye shes kyis bsdus pa'i bsgom pa'i lam mo// /khyad par gyi lam dang mi slob pa'i lam gyi rnam par rtog pa dag gi gnyen po ni/ ma thob pa yang med do zhes bya ba ste/ thob par bya ba dang
357a6(mdo 'grel): thob par byed pa'i rtog pa med pa'i phyir ma thob pa med do zhes bya ba'i khyad par gyi lam dang/ mi slob pa'i lam dag brjod do/ /rdzas kyi rten can gyi 'dzin pa'i rnam par rtog pa'i gnyen po ni rnam par bcad pa'i sgo nas
357a7(mdo 'grel): 'dir bstan to/ /'on kyang khyad par ni bdag rang dbang can gyi rnam par rtog pa'i gnyen po ma gtogs par gzhan gcig pu dang byed pa po dang mthong ba po dang/ nyon mongs pa'i rten dang 'dod chags dang bral ba'i rten
357b1(mdo 'grel): dang mthong ba'i sgom pa dang/ don byas pa'i rten can du rnam par rtog pa'i gnyen po ni rim pa bzhin du phung po la sogs pas bstan to/ /de bzhin du yang 'jug pa'i rten can gyi gzung ba'i rnam par rtog pa'i gnyen po ni phung po la
357b2(mdo 'grel): sogs pa rnams kyis rnam par rtog pas bstan to/ /khyad par ni stong pa nyid dang pha rol tu phyin pa'i rnam par rtog pa ma tshad ba la/ bden pa bzhi'i rnam par rtog pa ni lhag par gyur pa'o/ /ma thob pa zhes pa ni mi slob pa'i lam nyid bshad pa'o//
357b3(mdo 'grel): zlog ba'i rten can ni gzung ba'i rnam par rtog pa las ma rig pa dang/ ming dang gzugs la mngon par zhen pa dang/ mdza' gnyis la chags pa'i rnam par rtog pa rnams ni 'dir ma bsdus so/ /lhag ma rnams dngos su bstan pa ni 'di lta
357b4(mdo 'grel): ste/ phung po'i don gyis phung po'i rnam par rtog pa'o/ ye shes zhes bya ba ni rnam par rtog pa'o/ /thob pa zhes bya ba ni brtags pa'i don gyis ltos pa med pa'i rang bzhin gyis bdag la sogs pa'i rnam par rtog pa bsdus pa yin no/ /gzhan
357b5(mdo 'grel): rnams ni gnyen po'i sgo nas bsdus pa la 'di lta ste/ ma thob pa zhes bya ba ni mi skye ba'i brjod byas skye ba med pa'i rnam par rtog pa'o/ /ma rig pa dang ma rig pa zad pa dang/ rga shi dang/ rga shi zad pa med pa rnams kyis ni kun nas nyon
357b6(mdo 'grel): mongs pa dang/ rnam par byang ba mi shes pa'i rnam par rtog pa'o/ /bden pa bzhi'i rnam par rtog pas ni 'phags pa'i lam la mi gnas pa'i rnam par rtog pa'o/ /khyad par gyi lam dang mi slob pa'i lam dang 'bras bu rnams ni
357b7(mdo 'grel): shA ri'i bu de lta bas na zhes bya ba nas/ mngon par rdzogs par sangs rgyas so zhes bya ba'i bar gyis bstan to/ /de lta bas na zhes bya bas ni rnam rtog sum cu rtsa drug spangs pa'o/ /thob pa med pa'i phyir zhes bya ba ni thob pa dang
358a1(mdo 'grel): ma thob pa'i rnam par rtog pa 'khor gsum yongs su dag pa'o/ /shes rab kyi pha rol tu phyin pa la brten nas zhes bya ba ni khyad par gyi lam gyi tshogs so/ /spyod cing zhes bya ba ni khyad par gyi lam gyi sbyor ba'o/ /sems kyi
358a2(mdo 'grel): dmigs pa la gnas te zhes bya ba ni khyad par gyi lam gyi dngos gzhi'o/ /khyad par gyi lam bstan nas mi slob pa'i lam bstan pa ni skrag pa med pas zhes bya ba la sogs pa ste/ sems kyi dmigs
358a3(mdo 'grel): pa la mi dmigs pas khyod par gyi lam gyi dngos gzhi la gnas nas mi dmigs pa bstan pa la skrag pa ni nyon mongs pa'i bar chad byed pa yin pas de las bzlog nas skrag pa med pa zhes bya'o/ /skrag pa med pa las yang
358a4(mdo 'grel): sa bcu la sbyor bas nyon mongs pa dang shes bya'i phyin ci log las shin tu 'das nas zhes bya ba ni phyir mi ldog pa'i phyir ro/ /dus gsum du rnam par bzhugs pa'i sangs rgyas thams cad kyang mya ngan las 'das pa'i
358a5(mdo 'grel): mthar phyin pa shes rab kyi pha rol tu phyin pa la brten nas/ bla na med pa yang dag par rdzogs pa'i byang chub tu mngon par rdzogs par sangs rgyas so zhes bya bar 'brel to/ /mthar phyin pa'i rang bzhin dang mi slob pa
358a6(mdo 'grel): yin pa'i phyir mya ngan las 'das pa dang/ shes rab kyi pha rol tu phyin pa la brten nas zhes bya ba ni mi slob pa'i lam gyi rang bzhin la zhes bya ba'i don to/ /dus gsum du rnam par bzhugs pa'i sangs rgyas thams cad
358a7(mdo 'grel): kyang zhes bya ba ni rten gyi gang zag go/ 'das pa la ma ltos na lam gzhan yod par dogs par 'gyur ro/ /da ltar ba med na mi bslu bar 'grub pa med do/ /ma 'ongs pa med na 'jug pa'i rgyu med par 'gyur ro/ /des na dus
358b1(mdo 'grel): gsum du rnam par bzhugs pa'i zhes brjod do/ /de ltar na 'dis ni theg pa gcig tu grub pa yang bstan to/ /mi slob pa'i lam bstan nas 'bras bu bstan pa ni bla na med pa zhes bya ba la sogs pa ste/ de la bla na med pa zhes bya ba ni rig
358b2(mdo 'grel): pa dang/ rnam par grol ba ro gcig pa'i phyir ro/ /yang dag par rdzogs pa zhes bya ba ni sangs rgyas pa la yang yongs su rdzogs pa ni byang chub ste/ yang dag par rdzogs pa ni ma yin no/ /'di ni yang dag par rdzogs pa'i byang chub
358b3(mdo 'grel): ces bya ba ni zad pa med pa dang/ skye ba med pa'i ye shes so/ /kha cig ni skrag pa med pas zhes bya ba la sogs pas ni mi slob pa'i lam mo/ /mya ngan las 'das pa'i mthar phyin to zhes bya ba ni 'bras bu'o/ /dus gsum du
358b4(mdo 'grel): rnam par bzhugs pa'i zhes bya ba la sogs pa ni lam gcig tu bsgrub pa'o zhes 'dod do/ /de ltar dngos gzhi ji ltar bslab par bya ba de bstan nas rjes su thob pa la sbyor ba ni de lta bas na zhes bya ba'i bar du'o/ /de yang
358b5(mdo 'grel): bzhi ste/ gdon mi za bar 'jug pa'i rgyu bstan pa dang/ bsod nams kyi tshogs kyi bdag nyid bzlas pa'i shes rab kyi pha rol tu phyin pa la spyod pa'i sbyor ba dang/ bzlas pa'i shes rab kyi pha rol tu phyin pa'i dngos gzhi dang/
358b6(mdo 'grel): nye par bsdu ba'o/ /de lta bas na zhes bya ba ni spangs pa dang/ ye shes phun sum tshogs pa'i rgyu yin pas so/ /shes rab kyi pha rol tu phyin pa zhes bya ba ni tshogs la dran pa nye bar bzhag pa la sogs pa'i grogs kyis thar
358b7(mdo 'grel): pa'i cha dang mthun pa zhes bya ba'i don to/ /rig pa chen po zhes bya ba ni dbang po dang stobs kyi nye bar spyod pas nges par 'byed pa'i cha dang mthun pa'o/ /bla na med pa'i zhes bya ba ni mthong ba'i lam la gnas pa'i dngos
359a1(mdo 'grel): don rnams/ /rnam pa du ma rnam bar 'byed/ /'jig rten rnams kyis rig pa yi/ /bdag nyid ched du mngon par brjod/ /gzhung brtsom pa yi ngang tshul can/ /de yi grub pa'i pho nya mo/ /sa la yin par brjod pa ste/ de yi rig
359a2(mdo 'grel): sngags mthu yis ni/ /nges pa de yi blo skyes nas/ /bstan pa ring du gnas bya'i phyir/ /mdo sde de nyid don sdud do/ /lo ni brgya dang lnga bcur 'tsho/ /lus por nas ni lha yul 'gro/ yun ring bde ba nyams su myong/ /'khor
359a3(mdo 'grel): bar yun ring 'khor 'khor nas/ /rims kyis bdag nyid chen po de/ /byang chub rab tu thob par 'gyur/ /zhes yang dag par rdzogs pa'i sangs rgyas kyis lung bstan pa/ chos kyi rgyun gyi ting nge 'dzin thob pa 'phags pa
359a4(mdo 'grel): thogs med dga' ldan du gshegs nas 'phags pa byams pa la gsol ba btab nas/ 'phags pa byams pas thun mong ma yin pa'i mdo sde dang 'dul ba dang/ mngon pa'i rjes su 'brangs pa'i rab tu byed pa'i
359a5(mdo 'grel): 'grel pa mngon par rtogs pa'i rgyan rtogs nas/ 'dzam bu'i gling ba rjes su gzung ba mdzad do/ /yang dus phyis 'phags pa klu sgrub klu'i yul du byon nas 'bum pa blangs te/ rang gi lta ba'i dbang gis dbu ma'i
359a6(mdo 'grel): blos rab tu byed pa rnams kyis de'i 'grel pa mdzad do/ /da ltar na yang rgyas pa dang bar ma dang/ /bsdus pa dang shin tu bsdus pa'i shes rab kyi pha rol tu phyin pa'i mdo rnams las/ shes rab snying po 'di ni blo dman
359a7(mdo 'grel): ba'i 'khor gyi dbang du mdzad pa'o/ /de yang gsum ste gleng gzhi dang/ dngos bzhi dang/ yongs su 'dzin pa'o/ /gling gzhi la gnyis te thun mong dang/ thun mong ma yin pa'o/ /thun mong gi gleng gzhi la lnga ste/ sdud pa po
359b1(mdo 'grel): sgro 'dogs pa spang ba gleng bslang ba dang/ dus dang ston pa dang/ gnas dang 'khor phun sum tshogs pa'o/ /de la re zhig sgro 'dogs pa spang pa ni/ 'di skad bdag gis thos pa zhes smos pa ste/ de yang yongs su sdud pa med
359b2(mdo 'grel): par bstan pa mngon du byed pa mi nus pas na/ bsdu bar bya ba'i tshig la phyin ci log pa'i sgro 'dogs pa ni/ 'di skad bdag ces smos pas dran pa mngon du byed pa'i don gyis sel to/ /yang shes bzhin med pa ni thos
359b3(mdo 'grel): pa yang ma thos pa dang/ ji lta ba bzhin shes na yang bsdud pa'i dus na shes bzhin dang ldan pa'i spyod pa med na phyin ci ma log par 'gyur ba ma yin zhes/ sgro 'dogs pa de gnyis ni bdag gis zhes smos pas lus
359b4(mdo 'grel): dang sems la so sor rtogs pa'i shes bzhin gyi don gyis sel to/ /thos pa zhes bya ba ni rang gis yongs su brtags pa'i bdag nyid ma yin pa'o/ /yang bdag gis thos pa zhes bya ba ni brgyud nas thos pa yang ma
359b5(mdo 'grel): yin pa'o/ /de ltar don bzhis ni gleng bslang ba bstan to/ /de ltar na yang 'di nyid kyi ngag rdzogs pa ni de bzhin gshegs pa rnams kyi rjes su yi rang ba'o/ /'di skad bdag gis thos pa zhes sbyar ro/ /de yang nye bar
359b6(mdo 'grel): mtshon ba ste/ 'dir gang dang gang sdud pa pos byas pa'i tshe nam rtogs pa'i tshig gi tshogs de dang der 'brel par bya'o/ /gzhan du na rim pas 'brel bas na thabs cig tu bzhugs pa ste zhes bya ba la sogs pa mthong ba'i don yang
359b7(mdo 'grel): thos bar 'gyur ro/ /de lta na yang brgyud pas thos pa zhes bya bar thal bar 'gyur ro/ /de yang 'di ni grags pa dang 'gal lo/ /bdag cag gi 'dod pa ni grags pa dang 'gal ba 'ba' zhig spang bar ma zad de tshig gi brjod pa'i ba
360a1(mdo 'grel): ni de nas de'i tshe zhes bya ba la sogs pa ste/ de nas zhes bya ba ni 'phags pa spyan ras gzigs dbang phyug gis bstan pa yongs su rdzogs so nas de'i tshe zhes bya ba ni ma
360a2(mdo 'grel): 'ongs pa'i sems can 'jug pa'i don du bstan pa ni dka' nyid du bsgrub pa'i dus su'o/ /da ltar ba'i sems can 'jug pa'i don du ma yin te/ de dag gi ni 'phags pa spyan ras gzigs
360a3(mdo 'grel): dbang phyug nyid la yid ches pa na dogs pa med pa'i phyir ro/ ting nge 'dzin de las bzhengs nas zhes bya ba ni/ gzhan la bltos nas 'jug pa'i las so/ legs so legs so zhes bya ba ni//
360a4(mdo 'grel): smra ba po ni dga' ba dang/ 'jigs la sogs pas yid 'khrugs dang/ bstod smad dag las bzlog pa'i tshig /smras kyang nyes pa yod ma yin/ /zhes bya ba'i tshul gyis legs so legs
360a5(mdo 'grel): so zlos pa'i tshig ni/ bstod pa'i khyad par bstan pa'i 'bras bu can no/ /ma 'ongs pa rjes su yi rang ba ni bstan pa 'di la 'jug pa'i bdag nyid dang/ 'bras bu thob pa na lam
360a6(mdo 'grel): la mi bslu ba'i bdag nyid do/ /des ni de bzhin gshegs pa thams cad kyang rjes su yi rang ngo zhes bya'o /'khor gyis yongs su 'dzin pa las/ 'phags pa spyan ras gzigs
360a7(mdo 'grel): dbang phyug gis mngon par bstod pa ni/ 'di'i spobs pa yang sangs rgyas kyi mthu nyid kyis bskyed pa'i phyir ro/ /lha mi'i rjes su lha ma yin la sogs pa smos pa ni bslab pa'i snod
360b1(mdo 'grel): du rung ba khyad par can dang/ dman pa bstan pa'i phyir ro/ /lha la sogs pas mngon par bstod pa ni bslab pa la 'jug par khas len pa'i bdag nyid du rig par bya'o/ /bstan pa 'di la shes rab kyi pha rol
360b2(mdo 'grel): tu phyin pa'i snying po zhes bya ba ni/ shin tu rgyas par bshad pa las mdor bsdus pas mngon par rtogs pa'i rim pa bstan pa'i phyir ro/ /mdo tshogs bstan pa'i thabs kyis ni/ /yang dag spyod pa
360b3(mdo 'grel): la 'jug pa'i/ /mya ngan 'das pa rnams 'byed la/ /mngon phyogs khyod la phyag 'tshal lo/ /dpal ldan skye bo dam pa'i zhabs/ /pad+ma'i rdul tsam la brten nas/ /yid dga' ba yi dbang gis
360b4(mdo 'grel): ni/ /bdag gis 'grel pa 'di byas te/ /gzhan la phan 'dogs byed min pa/ /gang yin skyes bu chen po min/ /'on kyang skyes bu ngan stobs kyis/ /gzhan gyi don du brtson pa med/ /
360b5(mdo 'grel): yul gyi mchog gyur dbus su ni/ /don du gnyer ba 'ga' zhig gis/ /mkhas pa 'ga' zhig yongs skor zhing/ /'grel pa 'di ni brtsams pa yin/ /yum gyi snying po sman
360b6(mdo 'grel): lta bu'i/ /yongs shes sman pa lta bu 'dis/ /nyon mongs 'jig rten nang pa yi/ /sdug bsngal nad rnams sel bar shog /shes rab kyi pha rol tu phyin pa'i snying po yongs su shes
360b7(mdo 'grel): pa/ paN+Di ta sh+rA ma hA dza nas mdzad pa rdzogs so// //rgya gar gyi mkhan po de nyid dang/ /sgra bsgyur gyi lo tsa ba dge slong seng ge rgyal
361a1(mdo 'grel): mtshan gyis zhus te gtan la phab pa'o// //ye d+harma he tu pra b+ha wA he tun+te shAn+ta thA
361a2(mdo 'grel): ga to hya ba data/ te ShAny+tsa yo ni ro d+ha e waM bA dI ma hA sh+ra ma Na(mdo 'grel): //
361a3(mdo 'grel): bkra shis// mang+ga lam //
